<list>
<item><p>1a1</p><section>mdo sde</section><text>@#/ /mdo da pa bzhugs so//</text></item>
<item><p>1b1</p><section>mdo sde</section><text>@##/ /rgya gar skad du/ AR+ya a bi kalpa pra be sha nA ma d+hA</text></item>
<item><p>1b2</p><section>mdo sde</section><text>ra NI| bod skad du/ 'phags pa rnam par mi rtog par 'jug pa</text></item>
<item><p>1b3</p><section>mdo sde</section><text>zhes bya ba'i gzungs/ sangs rgyas dang / byang chub sems</text></item>
<item><p>1b4</p><section>mdo sde</section><text>dpa' thams cad la phyag 'tshal lo/ /'di skad bdag gis</text></item>
<item><p>2a1</p><section>mdo sde</section><text>thos pa dus gcig na/ bcom ldan 'das rgyal po'i khab na</text></item>
<item><p>2a2</p><section>mdo sde</section><text>khams gsum pa thams cad las khyad par du 'phags pa rnam par mi rtog</text></item>
<item><p>2a3</p><section>mdo sde</section><text>pa'i chos kyi dbyings kyi snying po'i khang bzang na dge slong gi dge 'dun chen po</text></item>
<item><p>2a4</p><section>mdo sde</section><text>dang / byang chub sems dpa'i tshogs chen po dang thabs cig tu bzhugs te/</text></item>
<item><p>2a5</p><section>mdo sde</section><text>'di lta ste/ byang chub sems dpa' sems dpa' chen po rnam par mi rtog dang /</text></item>
<item><p>2b1</p><section>mdo sde</section><text>rnam par mi rtog snang ba dang / rnam par mi rtog zla ba dang / rnam par rtog med dpa' bo dang /</text></item>
<item><p>2b2</p><section>mdo sde</section><text>rnam par rtog med chos ston mkhas pa dang / rnam par rtog med ngo bo nyid dang / rnam par rtog</text></item>
<item><p>2b3</p><section>mdo sde</section><text>med blo gros dang / rnam par rtog med nga ro dang / rnam par rtog med khyab byed dang / rnam par</text></item>
<item><p>2b4</p><section>mdo sde</section><text>rtog med dbang phyug dang / rnam par rtog med dbang phyug chen po dang / rnam par rtog med byams</text></item>
<item><p>2b5</p><section>mdo sde</section><text>pa chen po'i dbang phyug dang / byang chub sems dpa' sems dpa' chen po 'phags pa spyan</text></item>
<item><p>2b6</p><section>mdo sde</section><text>ras gzigs dbang phyug dang thabs cig go /de nas bcom ldan 'das 'khor brgya stong du</text></item>
<item><p>3a1</p><section>mdo sde</section><text>mas yongs su bskor te mdun gyis bltas nas 'di lta ste/ theg pa chen</text></item>
<item><p>3a2</p><section>mdo sde</section><text>po la chos rnams kyi rnam par mi rtog pa nyid las brtsams te chos ston to/ /de nas bcom ldan</text></item>
<item><p>3a3</p><section>mdo sde</section><text>'das kyis thams cad dang ldan pa'i byang chub sems dpa'i 'khor la kun tu gzigs nas</text></item>
<item><p>3a4</p><section>mdo sde</section><text>byang chub sems dpa' rnams la bka' stsal pa/ rigs kyi bu dag / khyod kyis rnam par mi rtog</text></item>
<item><p>3a5</p><section>mdo sde</section><text>par 'jug pa zhes bya ba'i gzungs zungs shig /de bzung na/ byang chub sems dpa' myur</text></item>
<item><p>3a6</p><section>mdo sde</section><text>ba myur bar sangs rgyas kyi chos rnams sgrub cing rtag tu khyad par du'ang 'gro'o/ /de nas</text></item>
<item><p>3b1</p><section>mdo sde</section><text>'khor de nyid kyi byang chub sems dpa' sems dpa' chen po rnam par mi rtog snang ba zhes bya ba stan las langs te bla gos phrag pa gcig</text></item>
<item><p>3b2</p><section>mdo sde</section><text>tu gzar nas pus mo g.yas pa'i lha nga sa la btsugs te bcom ldan 'das ga la ba de logs su thal mo sbyar ba btud nas bcom ldan 'das</text></item>
<item><p>3b3</p><section>mdo sde</section><text>la 'di skad ces gsol to/ /bcom ldan 'das/ byang chub sems dpa' sems dpa' chen pos gang thos nas 'dzin pa dang / klog pa dang /</text></item>
<item><p>3b4</p><section>mdo sde</section><text>tshul bzhin yid la bgyid pa dang / gzhan dag la'ang rgya cher ston par 'gyur bar rnam par mi rtog par 'jug pa'i gzungs bshad du gsol/</text></item>
<item><p>3b5</p><section>mdo sde</section><text>de skad ces gsol pa dang / bcom ldan 'das kyis bka' stsal pa/ rigs kyi bu dag /de'i phyir legs par nyon la rab tu yid la zungs</text></item>
<item><p>3b6</p><section>mdo sde</section><text>shig dang / ngas rnam par mi rtog par 'jug pa'i gzungs bshad do/ /bcom ldan 'das/ legs so/ /zhes gsol to/ /byang chub sems dpa'</text></item>
<item><p>3b7</p><section>mdo sde</section><text>sems dpa' chen po de dag bcom ldan 'das kyi ltar nyan pa dang / bcom ldan 'das kyis de dag la 'di skad ces bka' stsal to/ /rigs kyi</text></item>
<item><p>4a1</p><section>mdo sde</section><text>bu de dag la byang chub sems dpa' sems dpa' chen po rnam par mi rtog pa'i dang du bya ba'i chos thos te/ rnam par</text></item>
<item><p>4a2</p><section>mdo sde</section><text>mi rtog pa la bsam pa bzhag nas rnam par mi rtog pa'i mtshan ma thams cad yongs su spong ste/ de thog ma nyid du 'di lta ste/ gzung ba'am</text></item>
<item><p>4a3</p><section>mdo sde</section><text>'dzin pa'ang rung rang bzhin la rnam par rtog pa'i mtshan ma thams cad yongs su spong ngo / /de la gang zag pa dang bcas pa'i dngos po'i</text></item>
<item><p>4a4</p><section>mdo sde</section><text>mtshan ma de ni/ rang bzhin la rnam par rtog pa'i mtshan ma'o/ /zag pa dang bcas pa'i dngos po ni/ nye bar len pa'i phung po lnga po rnams te/</text></item>
<item><p>4a5</p><section>mdo sde</section><text>'di lta ste/ gzugs nye bar len pa'i phung po dang / tshor ba nye bar len pa'i phung po dang / 'du shes nye bar len pa'i phung po dang / 'du byed</text></item>
<item><p>4a6</p><section>mdo sde</section><text>nye bar len pa'i phung po dang / rnam par shes pa nye bar len pa'i phung po'o/ /ji ltar rang bzhin la rnam par rtog pa'i mtshan ma de dag yongs</text></item>
<item><p>4a7</p><section>mdo sde</section><text>su spong zhe na/ snang bar 'gyur ba'i tshul gyis mngon du gyur pa dag yid la mi byed pas yongs su spong ngo / /de rang bzhin la rnam par rtog pa'i</text></item>
<item><p>4b1</p><section>mdo sde</section><text>mtshan ma de dag rim gyis yongs su spong ba na/ de ma yin pa gzhan gnyen po la dpyod pa rnam par rtog pa'i mtshan ma rnams snang bar 'gyur ba'i tshul gyis kun</text></item>
<item><p>4b2</p><section>mdo sde</section><text>tu 'byung zhing mngon du 'gyur te/ 'di lta ste/ sbyin pa la dpyod pa rnam par rtog pa'i mtshan ma dang / tshul khrims la dpyod pa rnam par rtog pa'i mtshan ma dang /</text></item>
<item><p>4b3</p><section>mdo sde</section><text>bzod pa la dpyod pa rnam par rtog pa'i mtshan ma dang / brtson 'grus la dpyod pa rnam par rtog pa'i mtshan ma dang / bsam gtan la dpyod pa rnam par rtog pa'i</text></item>
<item><p>4b4</p><section>mdo sde</section><text>mtshan ma dang / shes rab la dpyod pa rnam rtog pa'i mtshan ma ste/ 'di lta ste/ ngo bo nyid la dpyod pa'am/ yon tan la dpyod pa'am/ snying po la dpyod pa'ang</text></item>
<item><p>4b5</p><section>mdo sde</section><text>rung / des de dag kyang yid la mi byed pas yongs su spong ngo / /des de dag yongs su spong ba na gzhan de kho na la dpyod pa'i rnam par rtog pa'i mtshan ma rnams snang</text></item>
<item><p>4b6</p><section>mdo sde</section><text>bar 'gyur ba'i tshul gyis kun tu 'byung zhing mngon du 'gyur te/ 'di lta ste/ stong pa nyid la dpyod pa rnam par rtog pa'i mtshan ma dang / de bzhin nyid la dpyod pa</text></item>
<item><p>4b7</p><section>mdo sde</section><text>rnam par rtog pa'i mtshan ma dang / yang dag pa'i mtha' la dpyod pa rnam par rtog pa'i mtshan ma dang / mtshan ma med pa dang / don dam pa dang / chos kyi dbyings</text></item>
<item><p>5a1</p><section>mdo sde</section><text>la dpyod pa rnam par rtog pa'i mtshan ma ste/ 'di lta ste/ rang gi mtshan nyid la dpyod pa'am/ yon tan la dpyod pa'am/ snying</text></item>
<item><p>5a2</p><section>mdo sde</section><text>po la dpyod pa'ang rung / des de kho na la dpyod pa rnam par rtog pa'i mtshan ma de dag kyang yid la mi byed pas yongs su spong ngo / /des de dag yongs su spong ba</text></item>
<item><p>5a3</p><section>mdo sde</section><text>na gzhan thob pa la dpyod pa rnam par rtog pa'i mtshan ma rnams snang bar 'gyur ba'i tshul gyis kun tu 'byung zhing mngon du 'gyur te/ 'di lta ste/ sa dang po thob</text></item>
<item><p>5a4</p><section>mdo sde</section><text>pa la dpyod pa rnam par rtog pa'i mtshan ma nas sa bcu pa'i bar du thob pa la dpyod pa rnam par rtog pa'i mtshan ma dang / mi skye ba'i chos la bzod pa thob pa la</text></item>
<item><p>5a5</p><section>mdo sde</section><text>dpyod pa rnam par rtog pa'i mtshan ma dang / lung bstan pa thob pa la dpyod pa rnam par rtog pa'i mtshan ma dang / sangs rgyas kyi zhing yongs su dag pa thob pa la</text></item>
<item><p>5a6</p><section>mdo sde</section><text>dpyod pa rnam par rtog pa'i mtshan ma dang / sems can yongs su smin par byed pa thob pa la dpyod pa rnam par rtog pa'i mtshan ma dang / dbang bskur ba thob pa la</text></item>
<item><p>5a7</p><section>mdo sde</section><text>dpyod pa rnam par rtog pa'i mtshan ma nas rnam pa thams cad mkhyen pa nyid thob pa'i bar la dpyod pa rnam par rtog pa'i mtshan ma ste/ 'di lta ste/ rang gi mtshan nyid</text></item>
<item><p>5b1</p><section>mdo sde</section><text>la dpyod pa'am/ yon tan la dpyod pa'am/ snying po la dpyod pa'ang rung / des thob pa la dpyod pa rnam par rtog pa'i mtshan ma de dag kyang yid la mi byed pas yongs</text></item>
<item><p>5b2</p><section>mdo sde</section><text>su spong ngo / /de ltar byang chub sems dpa' sems dpa' chen po rnam par rtog pa'i mtshan ma'i rnam pa thams cad yid la mi byed pas yongs su spong ba na/ de rnam par</text></item>
<item><p>5b3</p><section>mdo sde</section><text>mi rtog pa'i dbyings la shin tu brtsen pa yin te/ re zhig rnam par mi rtog pa'i dbyings la ni/ ma reg mod kyi/ rnam par mi rtog pa'i dbyings la reg par 'gyur ba'i</text></item>
<item><p>5b4</p><section>mdo sde</section><text>tshul bzhin gyi ting nge 'dzin ni/ yod do/ /de yang dag par sbyor ba de dang bsten pas rjes su 'gro /bsgoms pas rjes su 'gro /mang du byas pas rjes su 'gro /yang dag</text></item>
<item><p>5b5</p><section>mdo sde</section><text>par yid la bya bas rjes su 'gro ba na/ mngon par 'du bya ba med cing lhun gyis grub pa rnam par mi rtog pa'i dbyings la reg ste rim gyis yongs su spong ngo / /ci'i</text></item>
<item><p>5b6</p><section>mdo sde</section><text>phyir rnam par mi rtog pa'i dbyings la rnam par mi rtog pa zhes bya zhe na/ dpyad pa'i rnam par brtag pa thams cad las shin tu 'das pa dang / bstan pa dang / dper</text></item>
<item><p>5b7</p><section>mdo sde</section><text>rnam par brtag pa thams cad las shin tu 'das pa dang / dbang por rnam par brtag pa thams cad las shin tu 'das pa dang / yul du rnam par brtag pa thams</text></item>
<item><p>6a1</p><section>mdo sde</section><text>cad las shin tu 'das pa dang / rnam par rig par rnam par brtag pa thams cad las shin tu 'das pa dang / nyon mongs pa</text></item>
<item><p>6a2</p><section>mdo sde</section><text>thams cad dang shes bya'i sgrib pa thams cad kyi gnas med pa'i phyir te/ de'i phyir rnam par mi rtog pa'i dbyings la rnam par mi rtog pa zhes bya'o/ /rnam par</text></item>
<item><p>6a3</p><section>mdo sde</section><text>mi rtog pa de'ang gang zhe na/ rnam par mi rtog pa ni/ gzugs med pa/ bstan du med pa/ rten med pa/ snang ba med pa/ rnam par rig pa ma yin pa/ gnas med pa'o/ /</text></item>
<item><p>6a4</p><section>mdo sde</section><text>byang chub sems dpa' sems dpa' chen po rnam par mi rtog pa'i dbyings la rab tu gnas pas ni/ shes bya dang khyad par med pa rnam par mi rtog pa'i ye shes</text></item>
<item><p>6a5</p><section>mdo sde</section><text>kyi chos thams cad nam mkha'i dkyil dang mtshungs par mthong ngo / /rnam par mi rtog pa'i rjes las thob pa'i shes pas ni/ chos thams cad sgyu ma dang /</text></item>
<item><p>6a6</p><section>mdo sde</section><text>smig rgyu dang / rmi lam dang / mig yor dang / brag ca dang / gzugs brnyan dang / chu zla dang / sprul pa dang mtshungs par mthong ngo / /bde ba chen po la</text></item>
<item><p>6a7</p><section>mdo sde</section><text>gnas pa shin tu rgyas pa'ang thob bo/ /sems phun sum tshogs pa chen po shin tu rgyas pa'ang thob bo/ /shes rab dang ye shes che zhing shin tu rgyas pa'ang thob bo/ /</text></item>
<item><p>6b1</p><section>mdo sde</section><text>bshad pa chen po la dbang ba shin tu rgyas pa'ang thob bo/ /dus thams cad du sems can thams cad kyi don gyi rnam pa thams cad kyang byed nus par 'gyur te/ sangs</text></item>
<item><p>6b2</p><section>mdo sde</section><text>rgyas kyi mdzad pa lhun gyis grub pa'ang rgyun mi gcod do/ /rigs kyi bu dag /'di lta ste/ dper na/ brag gcig tu mkhregs shing sra ba'i 'og na yid bzhin gyi nor bu rin po</text></item>
<item><p>6b3</p><section>mdo sde</section><text>che chen po sna tshogs 'od gsal ba 'di lta ste/ dngul rin po che dang / gser rin po che dang / rdo'i snying po rin po che sna tshogs kyi rin po che tha dad pas yongs su gang</text></item>
<item><p>6b4</p><section>mdo sde</section><text>ba'i gter chen po zhig yod la/ de nas gter chen po 'dod pa'i mi la la zhig 'ongs pa de la gter chen po mngon par shes pa'i mis 'di skad du/ kye skyes bu/</text></item>
<item><p>6b5</p><section>mdo sde</section><text>brag gcig tu mkhregs shing sra ba de'i 'og na rin po che 'od gsal bas yongs su gang ba'i rin po che'i gter chen po yod de/ de'i 'og na yid bzhin gyi nor bu rin</text></item>
<item><p>6b6</p><section>mdo sde</section><text>po che'i gter yod kyi/ khyod kyis thog ma kho nar rdo'i rang bzhin thams cad rkos shig /de brkos pa dang dngul du snang ba'i rdo khyod la snang bar 'gyur ro/ /de la khyod kyis</text></item>
<item><p>6b7</p><section>mdo sde</section><text>gter chen por 'du shes mi bya'i/ de yongs su shes par byos te rkos shig /de brkos pa dang gser du snang ba'i rdo snang bar 'gyur te/ de la'ang khyod kyis gter chen</text></item>
<item><p>7a1</p><section>mdo sde</section><text>por 'du shes mi bya'i/ de'ang yongs su shes par byos te rkos shig /de brkos pa dang rin po che sna tshogs su snang ba'i rdo snang bar 'gyur</text></item>
<item><p>7a2</p><section>mdo sde</section><text>te| de la'ang khyod kyis gter chen por 'du shes mi bya'i/ de'ang yongs su shes par byos te rkos shig /kye skyes bu/ khyod kyis brtson par byas na/ brko pa'i mngon</text></item>
<item><p>7a3</p><section>mdo sde</section><text>par 'du bya ba med cing 'bad mi dgos par yid bzhin gyi nor bu rin po che'i gter chen po mthong bar 'gyur ro/ /yid bzhin gyi nor bu rin po che'i gter chen po de rnyed</text></item>
<item><p>7a4</p><section>mdo sde</section><text>na/ khyod phyug cing nor che la longs spyod che bar 'gyur te/ bdag dang gzhan gyi don la mthu yod par 'gyur ro/ /zhes smras pa ltar rigs kyi bu dag /ji tsam du don</text></item>
<item><p>7a5</p><section>mdo sde</section><text>'di shes par bya ba'i phyir 'di dper byas pa ste/ brag gcig tu mkhregs shing sra ba zhes bya ba de ni/ 'du byed kyi rnam pa kun nas nyon mongs pa dang / gnyis la so</text></item>
<item><p>7a6</p><section>mdo sde</section><text>sor nye bar gnas pa'i tshig bla dwags so/ /'og na yid bzhin gyi nor bu rin po che'i gter chen po zhes bya ba de ni/ rnam par mi rtog pa'i dbyings kyi tshig bla dwags</text></item>
<item><p>7a7</p><section>mdo sde</section><text>so| |yid bzhin gyi nor bu rin po che'i gter chen po 'dod pa'i mi zhes bya ba de ni/ byang chub sems dpa' sems dpa' chen po'i tshig bla dwags so/ /gter chen</text></item>
<item><p>7b1</p><section>mdo sde</section><text>po mngon par shes pa'i mi zhes bya ba de ni/ de bzhin gshegs pa dgra bcom pa yang dag par rdzogs pa'i sangs rgyas kyi tshig bla dwags so/ /brag ces bya ba de ni/ rang</text></item>
<item><p>7b2</p><section>mdo sde</section><text>bzhin la rnam par rtog pa'i mtshan ma rnams kyi tshig bla dwags so/ /rkos shig ces bya ba de ni/ yid la mi byed ces bya ba'i tshig bla dwags so/ /dngul du snang ba'i rdo zhes</text></item>
<item><p>7b3</p><section>mdo sde</section><text>bya ba de ni/ gnyen po la rnam par rtog pa'i mtshan ma rnams kyi tshig bla dwags so/ /gser du snang ba'i rdo zhes bya ba de ni/ stong pa nyid la sogs pa la rnam par rtog</text></item>
<item><p>7b4</p><section>mdo sde</section><text>pa'i mtshan ma rnams kyi tshig bla dwags so/ /rin po che sna tshogs su snang ba'i rdo zhes bya ba de ni/ thob pa la rnam par rtog pa'i mtshan ma rnams kyi tshig bla dwags so/ /yid</text></item>
<item><p>7b5</p><section>mdo sde</section><text>bzhin gyi nor bu rin po che'i gter chen po rnyed ces bya ba de ni/ rnam par mi rtog pa'i dbyings la reg pa'i tshig bla dwags so/ /rigs kyi bu dag /de ltar dpe nye bar bkod</text></item>
<item><p>7b6</p><section>mdo sde</section><text>pa 'dis rnam par mi rtog pa'i dbyings su 'jug pa khong du chud par bya'o/ /rigs kyi bu dag /'di ji ltar na'ang byang chub sems dpa' sems dpa' chen po rnam par rtog</text></item>
<item><p>7b7</p><section>mdo sde</section><text>pa'i mtshan ma ji skad bstan pa de dag la nye bar rtog cing rnam par mi rtog pa'i dbyings su 'jug ce na/ rigs kyi bu dag /'di la byang chub sems dpa' sems dpa'</text></item>
<item><p>8a1</p><section>mdo sde</section><text>chen po de ltar rnam par mi rtog pa'i dbyings la rab tu gnas pa ni/ gzugs kyi rang bzhin la rnam par rtog pa'i mtshan ma mngon du gyur</text></item>
<item><p>8a2</p><section>mdo sde</section><text>na| 'di ltar nye bar rtog ste/ gang bdag gi gzugs zhes spyod na/ rnam par rtog pa la spyod pa'o/ /gzhan dag gi gzugs zhes spyod na/ rnam par rtog pa la spyod</text></item>
<item><p>8a3</p><section>mdo sde</section><text>pa'o| |gzugs 'di yod do zhes spyod na/ rnam par rtog pa la spyod pa'o/ /gzugs skye'o/ /'gag go /kun nas nyon mongs pa'o/ /rnam par byang ba'o zhes spyod na/</text></item>
<item><p>8a4</p><section>mdo sde</section><text>rnam par rtog pa la spyod pa'o/ /gzugs med ces spyod na/ rnam par rtog pa la spyod pa'o/ /gzugs ni/ ngo bo nyid kyis kyang med/ rgyur yang med/ 'bras bur</text></item>
<item><p>8a5</p><section>mdo sde</section><text>yang med/ las su'ang med/ ldan par yang med/ 'jug par yang med ces spyod na/ rnam par rtog pa la spyod pa'o/ /gzugs ni/ rnam par rig pa tsam</text></item>
<item><p>8a6</p><section>mdo sde</section><text>zhes spyod na/ rnam par rtog pa la spyod pa'o/ /ji ltar gzugs med pa de bzhin du gzugs su snang ba'i rnam par rig pa'ang med do zhes spyod na/ rnam par rtog pa</text></item>
<item><p>8a7</p><section>mdo sde</section><text>la spong pa'o snyam mo/ /rigs kyi bu dag /'di ltar byang chub sems dpa' sems dpa' chen po gzugs kyang mi dmigs/ gzugs su snang ba'i rnam par rig</text></item>
<item><p>8b1</p><section>mdo sde</section><text>pa'ang mi dmigs mod kyi/ rnam par rig pa thams cad kyi thams cad du chud gzon pa ni/ ma yin no/ rnam par rig pa ma gtogs par chos gang yang mi dmigs</text></item>
<item><p>8b2</p><section>mdo sde</section><text>la| rnam par rig pa de'ang dngos po med par yang yang dag par rjes su mi mthong / rnam par rig pa ma gtogs par dngos po med par yang yang dag par rjes su mi mthong /</text></item>
<item><p>8b3</p><section>mdo sde</section><text>gzugs su snang ba'i rnam par rig pa med pa de dang / rnam par rig pa de gcig par yang yang dag par rjes su mi mthong / tha dad par yang yang dag par rjes su</text></item>
<item><p>8b4</p><section>mdo sde</section><text>mi mthong / rnam par rig pa dngos po med pa de la dngos por yang yang dag par rjes su mi mthong / dngos po med par yang yang dag par rjes su mi mthong ste/ rigs</text></item>
<item><p>8b5</p><section>mdo sde</section><text>kyi bu dag /rnam par rtog pa thams cad kyis gang rnam par ma brtags pa de rnam par mi rtog pa'i dbyings so zhes kyang yang dag par rjes su mi mthong / rigs kyi bu</text></item>
<item><p>8b6</p><section>mdo sde</section><text>dag /'di ni/ rnam par mi rtog pa'i dbyings su 'jug pa'i tshul yin te/ de ltar na/ byang chub sems dpa' sems dpa' chen po rnam par mi rtog pa'i dbyings la</text></item>
<item><p>8b7</p><section>mdo sde</section><text>rab tu gnas pa yin no/ /de bzhin du tshor ba dang / 'du shes dang / 'du byed rnams dang / rnam par shes pa dang / de bzhin du sbyin pa'i pha rol tu phyin pa dang / tshul</text></item>
<item><p>9a1</p><section>mdo sde</section><text>khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha</text></item>
<item><p>9a2</p><section>mdo sde</section><text>rol tu phyin pa dang / shes rab kyi pha rol tu phyin pa dang / de bzhin du stong pa nyid la sogs pa nas rnam pa thams cad mkhyen pa nyid kyi bar du sbyar ro/ /rigs kyi</text></item>
<item><p>9a3</p><section>mdo sde</section><text>bu dag /'di la byang chub sems dpa' sems dpa' chen po rnam pa thams cad mkhyen pa nyid la spyod pa'i rnam par rtog pa mngon du gyur na/ 'di ltar nye bar rtog ste/</text></item>
<item><p>9a4</p><section>mdo sde</section><text>gang bdag gi rnam pa thams cad mkhyen pa nyid ces spyod na/ de rnam par rtog pa la spyod pa'o/ /gzhan dag gi rnam pa thams cad mkhyen pa nyid ces spyod na/ rnam</text></item>
<item><p>9a5</p><section>mdo sde</section><text>par rtog pa la spyod pa'o/ /rnam pa thams cad mkhyen pa nyid ni/ 'di'o zhes spyod na/ rnam par rtog pa la spyod pa'o/ /rnam pa thams cad mkhyen pa nyid thob ces spyod</text></item>
<item><p>9a6</p><section>mdo sde</section><text>na| rnam par rtog pa la spyod pa'o/ /rnam pa thams cad mkhyen pa nyid ni/ nyon mongs pa dang / shes bya'i sgrib pa thams cad sbyong ba'i zhes spyod na/ rnam par rtog pa</text></item>
<item><p>9a7</p><section>mdo sde</section><text>la spyod pa'o/ /rnam pa thams cad mkhyen pa nyid shin tu rnam par byang ba'o zhes spyod na/ rnam par rtog pa la spyod pa'o/ /rnam pa thams cad mkhyen pa nyid med do zhes spyod</text></item>
<item><p>9b1</p><section>mdo sde</section><text>na| rnam par rtog pa la spyod pa'o/ /rnam pa thams cad mkhyen pa nyid la ngo bo nyid kyis kyang med/ rgyur yang med/ 'bras bur yang med/ las su'ang med/ ldan par</text></item>
<item><p>9b2</p><section>mdo sde</section><text>yang med/ 'jug par yang med ces spyod na/ rnam par rtog pa la spyod pa'o/ /rnam pa thams cad mkhyen pa nyid rnam par rig pa tsam mo zhes spyod na/ rnam par rtog pa</text></item>
<item><p>9b3</p><section>mdo sde</section><text>la spyod pa'o/ /ji ltar na/ rnam pa thams cad mkhyen pa nyid med pa de bzhin du rnam pa thams cad mkhyen pa nyid du snang ba'i rnam par rig pa'ang med do zhes spyod na/ rnam</text></item>
<item><p>9b4</p><section>mdo sde</section><text>par rtog pa la spyod pa'o snyam mo/ /rigs kyi bu dag /'di ltar byang chub sems dpa' sems dpa' chen po ji ltar rnam pa thams cad mkhyen pa nyid mi dmigs pa de bzhin</text></item>
<item><p>9b5</p><section>mdo sde</section><text>du der snang ba'i rnam par rig pa'ang mi dmigs mod kyi/ rnam par rig pa thams cad kyi thams cad du chud gzon pa ma yin no/ /rnam par rig pa ma gtogs par chos</text></item>
<item><p>9b6</p><section>mdo sde</section><text>gang yang mi dmigs la/ rnam par rig pa de'ang dngos po med par yang dag par rjes su mi mthong / rnam par rig pa ma gtogs par dngos po med par yang yang dag par</text></item>
<item><p>9b7</p><section>mdo sde</section><text>rjes su mi mthong / rnam pa thams cad mkhyen pa nyid du snang ba'i rnam par rig pa med pa de dang / rnam par rig pa de gcig par yang yang dag par rjes su mi mthong ngo / /</text></item>
<item><p>10a1</p><section>mdo sde</section><text>tha dad par yang yang dag par rjes su mi mthong / rnam par rig pa med pa de la dngos por yang yang dag par rjes su mi mthong ngo / /</text></item>
<item><p>10a2</p><section>mdo sde</section><text>dngos po med par yang yang dag par rjes su mi mthong ste/ rigs kyi bu dag /rnam pa thams cad mkhyen pa'i rnam par rtog pa thams cad kyis gang rnam par ma</text></item>
<item><p>10a3</p><section>mdo sde</section><text>brtags pa de rnam par mi rtog pa'i chos kyi dbyings so zhes kyang yang dag par rjes su mi mthong ngo / /de ltar 'di ni/ rnam par mi rtog pa'i dbyings la 'jug pa'i</text></item>
<item><p>10a4</p><section>mdo sde</section><text>tshul yin te/ rigs kyi bu dag /de ltar na/ byang chub sems dpa' sems dpa' chen po rnam par mi rtog pa'i dbyings la rab tu gnas pa yin no/ /rigs kyi</text></item>
<item><p>10a5</p><section>mdo sde</section><text>bu dag /chos kyi rnam grangs 'di 'dzin pa dang / yi ger 'bri ba dang / 'chang ba dang / klog pa'i bsod nams ni/ rab tu mang gi /lus gang+gA'i klung gi bye ma</text></item>
<item><p>10a6</p><section>mdo sde</section><text>snyed yongs su btang ba ni/ de lta ma yin no/ /'jig rten gyi khams gang+gA'i klung gi bye ma snyed yongs su gang ba'i sbyin pa byin pa de ni/ de lta ma yin no/ /de bzhin</text></item>
<item><p>10a7</p><section>mdo sde</section><text>gshegs pa'i gzugs brnyan rin po che las byas te 'jig rten gyi khams gang+gA'i klung gi bye ma snyed yongs su btang ba'i bsod nams kyi phung po ni/ de lta ma yin</text></item>
<item><p>10b1</p><section>mdo sde</section><text>no| |de nas de'i tshe bcom ldan 'das kyis tshigs su bcad pa 'di dag gsungs so/ /dam chos 'di la rgyal ba'i sras/ /rnam par mi rtog bsam gyur na/ /rnam rtog bgrod</text></item>
<item><p>10b2</p><section>mdo sde</section><text>dka' rnam 'das te/ /rim gyis mi rtog thob par 'gyur/ /de las rab zhi mi g.yo mchog /dbang byed mnyam la mi mnyam pa/ /rnam par mi rtog bde ba ni/ /byang chub</text></item>
<item><p>10b3</p><section>mdo sde</section><text>sems dpas thob par 'gyur/ /bcom ldan 'das kyis de skad ces bka' stsal nas byang chub sems dpa' sems dpa' chen po rnam par mi rtog snang ba dang / thams</text></item>
<item><p>10b4</p><section>mdo sde</section><text>cad dang ldan pa'i 'khor de dang / lha dang / mi dang / lha ma yin dang / dri zar bcas pa'i 'jig rten yi rang ste bcom ldan 'das kyis gsungs pa la mngon par bstod</text></item>
<item><p>10b5</p><section>mdo sde</section><text>do|| //'phags pa rnam par mi rtog par 'jug pa zhes bya ba'i gzungs rdzogs so// //rgya gar gyi mkhan po dzin mi tra dang / dA</text></item>
<item><p>10b6</p><section>mdo sde</section><text>na shI la dang / zhu chen gyi lo ts+tsha ba ka ba dpal brtsegs kyis bsgyur te gtan la phab pa/ rgya gar skad du/ gA thA dwa ya d+hA ra NI/ bod skad du/ tshigs su bcad pa</text></item>
<item><p>10b7</p><section>mdo sde</section><text>gnyis pa'i gzungs/ 'jam dpal gzhon nur gyur pa la phyag 'tshal lo/ /sangs rgyas dang ni chos la brnyas pa dang / /le lo dang ni cung zad chog par 'dzin/ /</text></item>
<item><p>11a1</p><section>mdo sde</section><text>'dod chags dang ni nga rgyal spyod pa dang / /'gyod pa dang ni ma nges 'byed pa rnams/ /sems can rnams kyi sgrib par gyur pa ste/ /de yi</text></item>
<item><p>11a2</p><section>mdo sde</section><text>gnyen por theg pa mchog bstan pa/ /de yis bar du gcod pa de dag ni/ /nyes pa thams cad rab tu spong 'gyur ro/ /tad+ya thA/ oM badzra pra kA ra/ badzra pra kA ra/ badzra</text></item>
<item><p>11a3</p><section>mdo sde</section><text>tsakra| daMSh+TA b+ha ya na ke /a ma le/ bi ma le/ nir ma tsu lu ke/ tsu lu ke /tsu lu tsu lu/ sarba bud+d+he swAhA tshigs su bcad pa gnyis pa'i</text></item>
<item><p>11a4</p><section>mdo sde</section><text>gzungs la ni/ tshig gam don gyi sgo nas gang sbyor ba/ /sems can dam pa blo dang ldan pa des/ /phan yon rnam pa bcu dag thob par 'gyur/ /khams rnams</text></item>
<item><p>11a5</p><section>mdo sde</section><text>mtha' dag rgyas par 'gyur ba dang / /'chi ba'i tshe na mchog dga' dam pa thob/ /ji ltar 'dod pa bzhin du skye ba dang / /thams cad du ni tshe rabs dran par</text></item>
<item><p>11a6</p><section>mdo sde</section><text>'gyur| |sangs rgyas rnams dang phrad par 'gyur ba dang / /de bzhin de dag las ni theg mchog thos/ /mos par 'gyur ba blo dang bcas pa dang / /sgo gnyis dang</text></item>
<item><p>11a7</p><section>mdo sde</section><text>ni byang chub myur du thob/ /tshigs su bcad pa gnyis pa'i gzungs rdzogs so// //rgya gar skad du/ AR+ya ma hA yA na pra sA da pra b+hA</text></item>
<item><p>11b1</p><section>mdo sde</section><text>ba na nA ma ma hA yA na sU tra/ bod skad du/ 'phags pa theg pa chen po la dad pa rab tu sgom pa zhes bya ba theg pa chen po'i mdo/ bam po dang po/ sangs rgyas dang /</text></item>
<item><p>11b2</p><section>mdo sde</section><text>byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na bya rgod kyi phung po'i ri la</text></item>
<item><p>11b3</p><section>mdo sde</section><text>byang chub sems dpa' sems dpa' chen po sangs rgyas kyi zhing tha dad pa nas 'dus pa'i byang chub sems dpa'i dge 'dun chen po dang thabs cig tu bzhugs te/ thams</text></item>
<item><p>11b4</p><section>mdo sde</section><text>cad kyang bdud dang phyir rgol ba bcom pa/ nyon mongs pa dang / nye ba'i nyon mongs pa thams cad kyi bag chags kyi kun tu rgyu ba las ring du gyur pa/ bsam bzhin du</text></item>
<item><p>11b5</p><section>mdo sde</section><text>srid par skye ba kun tu ston pa la dbang chen po'i sa thob pa/ bskal pa dpag tu med par lus dang gnas gtong ba'i dbang thob pa/ bdud kyi las tshad med pa dang bar du</text></item>
<item><p>11b6</p><section>mdo sde</section><text>gcod pa thams cad shin tu rab tu rtogs pa/ sems can thams cad kyi don thams cad thob par bya ba'i thabs kyi cho ga shes pa/ nges par 'byung ba thams cad shes</text></item>
<item><p>11b7</p><section>mdo sde</section><text>pa'i stobs chen po thob pa/ mu stegs can gyi smra ba thams cad zlog pa la mkhas pa/ rdzu 'phrul gyi rnam par 'phrul pa chen pos skye bo phal po che nye bar bsdu ba la</text></item>
<item><p>12a1</p><section>mdo sde</section><text>mkhas pa/ pha rol tu phyin pa chen po bsgoms pas rnal 'byor chen po rnam pa thams cad thob pa/ nam mkha' lta bur 'jig rten gyi</text></item>
<item><p>12a2</p><section>mdo sde</section><text>chos kyis sems ma gos pa sha stag la 'di lta ste/ byang chub sems dpa' sems dpa' chen po dad pa gsal dang / byang chub sems dpa' dad pa dri ma med dang /</text></item>
<item><p>12a3</p><section>mdo sde</section><text>byang chub sems dpa' dad pa mi sgul ba dang / byang chub sems dpa' dad pas rab tu 'jug pa dang / byang chub sems dpa' dad pa rab gnas dang / byang</text></item>
<item><p>12a4</p><section>mdo sde</section><text>chub sems dpa' dad pa ma nyams dang / byang chub sems dpa' dad pa mi g.yo dang / byang chub sems dpa' dad par ba tshol dang / byang chub sems</text></item>
<item><p>12a5</p><section>mdo sde</section><text>dpa' dad pa mnyam dang / byang chub sems dpa' dad pa chen po dang / byang chub sems dpa' rtag tu dad pa'i rjes 'brang dang / byang chub sems dpa' dad pa</text></item>
<item><p>12a6</p><section>mdo sde</section><text>la yang dag par zhugs dang / byang chub sems dpa' dad par 'jug byed dang / byang chub sems dpa' dad pa la yid gnyis rnam par 'joms dang / byang</text></item>
<item><p>12a7</p><section>mdo sde</section><text>chub sems dpa' dad pa ston dang / byang chub sems dpa' dad pa rab tu 'jog byed dang / byang chub sems dpa' dad pa rnam par 'phel byed dang / byang chub</text></item>
<item><p>12b1</p><section>mdo sde</section><text>sems dpa' dad pa rnam par sbyong ba dang / byang chub sems dpa' dad pa'i snod yongs su tshol dang / byang chub sems dpa' sems dpa' chen po dad pa thabs chen</text></item>
<item><p>12b2</p><section>mdo sde</section><text>dang / de dag la sogs pa byang chub sems dpa' lnga stong dang / 'od srung chen po la sogs pa dge slong stong nyis brgya lnga bcu dang thabs cig tu bzhugs te/ bcom</text></item>
<item><p>12b3</p><section>mdo sde</section><text>ldan 'das lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin</text></item>
<item><p>12b4</p><section>mdo sde</section><text>pa tshad med pa dag gis kun nas bskor zhing mdun gyis byas te 'khor brgya stong du ma'i nang na bzhugs par gyur ro/ /de'i tshe 'khor der byang chub sems dpa' las</text></item>
<item><p>12b5</p><section>mdo sde</section><text>dang po pa mos pas spyod pa'i sa la gnas pa mang po 'dus te 'khod par gyur to/ /de nas bcom ldan 'das byang chub sems dpa' las dang po pa mos pas spyod pa'i</text></item>
<item><p>12b6</p><section>mdo sde</section><text>sa la gnas pa de dag las brtsams te gtam rtsom pa mdzad do/ /rigs kyi bu dag /gal te ji tsam du byang chub sems dpa' gang theg pa chen po'i phyir theg pa chen</text></item>
<item><p>12b7</p><section>mdo sde</section><text>po la dad na/ don che zhing 'bras bu che ste/ phan yon che'o/ /de lta bas na/ byang chub sems dpa' las dang po pa mos pas spyod pa la zhugs pas theg pa chen po la dad</text></item>
<item><p>13a1</p><section>mdo sde</section><text>pas mang du gnas par bya'o/ /de nas byang chub sems dpa' dad pa thabs chen sangs rgyas kyi mthu dang / sangs rgyas kyi byin gyi rlabs</text></item>
<item><p>13a2</p><section>mdo sde</section><text>kyis stan las langs te bla gos phrag pa gcig tu gzar nas pus mo g.yas pa'i lhang sa la btsugs te bcom ldan 'das ga la ba de glos su thal mo sbyar ba</text></item>
<item><p>13a3</p><section>mdo sde</section><text>btud nas bcom ldan 'das la 'di skad ces gsol to/ /bcom ldan 'das/ byang chub sems dpa' rnams kyi theg pa chen po'i phyir theg pa chen po la dad pa'i</text></item>
<item><p>13a4</p><section>mdo sde</section><text>mtshan nyid du rig par bgyi ba gang lags/ byang chub sems dpa' rnams kyi theg pa chen po'i phyir theg pa chen po la dad pa skye ba gang lags/ bcom ldan 'das/</text></item>
<item><p>13a5</p><section>mdo sde</section><text>byang chub sems dpa' rnams kyi theg pa chen po'i phyir theg pa chen po la dad pa rab tu dbye ba rnam pa du zhig mchis/ byang chub sems dpa' rnams kyi theg pa chen</text></item>
<item><p>13a6</p><section>mdo sde</section><text>po'i phyir theg pa chen po la dad pa'i phan yon rnam pa du zhig mchis/ bcom ldan 'das kyis bka' stsal pa/ rigs kyi bu/ khyod byang chub sems dpa'</text></item>
<item><p>13a7</p><section>mdo sde</section><text>tshad med pa dag gi don gyi phyir zhugs nas de bzhin gshegs pa la don 'di yongs su 'dri bar sems pa legs so legs so/ /de'i phyir rigs kyi bu nyon cig</text></item>
<item><p>13b1</p><section>mdo sde</section><text>dang don de bstan par bya'o/ /rigs kyi bu/ bcu gcig po 'di dag ni/ byang chub sems dpa' rnams kyi theg pa chen po'i phyir theg pa chen po la dad pa'i mtshan nyid</text></item>
<item><p>13b2</p><section>mdo sde</section><text>du rig par bya'o/ /'di lta ste/ gsal ba'i mtshan nyid dang / brlan pa'i mtshan nyid dang / rnam pa'i mtshan nyid dang / yongs su gzung ba'i mtshan nyid dang /</text></item>
<item><p>13b3</p><section>mdo sde</section><text>gnas kyi mtshan nyid dang / yang dag par 'da' ba'i mtshan nyid dang / rtsa ba'i mtshan nyid dang / sped pa'i mtshan nyid dang / yongs su 'brel ba'i mtshan nyid dang /</text></item>
<item><p>13b4</p><section>mdo sde</section><text>rgyun gyi mtshan nyid dang / yongs su grub pa'i mtshan nyid do/ /dad pa thabs chen gyis gsol pa/ bcom ldan 'das/ byang chub sems dpa' rnams kyi theg pa</text></item>
<item><p>13b5</p><section>mdo sde</section><text>chen po'i phyir theg pa chen po la dad pa'i gsal ba'i mtshan nyid gang lags/ bcom ldan 'das kyis bka' stsal pa/ rigs kyi bu/ rnyog pa rnam pa bzhi dang</text></item>
<item><p>13b6</p><section>mdo sde</section><text>bral na ni/ byang chub sems dpa' rnams kyi theg pa chen po'i phyir theg pa chen po la dad pa'i gsal ba'i mtshan nyid do/ /rnyog pa rnam pa bzhi gang zhe na/ 'di lta</text></item>
<item><p>13b7</p><section>mdo sde</section><text>ste| khong khro ba'i rnyog pa dang / yid mi ches pa'i rnyog pa dang / sdang ba'i rnyog pa dang / theg tshom gyi rnyog pa'o/ /rigs kyi bu/ 'di ltar theg pa chen po'i phyir</text></item>
<item><p>14a1</p><section>mdo sde</section><text>theg pa chen po la dad pa thob pa'i byang chub sems dpa' ni/ phyis theg pa chen po la khong khro ba'i sems skyed mi srid do/ /zab</text></item>
<item><p>14a2</p><section>mdo sde</section><text>cing rgya che ba'i chos rnams la yid mi ches pa'i sems skyed mi srid do/ /zab cing rgya che ba'i chos rnams la dngang skrag kun tu dngang bar 'gyur mi srid do/ /zab cing</text></item>
<item><p>14a3</p><section>mdo sde</section><text>rgya che ba'i chos rnams la mi bzod pa dang the tshom za bar 'gyur mi srid do/ /byang chub sems dpa' dad pa thabs chen gyis gsol pa/ bcom ldan 'das/</text></item>
<item><p>14a4</p><section>mdo sde</section><text>ci'i slad du las dang po pa'i byang chub sems dpa' mos pas spyod pa la zhugs pa chos shes pa rtog pa ma mchis par theg pa chen po'i chos zab cing rgya che</text></item>
<item><p>14a5</p><section>mdo sde</section><text>ba 'di lta bu dag la the tshom ma mchis shing the tshom gyi rnyog pa dang bral ba lags/ bcom ldan 'das kyis bka' stsal pa/ rigs kyi bu/ byang chub sems</text></item>
<item><p>14a6</p><section>mdo sde</section><text>dpa' chos nyid ma rtogs pa'i shes pa nyid theg pa chen po'i chos zab cing rgya che ba dag la the tshom med pa dang / the tshom gyi rnyog pa dang bral ba ma yin gyi/</text></item>
<item><p>14a7</p><section>mdo sde</section><text>byang chub sems dpa' gzhan gyi dring las mos pa'i stobs kyis kyang theg pa chen po'i chos zab cing rgya che ba dag la the tshom med cing the tshom gyi rnyog pa dang bral ba</text></item>
<item><p>14b1</p><section>mdo sde</section><text>yin no| |'di ltar las dang po pa'i byang chub sems dpa' mos pas spyod pa la zhugs pa ni/ theg pa chen po'i chos zab cing rgya che ba bstan pa dag la de bzhin gshegs</text></item>
<item><p>14b2</p><section>mdo sde</section><text>pa nyid dpang du byas nas chos 'di dag ni/ de bzhin gshegs pas gsungs pa'o/ /zhes de bzhin gshegs pas thugs su chud pa la mos pa bzhag nas chos rnams</text></item>
<item><p>14b3</p><section>mdo sde</section><text>la ma log par mos pa 'jog go /gzhan gyi dring las mos pa'i stobs des de bzhin gshegs pas gsungs pa zab cing rgya che ba'i mdo sde'i chos rnams la the tshom</text></item>
<item><p>14b4</p><section>mdo sde</section><text>med cing the tshom dang bral ba yin te/ rigs kyi bu/ de lta bu ni/ byang chub sems dpa'i theg pa chen po'i phyir theg pa chen po la dad pa'i gsal ba'i mtshan nyid</text></item>
<item><p>14b5</p><section>mdo sde</section><text>du blta'o/ /byang chub sems dpa' dad pa thabs chen gyis gsol pa/ bcom ldan 'das/ byang chub sems dpa' theg pa chen po'i phyir theg pa chen po la dad pas</text></item>
<item><p>14b6</p><section>mdo sde</section><text>brlan pa'i mtshan nyid du rig par bgyi ba gang lags/ bcom ldan 'das kyis bka' stsal pa/ rigs kyi bu/ byang chub sems dpa'i theg pa chen po'i phyir</text></item>
<item><p>14b7</p><section>mdo sde</section><text>theg pa chen po la dad pa dang ldan pa'i yid bde bas lus brlan pa dang / sems brlan pa gang yin pa de ni/ de'i brlan pa'i mtshan nyid du rig par bya'o/ /de'ang byang</text></item>
<item><p>15a1</p><section>mdo sde</section><text>chub sems dpa' rnams kyi theg pa chen po'i phyir theg pa chen po la dad pa dang ldan pa'i bde ba dang / yid bde bas lus dang sems</text></item>
<item><p>15a2</p><section>mdo sde</section><text>sim par byed pa yin gyi/ 'dod pa la longs spyod pa rnams kyi 'dod pa'i yon tan las byung ba'i bde ba dang / yid bde bas ni/ ma yin no/ /gzugs dang / gzugs</text></item>
<item><p>15a3</p><section>mdo sde</section><text>med pa na spyod pa'i sems can rnams kyi bde ba dang / yid bde ba gang yin pa des ni/ 'di 'dra bar de dag gi lus dang sems sim par byed pa ma yin no/ /de ci'i</text></item>
<item><p>15a4</p><section>mdo sde</section><text>phyir zhe na/ 'di ltar de dag gi bde ba dang / yid bde ba ni/ ma zhi ba'o/ /ci'i phyir ma zhi ba zhe na/ gang 'dod pa'i yon tan las byung ba'i bde ba dang / yid bde</text></item>
<item><p>15a5</p><section>mdo sde</section><text>ba de dang / 'dod pa la longs spyod pa rnams kyi bde ba dang / yid bde ba de ni/ de tsam du 'dod chags dang / khong khro ba dang ldan pa ma zhi ba'i mtshan nyid do/ /mtho</text></item>
<item><p>15a6</p><section>mdo sde</section><text>dman gyi rgyu'i phyir ma zhi ba'i mtshan nyid do/ /bden pa rnams la yid gnyis dang the tshom za ba'i rjes su song ba'i phyir rab tu ma zhi ba'i mtshan nyid do/ /ngar 'dzin pa</text></item>
<item><p>15a7</p><section>mdo sde</section><text>dang / nga yir 'dzin pa dang / de'i rtsa ba las byung ba'i lta bar gyur pa tshad med pa dang 'brel ba'i phyir rab tu ma zhi ba'i mtshan nyid do/ /nye ba'i nyon mongs pa'i phyir ci</text></item>
<item><p>15b1</p><section>mdo sde</section><text>log dang / g.yeng ba dang / rgod pa dang / rmugs pa dang / bag med pa dang / ngo tsha med pa'i rtsa ba'i phyir rab tu ma zhi ba'o/ /'gro ba lnga'i las sna tshogs mngon par 'du byed</text></item>
<item><p>15b2</p><section>mdo sde</section><text>pa'i rtsa ba'i phyir rab tu ma zhi ba'o/ /sdug bsngal gyi bden pas bsdus shing 'gro ba'i phyir rab tu ma zhi ba'o/ /rigs kyi bu/ 'di ltar nyon mongs pa dang / las dang / tshe'i</text></item>
<item><p>15b3</p><section>mdo sde</section><text>kun nas nyon mongs pa'i rgyu dang / 'bras bur bcas pa'i rgyun la 'jug pa dang ldan pas 'dod pa'i yon tan lnga las byung ba'i bde ba dang / yid bde ba ni/ rab tu</text></item>
<item><p>15b4</p><section>mdo sde</section><text>ma zhi ba ste/ de bas na/ de'i lus dang sems sim par byed pa ma yin no/ /ji ltar 'dod pa la longs spyod pa rnams kyi 'dod pa'i yon tan las byung ba'i bde ba</text></item>
<item><p>15b5</p><section>mdo sde</section><text>dang / yid bde ba ma yin pa de bzhin du gzugs dang / gzugs med pa na spyod pa rnams kyi snyoms par zhugs pa las byung ba la'ang rnam pa de dag gis ci rigs</text></item>
<item><p>15b6</p><section>mdo sde</section><text>par rab tu ma zhi ba'i mtshan nyid du rig par bya'o/ /rab tu ma zhi bas na/ 'phags pa'i chos 'dul ba la lus dang sems sim par mi 'gyur ro/ /byang chub sems</text></item>
<item><p>15b7</p><section>mdo sde</section><text>dpa' rnams kyi theg pa chen po'i phyir theg pa chen po la dad pa las byung ba'i bde ba dang / yid bde ba gang yin pa de ni/ 'dod chags dang / khong khro ba'i rab tu ma</text></item>
<item><p>16a1</p><section>mdo sde</section><text>zhi ba dang bral ba dang / mtho dman gyi rab tu ma zhi ba dang bral ba dang / bden pa la yid gnyis dang the tshom za ba'i rab tu ma zhi</text></item>
<item><p>16a2</p><section>mdo sde</section><text>ba dang bral ba dang / ngar 'dzin pa dang / nga yir 'dzin pa dang / de'i rtsa ba las byung ba'i lta bar gyur pa tshad med pa'i rab tu ma zhi pa dang bral ba dang / nye ba'i</text></item>
<item><p>16a3</p><section>mdo sde</section><text>nyon mongs pa phyin ci log dang / g.yeng ba dang / rgod pa dang / rmugs pa dang / bag med pa dang / ngo tsha med pa'i rab tu ma zhi ba dang bral ba dang / 'gro ba</text></item>
<item><p>16a4</p><section>mdo sde</section><text>lnga'i las sna tshogs mngon par 'du byed pa'i rab tu ma zhi ba dang bral ba dang / sdug bsngal gyi bden pas bsdus pa'i rab tu ma zhi ba dang bral ba dang / 'di</text></item>
<item><p>16a5</p><section>mdo sde</section><text>ltar nyon mongs pa dang / las dang / tshe'i kun nas nyon mongs pa'i rgyu dang / 'bras bur bcas pa'i rgyun las 'jug pa'i rab tu ma zhi ba dang bral ba'i</text></item>
<item><p>16a6</p><section>mdo sde</section><text>phyir rab tu zhi ba'o/ /rab tu zhi ba'i phyir 'phags pa'i chos 'dul pa la lus dang sems sim par 'gyur te/ rigs kyi bu/ 'di ni/ byang chub sems</text></item>
<item><p>16a7</p><section>mdo sde</section><text>dpa' rnams kyi theg pa chen po'i phyir theg pa chen po la dad pas brlan pa'i mtshan nyid do/ /byang chub sems dpa' dad pa thabs chen gyis gsol pa/ bcom</text></item>
<item><p>16b1</p><section>mdo sde</section><text>'das| byang chub sems dpa' rnams kyi theg pa chen po'i phyir theg pa chen po la dad pas brlan pa'i mtshan nyid dang / bde ba dang yid bde ba'i don 'di ngo</text></item>
<item><p>16b2</p><section>mdo sde</section><text>mtshar to/ /bcom ldan 'das/ byang chub sems dpa' rnams kyi theg pa chen po'i phyir theg pa chen po la dad pa las byung ba'i bde ba dang / yid bde ba'i</text></item>
<item><p>16b3</p><section>mdo sde</section><text>don las rab tu mos par bgyi'o/ /bcom ldan 'das/ byang chub sems dpa' rnams kyi theg pa chen po'i phyir theg pa chen po la dad pa'i rnam pa'i mtshan</text></item>
<item><p>16b4</p><section>mdo sde</section><text>nyid gang lags/ bcom ldan 'das kyis bka' stsal pa/ rigs kyi bu/ byang chub sems dpa' rnams rnam pa gsum gyis theg pa chen po'i phyir theg pa chen</text></item>
<item><p>16b5</p><section>mdo sde</section><text>po la dad pa 'jug ste/ 'di lta ste/ yid ches pa'i rnam pa dang / 'gyur ba'i rnam pa dang / mngon par dga' ba'i rnam pa'o/ /gsol pa/ bcom ldan</text></item>
<item><p>16b6</p><section>mdo sde</section><text>'das| byang chub sems dpa' rnams kyi theg pa chen po'i phyir theg pa chen po la dad pa yid ches pa'i rnam pas 'jug pa ji lta bu lags/ bcom ldan 'das</text></item>
<item><p>16b7</p><section>mdo sde</section><text>kyis bka' stsal pa/ rigs kyi bu/ byang chub sems dpa' zab cing rgya che ba'i chos bstan pa rnams la thog ma nyid du yod par mos so/ /de ci'i phyir zhe na/ 'di</text></item>
<item><p>17a1</p><section>mdo sde</section><text>ltar chos 'di dag ni/ de bzhin gshegs pa nyid kyi yul de bzhin gshegs pa nyid kyis gsungs par 'os pa'o/ /de bas na/</text></item>
<item><p>17a2</p><section>mdo sde</section><text>de bzhin gshegs pa rnams nyid kyis mngon par rdzogs par sangs rgyas te/ rtog ge pa rnams kyi yul ma yin no/ /'di ltar rtog ge pa rnams ni/ zab cing rgya</text></item>
<item><p>17a3</p><section>mdo sde</section><text>che ba'i chos 'di lta bu dag thos na dngang bar gyur te rtogs par lta ba ga la 'gyur/ de bas na/ de dag ni/ rtog ge pa rnams kyi yul ma yin no/ /sangs rgyas rnams</text></item>
<item><p>17a4</p><section>mdo sde</section><text>kyi byang chub ji ltar de dag gis bstan pa'i chos de dag kyang de bzhin du yod de/ de'i phyir sangs rgyas bcom ldan 'das de dag gi chos bstan pa zab cing rgya che ba 'bras</text></item>
<item><p>17a5</p><section>mdo sde</section><text>bu dang bcas pa la yod pa nyid du mos nas byang chub sems dpa' yid ches pa'i rnam pas dad pa skyed do/ /gsol pa/ bcom ldan 'das/ byang chub sems</text></item>
<item><p>17a6</p><section>mdo sde</section><text>dpa' rnams kyi theg pa chen po'i slad du theg pa chen po la dad par 'gyur ba'i rnam pas 'jug pa ji lta bu lags/ bcom ldan 'das kyis bka' stsal pa/ rigs</text></item>
<item><p>17a7</p><section>mdo sde</section><text>kyi bu| byang chub sems dpa' zab cing rgya che ba'i chos yod pa yon tan dang ldan pa dag la rnam pa du mar mos shing lus kyi 'gyur ba dang / sems kyi 'gyur ba dang</text></item>
<item><p>17b1</p><section>mdo sde</section><text>bcas par theg pa chen po'i phyir theg pa chen po la dad pa skyed do/ /gsol pa/ bcom ldan 'das/ byang chub sems dpa' theg pa chen po'i phyir theg pa chen po la dad pa</text></item>
<item><p>17b2</p><section>mdo sde</section><text>las byung ba'i lus kyi 'gyur ba ji lta bu lags/ bcom ldan 'das kyis bka' stsal pa/ rigs kyi bu/ spu ldang ba dang / sbu g.yo ba dang / mchi ma 'khor ba dang /</text></item>
<item><p>17b3</p><section>mdo sde</section><text>mchi ma zag pa ni/ byang chub sems dpa'i theg pa chen po'i phyir theg pa chen po la dad pa las byung ba'i lus kyi 'gyur ba'o/ /gsol pa/ bcom ldan 'das/ byang</text></item>
<item><p>17b4</p><section>mdo sde</section><text>chub sems dpa' rnams kyi theg pa chen po'i phyir theg pa chen po la dad pa las byung ba'i sems kyi 'gyur ba gang lags/ bcom ldan 'das kyis bka' stsal pa/ rigs</text></item>
<item><p>17b5</p><section>mdo sde</section><text>kyi bu| lus las byung ba'i yid bde ba rgya che ba kha na ma tho ba med pa ni/ byang chub sems dpa'i theg pa chen po'i phyir theg pa chen po la dad pa las byung ba'i sems</text></item>
<item><p>17b6</p><section>mdo sde</section><text>kyi 'gyur ba'o/ /rigs kyi bu/ de ltar byang chub sems dpa'i theg pa chen po'i phyir theg pa chen po la dad pa 'gyur ba'i rnam pas 'jug go /gsol pa/ bcom ldan</text></item>
<item><p>17b7</p><section>mdo sde</section><text>'das| byang chub sems dpa'i theg pa chen po'i phyir theg pa chen po la dad pa mngon par dga' ba'i rnam pas 'jug pa gang lags/ bcom ldan 'das kyis</text></item>
<item><p>18a1</p><section>mdo sde</section><text>bka' stsal pa/ rigs kyi bu/ 'di la byang chub sems dpa'i theg pa chen po'i phyir theg pa chen po la dad pa thob pa 'di snyam du sems</text></item>
<item><p>18a2</p><section>mdo sde</section><text>te| sngon sems can tshad med pa mir gyur pa rnams kyis brtson 'grus kyi stobs dang / shes pa'i stobs kyis zab cing rgya che ba'i chos 'di rab tu rnyed do/ /de bzhin</text></item>
<item><p>18a3</p><section>mdo sde</section><text>du ma 'ongs pa'i dus na'ang rnyed par 'gyur ro/ /de bzhin du da ltar byung ba'i dus na'ang sems can tshad med pa mir gyur nas brtson 'grus kyi stobs dang / shes pa'i</text></item>
<item><p>18a4</p><section>mdo sde</section><text>stobs kyis zab cing rgya che ba'i chos 'di rab tu rnyed na/ bdag mir gyur la rkyen rnyed bzhin du zab cing rgya che ba'i chos 'di thob par bya ba la brtson 'grus nyams par</text></item>
<item><p>18a5</p><section>mdo sde</section><text>ci'i phyir bya zhes de ltar shes nas byang chub sems dpa' sangs rgyas kyi zhing de dang de dag na rtag par rgyun du zab cing rgya che ba dag la dad pa des mngon par dga' ba skyes</text></item>
<item><p>18a6</p><section>mdo sde</section><text>shing mos pa skyes pas gnas so/ /rigs kyi bu/ de ltar byang chub sems dpa'i theg pa chen po'i phyir theg pa chen po la dad pa mngon par dga' ba'i rnam pas</text></item>
<item><p>18a7</p><section>mdo sde</section><text>'jug ste/ rigs kyi bu/ 'di ni/ byang chub sems dpa' rnams kyi theg pa chen po'i phyir theg pa chen po la dad pa'i rnam pa'i mtshan nyid do/ /gsol pa/ bcom</text></item>
<item><p>18b1</p><section>mdo sde</section><text>ldan 'das/ byang chub sems dpa'i theg pa chen po'i phyir theg pa chen po la dad pa yongs su gzung ba'i mtshan nyid gang lags/ bcom ldan 'das kyis bka' stsal</text></item>
<item><p>18b2</p><section>mdo sde</section><text>pa| rigs kyi bu/ byang chub sems dpa' rnams kyi theg pa chen po'i phyir theg pa chen po la dad pa ni/ bsod nams dang / ye shes tshad med pa yongs su bzung nas</text></item>
<item><p>18b3</p><section>mdo sde</section><text>skye'o| |de ci'i phyir zhe na/ rigs kyi bu/ sems can thams cad la phan pa dang / bde ba'i gnas yin pa'i phyir 'jig rten pa'i dge ba'i rtsa ba ji snyed pa 'di lta ste/</text></item>
<item><p>18b4</p><section>mdo sde</section><text>mtho ba'i rigs su 'gyur ba'am/ gzugs bzang por 'gyur ba'am/ phyug po'i rigs su 'gyur ba'am/ yid gzhungs pa dang / blo dang / dran pa dang ldan par</text></item>
<item><p>18b5</p><section>mdo sde</section><text>'gyur ba'am/ phyogs dang / g.yog 'khor mang por 'gyur ba'am/ tshe ring por 'gyur ba'am/ dbang che bar grags par 'gyur ba'am/ rgyal rigs shing sA la chen</text></item>
<item><p>18b6</p><section>mdo sde</section><text>chen po lta bu'i rigs su 'gyur ba'am/ bram ze shing sA la chen po lta bu'i rigs su 'gyur ba'am/ khyim bdag /shing sA la chen po lta bu'i rigs su 'gyur ba'am/ rgyal</text></item>
<item><p>18b7</p><section>mdo sde</section><text>chen bzhi'i rigs su skye bar 'gyur ba'am/ sum cu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang byed du skye bar 'gyur ba'am/</text></item>
<item><p>19a1</p><section>mdo sde</section><text>'khor los bsgyur ba nyid dang / 'jig rten skyong ba nyid dang / brgya byin nyid dang / bdud nyid dang / tshangs pa nyid du 'gyur ba'am/</text></item>
<item><p>19a2</p><section>mdo sde</section><text>gzugs kyi bsam gtan du skye bar 'gyur ba nas 'du shes med 'du shes med min srid pa'i rtse mo'i bar du skye bar 'gyur ba'i dge ba'i rtsa ba de dag ni/ theg pa chen po'i</text></item>
<item><p>19a3</p><section>mdo sde</section><text>theg pa chen po la dad pas bsod nams dang / ye shes yongs su bzung ba'i dge ba'i rtsa ba de'i brgya'i char yang nye bar mi 'gro ste/ stong gyi cha dang / brgya stong gi</text></item>
<item><p>19a4</p><section>mdo sde</section><text>cha'am| grangs sam/ cha'am/ bgrang ba'am/ bsgrun pa'am/ zla'am/ dper yang mi bzod do/ /de ci'i phyir zhe na/ 'jig rten pa'i dge ba'i rtsa ba de dag</text></item>
<item><p>19a5</p><section>mdo sde</section><text>ni| 'dod chags dang / khrong khro ba rab tu ma zhi ba dang 'brel pa'o/ /mtho dman rab tu ma zhi ba dang 'brel pa'o/ /bden pa rnams la yid gnyis dang / the tshom</text></item>
<item><p>19a6</p><section>mdo sde</section><text>za ba rab tu ma zhi ba dang 'brel pa'o/ /ngar 'dzin pa dang / nga yir 'dzin pa dang / de'i rtsa ba las byung ba'i lta bar gyur pa tshad med pa rab tu ma zhi ba dang 'brel</text></item>
<item><p>19a7</p><section>mdo sde</section><text>pa'o| |nye ba'i nyon mongs pa phyin ci log dang / g.yeng ba dang / rgod pa dang / rmugs pa dang / bag med pa dang / ngo tsha med pa rab tu ma zhi ba dang 'brel pa'o//</text></item>
<item><p>19b1</p><section>mdo sde</section><text>'gro ba lnga'i las sna tshogs mngon par 'du byed pa'i rjes su 'brel pa rab tu ma zhi ba dang 'brel pa'o/ /sdug bsngal gyi bden pas bsdus pas rab tu ma zhi ba dang /</text></item>
<item><p>19b2</p><section>mdo sde</section><text>'brel pa'o/ /rigs kyi bu/ de ltar 'jig rten ba'i dge ba'i rtsa ba de dag ni/ nyon mongs pa dang / las dang / tshe'i kun nas nyon mongs pa rgyu dang 'bras bur bcas pa'i rgyun</text></item>
<item><p>19b3</p><section>mdo sde</section><text>la 'jug pa rab tu ma zhi ba dang 'brel ba dag go /byang chub sems dpa'i theg pa chen po'i phyir theg pa chen po la dad pa dang 'brel pa bsod nams dang / ye shes yongs</text></item>
<item><p>19b4</p><section>mdo sde</section><text>su bzung ba'i dge ba'i rtsa ba rnams ni/ 'dod chags dang / khong khro ba rab tu ma zhi ba las rnam par grol ba'o/ /mtho dman rab tu ma zhi ba las rnam par grol ba'o/ /bden</text></item>
<item><p>19b5</p><section>mdo sde</section><text>pa rnams la yid gnyis dang / the tshom za ba rab tu ma zhi ba las rnam par grol ba'o/ /ngar 'dzin pa dang / nga yir 'dzin pa dang / de'i rtsa ba las byung ba'i lta bar</text></item>
<item><p>19b6</p><section>mdo sde</section><text>gyur pa tshad med pa rab tu ma zhi ba las rnam par grol ba'o/ /nye ba'i nyon mongs pa phyin ci log dang / g.yeng ba dang / rgod pa dang / rmugs pa dang / bag med pa dang /</text></item>
<item><p>19b7</p><section>mdo sde</section><text>ngo tsha med pa rab tu ma zhi ba las rnam par grol ba'o/ /'gro ba lnga'i las sna tshogs mngon par 'du byed pa rab tu ma zhi ba las rnam par grol ba'o/ /rigs kyi bu/ de ltar byang</text></item>
<item><p>20a1</p><section>mdo sde</section><text>chub sems dpa'i theg pa chen po'i phyir theg pa chen po la dad pa dang 'brel ba bsod nams dang / ye shes yongs su bzung ba dge</text></item>
<item><p>20a2</p><section>mdo sde</section><text>ba'i rtsa ba rnams ni/ nyon mongs pa dang / las dang / tshe'i kun nas nyon mongs pa rgyu dang 'bras bur bcas pa'i rgyun la 'jug pa rab tu ma zhi ba las rnam par</text></item>
<item><p>20a3</p><section>mdo sde</section><text>grol ba'o/ /de lta bas na/ de dag ni/ 'jig rten pa'i dge ba'i rtsa ba thams cad las khyad par du 'phags par rig par bya'o/ /gang dag nyan thos dang / rang sangs</text></item>
<item><p>20a4</p><section>mdo sde</section><text>rgyas rnams kyi mi slob pa'i tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong bas kun tu bzung</text></item>
<item><p>20a5</p><section>mdo sde</section><text>ba'i 'jig rten las 'das pa'i dge ba'i rtsa ba de dag kyang nyon mongs pa dang / las dang / tshe'i kun nas nyon mongs pa rgyu dang 'bras bur bcas pa'i rgyun la 'jug pa</text></item>
<item><p>20a6</p><section>mdo sde</section><text>rab tu ma zhi ba dang 'brel ba ma yin mod kyi/ 'on kyang bdag la phan pa 'ba' zhig gi gnas yin pas don chung ba ste/ phung po ma lus pa'i mya ngan las 'das pa'i</text></item>
<item><p>20a7</p><section>mdo sde</section><text>dbyings su zad par 'gyur ro/ /byang chub sems dpa'i theg pa chen po'i phyir theg pa chen po la dad pa dang 'brel pa bsod nams dang / ye shes yongs su bzung ba'i</text></item>
<item><p>20b1</p><section>mdo sde</section><text>dge ba'i rtsa ba de dag ni/ sems can thams cad kyi phan pa dang bde ba'i gnas yin pas don che ba ste/ phung po ma lus pa'i mya ngan las 'das pa'i dbyings su zad par 'gyur</text></item>
<item><p>20b2</p><section>mdo sde</section><text>ba ma yin no/ /rigs kyi bu/ de lta bas na/ byang chub sems dpa'i theg pa chen po'i phyir theg pa chen po la dad pa dang 'brel pa bsod nams dang / ye shes yongs su</text></item>
<item><p>20b3</p><section>mdo sde</section><text>bzung ba'i dge ba'i rtsa ba dag ni/ 'jig rten pa'i dge ba'i rtsa ba 'ba' zhig las khyad par du 'phags pa ma yin gyi/ 'jig rten las 'das pa'i dge ba'i rtsa ba dag</text></item>
<item><p>20b4</p><section>mdo sde</section><text>las kyang khyad par du 'phags pa yin te/ rigs kyi bu/ 'di ni/ byang chub sems dpa'i theg pa chen po'i phyir theg pa chen po la dad pa yongs su bzung ba'i mtshan nyid</text></item>
<item><p>20b5</p><section>mdo sde</section><text>do| |byang chub sems dpa' dad pa thabs chen gyis gsol pa/ bcom ldan 'das/ byang chub sems dpa' sems dpa' chen po rnams kyi theg pa chen po'i phyir theg pa</text></item>
<item><p>20b6</p><section>mdo sde</section><text>chen po la dad pa dang 'brel ba bsod nams dang / ye shes yongs su bzung ba'i dge ba'i rtsa ba ni/ mthu che ba bla na ma mchis pa ste/ ngo mtshar to/ /bcom ldan 'das</text></item>
<item><p>20b7</p><section>mdo sde</section><text>kyis bka' stsal pa/ rigs kyi bu/ de de bzhin te/ ji tsam du dge ba'i rtsa ba don du gnyer ba'i byang chub sems dpa' dge ba'i rtsa ba rnam pa 'di lta bu dag yongs su gzung</text></item>
<item><p>21a1</p><section>mdo sde</section><text>ba la brtson par bya'o/ /dge ba'i rtsa ba de dag ni/ 'jig rten pa dang / 'jig rten las 'das pa'i dge ba'i rtsa ba thams cad zil gyis</text></item>
<item><p>21a2</p><section>mdo sde</section><text>mnan nas 'jig rten pa'i phun sum tshogs pa thams cad rjes su sbyin pa'o/ /'bras bu rab tu sbyin pa dang / de'i rgyus kyang dgos pa yin te/ mthar yang mi zad par</text></item>
<item><p>21a3</p><section>mdo sde</section><text>bla na med pa yang dag par rdzogs pa'i byang chub mngon par sgrub bo/ /sems can tshad med pa dag kyang theg pa gsum gyis sdug bsngal thams cad spong zhing nges</text></item>
<item><p>21a4</p><section>mdo sde</section><text>par 'byung bar byed par 'gyur ro/ /byang chub sems dpa' dad pa thabs chen gyis gsol pa/ bcom ldan 'das/ byang chub sems dpa' rnams kyi theg pa chen</text></item>
<item><p>21a5</p><section>mdo sde</section><text>po'i phyir theg pa chen po la dad pa'i gnas kyi mtshan nyid gang lags/ bcom ldan 'das kyis bka' stsal pa/ rigs kyi bu/ byang chub sems dpa' rnams kyi</text></item>
<item><p>21a6</p><section>mdo sde</section><text>theg pa chen po'i phyir theg pa chen po la dad pa ni/ sems can thams cad kyi gnas so/ /de ci'i phyir zhe na/ 'di ltar theg pa chen po bstan pa sems can thams</text></item>
<item><p>21a7</p><section>mdo sde</section><text>cad la phan pa dang / bde ba'i thabs kyis rab tu phye ba de la dmigs nas byang chub sems dpa' theg pa chen po'i phyir theg pa chen po la dad pa skyes so/ /de lta bas na/</text></item>
<item><p>21b1</p><section>mdo sde</section><text>byang chub sems dpa' de bstan pa de la dad pas gang bstan pa la dga' ba gnas pa'i rgyu des byang chub sems dpa'i theg pa chen po'i phyir theg pa chen po la dad pa na/</text></item>
<item><p>21b2</p><section>mdo sde</section><text>sems can thams cad kyi phan pa dang / bde ba'i gnas su rig par bya'o/ /rigs kyi bu/ ji ltar byang chub sems dpa' sems dpa' chen po theg pa chen po la dad pa</text></item>
<item><p>21b3</p><section>mdo sde</section><text>thob pa sems can thams cad la phan pa dang / bde ba 'byung ba de ltar pha ma dang / bu dang / mdza' bo dang / rtsa lag dang / gnyen gyi tshogs ni/ gnyen gyi tshogs</text></item>
<item><p>21b4</p><section>mdo sde</section><text>la phan pa dang / bde ba 'byung ba ma yin no/ /de ci'i phyir zhe na/ pha ma la sogs pa gnyen 'dab kyi tshogs de ni/ gnyen 'dab kyi tshogs la phan pa ma yin pa la</text></item>
<item><p>21b5</p><section>mdo sde</section><text>phan par 'du shes shing phan pa la ni/ phan pa ma yin par 'du shes pa yin/ bde ba ma yin pa la bde bar 'du shes shing / bde ba la ni/ bde ba ma yin par 'du shes</text></item>
<item><p>21b6</p><section>mdo sde</section><text>pa yin no/ /phan pa dang / bde ba de gnyi ga la'ang phyin ci log tu gyur pas phan pa ma yin pa la phan par sgrub cing / phan pa la ni/ phan pa ma yin par sgrub pa yin /</text></item>
<item><p>21b7</p><section>mdo sde</section><text>bde ba ma yin pa la bde bar sgrub cing / bde ba la ni/ bde ba ma yin par sgrub pa yin no/ /byang chub sems dpa' ni/ theg pa chen po la dad pa la brten nas gnyen 'dab lta</text></item>
<item><p>22a1</p><section>mdo sde</section><text>bu'i sems can thams cad la dam pa'i chos ston pas sems can de dag la phan pa la'ang phan par 'du shes shing phan pa ma yin pa</text></item>
<item><p>22a2</p><section>mdo sde</section><text>la'ang phan pa ma yin par 'du shes pa yin/ bde ba la'ang bde bar 'du shes shing sdug bsngal la'ang sdug bsngal du 'du shes pa yin no/ /de ltar phan pa dang /</text></item>
<item><p>22a3</p><section>mdo sde</section><text>bde ba la phyin ci ma log pa'i blo dang ldan pas phan pa gang yin pa de ni/ sgrub bo/ /gang phan pa ma yin pa de ni/ mi sgrub bo/ /bde ba gang yin pa de ni/ sgrub bo/ /</text></item>
<item><p>22a4</p><section>mdo sde</section><text>sdug bsngal gang yin pa de ni/ mi sgrub bo/ /de lta bas na/ byang chub sems dpa'i theg pa chen po la dad pa ni/ sems can thams cad kyi phan pa dang / bde ba'i</text></item>
<item><p>22a5</p><section>mdo sde</section><text>gnas yin pas 'jig rten pa thams cad las khyad par du 'phags pa yin no/ /rigs kyi bu/ 'jig rten pa rnams las khyad par du 'phags par yang ma zad de/</text></item>
<item><p>22a6</p><section>mdo sde</section><text>'jig rten las 'das pa rnams las kyang khyad par du 'phags pa yin no/ /de ci'i phyir zhe na/ 'di ltar nyan thos dang / rang sangs rgyas rnams ni/ byang chub sems dpa'i</text></item>
<item><p>22a7</p><section>mdo sde</section><text>rjes su 'jug cing sems can rnams la phan pa dang / bde ba byed kyi/ rang gi snying rjes ni/ ma yin te/ shin tu byed pa'ang ma yin no/ /byang chub sems dpa' rnams kyi theg</text></item>
<item><p>22b1</p><section>mdo sde</section><text>pa chen po'i phyir theg pa chen po la dad pa sems can thams cad kyi phan pa dang / bde ba'i gnas gang yin pa de ni/ rang gi snying rje dang / shin tu byed pas yin te/ bya dka'</text></item>
<item><p>22b2</p><section>mdo sde</section><text>ba tshad med pa la ji mi snyam pas 'jug go /de lta bas na/ byang chub sems dpa' rnams kyi phan pa dang / bde ba'i gnas ni/ 'jig rten las 'das pa'i phan pa dang / bde</text></item>
<item><p>22b3</p><section>mdo sde</section><text>ba'i gnas dang / 'jig rten pa rnams las kyang khyad par du 'phags pa yin te/ rigs kyi bu/ 'di ni/ byang chub sems dpa' rnams kyi theg pa chen po'i phyir</text></item>
<item><p>22b4</p><section>mdo sde</section><text>theg pa chen po la dad pa gnas kyi mtshan nyid du rig par bya'o/ /gsol pa/ bcom ldan 'das/ byang chub sems dpa' sems dpa' chen po rnams kyi theg pa chen po'i</text></item>
<item><p>22b5</p><section>mdo sde</section><text>phyir theg pa chen po la dad pa'i yang dag par 'da' ba'i mtshan nyid gang lags/ bcom ldan 'das kyis bka' stsal pa/ rigs kyi bu/ byang chub sems dpa' rnams</text></item>
<item><p>22b6</p><section>mdo sde</section><text>kyi theg pa chen po'i phyir theg pa chen po la dad pa ni/ ngan 'gro'i sems can dmyal ba dang / dud 'gro dang / yi dwags thams cad las yang dag par 'das pa yin</text></item>
<item><p>22b7</p><section>mdo sde</section><text>no| |byang chub sems dpa' dad pa thabs chen gyis gsol pa/ bcom ldan 'das/ sa la zhugs pa las ring du gnas pa las dang po ba mos pas spyod pa la zhugs pa'i</text></item>
<item><p>23a1</p><section>mdo sde</section><text>byang chub sems dpa' rnams kyi ngan 'gro thams cad las yang dag par 'da' bar 'gyur ba ji lta bu lags/ bcom ldan 'das kyis</text></item>
<item><p>23a2</p><section>mdo sde</section><text>bka' stsal pa/ rigs kyi bu/ byang chub sems dpa' sa la bzhugs pa rnams nyid kyi theg pa chen po'i phyir theg pa chen po la dad pa thob pas ngan 'gro las yang</text></item>
<item><p>23a3</p><section>mdo sde</section><text>dag par 'da' bar 'gyur zhing bde 'gro'i rkyen gcig nas gcig tu brgyud pa thob pa ma yin gyi/ ma thob pa'i byang chub sems dpa' rnams kyi theg pa chen po'i phyir theg</text></item>
<item><p>23a4</p><section>mdo sde</section><text>pa chen po la dad pa thob pas kyang ngan 'gro las yang dag par 'da' bar rig par bya'o/ /rigs kyi bu/ 'di ltar theg pa chen po'i phyir theg pa chen po la dad pa thob</text></item>
<item><p>23a5</p><section>mdo sde</section><text>pa'i byang chub sems dpa' ni/ gcig nas gcig tu brgyud pas dus ring po na tshe rabs thams cad du sangs rgyas dang / byang chub sems dpa' rnams dang 'grogs</text></item>
<item><p>23a6</p><section>mdo sde</section><text>pa thob bo/ /de bas na/ dam pa'i chos mnyan pa dang / tshul bzhin yid la byed pa'i rjes su 'gro ba'i yang dag pa'i nan tan la zhugs pa'i byang chub sems dpa'</text></item>
<item><p>23a7</p><section>mdo sde</section><text>ni| gang du rtag par rgyun du byang chub kyi tshogs yongs su rdzogs par 'gyur ba der skye bar 'gyur te/ rigs kyi bu/ rnam grangs 'dis na/ byang chub sems dpa'</text></item>
<item><p>23b1</p><section>mdo sde</section><text>bde 'gro thams cad las kyang yang dag par 'da' bar 'gyur ba yin na/ ngan 'gro las lta smos kyang ci dgos/ gsol pa/ bcom ldan 'das/ byang chub sems</text></item>
<item><p>23b2</p><section>mdo sde</section><text>dpa' ngan 'gro las yang dag par 'das pa nyid ces bgyi'am/ ci bde 'gro las yang dag par 'das pa zhes mi bgyi/ bcom ldan 'das kyis bka' stsal pa/</text></item>
<item><p>23b3</p><section>mdo sde</section><text>rigs kyi bu/ byang chub sems dpa' theg pa chen po la dad pa thob pa kha cig ni/ bde 'gro las kyang yang dag par 'das par rig par bya'o/ /'di ltar theg pa chen</text></item>
<item><p>23b4</p><section>mdo sde</section><text>po la dad pa thob pa'i byang chub sems dpa' ni/ las dang / nyon mongs pa dang / las kyi rang dbang gis skye ba gang yin pa dang / sems can gyi don chung du'i don</text></item>
<item><p>23b5</p><section>mdo sde</section><text>gyis skye ba gang yin pa de dag las kyang rim gyis yang dag par 'da'o/ /de lta mod kyi/ 'on kyang rigs kyi bu/ rnam grangs 'dis na/ byang chub sems dpa'i bde 'gro'ang</text></item>
<item><p>23b6</p><section>mdo sde</section><text>ngan 'gro yin la ngan 'gro'ang bde 'gro yin par rig par bya'o/ /de ci'i phyir zhe na/ rigs kyi bu/ byang chub sems dpa'i gzhan gyi dbang gang yin pa dang / don</text></item>
<item><p>23b7</p><section>mdo sde</section><text>chung ngu'i bde 'gro gang yin pa de ni/ ngan 'gro yin no/ /smon lam gyi dbang gis snying rje chen po sngon du 'gro ba'i sems kyis sems can rnams 'dul ba'i phyir byang chub</text></item>
<item><p>24a1</p><section>mdo sde</section><text>sems dpa' sems can dmyal ba dang / dud 'gro dang / yi dwags rnams su skye ba gang yin pa de ni/ de'i bde 'gror rig par bya'o/ /</text></item>
<item><p>24a2</p><section>mdo sde</section><text>gsol pa/ bcom ldan 'das/ ci lags/ byang chub sems dpa' smon lam gyi dbang gis sems can dmyal ba dang / dud 'gro dang / yi dwags rnams su skye</text></item>
<item><p>24a3</p><section>mdo sde</section><text>ba'ang de bzhin du sdug bsngal ba'am rmongs pa lags sam/ bka' stsal pa/ rigs kyi bu/ de ni/ ma yin te/ de ltar mi blta'o/ /byang chub sems dpa' smon</text></item>
<item><p>24a4</p><section>mdo sde</section><text>lam gyi dbang gis ngan 'gro rnams su skye ba ni/ bsam gtan bzhi'i sa pa'i bde ba las shin tu 'das nas bde ba dang ldan par gnas te/ 'jig rten pa thams</text></item>
<item><p>24a5</p><section>mdo sde</section><text>cad dang / 'jig rten las 'das pa dman pa'i shes rab las kyang shin tu 'das nas shes rab kyi rgyu ba la 'jug go /de bas na/ de de na sems can gyi don la</text></item>
<item><p>24a6</p><section>mdo sde</section><text>brtson par rig par bya'o/ /ngas de las dgongs te sems can rnams kyi las kyi rgyud kyang bsam gyis mi khyab na/ byang chub sems dpa' rnams kyi lta smos kyang ci</text></item>
<item><p>24a7</p><section>mdo sde</section><text>dgos zhes gsungs so/ /rigs kyi bu/ 'di ni/ byang chub sems dpa' rnams kyi theg pa chen po la dad pa'i yang dag par 'da' ba'i mtshan nyid do/ /gsol pa/</text></item>
<item><p>24b1</p><section>mdo sde</section><text>bcom ldan 'das/ byang chub sems dpa' rnams kyi theg pa chen po'i phyir theg pa chen po la dad pa'i rtsa ba'i mtshan nyid gang lags/ bcom ldan 'das kyis bka'</text></item>
<item><p>24b2</p><section>mdo sde</section><text>stsal pa| rigs kyi bu/ byang chub sems dpa' rnams kyi theg pa chen po la dad pa de ni/ sangs rgyas kyi chos tshad med pa thams cad kyi sa bon yin pa'i phyir sangs rgyas kyi chos</text></item>
<item><p>24b3</p><section>mdo sde</section><text>tshad med pa thams cad kyi rtsa ba nyid du rig par bya'o/ /de ci'i phyir zhe na/ sangs rgyas kyi chos sna tshogs tshad med pa ji snyed theg pa chen po la snang ba dang / rab tu phye ba de dag</text></item>
<item><p>24b4</p><section>mdo sde</section><text>theg pa chen po la dad pa thob pa'i byang chub sems dpa' nyan to/ /kun tu 'dzin to/ /dmigs pa des dad pa skyed do/ /de la byang chub sems dpa' de'i dad pa skye ba'i dmigs</text></item>
<item><p>24b5</p><section>mdo sde</section><text>pa ji snyed par sa bon yongs su 'dzin pa dang / sa bon la sogs pa'ang de snyed du gnas so/ /de bas na/ byang chub sems dpa' rnams kyi theg pa chen po la dad pa de ni/</text></item>
<item><p>24b6</p><section>mdo sde</section><text>sangs rgyas kyi chos tshad med pa thams cad kyi rtsa ba zhes bya ste/ rigs kyi bu/ 'di ni/ byang chub sems dpa' rnams kyi theg pa chen po'i phyir theg pa chen po la dad pa'i rtsa ba'i</text></item>
<item><p>24b7</p><section>mdo sde</section><text>mtshan nyid do/ /gsol pa/ bcom ldan 'das/ byang chub sems dpa' rnams kyi theg pa chen po'i phyir theg pa chen po la dad pa'i spong ba'i mtshan nyid gang lags/</text></item>
<item><p>25a1</p><section>mdo sde</section><text>bcom ldan 'das kyis bka' stsal pa/ rigs kyi bu/ 'di la byang chub sems dpa' theg pa chen po'i phyir theg pa chen po la dad pa skyes</text></item>
<item><p>25a2</p><section>mdo sde</section><text>nas 'di lta ste/ ser sna'i sems yongs su spong zhing dang du mi len pas sped pa dang / ngan pa'i ngang tshul gyi mtshan ma yongs su spong zhing dang du mi len pas sped pa</text></item>
<item><p>25a3</p><section>mdo sde</section><text>dang / khro ba'i mtshan ma yongs su spong zhing dang du mi len pas sbed pa dang / le lo'i mtshan ma yongs su spong zhing dang du mi len pas sbed pa dang / rnam par</text></item>
<item><p>25a4</p><section>mdo sde</section><text>g.yeng ba'i mtshan ma yongs su spong zhing dang du mi len pas sbed pa dang / 'chal pa'i shes rab kyi mtshan nyid ma yongs su spong zhing dang du mi len pas sbed pa'i phyir</text></item>
<item><p>25a5</p><section>mdo sde</section><text>nyon mongs pa dang / nye ba'i nyon mongs pa dang / phyir rgol ba'i kun tu rgyu ba thams cad las sems shin tu srung zhing shin tu sbed par byed do/ /rigs kyi bu/ 'di</text></item>
<item><p>25a6</p><section>mdo sde</section><text>lta ste| dper na/ 'di ltar skyes bu zhig lus mi rmas par bya ba'i phyir go cha bzang po bgos pa ni/ go chas bsrung zhing go chags pas pa'i phyir dgra thams cad kyis</text></item>
<item><p>25a7</p><section>mdo sde</section><text>mi tshugs so/ /rigs kyi bu/ de bzhin du theg pa chen po'i phyir theg pa chen po la dad pa'i byang chub kyi sems kyi go cha bgos shing des legs par bsrungs shing legs</text></item>
<item><p>25b1</p><section>mdo sde</section><text>bar bcas pa ni/ nyon mongs pa dang / nye ba'i nyon mongs pa dang / sgrib pa'i dgra thams cad kyis 'jigs par mi 'gyur te/ rigs kyi bu/ 'di ni/ byang chub sems dpa'</text></item>
<item><p>25b2</p><section>mdo sde</section><text>rnams kyi theg pa chen po'i phyir theg pa chen po la dad pa'i sbed pa'i mtshan nyid do/ /gsol pa/ bcom ldan 'das/ byang chub sems dpa' rnams kyi theg pa chen po'i phyir theg</text></item>
<item><p>25b3</p><section>mdo sde</section><text>pa chen po la dad pa'i rjes su 'brel ba'i mtshan nyid gang lags/ bcom ldan 'das kyis bka' stsal pa/ rigs kyi bu/ 'di la byang chub sems dpa' rnams kyi theg</text></item>
<item><p>25b4</p><section>mdo sde</section><text>pa chen po'i phyir theg pa chen po la dad pa'i bag chags byang chub sems dpa'i gnas la rjes su 'brang ba de ni/ 'di ltar rjes su 'brang ste/ 'di lta ste/ 'gro'am/ 'dug</text></item>
<item><p>25b5</p><section>mdo sde</section><text>gam| nyal lam/ ma nyal lam/ gnyid kyis log gam/ ra ro'am/ smyos kyang rung ste/ rtag tu theg pa chen po la dad pa de dang ldan par 'gyur ro/ /byang chub sems</text></item>
<item><p>25b6</p><section>mdo sde</section><text>dpa' tshe rabs gzhan du rjes te theg pa chen po la dad pa de brjed du zin kyang dman pa skal pa mi mnyam pa'i sems bskyed pa'i tshul can ma yin pas gshegs gnyen ngan pa nyan</text></item>
<item><p>25b7</p><section>mdo sde</section><text>thos dang / rang sangs rgyas dang 'dre bas kyang 'phrog par mi 'gyur na/ gzhan mu stegs can gyis lta 'phrog par ga la 'gyur/ theg pa chen po'i phyir theg pa chen po la dad pa'i rkyen</text></item>
<item><p>26a1</p><section>mdo sde</section><text>chung du zhig rnyed pas kyang myur ba dang / shas che ba dang / rgyun gyis theg pa chen po'i phyir theg pa chen po la dad pa skyed do/ /de'i theg pa chen po'i</text></item>
<item><p>26a2</p><section>mdo sde</section><text>phyir theg pa chen po la dad pa'i bag chags rjes su 'brel pa de'ang tshe rabs tshe rabs su rnam par 'phel te/ bla na med pa yang dag par rdzogs pa'i byang chub kyi bar du 'gyur</text></item>
<item><p>26a3</p><section>mdo sde</section><text>ro| |rigs kyi bu/ 'di ni/ byang chub sems dpa'i theg pa chen po'i phyir theg pa chen po la dad pa'i rjes su 'brel pa'i mtshan nyid do/ /gsol pa/ bcom ldan 'das/</text></item>
<item><p>26a4</p><section>mdo sde</section><text>byang chub sems dpa' rnams kyi theg pa chen po'i phyir theg pa chen po la dad pa'i rgyun gyi mtshan nyid gang lags/ bcom ldan 'das kyis bka' stsal pa/ rigs kyi bu/</text></item>
<item><p>26a5</p><section>mdo sde</section><text>'di la byang chub sems dpa'i theg pa chen po'i phyir theg pa chen po la dad pa thob pa ni/ dad pa'i shugs de dag gis rtse zhing dus su theg pa chen po'i chos klog go /nyan</text></item>
<item><p>26a6</p><section>mdo sde</section><text>to| |'don to/ /kha ton byed do/ /gzhan dag la'ang rab tu ston to/ /tshul bzhin sems so/ /sgom pa'i rnam pas sbyor ro/ /rigs kyi bu/ thos pa dang / sems</text></item>
<item><p>26a7</p><section>mdo sde</section><text>pa dang / sgom pa de dang de la de ltar sbyor ba'i byang chub sems dpa' ni/ 'bras bu yod par 'chi ba'i dus bya ba'i phyir kun tu sbyor ba'i tshul gyis theg pa chen po la dad pa'i rgyun</text></item>
<item><p>26b1</p><section>mdo sde</section><text>rab tu 'jug go /rigs kyi bu/ 'di ni/ byang chub sems dpa' rnams kyi theg pa chen po'i phyir theg pa chen po la dad pa'i rgyun gyi mtshan nyid do/ /gsol pa/ bcom ldan</text></item>
<item><p>26b2</p><section>mdo sde</section><text>'das| byang chub sems dpa' rnams kyi theg pa chen po'i phyir theg pa chen po la dad pa yongs su grub pa'i mtshan nyid gang lags/ bka' stsal pa/ rigs kyi bu/ byang</text></item>
<item><p>26b3</p><section>mdo sde</section><text>chub sems dpa' rnams kyi theg pa chen po'i phyir theg pa chen po la dad pa yongs su grub pa'i rnam pa bzhir rig par bya ste/ skye ba mchog dang / tshad med mchog dang / phan</text></item>
<item><p>26b4</p><section>mdo sde</section><text>pa mchog dang / 'gyod pa med pa mchog go /rigs kyi bu/ 'di ltar 'di las phyi rol pa 'jig rten pa rnams kyi rang gi gtsug lag khang la dad pa gang yin pa de'ang dad pa nyid</text></item>
<item><p>26b5</p><section>mdo sde</section><text>du rig par bya'o/ /nyan thos dang / rang sangs rgyas rnams sangs rgyas kyi bstan pa la dad pa gang yin pa de ni/ bdag la phan pa gtso bor byas pas chung zhing yongs su</text></item>
<item><p>26b6</p><section>mdo sde</section><text>ma rdzogs pa'i phyir byang chub sems dpa'i dad pa'i mtshan nyid dang bral ba'o/ /'di ltar nyan thos rnams ni/ ji ltar bcom ldan 'das de ni/ bdag la phan pa mdzad cing</text></item>
<item><p>26b7</p><section>mdo sde</section><text>gces spras mdzad pa ste/ bcom ldan 'das de ni/ bdag gi sdug bsngal gyi chos mang po rnams sel ba/ bcom ldan 'das de ni/ bdag la bde ba'i chos mang po sgrub</text></item>
<item><p>27a1</p><section>mdo sde</section><text>pa| bcom ldan 'das de ni/ bdag gi sdig pa mi dge ba'i chos rnam pa du ma sel ba/ bcom ldan 'das de ni/ bdag la dge</text></item>
<item><p>27a2</p><section>mdo sde</section><text>ba'i chos rnam pa du ma sgrub pa'o/ /zhes bdag la phan pa mang po gtso bor byed pas sangs rgyas la dad pa skyed pa de ltar bdag la phan pa gtso bor byed pas sangs rgyas la</text></item>
<item><p>27a3</p><section>mdo sde</section><text>dad pa skyed do/ /byang chub sems dpa' ni/ de ltar dad pa skyed pa ma yin te/ sems can thams cad la phan pa dang / bde ba gtso bor byas nas byang chub sems</text></item>
<item><p>27a4</p><section>mdo sde</section><text>dpa' sangs rgyas la dad pa skyed do/ /de lta bas na/ rigs nyid kyis byang chub sems dpa' rnams kyi theg pa chen po'i phyir theg pa chen po la dad pa ni/ rgya che ba'o/ /rgya che ba'i</text></item>
<item><p>27a5</p><section>mdo sde</section><text>phyir mchog go /mchog gi phyir yongs su grub pa'o/ /gzhan yang byang chub sems dpa' rnams kyi theg pa chen po'i phyir theg pa chen po la dad pa chung dus ni/ dad pa 'bring</text></item>
<item><p>27a6</p><section>mdo sde</section><text>skyed do| |dad pa 'bring gis ni/ dad pa mchog skyed de/ dad pa mchog gang yin pa de'ang byang chub sems dpa' rnams kyi theg pa chen po'i phyir theg pa chen po la dad pa yongs</text></item>
<item><p>27a7</p><section>mdo sde</section><text>su grub pa'o/ /gzhan yang byang chub sems dpa' rnams kyi theg pa chen po la dad pa ni/ sems can thams cad la phan par gyur pa yin te/ de lta bas na'ang yongs su grub pa'o//</text></item>
<item><p>27b1</p><section>mdo sde</section><text>gzhan yang byang chub sems dpa' rnams kyi theg pa chen po'i phyir theg pa chen po la dad pa ni/ sangs rgyas kyi chos tshad med pa zad mi shes pa yang dag par 'grub par 'gyur te/</text></item>
<item><p>27b2</p><section>mdo sde</section><text>de lta bas na'ang yongs su grub par rig par bya'o/ /rigs kyi bu/ 'di ni/ byang chub sems dpa' rnams kyi theg pa chen po'i phyir theg pa chen po la dad pa yongs su grub pa'i mtshan nyid</text></item>
<item><p>27b3</p><section>mdo sde</section><text>do| |rigs kyi bu/ 'di ni/ byang chub sems dpa' rnams kyi theg pa chen po'i phyir theg pa chen po la dad pa'i mtshan nyid rnam pa bcu gcig po thams cad bsdus pa'i mtshan nyid</text></item>
<item><p>27b4</p><section>mdo sde</section><text>du rig par bya'o/ /mtshan nyid rab tu dbye ba'i le'u zhes bya ste/ dang po'o// //de nas bcom ldan 'das la byang chub sems dpa' dad pa thabs chen gyis 'di</text></item>
<item><p>27b5</p><section>mdo sde</section><text>skad ces gsol to/ /bcom ldan 'das/ byang chub sems dpa' rnams kyi theg pa chen po'i phyir theg pa chen po la dad pa skye ba gang lags/ bcom ldan 'das kyis bka' stsal</text></item>
<item><p>27b6</p><section>mdo sde</section><text>pa| rigs kyi bu/ byang chub sems dpa' rnams kyi theg pa chen po'i phyir theg pa chen po la dad pa skye ba de'ang rnam pa bcu gcig tu rig par bya'o/ /'di lta ste/ rgyu las skye ba</text></item>
<item><p>27b7</p><section>mdo sde</section><text>dang | grogs las skye ba dang / yid la byed pa las skye ba dang / spyod pa las skye ba dang / 'dris pa las skye ba dang / yongs su mi skyo ba las skye ba dang / yongs su bskang ba</text></item>
<item><p>28a1</p><section>mdo sde</section><text>las skye ba dang / ting nge 'dzin las skye ba dang / chog mi shes pa las skye ba dang / rab tu dben pa las skye ba dang / ston pa tshad mar byas</text></item>
<item><p>28a2</p><section>mdo sde</section><text>pa las skye ba'o/ /gsol pa/ bcom ldan 'das/ byang chub sems dpa' rnams kyi theg pa chen po'i phyir theg pa chen po la dad pa rgyu las skye ba gang lags/ bcom</text></item>
<item><p>28a3</p><section>mdo sde</section><text>ldan 'das kyis bka' stsal pa/ rigs kyi bu/ 'di la byang chub sems dpa' thog ma'i gnas nyid nas theg pa chen po'i chos dkar po'i sa bon dang ldan pa yin te/ de</text></item>
<item><p>28a4</p><section>mdo sde</section><text>thog ma nas chos dkar po la 'dris pa'i stobs kyis rang bzhin nyid kyis snying rje dang rab tu ldan pa'i theg pa chen po'i chos bstan pa la 'dod pa yang dag par gnas so//</text></item>
<item><p>28a5</p><section>mdo sde</section><text>de 'dod pa sngon du 'gro bas dad pa skye'o/ /rang bzhin gyis zab cing rgya che ba dang rab tu ldan pa'i theg pa chen po'i chos bstan pa la mos pas 'dod pa yang dag par gnas te</text></item>
<item><p>28a6</p><section>mdo sde</section><text>de las de'i dad pa skye'o/ /de ltar byang chub sems dpa' rang bzhin nyid kyis dka' ba spyod pa dang rab tu ldan pa'i theg pa chen po'i chos bstan pa la bzod pa yang dag par</text></item>
<item><p>28a7</p><section>mdo sde</section><text>gnas te/ des de'i dad pa skye'o/ /rang bzhin nyid kyis sbyin pa dang rab tu ldan pa'i theg pa chen po'i chos bstan pa la mos pa yang dag par gnas te/ des de'i dad pa</text></item>
<item><p>28b1</p><section>mdo sde</section><text>skye'o| |rang bzhin nyid yis tshul khrims dang rab tu ldan pa dang / bzod pa dang rab tu ldan pa dang / brtson 'grus dang rab tu ldan pa dang / bsam gtan dang rab tu ldan pa dang</text></item>
<item><p>28b2</p><section>mdo sde</section><text>shes rab dang rab tu ldan pa'i theg pa chen po'i chos bstan pa la mos pa yang dag par gnas te des de'i dad pa skye'o/ /rigs kyi bu/ byang chub sems dpa'i theg pa chen po'i</text></item>
<item><p>28b3</p><section>mdo sde</section><text>phyir theg pa chen po la dad pa rgyu las byung ba ni/ de lta bu'i tshul can du rig par bya'o/ /byang chub sems dpa' dad pa thabs chen gyis gsol pa/ bcom ldan 'das/ byang</text></item>
<item><p>28b4</p><section>mdo sde</section><text>chub sems dpa'i theg pa chen po'i phyir theg pa chen po la dad pa grogs las skye ba gang lags/ bcom ldan 'das kyis bka' stsal pa/ rigs kyi bu/ 'di la byang chub</text></item>
<item><p>28b5</p><section>mdo sde</section><text>sems dpa' ni/ dge ba'i bshes gnyen byang chub sems dpa' nyid 'di lta ste/ lung dang thos pa phun sum tshogs pa/ rab tu zhi ba dang / tshul khrims dang / bslab</text></item>
<item><p>28b6</p><section>mdo sde</section><text>pa dang / spyod lam dang / spyod pa phun sum tshogs pa/ ngag rnam par dag pa phun sum tshogs pa/ zang zing med pa'i sems dang / yongs su mi skyo ba phun sum tshogs pa rnyed</text></item>
<item><p>28b7</p><section>mdo sde</section><text>nas mthu kun tu bstan pa'am/ theg pa chen po'i chos ma nor bar rig pas yang dag par bstan pa'am/ rtag par rgyun du 'gro zhing snyan bar brjod pas thabs kyis stobs</text></item>
<item><p>29a1</p><section>mdo sde</section><text>bskyed pa 'dris pas byang chub sems dpa'i theg pa chen po'i phyir theg pa chen po la dad pa skyed de/ rigs kyi bu/ 'di ni/ byang chub sems</text></item>
<item><p>29a2</p><section>mdo sde</section><text>dpa'i theg pa chen po'i phyir theg pa chen po la dad pa grogs las skye bar rig par bya'o/ /gsol pa/ bcom ldan 'das/ byang chub sems dpa'i theg pa chen po'i</text></item>
<item><p>29a3</p><section>mdo sde</section><text>phyir theg pa chen po la dad pa yid la bgyid pa las skye ba gang lags/ bcom ldan 'das kyis bka' stsal pa/ rigs kyi bu/ byang chub sems dpa' sgra ji bzhin du</text></item>
<item><p>29a4</p><section>mdo sde</section><text>tshul bzhin ma yin par chos rab tu rnam par 'byed pa ni/ theg pa chen po la dad pa skye ba'i gnas ma yin no/ /sgra ji bzhin du ma yin gyi dgongs pa las byung ba'i don</text></item>
<item><p>29a5</p><section>mdo sde</section><text>tshul bzhin yid la byed pa ni/ theg pa chen po la dad pa skye ba'i gnas yin no/ /rigs kyi bu/ 'di ltar byang chub sems dpa' sgra ji bzhin du tshul bzhin ma yin par</text></item>
<item><p>29a6</p><section>mdo sde</section><text>chos rab tu rnam par 'byed pa la yang dag pa ma yin pa'i lta ba nyi shu rtsa brgyad 'byung ngo / /'di lta ste/ mtshan mar lta ba dang / lta ba la lta ba ma yin par lta ba dang / tha snyad</text></item>
<item><p>29a7</p><section>mdo sde</section><text>la skur pa 'debs pa'i lta ba dang / kun nas nyon mongs pa la skur ba 'debs pa'i lta ba dang / de kho na la skur pa 'debs pa'i lta ba dang / sbyor ba sel ba'i lta ba dang / yongs</text></item>
<item><p>29b1</p><section>mdo sde</section><text>su 'dzin pa'i lta ba dang / sgyur ba'i lta ba dang / nges par 'byung ba ma yin pa'i lta ba dang / kha na ma tho ba med par lta ba dang / 'byung bar lta ba dang / sgrib pa la sogs pa'i lta</text></item>
<item><p>29b2</p><section>mdo sde</section><text>ba dang / brnyas pa'i lta ba dang / rab tu 'khrugs pa'i lta ba dang / bsod nams ma yin pa 'phel ba'i lta ba dang / log par lta ba dang / ngal ba 'bras bu med pa'i lta ba dang /</text></item>
<item><p>29b3</p><section>mdo sde</section><text>'phel bar lta ba dang / slu ba' lta ba dang / khas mi len par lta ba dang / g.yo'i lta ba dang / chad pas bcad pa'i lta ba dang / bkur sti byed par lta ba dang / skur pa'i</text></item>
<item><p>29b4</p><section>mdo sde</section><text>lta ba dang / rmongs pa brtan pa'i lta ba dang / mi smra ba'i lta ba dang / lta ba chen po dang / mngon pa'i nga rgyal gyi lta ba'o/ /rigs kyi bu/ mtshan mar lta ba gang zhe na/ gang</text></item>
<item><p>29b5</p><section>mdo sde</section><text>ngas 'dus pa las byung ba'i ngo bo nyid las dgongs te chos rnams med do/ /zhes bstan pa de la sgra ji bzhin du mngon par zhen nas kun nas nyon mongs pa las byung ba'i chos</text></item>
<item><p>29b6</p><section>mdo sde</section><text>rnams dang / rnam par byang ba las byung ba'i chos rnams la'ang mngon par zhen cing med pa nyid du mtshan mar bzung bas med par lta bar 'gyur te/ de'i phyir mtshan mar lta ba</text></item>
<item><p>29b7</p><section>mdo sde</section><text>zhes bya'o/ /de la lta ba la lta ba ma yin par lta ba ni/ med par lta ba de la byang chub sems dpa' de sgra ji bzhin du mngon par zhen pas lta ba ma yin par 'du shes par 'gyur</text></item>
<item><p>30a1</p><section>mdo sde</section><text>ro| |gang med par lta ba de ni/ de'i lta ba chen po ste/ de'i phyir lta ba la lta ba ma yin par lta ba zhes bya'o/ /de la tha snyad la skur pa 'debs pa'i</text></item>
<item><p>30a2</p><section>mdo sde</section><text>lta ba dang / kun nas nyon mongs pa la skur pa 'debs pa'i lta ba dang / de kho na la skur pa 'debs pa'i lta ba ni/ mtshan mar lta ba des thams cad la skur pa btab pas</text></item>
<item><p>30a3</p><section>mdo sde</section><text>tha snyad la skur pa 'debs pa'i lta ba'ang mngon par zhe na/ kun nas nyon mongs pa la skur pa 'debs pa'i lta ba la'ang mngon par zhen te/ de kho na la skur pa 'debs</text></item>
<item><p>30a4</p><section>mdo sde</section><text>pa'i lta ba la'ang mngon par zhen te/ de'i phyir tha snyad la skur pa 'debs pa'i lta ba zhes kyang bya/ kun nas nyon mongs pa la skur pa 'debs pa'i lta ba zhes kyang bya/ de kho</text></item>
<item><p>30a5</p><section>mdo sde</section><text>na la skur pa 'debs pa'i lta ba zhes kyang bya'o/ /de la sbyor ba sel pa'i lta ba ni/ skur pa 'debs pa'i lta ba can de nyid gong du rab tu rnam par 'byed pa la sbyor ba sel</text></item>
<item><p>30a6</p><section>mdo sde</section><text>bar byed pa ste/ des na khyad par du 'gro ba las yongs su nyams so/ /de la yongs su 'dzin pa'i lta ba ni/ lta ba la lta ba ma yin par lta ba dang / skur pa 'debs pa'i</text></item>
<item><p>30a7</p><section>mdo sde</section><text>lta ba dang / sbyor ba sel ba'i lta ba can de nyid gzhan dag dang / chos kyi mtshan nyid rnam par gdon mi za bar byed pa na med pa'i phyogs nyid yongs su 'dzin te/ de'i phyir</text></item>
<item><p>30b1</p><section>mdo sde</section><text>yongs su 'dzin pa'i lta ba zhes bya'o/ /de la sgyur ba'i lta ba ni/ gal te theg pa chen po'i mdo sde'i don brjod cing chos 'di dag thams cad ni/ med pa'i don du mngon par</text></item>
<item><p>30b2</p><section>mdo sde</section><text>smra'o| |zhes don de dag med par lta ba de nyid la sgyur ba ste/ de'i phyir sgyur ba'i lta ba zhes bya'o/ /de la nges par 'byung ba ma yin pa'i lta ba ni/ rigs kyi bu/ bdag dang / gzhan</text></item>
<item><p>30b3</p><section>mdo sde</section><text>yongs su 'dzin pa'i lta ba gang yin pa dang / sgyur ba'i lta ba gang yin pa la brten pas de theg pa dman pas kyang rdzogs pa'i byang chub tu nges par mi 'byung na/ bla na med pa</text></item>
<item><p>30b4</p><section>mdo sde</section><text>yang dag par rdzogs pa'i byang chub tu lta ci smos/ de'i phyir nges par 'byung ba ma yin pa'i lta ba zhes bya'o/ /de la kha na ma tho ba med par lta ba ni/ de med pa'i mtshan ma la</text></item>
<item><p>30b5</p><section>mdo sde</section><text>lta bar gyur nas 'di ltar gang lta ba 'di dang ldan na/ de gang cung zad 'khrul pa'i nyes byas la spyod kyang byang chub sems dpa' de thams cad du kha na ma tho ba med par 'gyur</text></item>
<item><p>30b6</p><section>mdo sde</section><text>ro snyam du lta bar 'gyur te/ de'i phyir kha na ma tho ba med par lta ba zhes bya'o/ /de la 'byung bar lta ba ni/ gang med pa'i mtshan mar lta ba'i byang chub sems dpa' de 'di snyam du</text></item>
<item><p>30b7</p><section>mdo sde</section><text>sems te/ med pa'i mtshan mar lta ba 'di ni/ nyes byas kyi kha na ma tho ba thams cad kyi 'byung ba'o/ /snyam du sems la/ de ni/ 'byung ba ma yin te/ de'i phyir 'byung bar lta</text></item>
<item><p>31a1</p><section>mdo sde</section><text>ba zhes bya'o/ /de la sgrib pa la gsog pa'i lta ba ni/ kha na ma tho ba med par lta ba dang / 'byung bar lta ba nyid de/ sgrib pa'i rgyu la de'i</text></item>
<item><p>31a2</p><section>mdo sde</section><text>gnyen po yin pa'i blo 'byung ba'i phyir ro/ /de la brnyas pa'i lta ba ni/ gang med pa'i mtshan ma la lta ba'i byang chub sems dpa' de nyan thos kyi theg pa la brnyas</text></item>
<item><p>31a3</p><section>mdo sde</section><text>pa'i sems skyed de/ chos 'di dag ni/ chung ba'i phyir byang chub sems dpas chos de dag goms par mi bya/ byang chub sems dpas chos de dag la mkhas par</text></item>
<item><p>31a4</p><section>mdo sde</section><text>mi bya'i| byang chub sems dpas chos de dag ring du yongs su spang bar bya'o snyam ste/ de'i phyir brnyas pa'i lta ba zhes bya'o/ /de la rab tu 'khrugs pa'i lta ba ni/</text></item>
<item><p>31a5</p><section>mdo sde</section><text>gang med pa'i mtshan ma la lta ba'i byang chub sems dpa' de nyan thos kyi theg pa'i gang zag de dag la khong khro ba'i sems skyed de/ 'di dag dang lhan cig gnas par</text></item>
<item><p>31a6</p><section>mdo sde</section><text>mi bya| smra ba dang / kun tu smra ba dang / kun brjod pa dang / chos gos la sogs pa yongs su spyad pa kun spyad par mi bya'o/ /snyam ste/ de'i phyir rab tu 'khrugs</text></item>
<item><p>31a7</p><section>mdo sde</section><text>pa'i lta ba zhes bya'o/ /de la bsod nams ma yin pa 'phel ba'i lta ba ni/ brnyas pa'i lta ba dang / rab tu 'khrugs pa'i lta ba can gyi byang chub sems dpa' de nyid</text></item>
<item><p>31b1</p><section>mdo sde</section><text>bsod nams ma yin pa mang du skyed de/ de'i phyir bsod nams ma yin pa 'phel ba'i lta ba zhes bya'o/ /de la log par lta ba ni/ gang med pa'i mtshan ma la lta ba'i byang</text></item>
<item><p>31b2</p><section>mdo sde</section><text>chub sems dpa' de stong pa nyid la stong pa nyid du mi rtog /mtshan ma med pa la mtshan ma med par mi rtog /smon pa med pa la smon pa med par mi rtog ste/ des na/ de sgom</text></item>
<item><p>31b3</p><section>mdo sde</section><text>pa'i ting nge 'dzin rnam pa gsum po 'di mi sgrub ste/ de'i phyir log par lta ba zhes bya'o/ /de la ngal ba 'bras bu med pa'i lta ba ni/ gang log par lta ba'i byang chub sems</text></item>
<item><p>31b4</p><section>mdo sde</section><text>dpa' de ting nge 'dzin sgom pa'i ngal ba 'bras bu med par 'gyur te/ de'i phyir ngal ba 'bras bu med pa'i lta ba zhes bya'o/ /de la 'phel bar lta ba ni/ gang med pa'i mtshan</text></item>
<item><p>31b5</p><section>mdo sde</section><text>ma la lta ba'i byang chub sems dpa' de 'di ltar byang chub sems dpa' gang skye bo'i tshogs chen po lta ba 'di la 'dzud cing skye bo'i tshogs chen po dad par byed pa de bsod</text></item>
<item><p>31b6</p><section>mdo sde</section><text>nams mang du skyed do/ /snyam du lta bar 'gyur te/ de'i phyir 'phrel bar lta ba zhes bya'o/ /de la slu ba'i lta ba ni/ gang 'phel bar lta ba'i byang chub sems dpa' de bdag dang</text></item>
<item><p>31b7</p><section>mdo sde</section><text>gzhan la bsod nams kyi bsam pas bsod nams bslus par 'gyur te/ de'i phyir slu ba'i lta ba zhes bya'o/ /de la khas mi len par lta ba ni/ gang med pa'i mtshan ma la</text></item>
<item><p>32a1</p><section>mdo sde</section><text>lta ba'i byang chub sems dpa' de 'di snyam du sems te/ chos thams cad med pa nyid 'di la gzhan dang rtsod par gyur na/ bdag gi phyogs</text></item>
<item><p>32a2</p><section>mdo sde</section><text>gang yang khas mi blang ste/ bdag gis mi gzugs pa 'ba' zhig tu bya'o snyam mo/ /de'i phyir khas mi len par lta ba zhes bya'o/ /de la g.yo'i lta ba ni/ gang med pa'i</text></item>
<item><p>32a3</p><section>mdo sde</section><text>mtshan ma la lta ba'i byang chub sems dpa' de nyid phyogs khas mi len te/ sgra ji bzhin du med pa de rnam par 'jog pa na bag bzungs dang ltag chod kyi sbyor bar byed</text></item>
<item><p>32a4</p><section>mdo sde</section><text>de| bgab zungs dang ltag chod kyi sbyor ba ni/ g.yo smra ba zhes bya ste/ de'i phyir g.yo'i lta ba zhes bya'o/ /de la chad pas bcad pa'i lta ba ni/ byang chub sems</text></item>
<item><p>32a5</p><section>mdo sde</section><text>dpa' gang khas mi len par lta ba dang / g.yo'i lta ba smra ba de nyid smra ba snying po med pa'i phyir mkhas pa rnams kyi dus thams cad du chad pas bcad par 'gyur te/</text></item>
<item><p>32a6</p><section>mdo sde</section><text>de'i phyir chad pas bcad pa'i lta ba zhes bya'o/ /de la bkur sti byed par lta ba ni/ gang med pa'i mtshan mar lta ba'i byang chub sems dpa' de nyid ltar gang de bzhin</text></item>
<item><p>32a7</p><section>mdo sde</section><text>gshegs pas gsungs pa'i lta ba de lta bu 'di dag la brten pa de ni/ ston pa la bsti stang byed/ bla mar byed/ ri mor byed pa yin par lta ba de ni/ rim gro byed pa</text></item>
<item><p>32b1</p><section>mdo sde</section><text>ma yin te/ de'i phyir bkur sti byed par lta ba zhes bya'o/ /de la skur pa'i lta ba ni/ gang bkur sti byed par lta ba'i byang chub sems dpa' de nyid de bzhin gshegs pa la skur par</text></item>
<item><p>32b2</p><section>mdo sde</section><text>byed de| bsti stang mi byed pa 'ba' zhig ni/ ma yin no/ /de'i phyir skur pa'i lta ba zhes bya'o/ /de la rmongs pa brtan pa'i lta ba ni/ gang med pa'i mtshan ma la lta ba'i</text></item>
<item><p>32b3</p><section>mdo sde</section><text>byang chub sems dpa' de sgra ji bzhin du mngon par ma zhen pa phyin ci ma log par lta ba'i byang chub sems dpa' gzhan dag gis rigs par bstan cing rnam pa du mar bzlog pa</text></item>
<item><p>32b4</p><section>mdo sde</section><text>byas kyang lta ba de las bskyod par mi nus te/ de'i phyir rmongs pa brtan pa'i lta ba zhes bya'o/ /de la mi smra ba'i lta ba ni/ nyon mongs pa brtan pa'i lta ba can gyi byang chub sems</text></item>
<item><p>32b5</p><section>mdo sde</section><text>dpa' de nyid mi smra ba'i lta ba zhes bya'o/ /de la lta ba chen po ni/ lta ba nyi shu rtsa drug po de dag thams cad la lta ba chen po zhes bya'o/ /de ci'i phyir zhe na/ lta ba 'di ji lta ba</text></item>
<item><p>32b6</p><section>mdo sde</section><text>bzhin du 'jig tshogs la lta ba'i rtsa ba las byung ba lta bar gyur pa drug cu rtsa gnyis ni/ ji lta ji ltar kha na ma tho ba che ba ma yin te/ de'i phyir lta ba chen po zhes bya'o/ /ji ltar</text></item>
<item><p>32b7</p><section>mdo sde</section><text>byang chub sems dpa' chos ma yin pa la chos su 'du shes shing don ma yin pa la don du 'du shes nas de ltar lta ba med par lta ba yongs su brjod pas dus tshad med par las</text></item>
<item><p>33a1</p><section>mdo sde</section><text>kyi sgrib pa yongs su 'dzin pa chos kyis phongs par 'gyur ba'i las kyis 'jig rten kun tu sbyor ba ltar 'jig tshogs la lta ba'i rtsa ba las byung</text></item>
<item><p>33a2</p><section>mdo sde</section><text>ba'i lta bar gyur pa rnams ni/ de ltar chos kyis phongs par 'gyur ba'i las kyi 'jig rten kun tu sbyor ba ma yin no/ /de la mngon pa'i nga rgyal gyi lta ba ni/ lta ba chen po nyid</text></item>
<item><p>33a3</p><section>mdo sde</section><text>mngon pa'i nga rgyal gyi lta ba zhes bya'o/ /theg pa chen po'i chos kyi don la sgra ji bzhin du mngon par rlom sems su byed pas log par lta ba 'di 'byung ste/ de'i phyir mngon pa'i</text></item>
<item><p>33a4</p><section>mdo sde</section><text>nga rgyal gyi lta ba zhes bya'o/ /'di la byang chub sems dpa' theg pa chen po la sgra ji bzhin du ma yin par dgongs pa las byung ba'i don la tshul bzhin du so sor rtog pa</text></item>
<item><p>33a5</p><section>mdo sde</section><text>la ni| 'phags pa'i lta ba rnams med par yang lta ba 'di dag mi 'byung ste/ theg pa chen po la dad cing yid la mngon du 'gyur ro/ /de'i tshul bzhin yid la byed pa'i</text></item>
<item><p>33a6</p><section>mdo sde</section><text>rjes su 'gro ba'i theg pa chen po'i phyir theg pa chen po la dad pa skye ba ni/ don chen po yin no/ /chos la'ang chos su 'du shes shing don la'ang don du 'du shes pa yin</text></item>
<item><p>33a7</p><section>mdo sde</section><text>te| 'di ni/ byang chub sems dpa'i theg pa chen po'i phyir theg pa chen po la dad pa yid la byed pa las skye'o/ /bam po gnyis pa ste tha ma/ byang chub</text></item>
<item><p>33b1</p><section>mdo sde</section><text>sems dpa' dad pa thabs chen gyis gsol pa/ bcom ldan 'das/ byang chub sems dpa' rnams kyi theg pa chen po'i phyir theg pa chen po la dad pa spyod pa las skye ba gang</text></item>
<item><p>33b2</p><section>mdo sde</section><text>lags| bcom ldan 'das kyis bka' stsal pa/ rigs kyi bu/ 'di la byang chub sems dpas ji lta ji lta bur theg pa chen po'i chos bris nas 'chang ba dang / dran par byed pa</text></item>
<item><p>33b3</p><section>mdo sde</section><text>dang / mchod pa dang / gzhan la bgod par byed pa dang / klog pa dang / nyan pa dang / 'don pa dang / kha ton byed pa dang / gzhan dag la'ang rgya cher rab tu ston pa dang /</text></item>
<item><p>33b4</p><section>mdo sde</section><text>tshul bzhin sems pa dang / de ji lta ji lta bur sgom pa'i rnam pa'i bar du sbyor zhing de lta de ltar sbyor ba de tsam du 'di lta ste/ sngon ma thos pa dang / sngon thos pa brtan par bya</text></item>
<item><p>33b5</p><section>mdo sde</section><text>ba'i phyir gus pa'i dad pa sgom po nas skye ste/ rigs kyi bu/ 'di ni/ byang chub sems dpa'i theg pa chen po'i phyir theg pa chen po la dad pa spyod pa las skye ba'o/ /gsol</text></item>
<item><p>33b6</p><section>mdo sde</section><text>pa| bcom ldan 'das/ byang chub sems dpa'i theg pa chen po'i phyir theg pa chen po la dad pa 'dris pa las skye ba gang lags/ bcom ldan 'das kyis bka' stsal pa/</text></item>
<item><p>33b7</p><section>mdo sde</section><text>rigs kyi bu/ 'di la byang chub sems dpa' theg pa chen po'i phyir theg pa chen po la dad pa 'di ltar mang du byed pa ni/ theg pa chen po'i phyir theg pa chen po la dad pa chung ngu la</text></item>
<item><p>34a1</p><section>mdo sde</section><text>brten nas 'bring thob par 'gyur/ theg pa chen po'i phyir theg pa chen po la dad pa 'bring la brten nas theg pa chen po thob par 'gyur te/</text></item>
<item><p>34a2</p><section>mdo sde</section><text>dad pa des dad pa'i shas chen po thob nas dad pa mang du gnas pa 'di ni/ rigs kyi bu/ byang chub sems dpa'i theg pa chen po'i phyir theg pa chen po la dad pa</text></item>
<item><p>34a3</p><section>mdo sde</section><text>'dris pa las skye ba'o/ /gsol pa/ bcom ldan 'das/ byang chub sems dpa'i theg pa chen po'i phyir theg pa chen po la dad pa yongs su mi skyo ba las skye ba</text></item>
<item><p>34a4</p><section>mdo sde</section><text>gang lags/ bcom ldan 'das kyis bka' stsal pa/ rigs kyi bu/ 'di la byang chub sems dpa' de ltar dad pa shas chen po rnyed nas yongs su skyo bar mi</text></item>
<item><p>34a5</p><section>mdo sde</section><text>'gyur te/ rgyun mi chad par dge ba'i phyogs la sbyor ba'i bar du yongs su mi skyo/ /'khor ba'i sdug bsngal gyis yongs su mi skyo/ /sems can log par zhugs pa thams</text></item>
<item><p>34a6</p><section>mdo sde</section><text>cad kyis yongs su mi skyo/ /byang chub sems dpa'i dka' ba spyod pas yongs su mi skyo/ /de de ltar yongs su mi skyo bas sangs rgyas dang / byang chub sems dpa' dang / dge</text></item>
<item><p>34a7</p><section>mdo sde</section><text>ba'i bshes gnyen rnams mnyes par byed de theg pa chen po la dad pa'i rkyen kyang rnyed do/ /de'i phyir theg pa chen po la dad pa skyed cing sbyor ba rgyun mi gcod de sbyor ba ma</text></item>
<item><p>34b1</p><section>mdo sde</section><text>btang ba yin no/ /des na de rgyun mi chad par theg pa chen po'i phyir theg pa chen po la dad pa de 'jug ste/ rigs kyi bu/ 'di ni/ byang chub sems dpa'i theg pa chen po'i phyir</text></item>
<item><p>34b2</p><section>mdo sde</section><text>theg pa chen po la dad pa yongs su mi skyo ba las skye ba'o/ /gsol pa/ bcom ldan 'das/ byang chub sems dpa'i theg pa chen po'i phyir theg pa chen po la dad pa</text></item>
<item><p>34b3</p><section>mdo sde</section><text>yongs su bskang ba las skye ba gang lags/ bcom ldan 'das kyis bka' stsal pa/ rigs kyi bu/ 'di ltar yongs su mi skyo bar sbyor ba'i byang chub sems dpa' rgyun du</text></item>
<item><p>34b4</p><section>mdo sde</section><text>theg pa chen po la dad pa thob pas myur du bsod nams kyi tshogs dang / ye shes kyi tshogs yongs su rdzogs par 'gyur ro/ /de bsod nams dang / ye shes kyi tshogs</text></item>
<item><p>34b5</p><section>mdo sde</section><text>yongs su rdzogs shing dge ba'i rtsa bas legs par brtan pas theg pa chen po la dad pa'i rkyen chung ngus kyang theg pa chen po la dad pa rgya chen po skye na/ theg pa chen po la dad</text></item>
<item><p>34b6</p><section>mdo sde</section><text>pa'i rkyen rgya chen pos lta ci smos te/ de nyin mo'am/ mtshan mo'am/ nyal lam/ mi nyal yang rung / theg pa chen po la dad pa'i shugs kyis don med par mi 'gyur</text></item>
<item><p>34b7</p><section>mdo sde</section><text>te| rigs kyi bu/ 'di ni/ byang chub sems dpa'i theg pa chen po'i phyir theg pa chen po la par pa yongs su bskang pa las skye ba'o/ /gsol pa/ bcom ldan 'das /</text></item>
<item><p>35a1</p><section>mdo sde</section><text>byang chub sems dpa'i theg pa chen po'i phyir theg pa chen po la dad pa gnas pa las skye ba gang lags/ bcom ldan 'das kyis bka' stsal</text></item>
<item><p>35a2</p><section>mdo sde</section><text>pa| rigs kyi bu/ 'di la byang chub sems dpa' 'di ltar bsod nams dang / ye shes kyi tshogs yongs su rdzogs pa ni/ myur ba myur bar theg pa chen po'i phyir theg pa</text></item>
<item><p>35a3</p><section>mdo sde</section><text>chen po la dmigs nas dad pa dang / mchog tu dga' ba las byung ba'i sems kyi ting nge 'dzin thob ste/ mnyam par bzhag pa'i sems nges theg pa chen po'i chos</text></item>
<item><p>35a4</p><section>mdo sde</section><text>yang dag pa ji lta ba bzhin du ston to/ /de'i phyir de ma log pa'i rnam pas dad pa skye zhing theg pa chen po'i phyir theg pa chen po la dad pa ches khyad par du 'phags pa skye'o//</text></item>
<item><p>35a5</p><section>mdo sde</section><text>byang chub sems dpa' de'i sems kyi ting nge 'dzin snga ma dang / lhag mthong 'di ni/ zhi gnas dang / lhag mthong gis yongs su zin pa'i rnal 'byor gyi lam du 'gyur</text></item>
<item><p>35a6</p><section>mdo sde</section><text>ro| |byang chub sems dpa' rnal 'byor gyi lam 'di la brten nas rim gyis sangs rgyas kyi chos rnams yang dag par sgrub par 'gyur te/ rigs kyi bu/ 'di ni/ byang</text></item>
<item><p>35a7</p><section>mdo sde</section><text>chub sems dpa'i theg pa chen po'i phyir theg pa chen po la dad pa gnas las skye ba'o/ /byang chub sems dpa' dad pa thabs chen gyis gsol pa/ bcom ldan 'das/ ci</text></item>
<item><p>35b1</p><section>mdo sde</section><text>lags| zhi gnas dang / lhag mthong gi lam 'di byang chub sems dpa' tshogs bsags pa rnams kyi lags sam/ 'on te tshogs ma bsags pa rnams kyi'ang lags/</text></item>
<item><p>35b2</p><section>mdo sde</section><text>bcom ldan 'das kyis bka' stsal pa/ rigs kyi bu/ zhi gnas dang / lhag mthong gi lam ni/ byang chub sems dpa' tshogs ma bsags pa rnams kyi'ang yin par ngas</text></item>
<item><p>35b3</p><section>mdo sde</section><text>bshad do/ /rigs kyi bu/ 'di ltar sems mnyam par bzhag pa ni/ mngon par rtogs pa dang mthun pa byang chub sems dpa'i skyon med pa la 'jug pa'i phyogs kyis la</text></item>
<item><p>35b4</p><section>mdo sde</section><text>'jug pa la nye bar 'gyur te/ rigs kyi bu/ 'di ni/ byang chub sems dpa'i theg pa chen po'i phyir theg pa chen po la dad pa gnas las skye ba ste/ gnas ni/ ting nge</text></item>
<item><p>35b5</p><section>mdo sde</section><text>'dzin ces bya'o/ /byang chub sems dpa' dad pa thabs chen gyis gsol pa/ bcom ldan 'das/ byang chub sems dpa' rnams kyi theg pa chen po'i phyir theg pa chen po</text></item>
<item><p>35b6</p><section>mdo sde</section><text>la dad pa chog mi shes pa las skye ba gang lags/ bcom ldan 'das kyis bka' stsal pa/ rigs kyi bu/ ting nge 'dzin thob pa'i byang chub sems dpa' zhi gnas tsam</text></item>
<item><p>35b7</p><section>mdo sde</section><text>dang / ting nge 'dzin gyi ro de tsam gyis cho ga par mi 'dzin gyi/ ting nge 'dzin de nyid la gnas nas de theg pa chen po'i chos de dag la bgrang zhing 'jal la dpyod cing so sor rtog</text></item>
<item><p>36a1</p><section>mdo sde</section><text>ste| de la bgrang zhing 'jal la dpyod cing so sor rtog pa'i rnam pa'i lhag mthong rab tu skye'o/ /des na de lhag mthong dang lhan cig song</text></item>
<item><p>36a2</p><section>mdo sde</section><text>ba'i rgyun chu bo ltar 'bab cing rlabs 'byung ba/ mngon par rtogs pa dang ches mthun pa/ byang chub sems dpa'i skyon med pa la 'jug pa'i phyogs kyi mchog gi sa</text></item>
<item><p>36a3</p><section>mdo sde</section><text>la 'jug pa dag tu 'dod de/ shes rab la nye bar mi gnas na/ rigs kyi bu/ byang chub sems dpa'i theg pa chen po'i phyir theg pa chen po la dad pa ji ltar yang mi</text></item>
<item><p>36a4</p><section>mdo sde</section><text>skye'o| |zhes nga smra'o/ /rigs kyi bu/ byang chub sems dpa' tshogs ma bsags kyang theg pa chen po'i chos nyan tam sems kyang rung ste/ zhi gnas dang / lhag mthong</text></item>
<item><p>36a5</p><section>mdo sde</section><text>la gnas na/ theg pa chen po'i phyir theg pa chen po la dad pa skye'o/ /sems rtse gcig tu mi byed cing theg pa chen po'i chos mi 'dzin na/ theg pa chen po la dad pa mi</text></item>
<item><p>36a6</p><section>mdo sde</section><text>skye'o| |rigs kyi bu/ byang chub sems dpa' gang la la theg pa chen po'i phyir theg pa chen po la dad pa skye ba de thams cad ni/ mi g.yeng ba'i sems kyis chos kyi don</text></item>
<item><p>36a7</p><section>mdo sde</section><text>la rtog pa las skye bar rnam grangs 'dis de ltar rig par bya'o/ /gsol pa/ bcom ldan 'das/ tshogs bsags pa'i sa pa'i rnal 'byor gyi lam dang / tshogs ma</text></item>
<item><p>36b1</p><section>mdo sde</section><text>bsags pa'i sa pa'i rnal 'byor gyi lam khyad par ci mchis/ bcom ldan 'das kyis bka' stsal pa/ rigs kyi bu/ tshogs ma bsags pa'i sa pa'i rnal 'byor gyi lam</text></item>
<item><p>36b2</p><section>mdo sde</section><text>ni| sa dang mi nye ba ste/ ji ltar tshogs bsags pa'i sa pa ltar de de ltar rdzogs pa ma yin no/ /rigs kyi bu/ byang chub sems dpa' tshogs bsags pa'i sa pa'i rnal</text></item>
<item><p>36b3</p><section>mdo sde</section><text>'byor gyi lam gang yin pa ni/ sa la 'jug pa dang nye zhing rdzogs pa yin te/ rigs kyi bu/ 'di ni/ byang chub sems dpa'i theg pa chen po'i phyir theg pa chen po la dad pa</text></item>
<item><p>36b4</p><section>mdo sde</section><text>chog mi shes pa las skye ba'o/ /gsol pa/ bcom ldan 'das/ byang chub sems dpa' rnams kyi theg pa chen po'i phyir theg pa chen po la dad pa rab tu dben pa las skye ba</text></item>
<item><p>36b5</p><section>mdo sde</section><text>gang lags/ bcom ldan 'das kyis bka' stsal pa/ rigs kyi bu/ rdzogs pa'i rnal 'byor gyi lam thob pa'i byang chub sems dpa' ni/ khyim na gnas pa dang / rab</text></item>
<item><p>36b6</p><section>mdo sde</section><text>tu byung ba rnams dang 'dre zhing mi gnas kyi/ bas mthar gnas 'cha' zhing gnas te/ de dag na gcig pu rgyang bsrings te bag yod pa dang / rtun pa dang / rgyun du gnas so/ /</text></item>
<item><p>36b7</p><section>mdo sde</section><text>de ltar rab tu dben par gnas pa de rnal 'byor gyi lam de nyid la gnas nas theg pa chen po'i chos rnams yid la byed pas bar chad med par theg pa chen po'i phyir theg pa chen</text></item>
<item><p>37a1</p><section>mdo sde</section><text>bo la dad pa rab tu skyed do/ /ji tsam du nyin mo dang / mtshan mo dang / de dag 'das pa dang / skad cig thang gcig yud tsam de dang de dag 'das</text></item>
<item><p>37a2</p><section>mdo sde</section><text>shing byang chub kyi phyogs kyi chos khyad par du 'gro'o/ /de de ltar rab tu dben pa'i rnal 'byor gyi lam la gnas nas rim gyis bla na med pa yang dag par rdzogs pa'i byang chub</text></item>
<item><p>37a3</p><section>mdo sde</section><text>mngon par rdzogs par 'tshang rgya ba'i bar du 'gyur te/ de gong du thabs kyi khyad par gzhan btsal bar bya ba med do/ /rigs kyi bu/ 'di ni/ byang chub sems dpa'</text></item>
<item><p>37a4</p><section>mdo sde</section><text>rnams kyi theg pa chen po'i phyir theg pa chen po la dad pa rab tu dben pa las skye ba'o/ /byang chub sems dpa' dad pa thabs chen gyis gsol pa/ bcom ldan 'das/</text></item>
<item><p>37a5</p><section>mdo sde</section><text>byang chub sems dpa' rnams kyi theg pa chen po'i phyir theg pa chen po la dad pa ston pa tshad mar bgyis pa las skye ba gang lags/ bcom ldan 'das kyis bka' stsal</text></item>
<item><p>37a6</p><section>mdo sde</section><text>pa| rigs kyi bu/ de ltar rab tu dben pa'i rnal 'byor gyi lam la gnas pa'i byang chub sems dpa' de theg pa chen po'i chos rnams yid la byed pas gang theg pa chen po'i</text></item>
<item><p>37a7</p><section>mdo sde</section><text>chos zab cing gsang ba blos mi chud pa de la ston pa nyid tshad par byed do/ /ston pa nyid tshad mar byas nas chos de dag la mos so/ /de ltar tshul bzhin du rab tu rnam par</text></item>
<item><p>37b1</p><section>mdo sde</section><text>'byed pas bdag gang gi tshe ston pa la mos par ma gyur pa de'i tshe bdag ston pas bshad pa'i chos rnams la mos par mi 'gyur te/ ston pa'i che ba nyid la mos pa shin tu ma rung bar ma</text></item>
<item><p>37b2</p><section>mdo sde</section><text>byas par rig nas ston pa la mos pa 'jug pa theg pa chen po'i chos gsang ba dag la mos pa 'jug go /byang chub sems dpa' ji lta ji ltar khong du chud cing rtogs nas theg pa chen po'i chos zab</text></item>
<item><p>37b3</p><section>mdo sde</section><text>cing gsang ba de dag la dad pa thob pa de ltar khong du ma chud cing ma rtogs kyang byang chub sems dpa' mos pa'i stobs bskyed pas chos de dag la dad pa thob ste/ rigs kyi bu/ 'di ni/</text></item>
<item><p>37b4</p><section>mdo sde</section><text>byang chub sems dpa' rnams kyi theg pa chen po'i phyir theg pa chen po la dad pa ston pa tshad mar byas pa las skye ba'o/ /byang chub sems dpa' dad pa thabs chen gyis gsol pa/ de</text></item>
<item><p>37b5</p><section>mdo sde</section><text>ltar skye ba sna tshogs 'di dag gis theg pa chen po la dad pa thob pa'i byang chub sems dpas theg pa chen po'i chos gang yid la bgyis te bla na med pa yang dag par rdzogs pa'i byang</text></item>
<item><p>37b6</p><section>mdo sde</section><text>chub bsgrub par bgyi/ bcom ldan 'das kyis bka' stsal pa/ rigs kyi bu/ theg pa chen po la dad pa thob pa'i byang chub sems dpas dpag tu med pa bcu yid la byas nas bla</text></item>
<item><p>37b7</p><section>mdo sde</section><text>na med pa yang dag par rdzogs pa'i byang chub bsgrub par bya'o/ /bcu gang zhe na/ chos dpag tu med pa dang / zab ba dpag tu med pa dang / brjod pa dpag tu med pa dang / tshig rab</text></item>
<item><p>38a1</p><section>mdo sde</section><text>tu dbye ba dpag tu med pa dang / sems can dpag tu med pa dang / rjes su gzung ba dpag tu med pa dang / thabs la mkhas pa dpag tu med pa dang /</text></item>
<item><p>38a2</p><section>mdo sde</section><text>dkon mchog gi che ba nyid dpag tu med pa dang / zhing dpag tu med pa dang / las dpag tu med pa'o/ /rigs kyi bu/ de la chos dpag tu med pa ni/ gang mdo dang / dbyangs</text></item>
<item><p>38a3</p><section>mdo sde</section><text>kyis bsnyad pa dang / lung bstan pa la sogs pa bstan pa'i chos rnams kyi sde snod du gtogs pa dang / de'i yan lag tu gtogs pa rnams kyi chos dpag tu med pa'o/ /de</text></item>
<item><p>38a4</p><section>mdo sde</section><text>la zab pa dpag tu med pa ni/ gang theg pa chen po la gang zag la bdag med pa dang / chos la bdag med pa dang / stong pa nyid dang / de bzhin nyid dang / yang dag pa'i mtha'</text></item>
<item><p>38a5</p><section>mdo sde</section><text>dang / mtshan ma med pa dang / don dam pa dang / chos kyi dbyings kyi rnam grangs rnams kyis bstan pa tshad med pa dang / dgongs pa las byung ba dang / zab pa bstan pa dpag</text></item>
<item><p>38a6</p><section>mdo sde</section><text>tu med pa'o/ /de la brjod pa dpag tu med pa ni/ rigs kyi bu/ brjod pa gang dang gang gis sems can dang / chos dang / don rtogs par 'gyur ba tha na dud 'gro'i skyes gnas su</text></item>
<item><p>38a7</p><section>mdo sde</section><text>song ba'i sems can rnams la'ang ji tsam du tshig brjod pa de dang des don khong du chud par bya ba'i phyir de bzhin gshegs pa rnams kyi gsung brjod pa rnams dpag tu med par 'byung</text></item>
<item><p>38b1</p><section>mdo sde</section><text>ba'o| |rigs kyi bu/ de tshig rab tu dbye ba dpag tu med pa ni/ rigs kyi bu/ sems can rnams la 'dul ba'i dbang gi phyir de bzhin gshegs pas tshig rab tu dbye ba'i sgo mang</text></item>
<item><p>38b2</p><section>mdo sde</section><text>po nye bar ston cing / don re re la'ang tshig rab tu dbye ba tshad med pa dag gis rnam grangs su phye ste rab tu ston pa'o/ /de la sems can dpag tu med pa ni/ gang skye ba'i 'khor ba thog</text></item>
<item><p>38b3</p><section>mdo sde</section><text>ma dang / tha ma med pa dang / kun tu rgyug pa dang / 'khor ba'i sdug bsngal gyi sngon gyi mtha' mi mngon pas sems can dpag tu med do/ /de la rjes su gzung ba dpag tu med pa</text></item>
<item><p>38b4</p><section>mdo sde</section><text>ni| rigs kyi bu/ de bzhin gshegs pa 'di lta ste/ gnod pa las yongs su bskyab pa'i rjes su bzung ba dang / ngan song las yongs su bskyab pa'i rjes su gzung ba dang /</text></item>
<item><p>38b5</p><section>mdo sde</section><text>'jig tshogs las yongs su bskyab pa'i rjes su gzung ba dang / theg pas yongs su bskyab pa'i rjes su gzung ba dang / rjes su gzung ba tshad med pas sems can tshad med pa</text></item>
<item><p>38b6</p><section>mdo sde</section><text>dag la dus thams cad du nye bar gnas ba'o/ /de la thabs la mkhas pa dpag tu med pa ni/ thabs la mkhas pa gang dang gang gis sems can tshad med pa dag 'dul bar 'gyur</text></item>
<item><p>38b7</p><section>mdo sde</section><text>ba ste| yang na rigs pa yang dag par bstan pas sam/ yang na bag med pa yang dag par bskul bas sam/ yang na zhum pa gzengs bstod pas sam/ yang na yang dag par</text></item>
<item><p>39a1</p><section>mdo sde</section><text>sgrub pa yang dag par dga' bar bya bas sam/ yang na tshig drag po'i sbyor bas sam/ yang na tshig 'jam po'i sbyor bas sam/ yang na bzo'i</text></item>
<item><p>39a2</p><section>mdo sde</section><text>gnas dang / las kyi gnas kyis chos dang mthun pa nyid kun tu bstan pas sam/ yang na rnam par dag par skye ba'i lus kun tu bstan pas sam/ yang na rdzu 'phrul rnam</text></item>
<item><p>39a3</p><section>mdo sde</section><text>par 'phrul pa'i cho 'phrul kun tu bstan pas sam/ yang na kun bstan pa'i cho 'phrul gyis sam/ yang na rjes su bstan pa'i cho 'phrul kun tu bstan pas sam/ de lta bu'i</text></item>
<item><p>39a4</p><section>mdo sde</section><text>tshul gyi thabs la mkhas pa'i sbyor ba tshad med pa dag gis sems can tshad med pa dag 'dul lo/ /rigs kyi bu/ de la dkon mchog gi che ba nyid dpag tu med pa ni/ rnam</text></item>
<item><p>39a5</p><section>mdo sde</section><text>pa gsum ste/ sangs rgyas dkon mchog gi che ba nyid dpag tu med pa dang / chos dkon mchog gi che ba nyid dpag tu med pa dang / dge 'dun dkon mchog gi che ba nyid dpag</text></item>
<item><p>39a6</p><section>mdo sde</section><text>tu med pa'o/ /de la sangs rgyas dkon mchog gi che ba nyid dpag tu med pa ni/ rnam pa bdun du khong du chud par bya ste/ mngon par shes pa chen po brnyes pa'i phyir de bzhin</text></item>
<item><p>39a7</p><section>mdo sde</section><text>gshegs pa chos thams cad la dbang sgyur ba dang / mi gnas pa'i mya ngan las 'das pa dang / rnam par grol ba'i sku bsam gyis mi khyab pa dang / chos kyi sku rtag pa nyid kyi phyir</text></item>
<item><p>39b1</p><section>mdo sde</section><text>de bzhin gshegs pa'i sku zad mi shes pa dang / nyon mongs pa dang shes bya'i sgrib pa spangs pa dang / kha na ma tho ba med pa'i phyir de bzhin gshegs pa mchog tu kha na ma tho ba</text></item>
<item><p>39b2</p><section>mdo sde</section><text>med pa dang / sangs rgyas kyi mdzad pa brtsams pa rgyun ma bcad pa'i phyir de bzhin gshegs pa lhun gyis grub pa dang / sangs rgyas kyi zhing yongs su dag pa dang / chos kyi longs</text></item>
<item><p>39b3</p><section>mdo sde</section><text>spyod chen po la longs spyod pa'i phyir de bzhin gshegs pa longs spyod che ba dang / 'jig rten du byung yang 'jig rten gyi chos kyis mi gos pa'i phyir de bzhin gshegs pa gos</text></item>
<item><p>39b4</p><section>mdo sde</section><text>pa med pa dang / rtag tu rgyun mi chad par sems can gyi khams tshad med pa yongs su smin par mdzad cing rnam par grol bar mdzad pa'i phyir de bzhin gshegs pa don che ba'o/ /de</text></item>
<item><p>39b5</p><section>mdo sde</section><text>la chos dkon mchog gi che ba nyid dpag tu med pa ni/ rigs kyi bu/ byang chub sems dpa' rnams kyi chos zhes bya ba ni/ gang chos kyang ma yin la chos med pa'ang ma yin pa</text></item>
<item><p>39b6</p><section>mdo sde</section><text>dang / 'dod chags kyang ma yin la 'dod chags dang bral ba'ang ma yin pa dang / 'khor ba'ang ma yin la mya ngan las 'das pa dang ma yin pa'o/ /byang chub sems</text></item>
<item><p>39b7</p><section>mdo sde</section><text>dpa' rnams kyi chos de ni/ 'khor bar snang ba'i chos yongs su mi gtong ba dang / de na'ang kun nas nyon mongs pa shin tu med pa dang / nam mkha' dang mtshungs shing sems</text></item>
<item><p>40a1</p><section>mdo sde</section><text>can gyi khams dang yang dag pa'i mtha' dang mtshungs te mi zad pa dang / sems can thams cad la shin tu phan pa dang / bde ba'i gnas</text></item>
<item><p>40a2</p><section>mdo sde</section><text>la nye bar gnas pa'i phyir 'khor ba'am/ mya ngan las 'das pa gang la'ang mi gnas pa'o/ /de la dge 'dun dkon mchog gi che ba nyid dpag tu med pa la byang chub</text></item>
<item><p>40a3</p><section>mdo sde</section><text>sems dpa'i dge 'dun ni/ byang chub sems dpa' rnams kyi dge 'dun dkon mchog ste/ bla na med pa yang dag par rdzogs pa'i byang chub ni/ byang chub sems</text></item>
<item><p>40a4</p><section>mdo sde</section><text>dpa'i dge 'dun gyis rab tu che ba'o/ /de bas na/ rnam grangs 'dis sangs rgyas dkon mchog gi che ba nyid dang / byang chub sems dpa'i dge 'dun dkon mchog dang mnyam</text></item>
<item><p>40a5</p><section>mdo sde</section><text>par blta'o/ /de la las dang po pa'i byang chub sems dpa' 'di snyam du sems te/ gang sangs rgyas dkon mchog gi che ba nyid 'di 'dra ba las brtsams te bdag dad pa</text></item>
<item><p>40a6</p><section>mdo sde</section><text>skyes pa dang / chos dkon mchog gi che ba nyid 'di 'dra ba las brtsams te bdag dad pa skyes pa dang / dge 'dun dkon mchog gi che ba nyid 'di 'dra ba las brtsams te bdag</text></item>
<item><p>40a7</p><section>mdo sde</section><text>dad pa skyes pa ni/ bdag gis rnyed pa legs par rnyed do/ /bdag la ni/ sangs rgyas dkon mchog gi che ba nyid 'di lta bu thob par bya ba'i skal ba yod do/ /bdag la ni/ chos</text></item>
<item><p>40b1</p><section>mdo sde</section><text>dkon mchog gi che ba nyid 'di lta bu thob par bya ba'i skal ba yod de/ /bdag gang sa chen po la zhugs pa bsam pa dag pa'i byang chub sems dpa' de dag dang lhan cig tu byang</text></item>
<item><p>40b2</p><section>mdo sde</section><text>chub sems dpa'i grangs su 'gro ba ni/ bdag gis rnyed pa legs par rnyed do/ /bdag la ni/ de dag dang bsam pa dang sbyor ba mtshungs pa'i skal pa yod do snyam mo/ /de</text></item>
<item><p>40b3</p><section>mdo sde</section><text>la zhing dpag tu med pa ni/ rigs kyi bu/ zhing 'di gnyis te/ sangs rgyas kyi zhing yongs su ma dag pa dang / yongs su dag pa'o/ /de la yongs su ma dag pa'i sangs rgyas</text></item>
<item><p>40b4</p><section>mdo sde</section><text>kyi zhing dang / yongs su dag pa dag kyang dpag tu med do/ /de la yongs su dag pa'i sangs rgyas kyi zhing rnams la gnas nas de bzhin gshegs pa rnams gcig tu dge ba</text></item>
<item><p>40b5</p><section>mdo sde</section><text>dang / gcig tu bde ba dang / gcig tu kha na ma tho ba med pa dang / gcig tu dbang bsgyur zhing sangs rgyas kyi zhing de dag rab tu myong ngo / /rgyun mi chad par chos kyi longs spyod</text></item>
<item><p>40b6</p><section>mdo sde</section><text>chen po rab tu myong ngo / /yongs su ma dag pa'i sangs rgyas kyi zhing rnams su'ang rnam pa thams cad du byang chub yang dag par ston cing yongs su ma smin pa'i sems can rnams</text></item>
<item><p>40b7</p><section>mdo sde</section><text>ni| yongs su smin par mdzad/ yongs su smin pa rnams ni/ rnam par grol bar mdzad de/ 'di dag ni/ sangs rgyas bcom ldan 'das de dag gi las dpag tu med</text></item>
<item><p>41a1</p><section>mdo sde</section><text>par rig par bya'o/ /skye ba'i le'u zhes bya ste/ gnyis pa'o// //byang chub sems dpa' dad pa thabs chen gyis gsol</text></item>
<item><p>41a2</p><section>mdo sde</section><text>pa| bcom ldan 'das/ byang chub sems dpa' rnams kyi theg pa chen po'i phyir theg pa chen po la dad pa rnam pa du zhig mchis/ bcom ldan 'das kyis bka' stsal</text></item>
<item><p>41a3</p><section>mdo sde</section><text>pa| rigs kyi bu/ byang chub sems dpa' rnams kyi theg pa chen po'i phyir theg pa chen po la dad pa ni/ bzhi po 'di dag go /bzhi gang zhe na/ 'di lta ste/ gnas</text></item>
<item><p>41a4</p><section>mdo sde</section><text>pa'i dad pa dang / skye ba na dad pa dang / dus gzhan na dad pa dang / rang bzhin gyis dad pa'o/ /de la gnas pa'i dad pa ni/ rigs kyi bu/ 'di lta ste/ dper</text></item>
<item><p>41a5</p><section>mdo sde</section><text>na| ba lang gi rjes kyi chu dkrugs pa las ma dkrugs ma bskyod par bzhag na/ sngon bzhin du dang bar 'gyur ro/ /de bzhin du theg pa chen po'i phyir theg pa chen po</text></item>
<item><p>41a6</p><section>mdo sde</section><text>la dad pa thob pa'i byang chub sems dpa' 'phral gyi bya ba mang po la chags pas theg pa chen po la dad pa dkrugs pa las gang gi tshe chags pa las rnam par bkrol</text></item>
<item><p>41a7</p><section>mdo sde</section><text>nas chags pa de dag gis mi 'khrugs te/ theg pa chen po'i chos la rtse gcig tu gyur pa de'i tshe sngon bzhin du mngon sum du 'gyur ro/ /de la skye ba na dad pa ni/ rigs</text></item>
<item><p>41b1</p><section>mdo sde</section><text>kyi bu| 'di lta ste/ dper na/ chang la sogs pa 'gyur ba na dang bar 'gyur ro/ /de bzhin du theg pa chen po'i phyir theg pa chen po la dad pa thob pa'i byang chub sems dpa' skye</text></item>
<item><p>41b2</p><section>mdo sde</section><text>ba de dang der skye ba na theg pa chen po la dad pa skyes nas thob pa skyed do/ /de la dus gzhan na dad pa ni/ rigs kyi bu/ 'di lta ste/ dper na/ ston gyi dus kyi tshe chu klung dang bar</text></item>
<item><p>41b3</p><section>mdo sde</section><text>'gyur ro/ /de bzhin du byang chub sems dpa' theg pa chen po'i phyir theg pa chen po la dad pa thob pa dang / sems pa dang / sgom pa dus gzhan na sbyor bas sbyor ba las byung</text></item>
<item><p>41b4</p><section>mdo sde</section><text>ba 'grub par 'gyur ro/ /de la rang bzhin gyis dad pa ni/ rigs kyi bu/ 'di lta ste/ dper na/ bai DUR+ya dang / nor bu rin po che la sogs pa'i rang bzhin gyis dad pa'i rjes</text></item>
<item><p>41b5</p><section>mdo sde</section><text>su 'jug pa'o/ /de bzhin du byang chub sems dpa'i rnam par mi rtog pa 'jig rten las 'das pa'i theg pa chen po la dad pa'ang ngo bo nyid kyis rjes su 'jug go /rigs kyi bu/</text></item>
<item><p>41b6</p><section>mdo sde</section><text>gzhan yang dad pa bzhi ste/ bzhi gang zhe na/ 'di lta ste/ rgya che ba'i dad pa dang / gsal ba'i dad pa dang / rab tu zhi ba'i dad pa dang / rnam par dag pa'i dad pa'o/ /de la rgya che</text></item>
<item><p>41b7</p><section>mdo sde</section><text>ba'i dad pa ni/ byang chub sems dpa' theg pa chen po'i chos la gus par byas te spyod pa dang ldan pa rnams kyi'o/ /de la gsal ba'i dad pa ni/ byang chub sems dpa' rtag tu theg pa</text></item>
<item><p>42a1</p><section>mdo sde</section><text>chen po'i chos spyod pa dang ldan pa rnams kyi'o/ /de la rab tu zhi ba'i dad pa ni/ byang chub sems dpa' nga dang nga yir 'dzin pa dang bral zhing chos nyid</text></item>
<item><p>42a2</p><section>mdo sde</section><text>rab tu rtogs pa thob pa rnams kyi'o/ /de la rnam par dag pa'i dad pa ni/ byang chub sems dpa'i sgrib pa med pa'i ye shes thob pa rnams kyi'o/ /rigs kyi bu/ gzhan yang</text></item>
<item><p>42a3</p><section>mdo sde</section><text>dad pa bzhi ste/ bzhi gang zhe na/ 'di lta ste/ 'phen pa'i dad pa dang / rtsom pa'i dad pa dang / rjes su 'dzin cing gus par byed pa'i dad pa dang / mos pa'i dad pa'o/ /</text></item>
<item><p>42a4</p><section>mdo sde</section><text>de la 'phen pa'i dad pa ni/ sngon nas rang bzhin gyis dge ba'i rtsa ba mngon par 'dus byas shing yongs su bsgoms pa rnams kyi theg pa chen po la dad pa gang yin pa'o/ /de la</text></item>
<item><p>42a5</p><section>mdo sde</section><text>rtsom pa'i dad pa ni/ byang chub sems dpa' bla na med pa yang dag par rdzogs pa'i byang chub tu sems bskyed pa dang / sems bskyed pa rnams kyi sems bskyed pa rjes su</text></item>
<item><p>42a6</p><section>mdo sde</section><text>dran pas theg pa chen po la dad pa gang yin pa'o/ /de la rjes su 'dzin cing gus par byed pa'i dad pa ni/ rjes su 'dzin pa'i byang chub sems dpa' rnams kyi sems can rjes</text></item>
<item><p>42a7</p><section>mdo sde</section><text>su 'dzin cing las gus par byed pas theg pa chen po la dad pa gang yin pa'o/ /de la mos pa'i dad pa ni/ chos kyi dbyings zab mo bstan pa la mos pa'i byang chub sems dpa'</text></item>
<item><p>42b1</p><section>mdo sde</section><text>rnams kyi theg pa chen po la dad pa gang yin pa'o/ /gzhan yang dad pa bzhi ste/ bzhi gang zhe na/ 'di lta ste/ mthong ba dang / thos pas dad pa dang / bstan pa la 'phel ba rjes su dran</text></item>
<item><p>42b2</p><section>mdo sde</section><text>pa'i dad pa dang / dge ba'i phyogs 'phel ba rjes su dran pa'i dad pa dang / re ba dang 'dod pa rjes su dran pa'i dad pa'o/ /de la mthong ba dang thos pas dad pa ni/ gang sangs rgyas dang byang</text></item>
<item><p>42b3</p><section>mdo sde</section><text>chub sems dpa'i gzugs sam 'od mthong zhing thos na/ theg pa chen po la dad pa'o/ /de la bstan pa 'phel ba rjes su dran pa'i dad pa ni/ gang sems can yongs su smin par bya</text></item>
<item><p>42b4</p><section>mdo sde</section><text>ba rjes su dran pas theg pa chen po la dad pa'o/ /de la dge ba'i phyogs 'phel ba rjes su dran pa'i dad pa ni/ gang bdag nyid rtag par rgyun du byang chub kyi phyogs kyi chos dang / dge ba'i</text></item>
<item><p>42b5</p><section>mdo sde</section><text>phyogs 'phel ba rjes su dran pas byang chub sems dpa' theg pa chen po la dad pa'o/ /de la re ba dang 'dod pa rjes su dran pa'i dad pa ni/ gang dge ba'i phyogs 'phel ba des sangs</text></item>
<item><p>42b6</p><section>mdo sde</section><text>rgyas kyi zhing yongs su dag cing sangs rgyas kyi chos thams cad bsgrubs pas re zhing 'dod de/ byang chub sems dpa' re ba dang 'dod pa rjes su dran pas theg pa chen po la dad pa'o/ /</text></item>
<item><p>42b7</p><section>mdo sde</section><text>gzhan yang dad pa bzhi ste/ bzhi gang zhe na/ brjod pa rjes su dran pa'i dad pa dang / gcod nus pa rjes su dran pa'i dad pa dang / bskrun pa rjes su dran pa'i dad pa dang / sgrub pa rjes</text></item>
<item><p>43a1</p><section>mdo sde</section><text>su dran pa'i dad pa'o/ /de la brjod pa rjes su dran pa'i dad pa ni/ gang theg pa chen po'i sgo thams cad la mos pa'i byang chub sems dpa' rnams</text></item>
<item><p>43a2</p><section>mdo sde</section><text>mos pa rjes su dran pas theg pa chen po la dad pa'o/ /de la gcod nus pa rjes su dran pa'i dad pa ni/ gang byang chub sems dpa' mang du thos pa thos pa 'dzin pa thos pa bsags</text></item>
<item><p>43a3</p><section>mdo sde</section><text>pa rnams the tshom gcod nus pa rjes su dran pas theg pa chen po la dad pa'o/ /de la bskrun pa rjes su dran pa'i dad pa ni/ gang pa rol gyi rgyud la theg pa chen po'i chos klog pa</text></item>
<item><p>43a4</p><section>mdo sde</section><text>dang / kha ton byed pa dang / don 'dzin pa dang / 'don pa la sogs pas bskrun te gzhan gyi rgyud la dam pa'i chos bskrun pa de rjes su dran pas theg pa chen po la dad pa'o/ /</text></item>
<item><p>43a5</p><section>mdo sde</section><text>de la sgrub pa rjes su dran pa'i dad pa ni/ gang byang chub sems dpa' theg pa chen po'i chos de nyid nan tan gyis bsgrub ste/ nan tan gyis bsgrubs pa de rjes su dran pas theg pa</text></item>
<item><p>43a6</p><section>mdo sde</section><text>chen po la dad pa'o/ /rigs kyi bu/ gzhan yang dad pa bzhi ste/ bzhi gang zhe na/ rnal 'byor thob pa'i dad pa dang / thabs kyis yongs su zin pa'i lus kyi las sbyor ba'i</text></item>
<item><p>43a7</p><section>mdo sde</section><text>dad pa dang / thabs kyis yongs su zin pa'i ngag gi las sbyor ba'i dad pa dang / thabs kyis yongs su zin pa'i yid kyi las sbyor ba'i dad pa'o/ /de la rnal 'byor thob pa'i dad pa</text></item>
<item><p>43b1</p><section>mdo sde</section><text>ni| gang theg pa chen po'i chos la dmigs pa'i zhi gnas dang / lhag mthong thob pa'i byang chub sems dpa' rnams de la dmigs nas dad pa'o/ /de la thabs kyis yongs su</text></item>
<item><p>43b2</p><section>mdo sde</section><text>zin pa'i lus kyi las sbyor ba'i dad pa ni/ gang byang chub sems dpa' bag yod pas yongs su zin pa rnams byang chub sems dpa' lus kyi las bag med par spyod pa bzhams</text></item>
<item><p>43b3</p><section>mdo sde</section><text>pa dang / spyo bas 'dul ba dag 'dul bas de la dmigs nas theg pa chen po la dad pa'o/ /de la thabs kyis yongs su zin pa'i ngag gi las sbyor ba'i dad pa ni/ gang byang chub</text></item>
<item><p>43b4</p><section>mdo sde</section><text>sems dpa' bag yod pas yongs su zin pa rnams byang chub sems dpa' ngag 'khrul par spyod pa bzhams pa dang / spyo bas 'dul ba dag 'dul bas de la dmigs nas theg</text></item>
<item><p>43b5</p><section>mdo sde</section><text>pa chen po la dad pa'o/ /de la thabs kyis yongs su zin pa'i yid kyi las sbyor ba'i dad pa ni/ gang byang chub sems dpa' bag yod pas yongs su zin pa rnams byang chub</text></item>
<item><p>43b6</p><section>mdo sde</section><text>sems dpa' yid 'khrul par spyod pa bzhams pa dang / spyo ba lus dang ngag las byung bas 'dul bas de la dmigs nas theg pa chen po la dad pa'o/ /gzhan yang dad pa</text></item>
<item><p>43b7</p><section>mdo sde</section><text>bzhi ste| bzhi gang zhe na/ mi lta ba rjes su dran pa'i dad pa dang / zil gyis mnan pa rjes su dran pa'i dad pa dang / kun tu spyod pa rjes su dran pa'i dad pa dang / nye bar spyod pa</text></item>
<item><p>44a1</p><section>mdo sde</section><text>dang 'brel pa rjes su dran pa'i dad pa'o/ /de la mi lta ba rjes su dran pa'i dad pa ni/ gang byang chub sems dpa' pha rol tu phyin pa drug sgrub pa</text></item>
<item><p>44a2</p><section>mdo sde</section><text>na lus dang srog la mi lta bar pha rol tu phyin pa drug sgrub pa'i rjes su mthun pa rjes su dran pas theg pa chen po la dad pa'o/ /de la zil gyis mnan pa rjes su dran pa'i dad pa</text></item>
<item><p>44a3</p><section>mdo sde</section><text>ni| gang byang chub sems dpa' pha rol tu phyin pa drug gi mi mthun pa'i phyogs zil gyis mnan pa rjes su dran pas theg pa chen po la dad pa'o/ /de la kun tu spyod pa rjes su</text></item>
<item><p>44a4</p><section>mdo sde</section><text>dran pa'i dad pa ni/ gang byang chub sems dpa' pha rol tu phyin pa drug la sbyor ba na pha rol tu phyin pa drug gi yang dag pa'i nan tan rjes su dran pas theg pa chen po la dad</text></item>
<item><p>44a5</p><section>mdo sde</section><text>pa'o| |de la nye bar spyod pa dang 'brel pa rjes su dran pa'i dad pa ni/ gang byang chub sems dpa' sems can gzhan rnams dang / gang zag gzhan dag pha rol tu phyin pa</text></item>
<item><p>44a6</p><section>mdo sde</section><text>drug yang dag par 'dzin du 'jug la/ pha rol tu phyin pa drug dang ldan pa'i sems can rnams rjes su dran pa theg pa chen po la dad pa'o/ /gzhan yang dad pa bzhi ste/ bzhi</text></item>
<item><p>44a7</p><section>mdo sde</section><text>gang zhe na/ zang zing med pa'i sems rjes su dran pa'i dad pa dang / yang dag par so sor shes par byed pa rjes su dran pa'i dad pa dang / yongs su mi skyo ba rjes su dran pa'i</text></item>
<item><p>44b1</p><section>mdo sde</section><text>dad pa dang / bde ba kha na ma tho ba med par sbyor ba rjes su dran pa'i dad pa'o/ /de la zang zing med pa'i sems rjes su dran pa'i dad pa ni/ gang tshogs sdud pa'i byang chub sems</text></item>
<item><p>44b2</p><section>mdo sde</section><text>dpa' zang zing med pa'i sems kyi tshogs sdud la/ zang zing med pa'i sems rjes su dran pa'i theg pa chen po la dad pa'o/ /yang dag par so sor shes par byed pa rjes su dran</text></item>
<item><p>44b3</p><section>mdo sde</section><text>pa'i dad pa ni/ 'di lta ste/ zang zing med pa'i sems rjes su dran zhing tshogs sdud la theg pa chen po la dad de/ 'di ltar tshogs la yang dag par so sor shes par byed</text></item>
<item><p>44b4</p><section>mdo sde</section><text>cing phyin ci ma log pa bstan pa'i phyir nan tan byed pa'o/ /yongs su mi skyo ba rjes su dran pa'i dad pa ni/ 'di lta ste/ log par zhugs pa rnams kyis yongs su mi skyo la/ yongs</text></item>
<item><p>44b5</p><section>mdo sde</section><text>su mi skyo ba la rjes su dran pas theg pa chen po la dad pa'o/ /bde ba kha na ma tho ba med par sbyor ba rjes su dran pa'i dad pa ni/ 'di lta ste/ bdag la gnod par sbyor ba dang /</text></item>
<item><p>44b6</p><section>mdo sde</section><text>'dod pa'i bde ba la sbyor ba spangs nas tshogs la sbyor te/ sbyor ba de rjes su dran pas theg pa chen po la dad pa'o/ /gzhan yang dag pa bzhi ste/ bzhi gang zhe na/ yon tan</text></item>
<item><p>44b7</p><section>mdo sde</section><text>rjes su dran pa'i dad pa dang / dngos po phun sum tshogs pa rjes su dran pa'i dad pa dang / dad pa rjes su dran pa'i dad pa dang / skye bo mang po la phan par bya ba rjes su dran pa'i</text></item>
<item><p>45a1</p><section>mdo sde</section><text>dad pa'o/ /de la yon tan rjes su dran pa'i dad pa ni/ gang sangs rgyas la mchod pa dang / rim gro byed pa la brtson pa'i byang chub sems dpa'</text></item>
<item><p>45a2</p><section>mdo sde</section><text>sangs rgyas kyi yon tan rjes su dran pas theg pa chen po la dad pa'o/ /de la dngos po phun sum tshogs pa rjes su dran pa'i dad pa ni/ gang sangs rgyas la mchod pa dang / rim</text></item>
<item><p>45a3</p><section>mdo sde</section><text>gro byed pa la brtson pa'i byang chub sems dpa' nyid mchod pa phun sum tshogs pa mthong ba rjes su dran pas theg pa chen po la dad pa'o/ /de la dad pa rjes su dran pa'i dad</text></item>
<item><p>45a4</p><section>mdo sde</section><text>pa ni| gang sangs rgyas la mchod cing / rim gro byed pa la brtson pa'i byang chub sems dpa' nyid rang gi sems dang ba dang / gzhan gyi sems dang ba rjes su dran pas</text></item>
<item><p>45a5</p><section>mdo sde</section><text>theg pa chen po la dad pa'o/ /de la skye bo mang po la phan par bya ba rjes su dran pa'i dad pa ni/ gang sangs rgyas la mchod pa dang / rim gro byed pa la brtson pa'i byang chub</text></item>
<item><p>45a6</p><section>mdo sde</section><text>sems dpa' de nyid sangs rgyas la mchod pa dang / rim gro byed pa de nyid kyis skye bo mang po la phan pa byed la/ de'ang rjes su dran pas theg pa chen po la dad pa'o/ /gzhan</text></item>
<item><p>45a7</p><section>mdo sde</section><text>yang dad pa bzhi ste/ bzhi gang zhe na/ bla ma'i yon tan phun sum tshogs pa rjes su dran pa'i dad pa dang / bdag gi yang dag pa'i nan tan rjes su dran pa'i dad pa dang /</text></item>
<item><p>45b1</p><section>mdo sde</section><text>byas pa gzo ba rjes su dran pa'i dad pa dang / bla ma'i 'dod pa sgrub pa rjes su dran pa'i dad pa'o/ /de la bla ma'i yon tan phun sum tshogs pa rjes su dran pa'i dad pa ni/ gang</text></item>
<item><p>45b2</p><section>mdo sde</section><text>dge ba'i bshes gnyen la brten pa la brtson pa'i byang chub sems dpa' dge ba'i bshes gnyen gyi phun sum tshogs pa yongs su rdzogs par mthong ba rjes su dran pas theg</text></item>
<item><p>45b3</p><section>mdo sde</section><text>pa chen po la dad pa'o/ /de la bdag gi yang dag pa'i nan tan rjes su dran pa'i dad pa ni/ gang dge ba'i bshes gnyen la brten pa la brtson pa'i byang chub sems dpa' de nyid</text></item>
<item><p>45b4</p><section>mdo sde</section><text>dge ba'i bshes gnyen gyi gan du 'gro zhing chos mnyan pa'i phyir bsnyen bkur byed la/ ji ltar rjes su bstan pa bzhin du sgrub cing bdag gis yang dag pa'i nan tan rjes</text></item>
<item><p>45b5</p><section>mdo sde</section><text>su dran pas theg pa chen po la dad pa'o/ /de la byas pa gzo pa rjes su dran pa'i dad pa ni/ gang dge ba'i bshes gnyen la brten pa la brtson pa'i byang chub sems dpa' de</text></item>
<item><p>45b6</p><section>mdo sde</section><text>nyid de las man ngag dang yon tan rjes su thob nas byas pa gzo ba de rjes su dran pas theg pa chen po la dad pa'o/ /de la bla ma'i 'dod pa sgrub pa rjes su dran pa'i dad pa ni/</text></item>
<item><p>45b7</p><section>mdo sde</section><text>gang dge ba'i bshes gnyen la brten pa la brtson pa'i byang chub sems dpa' de nyid man ngag des skye bo mang po la phan par bya ba rjes su dran pas theg pa chen po la dad pa'o//</text></item>
<item><p>46a1</p><section>mdo sde</section><text>gzhan yang dad pa bzhi ste/ bzhi gang zhe na/ ldan pa'i bsam pa sgrub pa rjes su dran pa'i dad pa dang / 'bral ba'i bsam pa sgrub pa rjes su dran</text></item>
<item><p>46a2</p><section>mdo sde</section><text>pa'i dad pa dang / mi 'bral ba'i bsam pa sgrub pa rjes su dran pa'i dad pa dang / kun nas nyon mongs pa med pa'i bsam pa sgrub pa rjes su dran pa'i dad pa'o/ /de la ldan</text></item>
<item><p>46a3</p><section>mdo sde</section><text>pa'i bsam pa sgrub pa rjes su dran pa'i dad pa ni/ gang byams pa sgom pa la brtson pa'i byang chub sems dpa' sems can rnams la bde ba dang ldan pa'i bsam pas</text></item>
<item><p>46a4</p><section>mdo sde</section><text>bde ba dang ldan par sgrub pa rjes su dran pas theg pa chen po la dad pa'o/ /de la 'bral ba'i bsam pa sgrub pa rjes su dran pa'i dad pa ni/ gang snying rje sgom pa la brtson</text></item>
<item><p>46a5</p><section>mdo sde</section><text>pa'i byang chub sems dpa' sems can rnams la sdug bsngal dang 'bral ba'i bsam pa sgrub pa rjes su dran pas theg pa chen po la dad pa'o/ /de la mi 'bral ba'i</text></item>
<item><p>46a6</p><section>mdo sde</section><text>bsam pa sgrub pa rjes su dran pa'i dad pa ni/ gang dga' ba sgom pa la brtson pa'i byang chub sems dpa' sems can rnams la bde ba dang mi 'bral ba'i bsam pa sgrub</text></item>
<item><p>46a7</p><section>mdo sde</section><text>pa rjes su dran pas theg pa chen po la dad pa'o/ /de la kun nas nyon mongs pa med pa'i bsam pa sgrub pa rjes su dran pa'i dad pa ni/ gang btang snyoms sgom pa la brtson</text></item>
<item><p>46b1</p><section>mdo sde</section><text>pa'i byang chub sems dpa' sems can rnams la kun nas nyon mongs pa med pa'i bsam pa sgrub pa rjes su dran pas theg pa chen po la dad pa'o/ /rigs kyi bu/ de ltar byang chub</text></item>
<item><p>46b2</p><section>mdo sde</section><text>sems dpas theg pa chen po la dad pa'i rnam pa rab tu dbye ba tshad med pa 'di lta bu dag gis theg pa chen po la dad pa'i rnam pa rab tu dbye ba tshad med pa shes par bya'o/ /bskal pa</text></item>
<item><p>46b3</p><section>mdo sde</section><text>bye ba khrag khrig brgyar yang de'i mtha' bde bar shes par mi 'gyur te/ rigs kyi bu/ 'di ni/ byang chub sems dpa' rnams kyi theg pa chen po'i phyir theg pa chen po la</text></item>
<item><p>46b4</p><section>mdo sde</section><text>rab tu dbye bar rig par bya'o/ /rab tu dbye ba'i le'u ste/ gsum pa'o// //byang chub sems dpa' dad pa thabs chen gyis gsol pa/ bcom ldan</text></item>
<item><p>46b5</p><section>mdo sde</section><text>'das| theg pa chen po'i phyir theg pa chen po la dad pa'i phan yon du 'tshal bar bgyi ba gang lags/ bcom ldan 'das kyis bka' stsal pa/ rigs kyi bu/ byang chub</text></item>
<item><p>46b6</p><section>mdo sde</section><text>sems dpa' rnams kyi theg pa chen po'i phyir theg pa chen po la dad pa'i phan yon ni/ tshad med de/ de'i phyogs tsam zhig bstan par bya'o/ /rigs kyi bu/ byang chub sems</text></item>
<item><p>46b7</p><section>mdo sde</section><text>dpa' rnams kyi theg pa chen po la dad pa ni/ dge ba'i rtsa ba thams cad rnam par 'phel bar byed pas rnam par 'phel ba dang ldan pa'o/ /rigs kyi bu/ byang chub sems</text></item>
<item><p>47a1</p><section>mdo sde</section><text>dpa' rnams kyi theg pa chen po la dad pa ni/ nyan thos dang rang sangs rgyas dang skal ba mnyam pa dang / skal ba mi mnyam par sems skyed</text></item>
<item><p>47a2</p><section>mdo sde</section><text>pa dag las byang chub kyi sems skyed pa bsrung ba'i phyir kun srung ba'o/ /rigs kyi bu/ byang chub sems dpa' rnams kyi theg pa chen po la dad pa ni/ bdag gi don dang / gzhan</text></item>
<item><p>47a3</p><section>mdo sde</section><text>gyi don phun sum tshogs pa dang mthun pa'i phyir don che ba'o/ /rigs kyi bu/ byang chub sems dpa' rnams kyi theg pa chen po la dad pa ni/ chos kyi dbyings zab mo bstan pa'i</text></item>
<item><p>47a4</p><section>mdo sde</section><text>rnam pa thams cad la mos pa dang mthun pa'i phyir zab pa'o/ /rigs kyi bu/ byang chub sems dpa' rnams kyi theg pa chen po la dad pa ni/ byang chub sems dpa'i mngon</text></item>
<item><p>47a5</p><section>mdo sde</section><text>par shes pa chen po mngon par sgrub pa dang mthun pa'i phyir mthu che ba'o/ /rigs kyi bu/ byang chub sems dpa' rnams kyi theg pa chen po la dad pa ni/ sems can tshad</text></item>
<item><p>47a6</p><section>mdo sde</section><text>med pa yongs su smin par byed pa dang mthun pa'i phyir gzi brjid che ba'o/ /rigs kyi bu/ byang chub sems dpa' rnams kyi theg pa chen po la dad pa ni/ sangs rgyas kyi</text></item>
<item><p>47a7</p><section>mdo sde</section><text>zhing yongs su dag par bya ba dang / sangs rgyas kyi chos thams cad sgrub pa dang mthun pa'i phyir ring du 'gro ba'o/ /rigs kyi bu/ byang chub sems dpa' rnams kyi theg pa</text></item>
<item><p>47b1</p><section>mdo sde</section><text>chen po la dad pa ni/ bdud kyi las dang / mu stegs can thams cad kyis theg pa chen po la mos pa mi sgul ba'i phyir mi g.yo ba'o/ /rigs kyi bu/ byang chub sems dpa'</text></item>
<item><p>47b2</p><section>mdo sde</section><text>rnams kyi theg pa chen po la dad pa ni/ mang du thos pa la brten nas sems can thams cad kyi the tshom gcod pa dang mthun pa'i phyir nus pa'o/ /rigs kyi bu/ byang chub sems</text></item>
<item><p>47b3</p><section>mdo sde</section><text>dpa' rnams kyi theg pa chen po la dad pa ni/ byang chub sems dpa'i yang dag pa'i nan tan phun sum tshogs pa thams cad dang mthun pa'i phyir sgrub par byed pa'o/ /rigs kyi</text></item>
<item><p>47b4</p><section>mdo sde</section><text>bu| byang chub sems dpa' rnams kyi theg pa chen po la dad pa ni/ bdag dang / gzhan dang / rnal 'byor chen po thob pa dang / lus dang / ngag dang / yid kyi las 'dul</text></item>
<item><p>47b5</p><section>mdo sde</section><text>ba dang mthun pa'i phyir rjes su 'dzin pa'o/ /rigs kyi bu/ byang chub sems dpa' rnams kyi theg pa chen po la dad pa ni/ sems can thams cad kyi bsam pa yongs su skong</text></item>
<item><p>47b6</p><section>mdo sde</section><text>ba dang mthun pa'i phyir sbyin pa'i pha rol tu phyin pa yongs su bskang ba dang mthun pa'o/ /rigs kyi bu/ byang chub sems dpa' rnams kyi theg pa chen po la dad pa ni/ sems</text></item>
<item><p>47b7</p><section>mdo sde</section><text>can thams cad phan tshun lus dang ngag gi gnod pa med pa yang dag par 'dzin du gzhug pa dang mthun pa'i phyir tshul khrims kyi pha rol tu phyin pa yongs su bskang ba dang mthun pa'o/</text></item>
<item><p>48a1</p><section>mdo sde</section><text>rigs kyi bu/ byang chub sems dpa' rnams kyi theg pa chen po la dad pa ni/ sems can log par zhugs pa dang / 'khor ba'i sdug bsngal</text></item>
<item><p>48a2</p><section>mdo sde</section><text>dang / dka' ba spyod pa thams cad dang du blang ba dang mthun pa'i phyir bzod pa'i pha rol tu phyin pa yongs su bskang ba dang mthun pa'o/ /rigs kyi bu/ byang chub sems</text></item>
<item><p>48a3</p><section>mdo sde</section><text>dpa' rnams kyi theg pa chen po la dad pa ni/ bskal pa mtha' yas par chos dkar po rnam par spel bar rtsol ba la yongs su mi skyo ba dang mthun pa'i phyir brtson</text></item>
<item><p>48a4</p><section>mdo sde</section><text>'grus kyi pha rol tu phyin pa yongs su bskang ba dang mthun pa'o/ /rigs kyi bu/ byang chub sems dpa' rnams kyi theg pa chen po la dad pa ni/ sems can thams cad</text></item>
<item><p>48a5</p><section>mdo sde</section><text>kyi don sgrub pa'i ting nge 'dzin mngon par sgrub pa dang mthun pa'i phyir bsam gtan gyi pha rol tu phyin pa yongs su bskang ba dang mthun pa'o/ /rigs kyi bu/ byang chub</text></item>
<item><p>48a6</p><section>mdo sde</section><text>sems dpa' rnams kyi theg pa chen po la dad pa ni/ 'jig rten las 'das pa de'i bla ma'i ye shes bla na med pa la gnas nas sangs rgyas kyi chos sgrub pa dang mthun pa'i</text></item>
<item><p>48a7</p><section>mdo sde</section><text>phyir shes rab kyi pha rol tu phyin pa yongs su bskang ba dang mthun pa'o/ /rigs kyi bu/ byang chub sems dpa' rnams kyi theg pa chen po la dad pa ni/ sems can gyi tshogs</text></item>
<item><p>48b1</p><section>mdo sde</section><text>mtha' yas pa theg pa gsum gyis nges par 'byung ba'i yang dag par bstan pa dang mthun pa'i phyir tshogs yongs su sdud pa dang mthun pa'o/ /rigs kyi bu/ byang chub sems</text></item>
<item><p>48b2</p><section>mdo sde</section><text>dpa' rnams kyi theg pa chen po la dad pa ni/ bsod nams tshad med pa skyed cing / sangs rgyas kyi zhing rmad du byung ba'i bsod nams yongs su gzung ba dang mthun pa'i phyir de bzhin</text></item>
<item><p>48b3</p><section>mdo sde</section><text>gshegs pa la mchod pa dang / rim gro bya ba chen po dang mthun pa'o/ /rigs kyi bu/ byang chub sems dpa' rnams kyi theg pa chen po la dad pa ni/ sangs rgyas dang / byang</text></item>
<item><p>48b4</p><section>mdo sde</section><text>chub sems dpa' dang / dge ba'i bshes gnyen yongs su gzung ba dang mthun pa'i phyir shin tu yongs su gzung ba dang mthun pa'o/ /rigs kyi bu/ byang chub sems</text></item>
<item><p>48b5</p><section>mdo sde</section><text>dpa' rnams kyi theg pa chen po la dad pa ni/ sems can dpag tu med pa la ldan pa dang / 'bral ba dang / kun nas nyon mongs pa med pa'i bsam pa sgrub pa dang mthun pa'i</text></item>
<item><p>48b6</p><section>mdo sde</section><text>phyir snying brtse bas non pa'o/ /rigs kyi bu/ byang chub sems dpa' rnams kyi theg pa chen po la dad pa ni/ byang chub sems dpa'i 'khrul pa'i nyes byas kun tu spyod pa thams</text></item>
<item><p>48b7</p><section>mdo sde</section><text>cad la mdzes pa nye bar gnas pa dang mthun pa'i phyir shin tu sped pa'o/ /rigs kyi bu/ byang chub sems dpa' rnams kyi theg pa chen po la dad pa ni/ sems can log par</text></item>
<item><p>49a1</p><section>mdo sde</section><text>zhugs pa dang / 'khor ba'i sdug bsngal ba dang / dka' ba spyod pa thams cad la sgyid lug pa med pa dang mthun pa'i phyir brtan pa'o/ /</text></item>
<item><p>49a2</p><section>mdo sde</section><text>rigs kyi bu/ byang chub sems dpa' rnams kyi theg pa chen po la dad pa ni/ nyin mtshan du dge ba'i phyogs chen po la mngon par brtson par byas pas yongs su mi skyo</text></item>
<item><p>49a3</p><section>mdo sde</section><text>ba dang mthun pa'i phyir sbyor ba legs par goms par byas pa'o/ /rigs kyi bu/ byang chub sems dpa' rnams kyi theg pa chen po la dad pa ni/ rig pa'i gnas</text></item>
<item><p>49a4</p><section>mdo sde</section><text>lnga byang ba dang mthun pa'i phyir legs par byang ba'o/ /rigs kyi bu/ byang chub sems dpa' rnams kyi theg pa chen po la dad pa ni/ dus thams cad du bzhin 'dzum</text></item>
<item><p>49a5</p><section>mdo sde</section><text>zhing gsong bor smra ba dang mthun pa'i phyir mthun pa'o/ /byang chub sems dpa' rnams kyi theg pa chen po la dad pa ni/ gnod pa dang / ma dad pa dang / dngang pa dang /</text></item>
<item><p>49a6</p><section>mdo sde</section><text>the tshom dang / rnyog pa'i dri ma dang bral ba'i phyir rin po che lta bur blta'o/ /byang chub sems dpa' rnams kyi theg pa chen po la dad pa ni/ rgya che ba dang / kha na ma tho ba</text></item>
<item><p>49a7</p><section>mdo sde</section><text>med pa dang / dga' ba dang / mchog tu dga' bas lus dang sems sim par byed pa'i phyir zla ba lta bur blta'o/ /byang chub sems dpa' rnams kyi theg pa chen po la</text></item>
<item><p>49b1</p><section>mdo sde</section><text>dad pa ni/ rnam pa thams cad du sangs rgyas kyi chos thams cad la khyab pa'i phyir nam mkha' lta bur blta'o/ /byang chub sems dpa' rnams kyi theg pa chen po la dad pa</text></item>
<item><p>49b2</p><section>mdo sde</section><text>ni| bsod nams dang / ye shes tshad med pa yongs su gzung ba'i phyir rin po che sna tshogs kyis gang ba'i gru lta bur blta'o/ /byang chub sems dpa' rnams kyi theg pa chen</text></item>
<item><p>49b3</p><section>mdo sde</section><text>po la dad pa ni/ sems can thams cad kyi bde ba'i gnas yin pas rtsi chen po lta bur blta'o/ /byang chub sems dpa' rnams kyi theg pa chen po la dad pa ni/ ngan song</text></item>
<item><p>49b4</p><section>mdo sde</section><text>dang ngan 'gro thams cad las 'da' bar byed pa'i phyir zam pa lta bur blta'o/ /byang chub sems dpa' rnams kyi theg pa chen po la dad pa ni/ sangs rgyas kyi chos thams cad</text></item>
<item><p>49b5</p><section>mdo sde</section><text>dang / sems can thams cad kyi dge ba'i rtsa ba'i lo rtog skye ba'i rtsa ba byed pa'i phyir sa bon lta bur blta'o/ /byang chub sems dpa' rnams kyi theg pa chen po la dad pa ni/ nyon</text></item>
<item><p>49b6</p><section>mdo sde</section><text>mongs pa dang / nye ba'i nyon mongs pa'i dgra'i mtshon cha thams cad kyis gnod par mi 'gyur bar srung ba'i phyir go cha lta bur blta'o/ /byang chub sems dpa' rnams kyi</text></item>
<item><p>49b7</p><section>mdo sde</section><text>theg pa chen po la dad pa ni/ 'jig rten dang / 'jig rten las 'das pa'i dge ba'i rtsa ba rin po che phun sum tshogs pa thams cad gsog cing sdud de rnam par gnas par</text></item>
<item><p>50a1</p><section>mdo sde</section><text>byed pa'i phyir gter chen po lta bur blta'o/ /byang chub sems dpa' rnams kyi theg pa chen po la dad pa ni/ de las gzhan du dad pa thams</text></item>
<item><p>50a2</p><section>mdo sde</section><text>cad zil gyis gnon pa'i dbang rnyed pa'i phyir rgyal po lta bur blta'o/ /byang chub sems dpa' rnams kyi theg pa chen po la dad pa ni/ yun ring po nas rjes su 'brang ba'i</text></item>
<item><p>50a3</p><section>mdo sde</section><text>ngan song dang / gnod sems dang / sdig pa mi dge ba'i las dang / nyon mongs pa'i dug gi gnyen por gyur pa'i phyir sman nad med byed lta bur blta'o/ /byang chub</text></item>
<item><p>50a4</p><section>mdo sde</section><text>sems dpa' rnams kyi theg pa chen po la dad pa ni/ dge ba'i rtsa ba gcod pa la dad pa'i mtshon cha'i gnyen por gyur pa'i phyir rdo rje lta bur blta'o/ /byang chub sems</text></item>
<item><p>50a5</p><section>mdo sde</section><text>dpa' rnams kyi theg pa chen po la dad pa ni/ smre sngags 'don pa dang / sdug bsngal ba dang / yid mi bde ba dang / 'khrug pa dang / gdung bar byed pa dang / mya ngan</text></item>
<item><p>50a6</p><section>mdo sde</section><text>gyi me'i gnyen por gyur pa'i phyir chu lta bur blta'o/ /byang chub sems dpa' rnams kyi theg pa chen po la dad pa ni/ mi 'dod pa thams cad dang phrad par byed pa'i nyon</text></item>
<item><p>50a7</p><section>mdo sde</section><text>mongs pa'i dgra'i gnyen por gyur pa'i phyir lag cha bzang po lta bur blta'o/ /byang chub sems dpa' rnams kyi theg pa chen po la dad pa ni/ rtag par rgyun du dkar po'i phyogs</text></item>
<item><p>50b1</p><section>mdo sde</section><text>kyi chos rnam par 'phel ba'i phyir zla ba lta bur blta'o/ /byang chub sems dpa' rnams kyi theg pa chen po la dad pa ni/ sems can tshad med pa la ye shes tshad med pas snang bar</text></item>
<item><p>50b2</p><section>mdo sde</section><text>bya ba dang mthun pa'i phyir nyi ma lta bur blta'o/ /byang chub sems dpa' rnams kyi theg pa chen po la dad pa ni/ dam pa'i chos kyi char tshad med pa 'bebs pa dang mthun pa'i phyir</text></item>
<item><p>50b3</p><section>mdo sde</section><text>sprin chen po lta bur blta'o/ /byang chub sems dpa' rnams kyi theg pa chen po la dad pa ni/ gzhan mu stegs can dang / phas kyi rgol ba thams cad gzhom pa dang mthun pa'i</text></item>
<item><p>50b4</p><section>mdo sde</section><text>phyir lce 'bab pa lta bur blta'o/ /byang chub sems dpa' rnams kyi theg pa chen po la dad pa ni/ sems can thams cad kyis grib pa thams cad 'joms par byed pa dang</text></item>
<item><p>50b5</p><section>mdo sde</section><text>mthun pa'i phyir lo legs pa lta bur blta'o/ /rigs kyi bu/ ngas mngon par shes te/ 'das pa'i dus na yang dag par rdzogs pa'i sangs rgyas 'od srung gi tshe rgyal po'i</text></item>
<item><p>50b6</p><section>mdo sde</section><text>khab 'di nyid du bud med grong pa'i tha chad phyag dar byed pa ngan 'gro ba zhig byung ste/ des khyim bdag che go mo zhes bya ba zhig khyim du sangs rgyas la sogs pa dge slong gi dge</text></item>
<item><p>50b7</p><section>mdo sde</section><text>'dun spyan 'dren ces thos nas des bkres pa dang skom pas nyen pas khyim bdag de'i khyim ga la ba der song ba dang / der 'khor gyi khams na sangs rgyas la sogs pa dge slong</text></item>
<item><p>51a1</p><section>mdo sde</section><text>gi dge 'dun rab tu zhi ba'i spyod lam du gnas pa dang bshos 'brim pa mthong ngo / /bud med des spyod lam phun sum tshogs pa de dang /</text></item>
<item><p>51a2</p><section>mdo sde</section><text>tshogs kyis bskor ba mdzes pa de'ang mthong nas kye ma'o/ /bcom ldan 'das yang dag par rdzogs pa'i sangs rgyas 'od srung rab tu zhi ba'i spyod lam dang / zhabs</text></item>
<item><p>51a3</p><section>mdo sde</section><text>'bring ba mdzes pas mdzes so/ /zhes dad pa'i sems gcig bskyed nas de 'chi ba'i dus byas so/ /de rgyu de nyid kyis sum cu rtsa gsum gyi lha'i nang du skyes pa nas rgyu</text></item>
<item><p>51a4</p><section>mdo sde</section><text>de nyid kyis bla na med pa yang dag par rdzogs pa'i byang chub tu nges par gyur pa'i bar du'o/ /rigs kyi bu/ ngas mngon par shes te/ 'das pa'i dus na yang dag</text></item>
<item><p>51a5</p><section>mdo sde</section><text>par rdzogs pa'i sangs rgyas rnam par gzigs kyi tshe rgyal po'i khab 'di nyid du zas 'dod ces bya ba'i bram ze zhig byung ngo / /zas 'dod de sangs rgyas dang / chos dang /</text></item>
<item><p>51a6</p><section>mdo sde</section><text>dge 'dun dkon mchog la rang bzhin gyis ma dad na/ bsnyen bkur lta ga la zhig byed/ de'i tshe bcom ldan 'das yang dag par rdzogs pa'i sangs rgyas rnam par</text></item>
<item><p>51a7</p><section>mdo sde</section><text>gzigs rgyal po'i khab tu bsod snyoms kyi phyir gshegs pa dang / bram ze de'ang don zhig gnyer zhing rgyal po'i khab nas byung ngo / /de byung ba dang bcom ldan 'das</text></item>
<item><p>51b1</p><section>mdo sde</section><text>rnam par gzigs de bzhin gshegs pa de kho bos mngon sum du mthong ngo / /mthong nas kyang des gzugs mdzes pa la dmigs te/ kye ma'o bcom ldan 'das rnam par gzigs</text></item>
<item><p>51b2</p><section>mdo sde</section><text>de bzhin gshegs pa dgra bcom pa yang dag par rdzogs pa'i sangs rgyas mtshan dang dpe byad bzang po rnams kyis sku legs par brgyan to/ /zhes dad pa'i sems gcig rnyed</text></item>
<item><p>51b3</p><section>mdo sde</section><text>nas de 'chi ba'i dus byas so/ /de rgyu des rab mtshe ma'i lha'i nang du skyes pa nas rgyu de nyid kyis rim gyis bla na med pa yang dag par rdzogs pa'i byang chub tu nges par gyur pa'i bar</text></item>
<item><p>51b4</p><section>mdo sde</section><text>du'o| |rigs kyi bu/ ngas mngon par shes te/ 'das pa'i dus na yang dag par rdzogs pa'i sangs rgyas 'od srung gi tshe rgyal po'i khab 'di nyid du gzhan mu stegs can lnga brgya</text></item>
<item><p>51b5</p><section>mdo sde</section><text>zhig byung ste/ de dag skabs btsal ba'i bsam pas yang dag par rdzogs pa'i sangs rgyas 'od srung ga la ba der dong ngo / /de'i che bcom ldan 'das yang dag par rdzogs</text></item>
<item><p>51b6</p><section>mdo sde</section><text>pa'i sangs rgyas 'od srung 'khor brgya phrag du mas bskor te mdun gyis byas nas chos ston cing bzhugs so/ /de na mu stegs can lnga brgya tsam po de dag gis kye ma'o/ /yang dag</text></item>
<item><p>51b7</p><section>mdo sde</section><text>par rdzogs pa'i sangs rgyas 'od srung ni/ snyan pa gsung ba'o/ /zhes dad pa'i sems gcig rnyed nas de dag 'chi ba'i dus byas so/ /de dag rgyu des dga' ldan gyi lha'i ris su</text></item>
<item><p>52a1</p><section>mdo sde</section><text>skyes pa nas rgyu de nyid kyis rim gyis nga'i bstan pa la rab tu byung ste zag pa zad pa rjes su thob pa'i bar du'o/ /rigs kyi bu/ gnas mngon</text></item>
<item><p>52a2</p><section>mdo sde</section><text>par shes te/ gang gi phyir de bzhin gshegs pas 'od zer gang gis sems can dmyal bar skyes pa'i sems can rnams sems can dmyal ba nas 'byung bar 'gyur</text></item>
<item><p>52a3</p><section>mdo sde</section><text>ba'i 'od zer bkye bas des sems can dmyal bar skyes pa'i sems can rnams la reg nas sems can dmyal ba'i gnod pa'i sdug bsngal thams cad rgyun chad de</text></item>
<item><p>52a4</p><section>mdo sde</section><text>bde ba dang ldan par gyur nas de dag 'di snyam du/ gang gis bdag cag gi sems can dmyal ba'i gnod pa'i sdug bsngal thams cad rgyun chad nas bde ba dang</text></item>
<item><p>52a5</p><section>mdo sde</section><text>ldan par gyur pa 'di su'i mthu snyam pa dang / de bzhin gshegs pas byin gyis brlabs nas de dag gis de bzhin gshegs pa'i sku mthong ngo / /mthong nas kye ma'o</text></item>
<item><p>52a6</p><section>mdo sde</section><text>gang gis bdag cag gi sems can dmyal ba'i gnod pa'i sdug bsngal thams cad rgyun bcad nas bde ba dang ldan par gyur pa de'i mthu 'di ni/ mthu che ba'o</text></item>
<item><p>52a7</p><section>mdo sde</section><text>snyam ste| dad pa'i sems can gcig rnyed nas de dag 'chi ba'i dus byas te shi 'phos nas rgyu de nyid kyis mtshungs par de dag lhar skyes pa nas rim gyis rgyu de nyid kyis</text></item>
<item><p>52b1</p><section>mdo sde</section><text>nga'i bstan pa la dad pa rnyed de/ la la ni/ nyan thos kyi theg pas/ la la ni/ rang sangs rgyas kyi theg pas yongs su mya ngan las 'das so/ /la la ni/ theg pa chen</text></item>
<item><p>52b2</p><section>mdo sde</section><text>pos bla na med pa yang dag par rdzogs pa'i byang chub tu nges par gyur to/ /rigs kyi bu/ rnam grangs 'dis ngas mngon par shes te/ bgrang ba las 'das pa'i sems</text></item>
<item><p>52b3</p><section>mdo sde</section><text>can dag gang gi phyir de bzhin gshegs pa'i theg pa chen po la dad pa srab cing chung ba'i sems gcig gis kyang kha cig ni/ ngan song las log par gyur/ kha cig</text></item>
<item><p>52b4</p><section>mdo sde</section><text>ni| kun nas nyon mongs par gyur pa'i lus las log par gyur to/ /log nas kyang 'jig rten pa'i phun sum tshogs pa rjes su thob bo/ /theg pa chen po la dad pa'i</text></item>
<item><p>52b5</p><section>mdo sde</section><text>sems srab cing chung ba des 'jig rten las 'das pa'i phun sum tshogs pa'i rnam pa thams cad kyang rjes su thob bo/ /rigs kyi bu/ byang chub sems dpa' rnams kyi</text></item>
<item><p>52b6</p><section>mdo sde</section><text>theg pa chen po la dad pa srab cing chung ba gcig gi phan yon yang de ltar tshad med na/ /byang chub sems dpa' rnams kyi theg pa chen po la dad pa rgyun du 'byung zhing chu bo</text></item>
<item><p>52b7</p><section>mdo sde</section><text>ltar 'bab pa'i phan yon lta smos kyang ci dgos te/ bskal ba bye ba khrag khrig brgya stong du'ang brjod par sla ba ma yin no/ /de skad ces bka' stsal pa dang / byang chub</text></item>
<item><p>53a1</p><section>mdo sde</section><text>sems dpa' dad pa thabs chen gyis bcom ldan 'das la 'di skad ces gsol to/ /bcom ldan 'das kyis las dang po pa'i byang chub sems</text></item>
<item><p>53a2</p><section>mdo sde</section><text>dpa' mos bas spyod pa la zhugs pa rnams la theg pa chen po la dad pa'i mtshan nyid phun sum tshogs pa bstan pa dang / skye ba phun sum tshogs pa bstan pa dang / rab</text></item>
<item><p>53a3</p><section>mdo sde</section><text>tu dbye ba phun sum tshogs pa bstan pa dang / phan yon phun sum tshogs pa bstan pa ni/ ngo mtshar to/ /bcom ldan 'das/ rjes su dpag pa dang / rjes su</text></item>
<item><p>53a4</p><section>mdo sde</section><text>'jug pa 'dis byang chub sems dpa' gzhan dag gi yon tan phun sum tshogs pa khyad par du 'phags pa tshad ma mchis pa dag kyang brjod par 'gyur ro/ /chos kyi rnam</text></item>
<item><p>53a5</p><section>mdo sde</section><text>grangs 'di bshad pa na las dang po pa'i byang chub sems dpa' lnga stong byang chub sems dpa'i chos mngon par rtogs pa'i rjes su mthun pa'i bzod pa chen po skyes so/ /</text></item>
<item><p>53a6</p><section>mdo sde</section><text>'khor der 'dus pa las dang po pa'i byang chub sems dpa'i lhag ma rnams kyang mos pa las mi g.yo ba'i tshul gyis mos pa klung du byed pa'i bzod pa skyes so/ /de nas</text></item>
<item><p>53a7</p><section>mdo sde</section><text>bcom ldan 'das la byang chub sems dpa' dad pa thabs chen gyis 'di skad ces gsol to/ /bcom ldan 'das/ byang chub sems dpa' gang la la dag chos kyi rnam</text></item>
<item><p>53b1</p><section>mdo sde</section><text>grangs 'di la mos pa sngon du btang ste sbyor bar bgyid pa ni/ ring po mi thogs par de dag de bzhin gshegs pa rnams kyi zhal zas dang / btung ba dang / bzhon pa dang / na</text></item>
<item><p>53b2</p><section>mdo sde</section><text>bza' dang / rgyan dang / snod spyad dang / 'tshog chas dang / yo byad dang / spos dang / phreng ba dang / byug pa dang / glu dang / gar dang / rol mo'i dbyangs sgra dang / mar</text></item>
<item><p>53b3</p><section>mdo sde</section><text>me dang / bud med dang / skyes pa dang / kun spyod pa'i yo byad thob par 'gyur ro/ /de nas byang chub sems dpa' dad pa'i snod yongs su tshol bas byang chub sems dpa' dad</text></item>
<item><p>53b4</p><section>mdo sde</section><text>pa thabs chen la 'di skad ces smras so/ /rigs kyi bu/ de bzhin gshegs pa rnams kyi zhal zas dang / btung ba dang / bzhon pa dang / na bza' dang / rgyan dang / snod spyad</text></item>
<item><p>53b5</p><section>mdo sde</section><text>dang / 'tshog chas dang / yo byad gang yin/ spos dang / phreng ba dang / byug pa dang / glu dang / gar dang / rol mo'i dbyangs sgra dang / mar me dang / bud med dang /</text></item>
<item><p>53b6</p><section>mdo sde</section><text>skyes pa dang / kun spyod pa'i yo byad gang yin/ byang chub sems dpa' dad pa thabs chen gyis smras pa/ rigs kyi bu/ sgrib pa thams cad rnam par dag pa'i bsam gtan gyi</text></item>
<item><p>53b7</p><section>mdo sde</section><text>dga' ba ni/ de bzhin gshegs pa rnams kyi zhal zas so/ /sgrib pa thams cad rnam par dag pa'i dam pa'i chos kyi khu ba ni/ de bzhin gshegs pa rnams kyi btung ba'o/ /sgrib</text></item>
<item><p>54a1</p><section>mdo sde</section><text>pa thams cad rnam par dag pa'i zhi gnas dang / lhag mthong ni/ de bzhin gshegs pa rnams kyi bzhon pa'o/ /sgrib pa thams cad rnam</text></item>
<item><p>54a2</p><section>mdo sde</section><text>par dag pa'i ngo tsha shes pa dang / khrel yod pa ni/ de bzhin gshegs pa rnams kyi na bza'o/ /sgrib pa thams cad rnam par dag pa'i rgyan dang bcas pa'i tshul khrims</text></item>
<item><p>54a3</p><section>mdo sde</section><text>rnam par dag pa ni/ de bzhin gshegs pa rnams kyi rgyan no/ /sgrib pa thams cad rnam par dag pa'i mang du thos pa ni/ de bzhin gshegs pa rnams kyi snod spyad dang /</text></item>
<item><p>54a4</p><section>mdo sde</section><text>'tshog chas dang / yo byad do/ /sgrib pa thams cad rnam par dag pa'i bsam gtan dang / rnam par thar pa dang / ting nge 'dzin dang / snyoms par 'jug pa</text></item>
<item><p>54a5</p><section>mdo sde</section><text>rnams ni/ de bzhin gshegs pa rnams kyi spos dang / phreng ba dang / byug pa'o/ /sgrib pa thams cad rnam par dag pa'i chos kyi rdzogs par longs spyod pa 'brel</text></item>
<item><p>54a6</p><section>mdo sde</section><text>pa'i gtam rnam par gdon mi za ba ni/ de bzhin gshegs pa rnams kyi glu dang / gar dang / rol mo'i dbyangs sgra'o/ /sgrib pa thams cad rnam par dag pa'i gzungs</text></item>
<item><p>54a7</p><section>mdo sde</section><text>kyi sgo rnams ni/ de bzhin gshegs pa rnams kyi mar me'o/ /sgrib pa thams cad rnam par dag pa'i ting nge 'dzin gyi sgo dang / rnam par thar pa'i sgo rnams ni /de bzhin</text></item>
<item><p>54b1</p><section>mdo sde</section><text>gshegs pa rnams kyi bud med dang / skyes pa dang / kun spyod pa'i yo byad do/ /rigs kyi bu/ de ltar chos kyi rnam grangs 'di la mos pa sngon du btang ste sbyor bar byed pa</text></item>
<item><p>54b2</p><section>mdo sde</section><text>de ni/ de bzhin gshegs pa rnams kyi yo byad bcu po 'di dag ring po mi thogs par kun rdzob dang / don dam par yang thob par 'gyur na/ gang dag 'di la de bzhin nyid du</text></item>
<item><p>54b3</p><section>mdo sde</section><text>sbyor bar byed pa lta smos kyang ci dgos te/ rigs kyi bu/ de bzhin gshegs pa rnams kyi yo byad bcu po 'di dag thob par 'gyur ba'i steng du de dag gis gzhal med</text></item>
<item><p>54b4</p><section>mdo sde</section><text>khang gang la de bzhin gshegs pa rnams bzhugs pa'i gzhal med khang de'ang thob par 'gyur ro/ /smras pa/ rigs kyi bu/ de bzhin gshegs pa rnams bzhugs pa'i</text></item>
<item><p>54b5</p><section>mdo sde</section><text>gzhal med khang ci 'dra/ byang chub sems dpa' dad pa thabs chen gyis smras pa/ rigs kyi bu/ rin po che sna bdun mchog tu 'bar ba bkod pa/ 'jig rten gyi khams</text></item>
<item><p>54b6</p><section>mdo sde</section><text>tshad med pa rgyas par 'gengs pa'i 'od zer chen po shin tu 'byung ba/ gnas gzhan dag shin tu rnam par phye ba tshad med pa/ rnam par bzhag pa/ 'khor gyi khyams yongs</text></item>
<item><p>54b7</p><section>mdo sde</section><text>su ma chad pa/ khams gsum pa las yang dag par 'das pa'i sbyod yul gyi mtshan nyid 'jig rten las 'das pa de'i bla ma'i dge ba'i rtsa ba las byung ba/ dbang sgyur ba'i</text></item>
<item><p>55a1</p><section>mdo sde</section><text>rnam par rig pa/ shin tu rnam par dag pa'i mtshan nyid/ de bzhin gshegs pa'i gnas/ byang chub sems dpa' dpag tu med pa</text></item>
<item><p>55a2</p><section>mdo sde</section><text>gnas pa/ lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa</text></item>
<item><p>55a3</p><section>mdo sde</section><text>dpag tu med pa rnam par rgyu ba/ chos kyi ro'i dga' ba dang bde ba chen pos brtan pa/ sems can thams cad kyi don thams cad mdzad pas nye bar gnas pa| nyon</text></item>
<item><p>55a4</p><section>mdo sde</section><text>mongs pa dang / nye ba'i nyon mongs pa'i gnod pa thams cad dang bral ba/ bdud thams cad yongs su spangs pa thams cad kyi bkod pa las lhag pa/ de bzhin</text></item>
<item><p>55a5</p><section>mdo sde</section><text>gshegs pa'i byin gyi rlabs kyi bkod pa dran pa dang / blo gros dang / rtogs pa chen pos nges par 'gro ba/ zhi gnas dang lhag mthong chen po'i theg pa/ stong</text></item>
<item><p>55a6</p><section>mdo sde</section><text>pa nyid dang / mtshan ma med pa dang / smon pa med pa chen po nas 'jug pa'i yon tan gyi tshogs tshad med pas brgyan pa/ pad+ma chen po'i rgyal pos brtan pa'i</text></item>
<item><p>55a7</p><section>mdo sde</section><text>gzhal med khang chen po na de bzhin gshegs pa rnams bzhugs te/ rigs kyi bu/ gang dag chos kyi rnam grangs 'di la mos pa sngon du btang ste sbyor bar byed pa de</text></item>
<item><p>55b1</p><section>mdo sde</section><text>dag gis de bzhin gshegs pa'i gzhal med khang de lta bu'ang thob par 'gyur na/ gang dag de bzhin nyid du sbyor bar byed pa lta smos kyang ci dgos/ bcom ldan 'das</text></item>
<item><p>55b2</p><section>mdo sde</section><text>kyis bka' stsal pa/ rigs kyi bu/ legs so/ /legs so/ /rigs kyi bu/ ji ltar khyod kyis bshad pa bzhin te/ gang dag chos kyi rnam grangs 'di la mos pa sngon du</text></item>
<item><p>55b3</p><section>mdo sde</section><text>btang nas sbyor bar byed pa de dag ring po mi thogs par de bzhin gshegs pa rnams kyi yo byad 'di dag dang / de bzhin gshegs pa'i gzhal med khang de'ang thob bar</text></item>
<item><p>55b4</p><section>mdo sde</section><text>'gyur na/ gang dag 'di la de bzhin nyid du sbyor bar byed pa lta smos kyang ci dgos/ de nas bcom ldan 'das la tshe dang ldan pa kun dga' bos 'di skad ces gsol</text></item>
<item><p>55b5</p><section>mdo sde</section><text>to| |bcom ldan 'das/ rigs kyi bu'am rigs kyi bu mo gang dag chos kyi rnam grangs 'di la mos pa dang / klog pa dang / yi ger 'bri ba dang / 'don pa dang / nyan</text></item>
<item><p>55b6</p><section>mdo sde</section><text>pa dang / kha ton bgyid pa dang / gzhan dag la'ang rgya cher rab tu ston pa dang / tshul bzhin sems pa dang / sgom pa'i rnam pas sbyor ba de dag bsod nams ji tsam</text></item>
<item><p>55b7</p><section>mdo sde</section><text>skyed par 'gyur/ bcom ldan 'das kyis bka' stsal pa/ kun dga' bo/ gang la la dag chos kyi rnam grangs 'di la mos pa dang / klog pa dang / yi ger 'bri ba</text></item>
<item><p>56a1</p><section>mdo sde</section><text>dang / 'don pa dang / nyan pa dang / kha ton byed pa dang / gzhan dag la'ang rgya cher yang dag par rab tu ston pa dang / tshul bzhin</text></item>
<item><p>56a2</p><section>mdo sde</section><text>sems pa dang / sgom pa'i rnam pas sbyor ba de dag ni/ bsod nams gang la 'jig rten pa'i bsod nams kyi rnam pa thams cad dang / nyan thos dang / rang sangs</text></item>
<item><p>56a3</p><section>mdo sde</section><text>rgyas rnams kyi bsod nams 'jig rten las 'das pa/ rnam pa thams cad kyi dper yang mi bzod pa de lta bu'i bsod nams skyed par 'gyur ro/ /de ci'i phyir zhe na/</text></item>
<item><p>56a4</p><section>mdo sde</section><text>kun dga' bo/ 'jig rten pa'i bsod nams tshad med pa gang yin pa de'ang rgyu dang 'bras bur bcas pa sdug bsngal gyi bden pa dang / kun 'byung ba'i bden</text></item>
<item><p>56a5</p><section>mdo sde</section><text>par bsdus pa'i phyir 'dod pa nyid yongs su grub pa ma yin te/ de ni/ rgyu zad de 'bras bu phyung bas mi rtag pa'o/ /kun dga' bo/ nyan thos dang / rang sangs</text></item>
<item><p>56a6</p><section>mdo sde</section><text>rgyas rnams kyi bsod nams 'jig rten las 'das pa gang yin pa de'ang rgya che ba ma yin zhing don chung la zad par 'gyur ba'o/ /de la rgya che ba ma yin pa ni/ theg pa</text></item>
<item><p>56a7</p><section>mdo sde</section><text>dman pa la gnas shing dmigs te yid la byed pa'i phyir ro/ /don chung ba ni/ bdag nyid rjes su 'dzin par nye bar gnas pa'i phyir ro/ /zad par gyur pa ni/ phung</text></item>
<item><p>56b1</p><section>mdo sde</section><text>po ma lus pa'i mya ngan las 'das pa'i dbyings su zad par 'gyur ba'i phyir ro/ /kun dga' bo/ /byang chub sems dpa' rnams kyi theg pa chen po la dad pa las byung ba'i bsod</text></item>
<item><p>56b2</p><section>mdo sde</section><text>nams de ni/ yongs su grub pa/ rgyu zad pa ma yin pa/ rgya che ba/ don che ba/ zad par mi 'gyur ro/ /de bas na/ byang chub sems dpa' rnams kyi theg pa chen po la dad</text></item>
<item><p>56b3</p><section>mdo sde</section><text>pa las byung ba'i bsod nams de la ni/ 'jig rten pa dang / 'jig rten las 'das pa'i bsod nams kyis dper yang mi bzod do/ /kun dga' bos gsol pa/ bcom</text></item>
<item><p>56b4</p><section>mdo sde</section><text>ldan 'das/ chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/ kun dga' bo/ de'i phyir chos kyi rnam</text></item>
<item><p>56b5</p><section>mdo sde</section><text>grangs 'di theg pa chen po la dad pa rab tu sgom pa zhes bya bar yang zungs shig /theg pa chen po la dad pa rnam par 'phel ba zhes bya bar yang zungs shig /theg pa chen po la</text></item>
<item><p>56b6</p><section>mdo sde</section><text>dad pa nges par 'byung ba zhes bya bar yang zungs shig /de bas na/ chos kyi rnam grangs 'di theg pa chen po la dad pa rab tu sgom pa zhes bya ba'i tshig bla dwags so/ /bcom</text></item>
<item><p>56b7</p><section>mdo sde</section><text>ldan 'das kyis de skad ces bka' stsal pa dang / byang chub sems dpa' de dag dang / thams cad dang ldan pa'i 'khor de dang / lha dang / mi dang / lha ma yin dang / dri</text></item>
<item><p>57a1</p><section>mdo sde</section><text>zar bcas pa'i 'jig rten bcom ldan 'das kyis gsungs pa la yi rang ste mngon par bstod do/ /'phags pa theg pa chen po la dad pa</text></item>
<item><p>57a2</p><section>mdo sde</section><text>rab tu sgom pa zhes bya ba theg pa chen po'i mdo rdzogs so// //rgya gar gyi mkhan po dzi na mi tra dang / dA na shI la dang / zhu chen gyi lo tsA ba ban+d+he ye shes sde</text></item>
<item><p>57a3</p><section>mdo sde</section><text>la sogs pas zhus shing bris te gtan la phab pa/ rgya gar skad du/ AR+ya bo d+hi satwa go tsa ra u pA ya bi Sha ya bi kurba Na nir de sha nA ma ma hA yA na sU tra/ bod skad du/</text></item>
<item><p>57a4</p><section>mdo sde</section><text>'phags pa byang chub sems dpa'i spyod yul gyi thabs kyi yul la rnam par 'phrul pa bstan pa zhes bya ba theg pa chen po'i mdo/ /sangs rgyas dang / byang chub sems</text></item>
<item><p>57a5</p><section>mdo sde</section><text>thams cad la phyag 'tshal lo/ /'di skad bdag gis thos pa dus gcig na/ bcom ldan 'das yul 'phags rgyal na rgyal po gtum po rab snang gi skyed mos tshal</text></item>
<item><p>57a6</p><section>mdo sde</section><text>shing sA la dang / ta la dang / ta ma la dang / dong ka'i shing dang / n+ya gro d+ha dang / p+lag+sha dang / su du ma wa ra dang / paR+shi shi ka dang / d+ha nu ka ri dang / a ti mug+ta ka dang /</text></item>
<item><p>57a7</p><section>mdo sde</section><text>tsam+ba ka dang / mya ngan 'tshang dang / skya snar gyis legs par brgyan pa/ 'bab chu'i dngo dang / mtsho dang / mtsho bran dang / mtshe'u dang / rdzing dang / lum mang pos mdzes/</text></item>
<item><p>57b1</p><section>mdo sde</section><text>par byas pa/ me tog ut+pa la dang / pad+ma dang / ku mu da dang / pad+ma dkar pos mngon par gang pa/ ngang pa dang / khrung khrung dang / rma bya dang / khu byug dang / ku na la dang / 'dab</text></item>
<item><p>57b2</p><section>mdo sde</section><text>skyob dang / ne tso dang / ri skegs dang / shang shang te'u dag sgra mngon par sgrog pa dang ldan pa/ bung ba mang pos gang b+ba/ sa gzhi ne'u sing sngo ba dang ldan pa'i nags tshal chen</text></item>
<item><p>57b3</p><section>mdo sde</section><text>po mchog na dge slong khri nyis stong gi dge slong gi dge 'dun chen bo dang thabs cig tu bzhugs te/ 'di lta ste/ tshe dang ldan pa shA ri'i bu dang / maung+gal gyi bu chen po dang /</text></item>
<item><p>57b4</p><section>mdo sde</section><text>'od srung chen po dang / ma 'gags pa dang / rab 'byor dang / kA t+ya'i bu chen po dang / ka pi na chen bo dang / nag po dang / dga' bo dang / lteng rgyas 'od srung dang / chu</text></item>
<item><p>57b5</p><section>mdo sde</section><text>klung 'od srung dang / ga ya 'od srung dang / byams ma'i bu gang po dang / ba lang bdag dang / ba ku la dang / lam bstan dang / lam phran bstan dang / gyad bu nor dang /</text></item>
<item><p>57b6</p><section>mdo sde</section><text>seng ldeng nags dang / skul byed dang / gsus po che dang / sgra gcan zin dang / tshe dang ldan pa kun dga' bo dang / de dag la sogs pa dge slong khri nyis stong dang thabs cig</text></item>
<item><p>57b7</p><section>mdo sde</section><text>ste| thams cad kyang chos kyi dbyings tshul gcig pa'i spyod yul la gnas pa/ ngo bo nyid kyi chos kyi tshul la zhugs pa/ nam mkha' gnas med pa'i spyod yul ba/ mi rten par</text></item>
<item><p>58a1</p><section>mdo sde</section><text>gnas dang / nyon mongs pa dang / sgrib pa dang / chod pa dang / kun nas dkris pa thams cad dang bral ba/ de bzhin gshegs pa'i chos kyi</text></item>
<item><p>58a2</p><section>mdo sde</section><text>dbyings snang ba'i tshul la zhugs pa/ chos thams cad tshul gcig pa la yang dag par gzhol ba/ thams cad mkhyen pa nyid la mngon par phyogs pa/ lam gyi rgyun</text></item>
<item><p>58a3</p><section>mdo sde</section><text>ma chad pa/ thams cad mkhyen pa nyid la mos pa mi ldog pa'i yid dang ldan pa/ shes rab dang ye shes rnam par mthong ba'i dam pa'i pha rol tu phyin pa/ thabs</text></item>
<item><p>58a4</p><section>mdo sde</section><text>kyi yul dang spyod yul la nges par 'byung ba sha stag go /dge slong ma skye rgu'i bdag mo chen mo dang / grags 'dzin la sogs pa dge slong ma brgyad 'bum dang yang thabs</text></item>
<item><p>58a5</p><section>mdo sde</section><text>cig ste| chos dkar po shin tu yongs su bsdus pa/ thams cad mkhyen pa nyid kyi lam rab tu rtogs pa/ thams cad mkhyen pa'i ye shes dang nye bar gyur pa/ dngos</text></item>
<item><p>58a6</p><section>mdo sde</section><text>po med pa'i chos kyi tshul shin tu rtogs pa/ mtshan nyid med pa'i chos kyi tshul la rtogs pa/ chos thams cad yang dag pa'i mthas mtha' med par shin tu mos pa/</text></item>
<item><p>58a7</p><section>mdo sde</section><text>sgrib pa med pa'i rnam par thar pa thob pa/ gdul ba'i 'gro ba ji lta ba de bzhin du gzugs kun tu ston pa la mkhas pa sha stag go /byang chub sems dpa' sa ya phrag</text></item>
<item><p>58b1</p><section>mdo sde</section><text>bdun dang nyis 'bum gyi byang chub sems dpa'i dge 'dun chen po dang yang thabs cig ste/ 'di lta ste/ byang chub sems dpa' sems dpa' chen po shugs chen po dang /</text></item>
<item><p>58b2</p><section>mdo sde</section><text>shugs chen 'dzin dang / rnam par 'phrul pa chen po dang / rnam par 'phrul pa chen po'i rgyal po dang / brtson 'grus chen pos rnam par gnon pa dang / rtsal chen dpa'</text></item>
<item><p>58b3</p><section>mdo sde</section><text>po dang / cher bsgyings dang / cher bsgyings stobs ldan dang / tshogs chen dbang po dang / glang po chen po spos kyi glang po dang / zla ba chen po dang / zla ba bzang po dang /</text></item>
<item><p>58b4</p><section>mdo sde</section><text>yon tan zla ba dang / rin chen zla ba dang / kun tu snang ba'i zla ba dang / chos dri ma med pa'i zla ba dang / rnam par snang byed zla ba dang / rnam par grags pa'i zla ba dang /</text></item>
<item><p>58b5</p><section>mdo sde</section><text>'od zer rab tu 'gyed pa'i zla ba dang / rgyas pa'i zla ba dang / tshangs pa'i dbyangs dang / tshangs pa'i dbang po ltar sgrog pa'i dbyangs dang / sa la nges par sgrog</text></item>
<item><p>58b6</p><section>mdo sde</section><text>pa'i dbyangs dang / chos kyi dbyings nges par sgrog pa'i dbyangs dang / bdud kyi dkyil 'khor thams cad sma 'bebs pa'i dbyangs dang / chos kyi sgra nges par sgrog pa'i</text></item>
<item><p>58b7</p><section>mdo sde</section><text>dbyangs dang / thams cad du go bar byed pa'i dbyangs dang / rnam par mi rtog pas rnam par ma brtags pa'i dbyangs dang / sa steng nges par sgrog pa'i dbyangs dang / dbyangs</text></item>
<item><p>59a1</p><section>mdo sde</section><text>kyi yan lag thams cad zil gyis gnon pa'i dbyangs dang / kun nas snying po dang / yon tan snying po dang / chos dri ma med pa'i snying po</text></item>
<item><p>59a2</p><section>mdo sde</section><text>dang / rnam par snang byed snying po dang / rin chen snying po dang / zla ba'i snying po dang / nyi ma'i snying po dang / snang ba'i snying po dang / pad+ma'i snying po dang / pad+ma'i dpal</text></item>
<item><p>59a3</p><section>mdo sde</section><text>gyi snying po dang / bsod nams dpal gyi snying po dang / ye shes dpal gyi snying po dang / blo gros chen po dang / khyad par blo gros dang / rnam grangs blo gros dang / rlabs</text></item>
<item><p>59a4</p><section>mdo sde</section><text>chen blo gros dang / bla ma'i blo gros dang / rin chen blo gros dang / 'phel ba'i blo gros dang / mtha' yas blo gros dang / rgya chen blo gros dang / sangs rgyas blo gros</text></item>
<item><p>59a5</p><section>mdo sde</section><text>dang / blo gros mi zad pa dang / blo gros rgya mtsho dang / lhun po'i sgron ma dang / sgron ma chen po dang / chos ta la la'i sgron ma dang / phyogs thams cad rgyas par</text></item>
<item><p>59a6</p><section>mdo sde</section><text>'gengs pa'i sgron ma dang / kun tu sgron ma dang / mun pa thams cad sel ba'i sgron ma dang / 'gro ba thams cad snang bar byed pa'i sgron ma dang / shin tu snang ba'i</text></item>
<item><p>59a7</p><section>mdo sde</section><text>sgron ma dang / zla ba'i sgron ma dang / nyi ma'i sgron ma dang / ngan song sel ba dang / bdud pa ma byed dang / bdud chen pham byed dang / mngon par 'byung dka' dang / thub</text></item>
<item><p>59b1</p><section>mdo sde</section><text>dka' dang / gting dpag dka' ba dang / blo rtogs dka' ba dang / ngan 'gro skem dang / mthu chen thob dang / spyan ras gzigs dbang phyug dang / byams pa dang / byang</text></item>
<item><p>59b2</p><section>mdo sde</section><text>chub sems dpa' sems dpa' chen po 'jam dpal gzhon nur gyur pa dang / de dag la sogs pa byang chub sems dpa' sa ya phrag bdun dang 'bum phrag gnyis dang thabs</text></item>
<item><p>59b3</p><section>mdo sde</section><text>cig ste| thams cad kyang skye ba gcig gis thogs pa/ gzungs thob pa/ ting nge 'dzin thob pa/ spobs pa mtha' yas pa thob pa/ thogs pa med pa'i mi 'jigs pa</text></item>
<item><p>59b4</p><section>mdo sde</section><text>thob pa| rdzu 'phrul la dbang ba dam pa'i pha rol tu phyin pa/ sangs rgyas kyi zhing mtha' yas par 'gro ba'i mngon par shes pas rnam par rtse ba/ lus dang sems</text></item>
<item><p>59b5</p><section>mdo sde</section><text>rnam par grol ba/ chags pa med cing sgrib pa med pa'i ye shes mthong ba dang ldan pa/ sangs rgyas mi bzhugs pa'i 'jig rten gyi khams su sangs rgyas 'byung ba kun tu</text></item>
<item><p>59b6</p><section>mdo sde</section><text>ston pa| chos kyi 'khor lo khyad par thob par byed pa la mkhas pa/ sems can thams cad la so so ci rigs par chos yang dag par ston pa/ phyir mi ldog pa'i chos</text></item>
<item><p>59b7</p><section>mdo sde</section><text>ston pa| blang ba med pa dang / dor ba med pa'i chos kyi ngo bo nyid kyi tshul la zhugs pa| stong pa nyid brjod pa/ seng+ge'i sgra chen po sgrog pa/ phas kyi rgol ba thams cad</text></item>
<item><p>60a1</p><section>mdo sde</section><text>sma 'bebs pa/ bdud phyir rgol ba thams cad bcom pa/ byang chub sems dpa'i spyod pa dang / rdzu 'phrul thams cad thob pa/ rjes</text></item>
<item><p>60a2</p><section>mdo sde</section><text>su chags pa dang / khong khro ba med pa/ chu dang / me dang / rlung dang / sa lta bu'i sems dang ldan pa/ de bzhin gshegs pa thams cad kyi gsang ba'i gnas su chud</text></item>
<item><p>60a3</p><section>mdo sde</section><text>pa| sems can thams cad la sangs rgyas kyi mdzad pas nye bar gnas pa/ de bzhin gshegs pa thams cad kyis bstod bsngags snyan par brjod brjod cing bkur ba/</text></item>
<item><p>60a4</p><section>mdo sde</section><text>phyi ma'i mtha'i bskal bar byin gyi rlabs kyis byin gyis brlabs pa/ de bzhin gshegs pa thams cad kyi chos kyi tshul yang dag par 'dzin pa/ chos rin po che'i</text></item>
<item><p>60a5</p><section>mdo sde</section><text>'od zer dang ldan pa/ yon tan gyi bsngags pa thams cad mthar phyin pa dang ldan pa/ 'jig rten gyi dbang por gyur pa/ sngon gyi smon lam phun sum tshogs</text></item>
<item><p>60a6</p><section>mdo sde</section><text>pa| de bzhin gshegs pa la mos pa'i spyod yul nges par byung ba/ sngon theg pa chen po la spyod pa legs par spyad pa/ sangs rgyas kyi ye shes kyi tshul gyis dri</text></item>
<item><p>60a7</p><section>mdo sde</section><text>ma med cing yongs su dag pa rtag tu rgyun mi chad par de bzhin gshegs pa la mchod cing rim gro byed pa la brtson pa/ phyir mi ldog pa'i go cha bgos pa/ snying rje chen</text></item>
<item><p>60b1</p><section>mdo sde</section><text>po mngon du gyur pa/ rang bzhin gyis rgya chen po la mos pa'i sems dang ldan pa/ nem nur dang / the tshom dang / yid gnyis thams cad las yang dag par 'das pa/</text></item>
<item><p>60b2</p><section>mdo sde</section><text>de bzhin gshegs pa'i byin gyi rlabs kyis byin gyis brlabs pa sha stag go /dge bsnyen dang / dge bsnyen ma du ma dang yang thabs cig go /stong gsum gyi stong chen po'i</text></item>
<item><p>60b3</p><section>mdo sde</section><text>'jig rten gyi khams 'di na lha'am/ lha'i dbang po'am/ klu'am/ klu'i dbang po'am/ gnod sbyin nam/ gnod sbyin gyi dbang po'am/ dri za'am/ dri za'i</text></item>
<item><p>60b4</p><section>mdo sde</section><text>dbang po'am/ lha ma yin nam/ lha ma yin gyi dbang po'am/ nam mkha' lding ngam/ nam mkha' lding gi dbang po'am/ mi'am ci'am/ mi 'am ci'i dbang</text></item>
<item><p>60b5</p><section>mdo sde</section><text>po'am| lto 'phye chen po'am/ lto 'phye chen po'i dbang po'am/ mi 'am/ mi'i dbang po gzi brjid che ba gzi brjid che ba/ rgya che ba rgya che ba/ g.yog 'khor 'bum phrag</text></item>
<item><p>60b6</p><section>mdo sde</section><text>du ma dang ldan pa gang dag gnas pa de dag thams cad kyang 'khor de nyid du 'dus te 'khod par gyur to/ /de'i tshe bcom ldan 'das 'khor 'bum phrag du mas yongs su</text></item>
<item><p>60b7</p><section>mdo sde</section><text>bskor zhing mdun gyis bltas nas dpal gyi snying po'i seng+ge'i khri la bzhugs ste sku mdog dang / gzi brjid dang / sku'i 'od kyis 'khor thams cad zil gyis mnan nas lam</text></item>
<item><p>61a1</p><section>mdo sde</section><text>me| lhan ne/ lhang nge'o/ /'di lta ste/ dper na/ ri'i rgyal po ri rab rgya mtsho'i nang nas mngon par 'phags shing / ri nag po gzhan</text></item>
<item><p>61a2</p><section>mdo sde</section><text>zil gyis mnan nas lam me/ lhan ne/ lhang nge ba de bzhin du/ bcom ldan 'das gdan seng+ge'i khri la bzhugs pa'ang lha dang mir bcas pa'i 'jig rten</text></item>
<item><p>61a3</p><section>mdo sde</section><text>zil gyis mnan cing lam me/ lhan ne/ lhang nge'o/ /'di lta ste/ dper na/ zla ba yar gyi ngo'i zla ba nya la bab ste zla ba'i dkyil 'khor rgyas pa ni/ rgyu skar dang /</text></item>
<item><p>61a4</p><section>mdo sde</section><text>skar ma'i tshogs thams cad zil gyis mnan te mog mog bor byas nas lam me/ lhan ne/ lhang nge'o/ /de bzhin du bcom ldan 'das gdan seng+ge'i khri la bzhugs</text></item>
<item><p>61a5</p><section>mdo sde</section><text>pa'ang lha dang bcas pa'i 'jig rten zil gyis mnan te mog mog por mdzad nas lam me/ lhan ne/ lhang nge'o/ /'di lta ste/ dper na/ dag cing dri ma med</text></item>
<item><p>61a6</p><section>mdo sde</section><text>pa'i nam mkha' sprin med pa la nyi ma'i dkyil 'khor 'od zer gyi dra bar rab tu 'phro bar 'dug pa ni/ srin bu me khyer thams cad zil gyis mnan te mog mog por byas</text></item>
<item><p>61a7</p><section>mdo sde</section><text>nas shin tu lam me/ lhan ne/ lhang nge'o/ /de bzhin du bcom ldan 'das gdan seng+ge'i khri la bzhugs pa'ang brgya byin dang / tshangs pa dang / 'jig rten skyong ba rnams</text></item>
<item><p>61b1</p><section>mdo sde</section><text>kyi 'od zil gyis mnan te mog mog por mdzad nas lam me/ lhan ne/ lhang nge'o/ /'di lta ste/ dper na/ mtshan mo ri chen po'i spo la me chen po 'bar ba ni/ lam me/ lhan</text></item>
<item><p>61b2</p><section>mdo sde</section><text>ne| lhang nge'o/ /de bzhin du bcom ldan 'das gdan seng+ge'i khri la bzhugs pa yang lam me/ lhan nge / lhang nge'o/ /'di lta ste/ dper na/ nor bu rin po che bai DUR+ya yan</text></item>
<item><p>61b3</p><section>mdo sde</section><text>lag brgyad dang ldan zhing dri ma med pa 'od zer rab tu 'phro ba ni/ lam me/ lhan ne/ lhang nge'o/ /de bzhin du bcom ldan 'das gdan seng+ge'i khri la bzhugs shing phyogs</text></item>
<item><p>61b4</p><section>mdo sde</section><text>bcu thams cad snang bar mdzad pa'ang lam me/ /lhan ne/ lhang nge'o/ /'di lta ste/ dper na/ 'khor los bsgyur ba'i rgyal po ni/ gling bzhi'i sems can thams cad</text></item>
<item><p>61b5</p><section>mdo sde</section><text>zil gyis mnan cing lam me/ lhan ne/ lhang nge'o/ /de bzhin du bcom ldan 'das gdan seng+ge'i khri la bzhugs pa'ang lam me/ lhan ne/ lhang nge'o/ /'di lta ste/ dper</text></item>
<item><p>61b6</p><section>mdo sde</section><text>na| lha'i dbang po brgya byin thogs pa'i nor bu rin po che thogs shing lha'i 'dun sa chos bzang na gnas pa ni/ lha thams cad zil gyis mnan cing lam me/ lhan ne/</text></item>
<item><p>61b7</p><section>mdo sde</section><text>lhang nge'o/ /de bzhin du bcom ldan 'das gdan seng+ge'i khri la bzhugs pa'ang lha dang bcas pa'i 'jig rten zil gyis mnan cing lam me/ lhan ne/ lhang nge'o/ /de nas</text></item>
<item><p>62a1</p><section>mdo sde</section><text>'jam dpal gzhon nur gyur pas de lta bu'i 'khor chen po 'dus par yang rig cing de bzhin gshegs pa'i sku bsnyen par dka' ba de'ang</text></item>
<item><p>62a2</p><section>mdo sde</section><text>mthong nas 'di snyam du sems te/ 'di ltar bcom ldan 'das gdan seng+ge'i khri la bzhugs pa'ang shin tu lam me/ lhan ne/ lhang nge'o/ /'khor chen po 'di'ang 'dus</text></item>
<item><p>62a3</p><section>mdo sde</section><text>par gyur na/ 'di ko ci'i snga ltas shig tu 'gyur/ bdag gis de'i don de bzhin gshegs pa la zhu bar bya'o snyam nas de'i tshe 'jam dpal gzhon nur gyur pa stan</text></item>
<item><p>62a4</p><section>mdo sde</section><text>las langs nas bla gos phrag pa gcig la gzar te pus mo g.yas pa'i lha nga sa la btsugs nas bcom ldan 'das ga la ba de logs su thal mo sbyar ba btud de bcom ldan</text></item>
<item><p>62a5</p><section>mdo sde</section><text>'das la tshigs su bcad pa 'di dag gis mngon par bstod do/ /stobs bcu mnga' bas lhar bcas 'jig rten 'di/ /zil gyis mnan nas khyod ni lhan ner bzhugs/</text></item>
<item><p>62a6</p><section>mdo sde</section><text>srid pa gsum na khyod 'dra ma mchis na/ /lhag pa'i sems can mchis par ga la 'gyur/ /dper na lha gnas gyur pa lhun po ni/ /ri bo kun gyi nang nas mngon 'phags te//</text></item>
<item><p>62a7</p><section>mdo sde</section><text>ri bo gzhan dag zil gyis mnan nas su/ /phyogs rnams kun nas lhan ner rnam par mdzes/ /de bzhin thub pa yon tan mnga' ba po/ /ye shes ri bo'i dbang po 'jig rten</text></item>
<item><p>62b1</p><section>mdo sde</section><text>las| |mngon par 'phags shing 'khor kun zil mnan te/ /rtag tu lhan nor bzhugs shing rnam par mdzes/ /dper na mkha' la gnas pa'i dgung zla ni/ /mar gyi ngo la mdzes</text></item>
<item><p>62b2</p><section>mdo sde</section><text>pa ma lags kyi/ /dpal ldan dgung zla nya ba rgyas pa ni/ /skar ma'i tshogs rnams thams cad zil gyis gnon/ /de bzhin stobs bcu mnga' ba thub pa khyod/ /rang gi slob ma</text></item>
<item><p>62b3</p><section>mdo sde</section><text>skar tshogs zhabs 'bring mnga'/ /'jig rten thams cad zil gyis mnan mdzad cing / /ye shes 'od rnams kyis kyang sim par mdzad/ /drang srong dper na gdugs kyi dkyil</text></item>
<item><p>62b4</p><section>mdo sde</section><text>'khor ni/ /'jig rten thams cad zil mnan rab tu lhan/ /mi yi nyi ma khyod kyang de bzhin te/ /blo gros 'od kyis 'jig rten kun zil gnon/ /dper na ri mchog mchis pa'i</text></item>
<item><p>62b5</p><section>mdo sde</section><text>zhugs kyi tshogs/ /gzi brjid kyis ni phyogs bcu rnam par mdzes/ /de bzhin ye shes ri bzhugs thub pa yang / /phyogs bcu dag tu rnam par mdzes pa lags/ /dper na/</text></item>
<item><p>62b6</p><section>mdo sde</section><text>ri dwags rgyal pos ri dwags phran/ /zil gyis mnan cing der gnas mngon par mdzes/ /mu stegs can gzhan kun gyi nang gnas shing / /thub pa khyod kyang de bzhin rnam par</text></item>
<item><p>62b7</p><section>mdo sde</section><text>mdzes| |dper na 'di na mi bdag 'khor los bsgyur/ /'gro ba zil gyis mnan cing rnam par mdzes/ /mgon po chos mchog 'khor los bsgyur ba yang / /'gro ba'i nang na</text></item>
<item><p>63a1</p><section>mdo sde</section><text>de bzhin rnam par mdzes/ /dper na sum cu gsum dbang brgya byin ni/ /lha rnams zil gyis mnan nas mngon par mdzes/ /mtshungs ba ma</text></item>
<item><p>63a2</p><section>mdo sde</section><text>mchis de bzhin tshogs pa rnams/ /thams cad zil gyis mnan nas rnam par mdzes/ /de nas 'jam dpal gzhon nur gyur pas bcom ldan 'das la tshigs su bcad pa</text></item>
<item><p>63a3</p><section>mdo sde</section><text>de dag gis mngon par bstod nas thal mo sbyar te bcom ldan 'das la 'di skad ces gsol to/ /bcom ldan 'das/ gang thos pas rgya chen po la mos pa'i sems can</text></item>
<item><p>63a4</p><section>mdo sde</section><text>rnams bla na med pa yang dag par rdzogs pa'i byang chub tu sems bskyed par 'gyur ba dang / dman pa la mos pa'i sems can rnams kyang rgya chen po la 'jug pa</text></item>
<item><p>63a5</p><section>mdo sde</section><text>la gnas par 'gyur ba dang / byang chub tu sems bskyed pa'i sems can rnams kyang byang chub la dmigs pa rnam par 'phel bar 'gyur ba dang / dman pa la sbyor</text></item>
<item><p>63a6</p><section>mdo sde</section><text>ba'i sems can rnams kyang brtsam pa chen po rtsom par 'gyur ba dang / lam las nyams pa'i sems can rnams kyang byang chub kyi lam du 'jug par 'gyur ba dang /</text></item>
<item><p>63a7</p><section>mdo sde</section><text>byang chub kyi lam du zhugs pa'i sems can rnams kyang de bzhin gshegs pa'i ye shes kyis rnam par bsgrubs pa'i dgongs pa'i tshul la 'jug par 'gyur ba/ byang</text></item>
<item><p>63b1</p><section>mdo sde</section><text>chub sems dpa'i spyod yul gyi thabs kyi yul la rnam par 'phrul pa bstan pa zhes bgyi ba'i chos kyi rnam grangs de 'khor 'dir bstan du gsol/ de skad ces gsol</text></item>
<item><p>63b2</p><section>mdo sde</section><text>pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal/ de bzhin gshegs pa dgra bcom pa yang dag</text></item>
<item><p>63b3</p><section>mdo sde</section><text>par rdzogs pa'i sangs rgyas rnams kyis ldem po dag dgongs te bstan pa ni/ lha dang bcas pa'i 'jig rten gyis mos par dka' ba/ shes par dka' ba/ rtogs</text></item>
<item><p>63b4</p><section>mdo sde</section><text>par dka' ba/ rnam par shes par dka' ba/ 'jug par dka' ba/ yongs su rtogs par dka' ba yin pas cho ga nyams pa'am/ lta ba nyams pa'am/ tshul khrims</text></item>
<item><p>63b5</p><section>mdo sde</section><text>nyams pas yongs su shes pa'am/ rnam par shes par mi nus so/ /dman pa la mos pa rnams kyi smos par mi nus so/ /bsam pa nyams pa rnams kyis yid</text></item>
<item><p>63b6</p><section>mdo sde</section><text>ches par mi nus so/ /sdig pa'i grogs pos yongs su zin pa rnams kyis 'jug par mi nus so/ /dge ba'i bshes gnyen gyis yongs su ma zin pa rnams kyis rtogs par</text></item>
<item><p>63b7</p><section>mdo sde</section><text>ma nus so/ /chos de lta bu ni/ yang dag par rdzogs pa'i sangs rgyas kyis byin gyis ma brlabs par mnyan par yang mi nus na/ mos par ltag la nus te/ de bzhin gshegs pa'i</text></item>
<item><p>64a1</p><section>mdo sde</section><text>byin gyi rlabs ma gtogs par de ni/ gnas med do/ /de nas bcom ldan 'das kyis de'i tshe tshigs su bcad pa 'di dag bka' stsal to/ /</text></item>
<item><p>64a2</p><section>mdo sde</section><text>yid 'ong snyan pa'i dbyangs dang ldan khyod kyis/ /nga la gang dris don de ngas bstan nyon/ /sems can dman pa mun pas bsgribs pa yin/ /chos tshul dam pa khong du</text></item>
<item><p>64a3</p><section>mdo sde</section><text>chud mi nus/ /gang dag sngon sangs rgyas la spyod spyad cing / /'jig rten mgon po rnams kyis byin brlabs pa/ /de dag chos tshul dam pa 'di thos na/ /mi rtog shin tu gya</text></item>
<item><p>64a4</p><section>mdo sde</section><text>nom 'byung bar 'gyur/ /gang dag sdig grogs sprul gyis sems zin cing / /dge ba'i bshes kyi dug sman rnam spangs pa/ /de dag dam chos dkon mchog 'di thos na/ /</text></item>
<item><p>64a5</p><section>mdo sde</section><text>kye ma bag med g.yangs che las ltung / /gang dag sems chung dman zhing zhum gyur dang / /gang dag lhag pa'i bsam pa che med pa/ /yid ches med pa mos pa nyams</text></item>
<item><p>64a6</p><section>mdo sde</section><text>pas na| |thos kyang de dag dga' bar mi 'gyur ro/ /chos mchog 'di la dad par ma gyur pa/ /de dag yun ring sdug bsngal ltung 'gyur te/ /kye ma sdug bsngal rnams</text></item>
<item><p>64a7</p><section>mdo sde</section><text>la gnod 'gyur zhes/ /de la snying rje mngon byas de ma bstan/ /de skad ces bka' stsal pa dang / 'jam dpal gzhon nur gyur pas bcom ldan 'das la 'di</text></item>
<item><p>64b1</p><section>mdo sde</section><text>skad ces gsol to/ /bcom ldan 'das/ 'khor 'dus pa 'di ni/ dag pa lags te/ sbyad pa rnams legs par spyad pa/ sangs rgyas 'byung ba rnams legs par bsnyen</text></item>
<item><p>64b2</p><section>mdo sde</section><text>bkur bgyis pa/ dge ba'i bshes gnyen rnams kyis legs par yongs su bzung ba/ dad pa'i mig legs par yongs su dag pa/ mos pa'i spyod yul la nges par byung ba/</text></item>
<item><p>64b3</p><section>mdo sde</section><text>bsam pa dang lhag pa'i bsam pa legs par yongs su dag pa/ rnam pa bzang po rtog par 'gyur ba sha stag ste/ 'khor 'dus pa 'di ni/ de lta bu lags pas de dag gis</text></item>
<item><p>64b4</p><section>mdo sde</section><text>chos kyi tshul 'di 'tshal bar 'gyur zhing / rnam par 'tshal bar 'gyur na/ sems can rnams la thugs brtse ba'i slad du bcom ldan 'das kyis legs par yang dag</text></item>
<item><p>64b5</p><section>mdo sde</section><text>par bshad du gsol/ de'i tshe tshigs su bcad pa 'di dag kyang gsol to/ /drang srong chen po gang dag chos 'di 'tshal 'gyur ba'i/ /sems can dpal yon ldan pa 'di na</text></item>
<item><p>64b6</p><section>mdo sde</section><text>mang du mchis/ /gang dag sngon sangs rgyas la spyad pa legs spyad pa/ /de dag rnams la thub dbang de ring chos bstan gsol/ /de dag gus dang bcas shing thal mo sbyar mchis</text></item>
<item><p>64b7</p><section>mdo sde</section><text>nas| |mi yi lha yi zhal du lta zhing mchis lags na/ /drang srong chen po de slad thugs rje bskyed mdzad cing / /dam chos char pa dgyes pa bzhin du dbab tu gsol/ /chos rgyal</text></item>
<item><p>65a1</p><section>mdo sde</section><text>khyod la bdag ni gsol ba 'debs lags na/ /chos kyi dam pa gya nom rab tu bstan du gsol/ /rdzogs pa'i byang chub sems dpa' khyu mchog</text></item>
<item><p>65a2</p><section>mdo sde</section><text>bsdu slad du/ /mgon po dam chos phyag mdzod dbye ba mdzad du gsol/ /de skad ces gsol ba dang / bcom ldan 'das kyis 'jam dpal gzhon nur gyur pa la 'di</text></item>
<item><p>65a3</p><section>mdo sde</section><text>skad ces bka' stsal to/ /'jam dpal/ legs so/ /legs so/ /'jam dpal/ khyod de bzhin gshegs pa dgra bcom pa yang dag par rdzogs pa'i sangs rgyas la don</text></item>
<item><p>65a4</p><section>mdo sde</section><text>'di 'dri bar sems pa legs so/ /legs so/ /'di ltar 'jam dpal/ khyod ni/ chos 'di dag la mngon sum du gnas pa/ chos thams cad la the tshom med cing shes</text></item>
<item><p>65a5</p><section>mdo sde</section><text>rab kyi pha rol tu phyin pa dang thabs la mkhas pas nges par byung ba ste/ 'jam dpal/ khyod ni/ skye bo mang po la phan pa'i phyir zhugs pa'o/ /'jam dpal/ khyod</text></item>
<item><p>65a6</p><section>mdo sde</section><text>ni| ma 'ongs pa'i byang chub sems dpa' rnams la snang ba bya bar 'dod pa'o/ /'jam dpal/ de'i phyir legs par rab tu nyon la yid la zungs shig dang / byang</text></item>
<item><p>65a7</p><section>mdo sde</section><text>chub sems dpa'i spyod yul gyi thabs kyi yul la rnam par 'phrul ba bstan pa zhes bya ba'i chos kyi rnam grangs ngas khyod la bshad do/ /bcom ldan 'das/ de bzhin</text></item>
<item><p>65b1</p><section>mdo sde</section><text>'tshal lo/ /zhes 'jam dpal gzhon nur gyur pa dang / byang chub sems dpa' de dag bcom ldan 'das kyi ltar nyan pa dang / bcom ldan 'das kyis de dag la</text></item>
<item><p>65b2</p><section>mdo sde</section><text>'di skad ces bka' stsal pa/ rigs kyi bu/ chos bcu gnyis dang ldan pa'i rigs kyi bu'am rigs kyi bu mo bla na med pa yang dag par rdzogs pa'i byang chub tu</text></item>
<item><p>65b3</p><section>mdo sde</section><text>sems skye bar 'gyur ro/ /bcu gnyis gang zhe na/ 'di lta ste/ rang bzhin gyis rgya chen po la mos shing dman pa la mos pa med pa yin/ rang bzhin gyis snying</text></item>
<item><p>65b4</p><section>mdo sde</section><text>rje'i spyod yul dang ldan zhing dkar po'i rang bzhin can yin/ bcos ma ma yin pa'i lhag pa'i bsam pa'i spyod yul dang ldan zhing yi dam la brtan pa yin/ tshogs</text></item>
<item><p>65b5</p><section>mdo sde</section><text>shin tu bsags shing spyad pa legs par spyad pa yin/ sangs rgyas 'byung ba legs par bsnyen bkur zhing dkar po'i chos legs par yongs su bsdus pa yin/</text></item>
<item><p>65b6</p><section>mdo sde</section><text>lus dang ngag dang yid kyi las kyi mtha' kha na ma tho ba med pa dang ldan zhing sdig pa'i las thams cad bor ba yin/ sdig pa'i grogs po thams cad yongs su spangs</text></item>
<item><p>65b7</p><section>mdo sde</section><text>shing dge ba'i bshes gnyen la brten pa yin/ ji ltar smras pa de bzhin du byed cing slu ba med pa yin/ bged ba'i ngang tshul can yin zhing ro bro ba rnams la ma zhen ma</text></item>
<item><p>66a1</p><section>mdo sde</section><text>chags pa mang ba yin/ de bzhin gshegs pa'i byin gyi rlabs kyis byin gyis brlabs shing bdud kyi byin gyi rlabs dang bral ba yin/ sems</text></item>
<item><p>66a2</p><section>mdo sde</section><text>can thams cad la yang dang yang snying rje chen po yang dag par 'jug pa yin/ bdog pa thams cad yongs su gtong zhing ma chags pa'i sems dang ldan pa yin te/</text></item>
<item><p>66a3</p><section>mdo sde</section><text>rigs kyi bu/ yon tan gyi chos bcu gnyis po de dag dang ldan pa'i rigs kyi bu'am rigs kyi bu mo bla na med pa yang dag par rdzogs pa'i byang chub tu sems skye ste/</text></item>
<item><p>66a4</p><section>mdo sde</section><text>'di lta ste/ sems can thams cad bde bar bya ba'i phyir phan pa'i sems so/ /sdig pa thams cad mi byed pa'i phyir snying rje'i sems so/ /sems can thams cad</text></item>
<item><p>66a5</p><section>mdo sde</section><text>kyi khur bkur ba'i phyir snying rje chen po'i sems so/ /ngan 'gro thams cad rab tu sim par byed pa'i phyir byams pa chen po'i sems so/ /theg pa gzhan mi 'dod</text></item>
<item><p>66a6</p><section>mdo sde</section><text>pa'i phyir dag pa'i sems so/ /nyon mongs pa'i rnyog pa sel ba'i phyir nyon mongs pa med pa'i sems so/ /rang bzhin gyis 'od gsal ba'i phyir 'od gsal ba'i</text></item>
<item><p>66a7</p><section>mdo sde</section><text>sems so/ /rdzas med pa'i phyir sgyu ma lta bu'i sems so/ /dngos po dang bral ba'i phyir dngos po med pa'i sems so/ /mi sgul ba'i phyir brtan pa'i sems so/ /chos</text></item>
<item><p>66b1</p><section>mdo sde</section><text>thams cad nges par rtog pa'i phyir mi ldog pa'i sems so/ /ji skad smras pa de bzhin du byed pa'i phyir sems can thams cad sgrol ba'i sems so/ /de nas bcom ldan 'das</text></item>
<item><p>66b2</p><section>mdo sde</section><text>kyis de'i tshe tshigs su bcad pa 'di dag bka' stsal to/ /rgyal sras gang dag spyod pa legs spyod cing / /dkar po'i chos kyis bsam pa yongs dag la/ /dgra la'ang byams</text></item>
<item><p>66b3</p><section>mdo sde</section><text>shing snying rjes sems brlan pas/ /de dag byang chub don du sems kyang skye/ /gang dag sdig grogs dgra bo rnams spangs shing / /byang chub ston pa'i dge bshes bsten gyur</text></item>
<item><p>66b4</p><section>mdo sde</section><text>te| |byang chub theg par smon lam spyod byed pa/ /de dag byang chub don du sems kyang skye/ /gang dag sngon mthar spyad pa spyod pa na/ /nam yang skyo ba'i sems ni mi skye la/ /rdo rje</text></item>
<item><p>66b5</p><section>mdo sde</section><text>lta bur mi ldog sems ldan pa/ /de dag byang chub don du sems kyang skye/ /gang dag skye bo kun la byams sems ldan/ /sems can thams cad bde la sbyor 'dod cing / /sdig</text></item>
<item><p>66b6</p><section>mdo sde</section><text>pa thams cad spang ba'i bsam pa can/ /de dag byang chub don du sems kyang skye/ /theg pa gzhan gyi yon tan mi 'dod cing / /byang chub rgya chen yon tan mchog sems shing / /</text></item>
<item><p>66b7</p><section>mdo sde</section><text>rnam dag nyon mongs med pa'i sems ldan pa/ /de dag byang chub don du sems kyang skye/ /srid pa zhi ba gang la yang dag tu/ /skad cig tsam yang yod med rtog med cing / /me long</text></item>
<item><p>67a1</p><section>mdo sde</section><text>gdong ltar 'gro ba kun lta ba/ /'di ni yang dag tu ni byang chub sems/ /nyon mongs skyon gyi rdul rnams rnam spangs shing / /dri med nam mkha'</text></item>
<item><p>67a2</p><section>mdo sde</section><text>lta bur rnam mdzes la/ /tshig lam nges tshig thams cad mthong dga' ba/ /'di ni bzang po'i byang chub sems zhes bya/ /gzungs dang so sor rig dang spyod mchog gi /rtsa ba</text></item>
<item><p>67a3</p><section>mdo sde</section><text>'di yin mtshan gyi 'byung gnas te/ /dpe byad bzang po 'bar ba lus kyi rgyu/ /sangs rgyas yon tan kun gyi rigs su gnas/ /gleng gzhi'i le'u ste/ dang po'o// //'jam</text></item>
<item><p>67a4</p><section>mdo sde</section><text>dpal| yon tan gyi chos de lta bu la gnas pa'i byang chub sems dpa' yon tan gyi phan yon bcu gnyis yang dag par mthong ba des sbyin pa'i pha rol tu phyin pa la</text></item>
<item><p>67a5</p><section>mdo sde</section><text>sbyar bar bya'o/ /bcu gnyis po dag gang zhe na/ 'di lta ste/ byang chub kyi sems kyi lam ston par yang dag par mthong bas sbyin pa'i pha rol tu phyin pa la sbyar bar</text></item>
<item><p>67a6</p><section>mdo sde</section><text>bya ba dang / longs spyod chen po yongs su sgrub pa'i lam yin par yang dag par mthong bas sbyin pa'i pha rol tu phyin pa la sbyar bar bya ba dang / 'dod pa'i rigs su</text></item>
<item><p>67a7</p><section>mdo sde</section><text>skye bar 'gyur bar yang dag par mthong bas sbyin pa'i pha rol tu phyin pa la sbyar bar bya ba dang / ser sna tshar gcod par 'gyur bar yang dag par mthong bas sbyin pa'i</text></item>
<item><p>67b1</p><section>mdo sde</section><text>pha rol tu phyin pa la sbyar bar bya ba dang / gtong ba'i rgyun 'phel bar 'gyur bar yang dag par mthong bas sbyin pa'i pha rol tu phyin pa la sbyar bar bya ba dang / yi dwags kyi</text></item>
<item><p>67b2</p><section>mdo sde</section><text>grong khyer gyi sgo gcod par byed par 'gyur bar yang dag par mthong bas sbyin pa'i pha rol tu phyin pa la sbyar bar bya ba dang / skye bo mang po dang thun mong gi longs spyod rnams</text></item>
<item><p>67b3</p><section>mdo sde</section><text>las snying po len par 'gyur bar yang dag par mthong bas sbyin pa'i pha rol tu phyin pa la sbyar bar bya ba dang / yo byad yongs su rdzogs par 'gyur bar yang dag par</text></item>
<item><p>67b4</p><section>mdo sde</section><text>mthong bas sbyin pa'i pha rol tu phyin pa la sbyar bar bya ba dang / bdog pa thams cad yongs su gtong ba la goms par byas par 'gyur bar yang dag par mthong bas sbyin</text></item>
<item><p>67b5</p><section>mdo sde</section><text>pa'i pha rol tu phyin pa la sbyar bar bya ba dang / dngos po thams cad la 'dzin pa'i sems bdag la med par 'gyur bar yang dag par mthong bas sbyin pa'i pha rol tu phyin pa</text></item>
<item><p>67b6</p><section>mdo sde</section><text>la sbyar bar bya ba dang / bdag gi sbyin pa'i pha rol tu phyin pa yongs su rdzogs par 'gyur bar yang dag par mthong bas sbyin pa'i pha rol tu phyin pa la sbyar bar bya ba dang /</text></item>
<item><p>67b7</p><section>mdo sde</section><text>de bzhin gshegs pa'i rjes su bstan pa la mthun par zhugs par 'gyur bar yang dag par mthong bas sbyin pa'i pha rol tu phyin pa la sbyar bar bya ba ste/ rigs kyi bu/ yon</text></item>
<item><p>68a1</p><section>mdo sde</section><text>tan gyi phan yon bcu gnyis po de dag yang dag par mthong ba'i byang chub sems dpa' sems dpa' chen pos sbyin pa'i pha rol tu phyin pa</text></item>
<item><p>68a2</p><section>mdo sde</section><text>la sbyar bar bya ste/ sbyin pa de'ang bla na med pa yang dag par rdzogs pa'i byang chub tu yongs su bsngo bar bya'o/ /de nas bcom ldan 'das kyis de'i tshe tshigs su bcad</text></item>
<item><p>68a3</p><section>mdo sde</section><text>pa 'di dag bka' stsal to/ /sbyin pa rgya chen mtshungs med phyin pas de dag byang chub 'grub 'gyur zhes/ /rkang lag mgo dang dri med mig dang rkang dang de bzhin rus pa</text></item>
<item><p>68a4</p><section>mdo sde</section><text>dang / /phyi dang nang gi dngos po thams cad ser sna med pa'i blos kyang gtong / /phyir zhing phan yon mthong ba rgya chen sems ldan gang du'ang lta ba med/ /bdag ni longs</text></item>
<item><p>68a5</p><section>mdo sde</section><text>spyod bzang po rdzogs 'gyur rigs kyi mchog tu skye bar 'gyur/ /sangs rgyas dri med lam 'phel yon tan ser sna yongs su spangs par 'gyur/ /dbang dang pha rol phyin</text></item>
<item><p>68a6</p><section>mdo sde</section><text>la sogs pa rdzogs 'gyur sbyin 'di rgyal bas bsngags/ /mkhas pa de ltar du mar rtog cing don kun gtong la dga' bar byed/ /rigs kyi bu/ yon tan gyi chos</text></item>
<item><p>68a7</p><section>mdo sde</section><text>bcu gnyis po 'di dag mthong ba'i byang chub sems dpas tshul khrims kyi pha rol tu phyin pa la brtson par bya'o/ /bcu gnyis po dag gang zhe na/ 'di lta ste/ bdag gis</text></item>
<item><p>68b1</p><section>mdo sde</section><text>byin gyi rlabs phun sum tshogs pa yongs su zin par 'gyur bar mthong bas tshul khrims kyi pha rol tu phyin pa la brtson par bya ba dang / byang chub sems dpa'i lam du zhugs</text></item>
<item><p>68b2</p><section>mdo sde</section><text>par 'gyur bar mthong bas tshul khrims kyi pha rol tu phyin pa la brtson par bya ba dang / bdag gi nyon mongs pa'i 'ching ba rnams lhod par 'gyur bar mthong bas tshul khrims</text></item>
<item><p>68b3</p><section>mdo sde</section><text>kyi pha rol tu phyin pa la brtson par bya ba dang / bdag ngan 'gro thams cad las yang dag par 'da' bar 'gyur bar mthong bas tshul khrims kyi pha rol tu phyin pa la</text></item>
<item><p>68b4</p><section>mdo sde</section><text>brtson par bya ba dang / bdag gis ngan 'gro'i lam thams cad rnam par sbyangs par 'gyur bar mthong bas tshul khrims kyi pha rol tu phyin pa la brtson par bya ba dang /</text></item>
<item><p>68b5</p><section>mdo sde</section><text>bdag gi lus dang / ngag dang / yid kyi las kha na ma tho ba med par 'gyur bar mthong bas tshul khrims kyi pha rol tu phyin pa la brtson par bya ba dang / mkhas pa'i</text></item>
<item><p>68b6</p><section>mdo sde</section><text>skye bo rnams kyis smad pa med par 'gyur bar mthong bas tshul khrims kyi pha rol tu phyin pa la brtson par bya ba dang / bdag bag yod pa'i chos la brten par 'gyur</text></item>
<item><p>68b7</p><section>mdo sde</section><text>bar mthong bas tshul khrims kyi pha rol tu phyin pa la brtson par bya ba dang / bdag gis sems can thams cad la mi 'jigs pa'i sbyin pa byin par 'gyur bar</text></item>
<item><p>69a1</p><section>mdo sde</section><text>mthong bas tshul khrims kyi pha rol tu phyin pa la brtson par bya ba dang / lus dang / ngag dang / yid kyi las sdom pa thob par 'gyur bar</text></item>
<item><p>69a2</p><section>mdo sde</section><text>mthong bas tshul khrims kyi pha rol tu phyin pa la brtson par bya ba dang / bdag gis sangs rgyas kyi chos thams cad sgrub par 'gyur bar mthong bas tshul khrims kyi pha</text></item>
<item><p>69a3</p><section>mdo sde</section><text>rol tu phyin pa la brtson par bya ba dang / bdag gis de bzhin gshegs pa'i tshul khrims kyi pha rol tu phyin pa bla na med pa yongs su sbyangs par 'gyur bar mthong</text></item>
<item><p>69a4</p><section>mdo sde</section><text>bas tshul khrims kyi pha rol tu phyin pa la brtson par bya ba ste/ rigs kyi bu/ yon tan gyi phan yon bcu gnyis po de dag yang dag par mthong ba'i byang chub sems dpa'</text></item>
<item><p>69a5</p><section>mdo sde</section><text>sems dpa' chen pos tshul khrims kyi pha rol tu phyin pa la brtson par bya ste/ tshul khrims de'ang thams cad mkhyen pa nyid du yongs su bsngo bar bya'o/ /de nas</text></item>
<item><p>69a6</p><section>mdo sde</section><text>bcom ldan 'das kyis de'i tshe tshigs su bcad pa 'di dag bka' stsal to/ /bdag gi nyon mongs 'ching ba lhod 'gyur zhing / /bdag ni ngan 'gro'i sgo bcad 'gyur ro</text></item>
<item><p>69a7</p><section>mdo sde</section><text>zhes| |mkhas pas phan yon yongs su bsam byas la/ /tshul khrims g.yag rnga bzhin du bsrung bar bya/ /sangs rgyas rjes bstan rjes su bdag 'brang zhing / /bde bar</text></item>
<item><p>69b1</p><section>mdo sde</section><text>gshegs pas rtag tu bsngags 'gyur la/ /bdag gis byin brlabs don med mi 'gyur ba/ /tshul khrims gnas las 'gyur zhes tshul khrims srung / /lus dang ngag</text></item>
<item><p>69b2</p><section>mdo sde</section><text>la kha na ma tho med/ /sems la skyon med chos la spyod par 'gyur/ /lus kyis bsrungs la ngag gis bsrungs gyur cing / /sems kyis sdig pa rnam par sems mi 'gyur/ /bag</text></item>
<item><p>69b3</p><section>mdo sde</section><text>yod bde bar gshegs pas bsngags pa ste/ /dge ba'i las kyi rtsa bar gang gyur pa/ /de la rtag tu bag yod bdag gnas bya/ /bag med thams cad rtag par yongs su spang / /</text></item>
<item><p>69b4</p><section>mdo sde</section><text>tshul khrims pha rol phyin pa'i mchog gnas na/ /sangs rgyas chos rnams bdag gis thob par 'gyur/ /sangs rgyas tshul khrims rab tu sbyang bar bya/ /de ni tshul khrims</text></item>
<item><p>69b5</p><section>mdo sde</section><text>mchog ces 'phags pas gsungs/ /yon tan de dag thob par gang 'dod cing / /byang chub sems dpa' byang chub mchog 'dod pa/ /des na tshul khrims g.yag rnga bzhin</text></item>
<item><p>69b6</p><section>mdo sde</section><text>bsrung na/ /yon tan thams cad mkhas pas myur du thob/ /rigs kyi bu/ gzhan yang chos de lta bu dang ldan pa'i byang chub sems dpa' sems dpa' chen pos rnam pa</text></item>
<item><p>69b7</p><section>mdo sde</section><text>bcu gnyis kyis bzod pa bsgom par bya'o/ /bcu gnyis po dag gang zhe na/ 'di lta ste/ 'du byed thams cad skad cig pa'o/ /zhes bzod pa bsgom par bya ba dang / bdag</text></item>
<item><p>70a1</p><section>mdo sde</section><text>mi dmigs par bya ba'i phyir bzod pa bsgom par bya ba dang / bdag dang gzhan yongs su bsrung ba'i phyir bzod pa bsgom par bya ba dang /</text></item>
<item><p>70a2</p><section>mdo sde</section><text>'khrug pa gtan med par bya ba'i phyir bzod pa bsgom par bya ba dang / bag la nyal dang kun nas dkris pa rnam par bsal ba'i phyir bzod pa bsgom par bya ba dang / rjes</text></item>
<item><p>70a3</p><section>mdo sde</section><text>su chags pa dang khong khro ba spang ba'i phyir bzod pa bsgom par bya ba dang / mtshan dang dpe byad bzang po yongs su bsgrub pa'i phyir bzod pa bsgom par bya ba dang / tshangs</text></item>
<item><p>70a4</p><section>mdo sde</section><text>pa'i 'jig rten du skye bo thob par bya ba'i phyir bzod pa bsgom par bya ba dang / gzhan gyi gnod pa thams cad las yang dag par 'da' bar bya ba'i phyir bzod pa bsgom par</text></item>
<item><p>70a5</p><section>mdo sde</section><text>bya ba dang / zad pa shes pa dang mi skye ba shes pa thob par bya ba'i phyir bzod pa bsgom par bya ba dang / bdud kyi yul thams cad las yang dag par 'da' bar bya ba'i</text></item>
<item><p>70a6</p><section>mdo sde</section><text>phyir bzod par bsgom par bya ba dang / de bzhin gshegs pa'i sku tshad med pa yang dag par mthong bas bzod pa bsgom par bya ba ste/ rigs kyi bu/ byang chub sems</text></item>
<item><p>70a7</p><section>mdo sde</section><text>dpa' sems dpa' chen pos rnam pa bcu gnyis po de dag gis bzod pa bsgom par bya ste/ bzod pa de'ang thams cad mkhyen pa nyid du yongs su bsngo bar bya'o/ /de</text></item>
<item><p>70b1</p><section>mdo sde</section><text>nas bcom ldan 'das kyis de'i tshe tshigs su bcad pa 'di dag bka' stsal to/ /kye mchog rnams skad cig ya ma brla/ /de la nam yang sems can rnyed par 'gyur/ /yon</text></item>
<item><p>70b2</p><section>mdo sde</section><text>tan chos rnams rab tu rtogs gyur na/ /'phags pa sangs rgyas yon tan gnas par 'gyur/ /mtha' gnyis rnam par spang ba byas pas na/ /bdag dang gzhan la rtag tu gnod</text></item>
<item><p>70b3</p><section>mdo sde</section><text>med par/ /bzod pa phun sum tshogs pa myur bsgom zhes/ /thugs rje chen po'i dbang po de skad gsung / /rtag tu rnam rtog med par bya ba la/ /de ni brtan pa'i yid kyis bzod pa</text></item>
<item><p>70b4</p><section>mdo sde</section><text>bsten| |zad pa shes pa bdag gis thob bya zhes/ /nyon mongs zhi bar bya phyir bzod pa bsten/ /mtshan gzugs dpe byad bzang po dag bya dang / /tshangs pa'i gnas su 'gro bar</text></item>
<item><p>70b5</p><section>mdo sde</section><text>su 'dod pa/ /brtson 'grus brtan pa de yis bzod stobs bsten/ /bzod la mos na thams cad 'byor bar 'gyur/ /bdud kyi stobs ni stobs med bya ba la/ /bzod pa 'dra ba</text></item>
<item><p>70b6</p><section>mdo sde</section><text>stobs zla gang yang med/ /de ni yon tan kun gyi 'byung gnas te/ /de phyir bzod pa'i yon tan de bstan bya/ /rigs kyi bu/ gzhan yang byang chub sems dpas rtul ba bcu gnyis</text></item>
<item><p>70b7</p><section>mdo sde</section><text>kyis brtson 'grus brtsam par bya'o/ /bcu gnyis po dag gang zhe na/ 'di lta ste/ chos thams cad mngon par rdzogs par byang chub par bya ba'i rtul bas brtson 'grus brtsam</text></item>
<item><p>71a1</p><section>mdo sde</section><text>par bya ba dang / de bzhin gshegs pa thams cad kyi drung du 'gro ba'i rtul bas brtson 'grus brtsam par bya ba dang / de bzhin gshegs pa thams</text></item>
<item><p>71a2</p><section>mdo sde</section><text>cad mchod cing rim gro bya ba'i rtul bas brtson 'grus brtsam par bya ba dang / de bzhin gshegs pa thams cad mnyes par bya ba'i rtul bas brtson 'grus brtsam par bya</text></item>
<item><p>71a3</p><section>mdo sde</section><text>ba dang / sems can thams cad yongs su smin par bya ba'i rtul bas brtson 'grus brtsam par bya ba dang / sems can thams cad sangs rgyas kyi chos la dgod pa'i</text></item>
<item><p>71a4</p><section>mdo sde</section><text>rtul bas brtson 'grus brtsam par bya ba dang / sems can thams cad kyi mi shes pa bsal ba'i rtul bas brtson 'grus brtsam par bya ba dang / sems can thams</text></item>
<item><p>71a5</p><section>mdo sde</section><text>cad la sangs rgyas kyi ye shes nye bar sgrub pa'i rtul bas brtson 'grus brtsam par bya ba dang / sangs rgyas kyi zhing thams cad yongs su spyod pa'i rtul bas brtson</text></item>
<item><p>71a6</p><section>mdo sde</section><text>'grus brtsam par bya ba dang / phyi ma'i mtha'i mur thug pa'i bskal par sems can gyi don du spyod pa spyad pas yongs su mi skyo ba'i rtul bas brtson 'grus brtsam par</text></item>
<item><p>71a7</p><section>mdo sde</section><text>bya ba dang / skad cig gcig gis 'jig rten gyi khams thams cad du 'gro ba'i rtul bas brtson 'grus brtsam par bya ba dang / sangs rgyas kyi zhing thams cad du bla na med</text></item>
<item><p>71b1</p><section>mdo sde</section><text>pa yang dag par rdzogs pa'i byang chub mngon par rdzogs par 'tshang rgya zhing chos kyi 'khor lo bskor ba'i rtul bas brtson 'grus brtsam par bya ba ste/ rigs kyi bu/ rtul ba</text></item>
<item><p>71b2</p><section>mdo sde</section><text>bcu gnyis po de dag gis byang chub sems dpa' sems dpa' chen pos brtson 'grus brtsam par bya ste/ brtson 'grus de'ang thams cad mkhyen pa nyid du yongs su bsngo</text></item>
<item><p>71b3</p><section>mdo sde</section><text>bar bya'o/ /de nas bcom ldan 'das kyis de'i tshe tshigs su bcad pa 'di dag bka' stsal to/ /drang srong sras po gang dag byang chub mchog 'dod pa/ /khyu mchog de dag</text></item>
<item><p>71b4</p><section>mdo sde</section><text>rnams kyi brtson 'grus ma zhum mchog /de dag sangs rgyas zhing ni brgyar yang 'gro bar byed/ /de dag yun ring spyod pa spyad kyang skyo ba med/ /sems can yongs su smin par bya</text></item>
<item><p>71b5</p><section>mdo sde</section><text>phyir brtson 'grus can/ /de dag bskal pa brgya phrag mang por sdug bsngal bzod/ /skye bo sdug bsngal dpag med zhi bde sbyin 'dod pa/ /le lo med pa de dag brtson 'grus</text></item>
<item><p>71b6</p><section>mdo sde</section><text>mi nyams 'dod/ /zhing kun rnam par sbyong bar bdag ni smon lam 'debs/ /chos rnams 'di dag thams cad rnam pa kun rtogs bya/ /zhing brgya kun tu chos kyi 'khor lo bskor</text></item>
<item><p>71b7</p><section>mdo sde</section><text>bar bya| |theg pa mchog la bdag gis sems can bye ba gdul/ /shin tu rgya chen zhing rnams sprul pa byas nas su/ /sems kyi skad cig gcig la byang chub mchog 'tshang</text></item>
<item><p>72a1</p><section>mdo sde</section><text>rgya| |rgyal ba'i sras po brtson 'grus pha rol dong pa dag /sems can don du rnam par 'phrul pa 'di na ston/ /rigs kyi bu/ byang chub sems</text></item>
<item><p>72a2</p><section>mdo sde</section><text>dpas rnam pa bcu gnyis kyis bsam gtan rnams bsgom par bya'o/ /bcu gnyis po de dag gang zhe na/ 'di lta ste/ shin tu mi 'khrugs pa'i phyir nyon mongs pa</text></item>
<item><p>72a3</p><section>mdo sde</section><text>zhi bar bya ba'i rnam pa dang / yul rnams la mi rgyug pa'i phyir sems gnas pa'i rnam pa dang / 'dod pa dang gzugs dang gzugs med pa'i khams las yang</text></item>
<item><p>72a4</p><section>mdo sde</section><text>dag par 'da' ba'i phyir mi ngas pa'i rnam pa dang / 'jig rten pa'i snyoms par 'jug pa zil gyis gnon pa'i phyir 'jig rten las 'das pa'i rnam pa dang / de</text></item>
<item><p>72a5</p><section>mdo sde</section><text>la ma chags pa'i phyir khyad par gyi rnam pa dang / bsam gtan zlog pa'i phyir 'dod rgyal gyi rnam pa dang / dngos po'i 'du shes dang bral ba'i phyir ngo bo nyid kyi rnam pa</text></item>
<item><p>72a6</p><section>mdo sde</section><text>dang / tshad yod pa'i ting nge 'dzin la smod pa'i phyir tshad med pa'i rnam pa dang / shin tu zhi ba'i phyir zhi gnas kyi rnam pa dang / cang shes pa'i phyir sems dul</text></item>
<item><p>72a7</p><section>mdo sde</section><text>ba'i rnam pa dang / dbang po nges par bsdams pa'i phyir nges par sems pa'i rnam pa dang / byang chub kyi bsam pa ma bor ba'i phyir thabs mkhas pa'i rnam pas</text></item>
<item><p>72b1</p><section>mdo sde</section><text>byang chub sems dpa' rnams bsam gtan sgom gyi/ nga rgyal dang / lta ba dang / sred pa shes che ba'i bsam gtan pa ni/ ma yin te/ de'i phyir byang chub sems</text></item>
<item><p>72b2</p><section>mdo sde</section><text>dpa' rnams snyoms par 'jug pa thams cad zil gyis gnon to/ /rigs kyi bu/ rnam pa bcu gnyis po de dag gis byang chub sems dpa' bsam gtan rnams bsgom</text></item>
<item><p>72b3</p><section>mdo sde</section><text>par bya ste/ bsam gtan de'ang thams cad mkhyen pa nyid du yongs su bsngo bar bya'o/ /de nas bcom ldan 'das kyis de'i tshe tshigs su bcad pa 'di dag bka' stsal</text></item>
<item><p>72b4</p><section>mdo sde</section><text>to| |byang chub sems dpa' gzi ldan pa/ /de nyid de dag bsam gtan ni/ /nyon mongs thams cad zhi phyir dang / shin tu 'khrug med don phyir yin/ /zhi ba'i zhi</text></item>
<item><p>72b5</p><section>mdo sde</section><text>gnas nges par sems/ /yul la rtag par dga' ba med/ /sems 'khrul gyur pa gnas rnams su/ /rtag par yang dag rab tu sbyor/ /mi gnas de dag bsam</text></item>
<item><p>72b6</p><section>mdo sde</section><text>gtan byed/ /'dod dang gzugs dang gzugs med pa/ /gang la'ang de dag mi gnas te/ /de dag mi gnas bsam gtan byed/ /byang chub sems dpa' ye shes can/ /</text></item>
<item><p>72b7</p><section>mdo sde</section><text>bsam gtan 'jig rten 'das par brjod/ /de bas ting nge 'dzin rnams kyis/ /nyan thos rnams dang 'jig rten 'phags/ /de dag bsam gtan las su rung / /ji ltar</text></item>
<item><p>73a1</p><section>mdo sde</section><text>'dod bzhin dbang yang 'gyur/ /'dod pa'i khams su skye mi 'dod/ /de dag bsam gtan zlog par byed/ /bdag nyid chen po de dag gi /bsam</text></item>
<item><p>73a2</p><section>mdo sde</section><text>gtan rnams ni rnam pas 'phags/ /de dag der chags med pa zhes/ /de phyir rgyal bas bka' stsal to/ /sems can med chos dri med de/ /de dag bsam gtan</text></item>
<item><p>73a3</p><section>mdo sde</section><text>tshad med do/ /phyogs gcig bsam gtan byed pa dag /zil gyis mnan cing bsam gtan byed/ /shes rab thabs dang ldan pa po/ /ma smad bsam gtan bsam</text></item>
<item><p>73a4</p><section>mdo sde</section><text>tan byed/ /de dag lta ba'i rnam pa spangs/ /shin tu dge ba'i spyod yul can/ /dngos la mi gnas shes rab ldan/ /dngos po med la'ang mi gnas te/ /dngos dang</text></item>
<item><p>73a5</p><section>mdo sde</section><text>dngos med 'du shes spangs/ /de dag bsam gtan bsam gtan byed/ /gzi ldan de dag 'dra ba yi/ /rnam pas mnyam med bsam gtan byed/ /de la dgra</text></item>
<item><p>73a6</p><section>mdo sde</section><text>bcom rang sangs rgyas/ /blo ni shin tu rmongs par 'gyur/ /rigs kyi bu/ rnam pa bcu gnyis kyis byang chub sems dpas shes rab kyi pha rol tu phyin pa rtogs par</text></item>
<item><p>73a7</p><section>mdo sde</section><text>bya'o| |bcu gnyis po dag gang zhe na/ 'di lta ste/ gti mug gi mun pa mun nag med pa'i phyir snang ba'i rnam pa dang / nyon mongs pa'i thibs po snang bar byed pa'i phyir</text></item>
<item><p>73b1</p><section>mdo sde</section><text>sgron ma'i rnam pa dang / mi shes pa dang bral ba'i phyir ye shes kyi 'od zer rab tu 'gyed pa'i rnam pa dang / ma rig pa drungs nas 'byin pa'i phyir thong gshol gyi rnam pa dang /</text></item>
<item><p>73b2</p><section>mdo sde</section><text>sred pa'i rgya mo rnam par 'jig par byed pa'i phyir lcags kyu'i rnam pa dang / nyon mongs pa rdul du rlog pa'i phyir rdo rje'i rnam pa dang / nyon mongs pa'i 'dam rdzab skem pa'i</text></item>
<item><p>73b3</p><section>mdo sde</section><text>phyir nyi ma'i dkyil 'khor gyi rnam pa dang / skye ba'i shing sreg pa'i phyir me'i rnam pa dang / rmongs pa med par byed pa'i phyir nor bu lta bu'i rnam pa dang / rdzas med</text></item>
<item><p>73b4</p><section>mdo sde</section><text>pa'i phyir stong pa nyid kyi rnam pa dang / mtshan nyid med pa'i phyir mtshan ma med pa'i rnam pa dang / khams gsum las yang dag par 'da' ba'i phyir smon pa med</text></item>
<item><p>73b5</p><section>mdo sde</section><text>pa'i rnam pa ste/ rigs kyi bu/ rnam pa bcu gnyis po de dag gis byang chub sems dpas shes rab kyi pha rol tu phyin pa rtogs par bya'o/ /de nas bcom ldan 'das</text></item>
<item><p>73b6</p><section>mdo sde</section><text>kyis de'i tshe tshigs su bcad pa 'di dag bka' stsal to/ /shes rab 'phags pa 'di ni snang lta bur/ /rtag tu skye rgu rnams kyi mun pa sel/ /de ni sgron ma lta bur snang phyir byung / /nyon</text></item>
<item><p>73b7</p><section>mdo sde</section><text>mongs tshogs la 'di ni snang bar byed/ /sred dang rmongs pa'i rtsa rnams bsal ba'i phyir/ /dge ba'i yid ni thong gshol 'dra ba yin/ /nyon mongs ri rnams rdul du rlog pa ste/ /lha</text></item>
<item><p>74a1</p><section>mdo sde</section><text>min ldang la dbang po'i rdo rje bzhin/ /rang gi snang bas shes rab mun bral bas/ /dam pa rnams kyis mar me 'dra zhes bstan/ /de ni nyon mongs</text></item>
<item><p>74a2</p><section>mdo sde</section><text>'dam rdzab ngan skem phyir/ /dpyid nyi 'dra zhes dam pa rnams kyis brjod/ /de ni nyon mongs chu bor nub pa la/ /gru bzhin 'jig rten yang dag sgrol bar byed/ /de ni gti mug</text></item>
<item><p>74a3</p><section>mdo sde</section><text>shing chen gcod pas ni/ /dag cing mi rtog ral gri rno dang mtshungs/ /rmongs pa med gyur nor bu rin chen 'dra/ /dngos med chos kyi mtshan nyid rtogs par byed/ /stong pa</text></item>
<item><p>74a4</p><section>mdo sde</section><text>rang dbang byed cing rtog med pas/ /de ni srid dang zhi la mi gnas so/ /nem nur the tshom la sogs 'jig byed de/ /dris pa lan gdab pa la'ang de mkhas so/ /'khor ba'i</text></item>
<item><p>74a5</p><section>mdo sde</section><text>nyes pa'ang de nyid sel byed de/ /mya ngan 'das lam mtshon la des sgron yin/ /de la mig ces thub pa zla ba gsung / /mngon sum byed pa rtogs pa'i mtshan nyid de/ /</text></item>
<item><p>74a6</p><section>mdo sde</section><text>de grogs byang chub sems dpa' dri med rnams/ /sgrol ma'i yid ltar byang chub spyad pa spyod/ /pha rol tu phyin pa bstan pa'i le'u ste/ gnyis pa'o// //rigs</text></item>
<item><p>74a7</p><section>mdo sde</section><text>kyi bu| byang chub sems dpa'i thabs ni/ yul bcu gnyis la blta bar bya ste/ bcu gnyis po dag gang zhe na/ rigs kyi bu/ 'di la ni/ byang chub sems dpa' ni/ mya</text></item>
<item><p>74b1</p><section>mdo sde</section><text>ngan las 'das pa'i yul la gnas pa'ang yin la/ thabs kyis 'khor ba'i yul la'ang gnas par snang ba dang / dben pa'i yul la gnas pa'ang yin la/ thabs kyis</text></item>
<item><p>74b2</p><section>mdo sde</section><text>'du 'dzi'i yul la gnas par yang snang ba dang / bsam gtan gyi yul la gnas pa'ang yin la/ thabs kyis btsun mo'i 'khor gyi nang na gnas par yang snang ba dang /</text></item>
<item><p>74b3</p><section>mdo sde</section><text>mngon par 'du mi byed pa'i yul la gnas pa'ang yin la/ thabs kyis mngon par 'du byed pa thams cad kyi yul la gnas par yang snang ba dang / skye ba med pa'i yul</text></item>
<item><p>74b4</p><section>mdo sde</section><text>la gnas pa'ang yin la/ thabs kyis skye ba dang / shi 'pho'i yul la gnas par yang snang ba dang / bdud bzhi'i yul las yang dag par 'das pa'ang yin la/ thabs</text></item>
<item><p>74b5</p><section>mdo sde</section><text>kyis bdud 'dul ba'ang ston pa dang / 'phags pa'i skye bo'i yul la gnas pa'ang yin la/ thabs kyis 'phags pa ma yin pa'i yul la gnas par yang snang ba dang /</text></item>
<item><p>74b6</p><section>mdo sde</section><text>'jig rten gyi yul las yang dag par 'das pa'ang yin la/ thabs kyis 'jig rten gyi yul la gnas par yang snang ba dang / ye shes kyi yul rnyed pa'ang yin la/ thabs</text></item>
<item><p>74b7</p><section>mdo sde</section><text>kyis mi shes pa'i mtha'i yul la gnas par yang snang ba dang / yang dag pa'i mtha'i yul mngon sum du gyur pa'ang yin la/ thabs kyis nyan thos dang rang sangs rgyas kyi</text></item>
<item><p>75a1</p><section>mdo sde</section><text>yul du'ang mi ltung ba dang / mtshan nyid med pa'i chos khong du chud pa'ang yin la/ thabs kyis mtshan dang / dpe byad bzang pos legs par</text></item>
<item><p>75a2</p><section>mdo sde</section><text>brgyan cing spud pa'i lus kyis sems can thams cad yongs su smin par byed pa'i yul la gnas par yang snang ba dang / sangs rgyas kyi yul la yang dag par zhugs</text></item>
<item><p>75a3</p><section>mdo sde</section><text>pa'ang yin la/ thabs kyis bdud kyi yul thams cad la gnas par yang snang ba ste/ rigs kyi bu/ byang chub sems dpa' rnams kyi thabs ni/ yul bcu gnyis</text></item>
<item><p>75a4</p><section>mdo sde</section><text>po de dag la blta bar bya'o/ /de nas bcom ldan 'das kyis de'i tshe tshigs su bcad pa 'di dag bka' stsal to/ /byang chub sems dpa' dag rnams kyi/ /thabs kyi</text></item>
<item><p>75a5</p><section>mdo sde</section><text>yul ni 'di yin te/ /yul rnams gang la gnas gyur kyang / /yul rnams kun la'ang snang ba yin/ /mya ngan 'das pa'i mtshor bkrus kyang / /thabs kyis 'khor</text></item>
<item><p>75a6</p><section>mdo sde</section><text>ba'i chu na snang / /thabs gyi bsam pa thob pas na/ /gnyi ga'i skyon gyis gos pa med/ /'gro phan thams cad lus yid kyis/ /dben pa dam pa thob gyur nas/ /me</text></item>
<item><p>75a7</p><section>mdo sde</section><text>tog nags kyi bung ba bzhin/ /'du 'dzi dag dang 'dres pa med/ /gdu bu 'khrol ba'i sgra chen 'byung ba yi/ /btsun mo'i 'khor na de dag sgeg par snang / /sems can</text></item>
<item><p>75b1</p><section>mdo sde</section><text>dmyal la sogs pa'i gnod pa yis/ /sems can sdug bsngal sems shing rtag mi g.yo/ /de dag rtag tu zhi zhing mnyam bzhag kyang / /rnam par g.yang pa'i yul du'ang snang</text></item>
<item><p>75b2</p><section>mdo sde</section><text>ba yin| |rnam par g.yeng pa'i gzhi ni bsal ba ste/ /de dag thabs mkhas tshul ni de yin no/ /de dag mi rtog mngon par 'du byed med/ /rnam par rtog pa'i me yang yod</text></item>
<item><p>75b3</p><section>mdo sde</section><text>min kyang / /thabs kyis spros pa dang ni 'du byed dang / /rtog dang ldan pa de dag snang ba yin/ /chos rnams 'chi 'pho skye ba med ldan zhing / /yang dag nyid du skye med ldan mthong</text></item>
<item><p>75b4</p><section>mdo sde</section><text>yang / /mkhas pa rnams ni thabs kyi ye shes kyis/ /skye ba dang ni 'chi 'pho ston par byed/ /bdud kyi yul las yongs 'das shing / /brtan rnams sangs rgyas yul</text></item>
<item><p>75b5</p><section>mdo sde</section><text>gnas kyang / /brtan pa rnams kyi thabs kyis su/ /bdud kyi yul la rgyu bar snang / /'phags pa'i tshogs kyi spyir gnas kyang / /thabs kyis byis pa nyid du ston/ /ye shes stobs</text></item>
<item><p>75b6</p><section>mdo sde</section><text>can rnam 'phrul kyang / /sems can dag pa snying rjes zin/ /chos rnams stong pa nyid kyi mchog /chos nyid de dag rtog yin zhing / /shin tu mya ngan las 'das pa'i/ /thabs</text></item>
<item><p>75b7</p><section>mdo sde</section><text>la'ang de dag spyod par byed/ /chos kun rang bzhin med pa dang / /stong zhi mtshan nyid med rtogs kyang / /thabs kyis mtshan gyis brgyan pa yi/ /lus kyis sems can don kyang</text></item>
<item><p>76a1</p><section>mdo sde</section><text>spyod| |shes rab nyams shing brtse med pa/ /snying rje med blo 'tsho ba min/ /shes rab 'phags dang snying rje ni/ /dag pas de phyir thabs su 'dod//</text></item>
<item><p>76a2</p><section>mdo sde</section><text>byang chub sems dpa' che rnams kyi/ /mthu ldan thabs ni 'di yin te/ /'phags pa de dag der gnas shing / /rnam par 'phrul pa brgya dag ston/ /rigs kyi bu/ 'di ltar</text></item>
<item><p>76a3</p><section>mdo sde</section><text>yang de bzhin gshegs pa rnams kyi thabs su blta bar bya ste/ gang 'di ltar yon tan gyi snying po rnam pa bcu gnyis kyis mngon par 'phags pa'i sangs rgyas kyi zhing</text></item>
<item><p>76a4</p><section>mdo sde</section><text>du bla na med pa yang dag par rdzogs pa'i byang chub mngon par rdzogs par sangs rgyas kyang bskal pa'i snyigs ma ston pa dang / dus kyi snyigs ma ston pa dang / sems</text></item>
<item><p>76a5</p><section>mdo sde</section><text>can gyi snyigs ma ston pa dang / nyon mongs pa'i snyigs ma ston pa dang / tshe'i snyigs ma ston pa dang / theg pa tha dad pa ston pa dang / kun nas nyon mongs pa can</text></item>
<item><p>76a6</p><section>mdo sde</section><text>gyi sangs rgyas kyi zhing ston pa dang / sems can rmu rgod ston pa dang / chos bstan pa la bye brag ston pa dang / gzhan mu stegs can gyi 'khrug pa yod par ston pa</text></item>
<item><p>76a7</p><section>mdo sde</section><text>dang | bdud rnams dang / bdud kyi yul dang / las rnams kyang ston la/ nyes ba de dag kyang yod pa ma yin pa thams cad ni/ de bzhin gshegs pa'i thabs su</text></item>
<item><p>76b1</p><section>mdo sde</section><text>blta bar bya'o/ /de skad ces bka' stsal pa dang / 'jam dpal gzhon nur gyur pas bcom ldan 'das la 'di skad ces gsol to/ /yon tan gyi snying po gang dang ldan</text></item>
<item><p>76b2</p><section>mdo sde</section><text>na| gang du sangs rgyas bcom ldan 'das rnams byang chub mngon par rdzogs par 'tshang rgya ba'i sangs rgyas kyi zhing de lta bur 'gyur ba'i yon tan gyi snying po bcu gnyis po de</text></item>
<item><p>76b3</p><section>mdo sde</section><text>dag bcom ldan 'das kyis bstan du gsol/ bcom ldan 'das kyis bka' stsal pa/ 'jam dpal/ 'di la gang du sangs rgyas bcom ldan 'das rnams byang</text></item>
<item><p>76b4</p><section>mdo sde</section><text>chub mngon par rdzogs par 'tshang rgya ba'i sangs rgyas kyi zhing de ni/ yon tan gyi snying pos bsgrubs pa'i phyir bskal pa'i snying po dang ldan pa yin/ sangs rgyas kyi</text></item>
<item><p>76b5</p><section>mdo sde</section><text>zhing de ni/ chos spyad pa'i dus las mi 'da' ba'i phyir dus kyi snying po dang ldan pa yin/ sangs rgyas kyi zhing de ni/ chos shes par 'byung ba dang ldan pa'i phyir sems can gyi</text></item>
<item><p>76b6</p><section>mdo sde</section><text>snying po dang ldan pa yin/ sangs rgyas kyi zhing de ni/ legs par yongs su dag pa'i phyir nyon mongs pa can ma yin pa'i zhing gi snying po dang ldan pa yin/ sangs rgyas</text></item>
<item><p>76b7</p><section>mdo sde</section><text>kyi zhing de ni/ sems can dmu rgod med pa'i phyir sems can cang shes kyi snying po dang ldan pa yin/ sangs rgyas kyi zhing de ni/ theg pa gcig gis nges par 'byung ba'i</text></item>
<item><p>77a1</p><section>mdo sde</section><text>phyir theg pa'i snying bo dang ldan pa yin/ sangs rgyas kyi zhing de ni/ rdzas kyi lhag ma yod pa'i phyir sa'i snying po dang ldan pa yin/ sangs</text></item>
<item><p>77a2</p><section>mdo sde</section><text>rgyas kyi zhing de ni/ gzhan mu stegs can thams cad kyi bstan pa mi spyod pa'i phyir bstan pa'i snying po dang ldan pa yin/ sangs rgyas kyi zhing de ni/ g.yo med pa'i phyir</text></item>
<item><p>77a3</p><section>mdo sde</section><text>yon tan gyi snying po dang ldan pa yin/ sangs rgyas kyi zhing de ni/ sems can rang bzhin gyis dkar ba'i gnas su gyur pa'i phyir bsam pa dang / lhag pa'i bsam</text></item>
<item><p>77a4</p><section>mdo sde</section><text>pa'i snying po dang ldan pa yin/ sangs rgyas kyi zhing de ni/ sbyin pa'i gnas dang mi 'bral ba'i phyir 'phags pa'i snying po dang ldan pa yin/ sangs rgyas kyi zhing de</text></item>
<item><p>77a5</p><section>mdo sde</section><text>ni| sngon gyi de bzhin gshegs pa rnams bzhud cing rjes su bzhud pa'i phyir byang chub kyi snying po dang ldan pa yin te/ 'jam dpal/ gang du sangs rgyas bcom ldan</text></item>
<item><p>77a6</p><section>mdo sde</section><text>'das byang chub mngon par rdzogs par 'tshang rgya ba'i sangs rgyas kyi zhing de ni/ yon tan gyi snying po de dag dang ldan pa yin no/ /thabs la mkhas pa'i le'u ste/</text></item>
<item><p>77a7</p><section>mdo sde</section><text>gsum pa'o// //'jam dpal/ de ltar rnam grangs des kyang 'di ltar nga la nyan thos dang rang sangs rgyas kyi theg pa rnam par bkod pa med par</text></item>
<item><p>77b1</p><section>mdo sde</section><text>khyod kyis rig par bya'o/ /de ci'i phyir zhe na/ de bzhin gshegs pa la 'du shes tha dad pa med pa'i phyir ro/ /'jam dpal/ gal te de bzhin gshegs pa sems can kha cig la</text></item>
<item><p>77b2</p><section>mdo sde</section><text>ni| theg pa chen po ston/ kha cig la ni/ rang sangs rgyas kyi theg pa ston/ kha cig la ni/ nyan thos kyi theg pa ston na/ de ni/ de bzhin gshegs pa'i sems yongs su ma</text></item>
<item><p>77b3</p><section>mdo sde</section><text>dag par 'gyur ro/ /sems ma snyoms pa nyid du'ang 'gyur ro/ /mngon par zhen pa'i skyon du'ang 'gyur ro/ /snying rje chen po phyogs gcig par yang 'gyur ro/ /'du shes tha dad</text></item>
<item><p>77b4</p><section>mdo sde</section><text>pa'i skyon du'ang 'gyur ro/ /ngas chos la slob dpon gyi dpe ma khyud byas par yang 'gyur ro/ /'jam dpal/ ngas sems can rnams la chos gang dang gang bstan pa de</text></item>
<item><p>77b5</p><section>mdo sde</section><text>dag thams cad ni/ 'di lta ste/ thams cad mkhyen pa'i ye shes thob par bya ba'i phyir byang chub la gzhol ba/ theg pa chen po la 'bab pa/ thams cad mkhyen pa nyid</text></item>
<item><p>77b6</p><section>mdo sde</section><text>sgrub pa| yul gcig tu yang dag par phyin par byed pa ste/ de bas na/ nga la theg pa tha dad par rnam par dgod pa med do/ /'jam dpal gyis gsol pa/ bcom ldan</text></item>
<item><p>77b7</p><section>mdo sde</section><text>'das| gal te theg pa rnam par dgod pa ma mchis na/ ci'i slad du de bzhin gshegs pas 'di ni/ nyan thos kyi theg pa'o/ /'di ni/ rang sangs rgyas kyi theg pa'o/ /</text></item>
<item><p>78a1</p><section>mdo sde</section><text>'di ni| theg pa chen po'o/ /zhes theg pa gsum las brtsams te sems can rnams la chos bstan pa mdzad lags/ bcom ldan 'das</text></item>
<item><p>78a2</p><section>mdo sde</section><text>kyis bka' stsal pa/ 'jam dpal/ theg pa rnam par dgod pa zhes bya ba de ni/ de bzhin gshegs pas sa rnam par dgod pa mdzad pa yin gyi/ theg pa rnam par</text></item>
<item><p>78a3</p><section>mdo sde</section><text>bkod pa ma yin no/ /de ni/ de bzhin gshegs pas chos kyi mtshan nyid rnam par dgod pa mdzad pa yin/ de ni/ de bzhin gshegs pas gang zag rnam par dgod</text></item>
<item><p>78a4</p><section>mdo sde</section><text>pa mdzad pa yin/ de ni/ de bzhin gshegs pas tshogs chung ba dang / tshogs tshad med pa rnam par dgod pa mdzad pa yin te/ chos kyi dbyings la tha dad pa med pa'i</text></item>
<item><p>78a5</p><section>mdo sde</section><text>phyir 'di la theg pa tha dad par 'gyur ba gang yang med do/ /'jam dpal/ de ni/ de bzhin gshegs pas 'jug pa'i sgo bstan pa ste/ bzo slob pa rim gyis slob</text></item>
<item><p>78a6</p><section>mdo sde</section><text>pa la 'jug pa ltar blta bar bya'o/ /'jam dpal/ 'di lta ste/ dper na/ 'phong gi slob dpon 'phong dpyad kyi pha rol tu phyin pa'i mchog thob pa ni/ slob ma rnams</text></item>
<item><p>78a7</p><section>mdo sde</section><text>la thabs sna tshogs dang / rtsol ba sna tshogs kyis 'phong dpyad ston te/ 'phong shes par bya ba ni/ gcig tu zad do/ /'jam dpal/ de bzhin du de bzhin gshegs</text></item>
<item><p>78b1</p><section>mdo sde</section><text>pa chos kyi 'phong gi slob dpon mkhas pa'ang thams cad mkhyen pa'i ye shes gcig po de nyid rnam pa gsum du ston pa mdzad do/ /'jam dpal/ 'di lta ste/ dper na/ me</text></item>
<item><p>78b2</p><section>mdo sde</section><text>lce chung du de nyid mched na/ sreg pa'i bskal pa'i bar du 'tshig pa'i mthu yod par 'gyur ro/ /'jam dpal/ de bzhin du ye shes snang ba gcig po de'ang rim gyis rnam par</text></item>
<item><p>78b3</p><section>mdo sde</section><text>'phel na/ nyon mongs pa thams cad sreg pa'i phyir de bzhin gshegs pa'i ye shes kyi snang ba chen po'i bar du sbyin par byed do/ /'jam dpal/ 'di lta ste/ dper na/ ri'i</text></item>
<item><p>78b4</p><section>mdo sde</section><text>rgyal po ri rab ni/ rnam par rtog pa med de/ de'i drung du sems can gang dag kha cig phyin pa de thams cad 'di lta ste/ gser gyi mdog tu kha dog gcig par 'gyur ro/ /</text></item>
<item><p>78b5</p><section>mdo sde</section><text>'jam dpal/ de bzhin du de bzhin gshegs pa'i ye shes kyi ri rab chen po bla na med pa'ang rnam par mi rtog ste/ der sems can gang dag kha cig de bzhin gshegs</text></item>
<item><p>78b6</p><section>mdo sde</section><text>pa'i chos nyid la rnam par lta ba de dag thams cad 'di lta ste/ thams cad mkhyen pa nyid kyi mdog tu kha dog gcig par 'gyur ro/ /'jam dpal/ 'di lta ste/</text></item>
<item><p>78b7</p><section>mdo sde</section><text>dper na/ nor bu rin po che chen po an+da rnyil ni/ phyogs gang na 'dug pa der rin po che chen po de'i yul du ji tsam du gyur pa tshun chad na kha dog tha dad pa gzugs</text></item>
<item><p>79a1</p><section>mdo sde</section><text>kha dog sna tshogs snang ba gang dag ji snyed cig yod pa de dag nor bu rin po che de'i gzi brjid kyis 'di lta ste/ sngo ba'i mdog tu kha do</text></item>
<item><p>79a2</p><section>mdo sde</section><text>gcig par 'gyur ro/ /'jam dpal/ de bzhin du de bzhin gshegs pa bla na med pa'i nor bu rin po che an+da rnyil chen po'i chos snang ba dang 'od kyis sems can gang</text></item>
<item><p>79a3</p><section>mdo sde</section><text>la bab pa de thams cad 'di lta ste/ thams cad mkhyen pa nyid kyi mdog tu kha dog gcig par 'gyur ro/ /'jam dpal/ 'di lta ste/ dper na/ rgya mtsho chen por</text></item>
<item><p>79a4</p><section>mdo sde</section><text>sgo tha dad pa nas chu mang po 'bab ste/ der babs nas thams cad kyang 'di lta ste/ lan tshwa'i ror ro gcig par rtag tu gnas par 'gyur ro/ /'jam dpal/ de la rgya</text></item>
<item><p>79a5</p><section>mdo sde</section><text>mtsho chen po zhes bya ba de ni/ de bzhin gshegs pa'i tshig bla dwags so/ /sgo tha dad pa nas chu mang po 'bab ces bya ba de ni/ nyan thos dang / rang sangs rgyas dang /</text></item>
<item><p>79a6</p><section>mdo sde</section><text>byang chub sems dpa' rnams kyi tshig bla dwags so/ /der babs nas de thams cad ro gcig tu 'gyur zhes bya ba de ni/ rnam par mi rtog pa'i phyir theg pa gcig gi</text></item>
<item><p>79a7</p><section>mdo sde</section><text>tshig bla dwags te/ 'jam dpal/ rnam grangs des kyang 'di ltar de bzhin gshegs pas de ni/ yongs su sbyang ba bya ba'i sar rnam par bkod pa/ de ni/ de</text></item>
<item><p>79b1</p><section>mdo sde</section><text>bzhin gshegs pas 'jug pa'i tshul du gsungs pa/ de ni/ de bzhin gshegs pas chos rnam par dgod pa mdzad pa/ de ni/ de bzhin gshegs pas bstan pa la</text></item>
<item><p>79b2</p><section>mdo sde</section><text>rim gyis 'jug par bstan pa ste/ tshogs chung ngu dang / tshogs chen po'i gang zag rnams rnam par dgod pa thabs mkhas pa'i rnam par 'phrul pa ste/ de bzhin</text></item>
<item><p>79b3</p><section>mdo sde</section><text>gshegs pa'i so so yang dag par rig pa sna tshogs dang / kun rdzob la 'jug pa bstan pa yin par de ltar rig par bya ste/ don dam par ni/ theg pa gcig ste/</text></item>
<item><p>79b4</p><section>mdo sde</section><text>gnyis su med do/ /'jam dpal/ sangs rgyas kyi zhing 'di na gzhan mu stegs can spyod pa pa dang kun tu rgyu dag snang ba 'di'ang de bzhin gshegs pa'i thabs</text></item>
<item><p>79b5</p><section>mdo sde</section><text>yin par blta bar bya ste/ de bzhin gshegs pa'i byin gyi rlabs kyi mnga' dbang yin par rig par bya'o/ /de ci'i phyir zhe na/ 'jam dpal/ de bzhin gshegs</text></item>
<item><p>79b6</p><section>mdo sde</section><text>pas ni| gnyen po thams cad shin tu bsal ba'i phyir phyir rgol ba thams cad kyi thams cad med de/ 'jam dpal/ 'khor los bsgyur ba'i rgyal po dge ba'i rtsa ba 'jig pa'i</text></item>
<item><p>79b7</p><section>mdo sde</section><text>tshul can dang ldan pa/ 'dod chags dang bcas pa/ zhe sdang dang bcas pa/ gti mug dang bcas pa/ nye bar len pa dang bcas pa/ bag la nyal dang bcas pa/</text></item>
<item><p>80a1</p><section>mdo sde</section><text>nyon mongs pa dang bcas pa la'ang phyir rgol pa thams cad kyi thams cad med cing bsdo ba'i dmag tshogs med do/ /de ci'i phyir zhe na/</text></item>
<item><p>80a2</p><section>mdo sde</section><text>'jam dpal/ 'khor los bsgyur ba'i rgyal po la 'tshe ba med pa'i phyir te/ 'jam dpal/ 'khor los bsgyur ba'i rgyal po'ang de lta na/ de bzhin gshegs pa chos kyi</text></item>
<item><p>80a3</p><section>mdo sde</section><text>'khor los bsgyur ba'i rgyal po chen po bsod nams dang / ye shes kyi tshogs tshad med pa bsags pa/ snying rje chen po rgyun mi chad pa brnyes pa/ zag pa med pa'i chos</text></item>
<item><p>80a4</p><section>mdo sde</section><text>kyi nam mkha' la rgyu ba/ byang chub kyi yan lag bdun gyi rin po che dang ldan pa/ bsnyel ba mi mnga' ba'i chos can/ chos kyi 'khor los bsgyur ba'i rgyal po'i chos kyi</text></item>
<item><p>80a5</p><section>mdo sde</section><text>rgyal srid la 'tshe ba yod pa'am/ bsngo ba'i dmag tshogs kyi 'jigs par 'gyur ba lta ga la yod de/ de ni/ gnas med do/ /'jam dpal/ yang sangs rgyas</text></item>
<item><p>80a6</p><section>mdo sde</section><text>kyi zhing 'di na gzhan mu stegs can spyod pa pa dang / kun tu rgyu gang dag snang ba 'di'ang de bzhin gshegs pa'i byin gyi rlabs yin par blta bar bya ste/ rigs kyi bu/ de</text></item>
<item><p>80a7</p><section>mdo sde</section><text>dag kun kyang mu stegs can gcig la gnas pa yin par rig par bya'o/ /'jam dpal/ 'di lta ste/ dper na/ ri dwags kyi rgyal po seng+ge'i mdun du ni/ ri dwags phra</text></item>
<item><p>80b1</p><section>mdo sde</section><text>mo thams cad gnas par mi nus so/ /'jam dpal/ de bzhin du gzhan mu stegs can spyod pa pa dang / kun tu rgyu thams cad kyis de bzhin gshegs pa'i yul mnan par bya</text></item>
<item><p>80b2</p><section>mdo sde</section><text>ba'am| de bzhin gshegs pa skyes bu seng+ge chen po stobs bcu mnga' ba mi 'jigs pa bzhi brnyes pa'i mdun du gnas par bya ba'am/ brtsad par bya bar de bzhin gshegs</text></item>
<item><p>80b3</p><section>mdo sde</section><text>pa'i byin gyi rlabs ma gtogs par mi nus te/ de ni/ gnas med do/ /'jam dpal/ 'di lta ste/ dper na/ nyi ma'i dkyil 'khor shar zhing 'od zer mang po bkye ba'i tshe</text></item>
<item><p>80b4</p><section>mdo sde</section><text>srin bu me khyer thams cad kyang 'od med par 'gyur zhing / me dang / nor bu dang / skar ma thams cad kyi 'od zer rnams kyang mi snang ngo / /'jam dpal/ de bzhin du de bzhin</text></item>
<item><p>80b5</p><section>mdo sde</section><text>gshegs pa nyi ma'i dkyil 'khor chen po shar zhing ye shes kyi 'od zer mang po bkye ba'i tshe gzhan mu stegs can spyod pa pa dang / kun tu rgyu thams cad zil gyis non cing mi snang</text></item>
<item><p>80b6</p><section>mdo sde</section><text>po/ /'jam dpal/ 'di lta ste/ dper na/ lcags kyi rgyal po khab long sa'i phyogs gang du byung ba der khab long mi 'dre ba'i mtshan nyid kyi phyir lcags thams cad mi gnas</text></item>
<item><p>80b7</p><section>mdo sde</section><text>so| |'jam dpal/ de bzhin du sangs rgyas kyi zhing gang du sangs rgyas byung bar gyur pa der ni/ gzhan mu stegs can spyod pa pa dang / kun tu rgyu thams cad rgyu ba med par rig par</text></item>
<item><p>81a1</p><section>mdo sde</section><text>bya'o| |de ci'i phyir zhe na/ de ni/ sangs rgyas byung ba'i mi 'dre ba'i chos kyi mtshan nyid kyi phyir ro/ /'jam dpal/ 'di lta ste/ dper na/</text></item>
<item><p>81a2</p><section>mdo sde</section><text>rin po che'i rgyal po yid bzhin gyi nor bu gang du byung ba der ni/ mching bu rnams mi 'byung ngo / /'jam dpal/ de bzhin du de bzhin gshegs pa ye shes rin po che chen po</text></item>
<item><p>81a3</p><section>mdo sde</section><text>gang du byung ba der ni/ gzhan mu stegs can spyod pa pa dang / kun tu rgyu thams cad mi 'byung bar rig par bya'o/ /'jam dpal/ 'di lta ste/ dper na/ rin po che'i</text></item>
<item><p>81a4</p><section>mdo sde</section><text>'byung khungs gang nas dzam+bu'i chu bo'i gser byung ba de nas lcags 'gyes kyi phung po mi 'byung ngo / /'jam dpal/ de bzhin du 'jig rten gyi khams gang du de bzhin</text></item>
<item><p>81a5</p><section>mdo sde</section><text>gshegs pa byung ba der gzhan mu stegs can spyod pa pa dang / kun tu rgyu thams cad mi 'byung ngo / /'jam dpal/ rnam grangs des kyang 'di ltar de bzhin gshegs</text></item>
<item><p>81a6</p><section>mdo sde</section><text>pa gang du byung ba der gzhan mu stegs can spyod pa pa dang / kun tu rgyu thams cad mi 'byung par rig par bya'o/ /'jam dpal/ yang sangs rgyas kyi zhing 'di na gzhan</text></item>
<item><p>81a7</p><section>mdo sde</section><text>mu stegs can spyod pa pa dang / kun tu rgyu gang dag snang ba 'di'ang de bzhin gshegs pa'i byin gyi rlabs dang / thabs la mkhas pa'i yul bsam gyis mi khyab pa yin par</text></item>
<item><p>81b1</p><section>mdo sde</section><text>rig par bya'o/ /de ci'i phyir zhe na/ 'di ltar mu stegs can gzhan gyi sgo 'di dag thams cad ni/ rnam par thar pa bsam gyis mi khyab pa'i sgo la gnas pa dag ste/ shes</text></item>
<item><p>81b2</p><section>mdo sde</section><text>rab kyi pha rol tu phyin pa las nges par byung ba dag go /thabs la mkhas pas rnam par rtse ba dag go /sangs rgyas dang / chos dang / dge 'dun yid la bya ba ma btang ba dag go /sems</text></item>
<item><p>81b3</p><section>mdo sde</section><text>can yongs su smin par bya ba rnams la dam pa'i pha rol tu song pa dag go /sems can yongs su smin par bya ba'i phyir de bzhin gshegs pa'i byin gyi rlabs kyis byin gyis brlabs</text></item>
<item><p>81b4</p><section>mdo sde</section><text>pa dag go /bstan pa 'di bshad pa na lha'i bu nyan thos kyi theg pa la gnas pa brgyad stong gis theg pa gcig ces thos nas bla na med pa yang dag par rdzogs pa'i byang chub tu</text></item>
<item><p>81b5</p><section>mdo sde</section><text>sems bskyed par gyur to/ /dge slong lnga brgyas theg pa gcig tu yang dag par 'du ba'i sgron ma'i ting nge 'dzin thob par gyur to/ /byang chub sems dpa' stong nyis brgyas mi</text></item>
<item><p>81b6</p><section>mdo sde</section><text>skye ba'i chos la bzod pa thob par gyur to/ /stong gsum gyi stong chen po'i 'jig rten gyi khams 'di'ang rnam pa drug tu rab tu g.yos par gyur to/ /steng gi bar snang las kyang</text></item>
<item><p>81b7</p><section>mdo sde</section><text>lha'i me tog ut+pa la dang / pad+ma dang / ku mu da dang / pad+ma dkar po'i char mngon par pang bo/ /lha'i tsan+dan gyi phye ma'i char dag kyang de bzhin gshegs pa'i zhabs kyi drung du</text></item>
<item><p>82a1</p><section>mdo sde</section><text>bab par gyur to/ /lha'i bu 'bum dag kyang steng gi bar snang la 'dug nas ca co dang / ga zha'i sgra brgya stong du ma byung bar gyur te lha'i gos</text></item>
<item><p>82a2</p><section>mdo sde</section><text>dag kyang g.yab mo thabs su g.yob bo/ /lha'i rnga dag kyang brdungs par gyur to/ /ched du brjod pa 'di skad kyang ched du brjod de/ kye ma sngon ma thos pa'i chos kyi rnam grangs</text></item>
<item><p>82a3</p><section>mdo sde</section><text>'jig rten du byung ngo / /bcom ldan 'das/ chos kyi rnam grangs 'di yun ring por dzam+bu'i gling na gnas par gyur cig /ces pa rjod do/ /dge slong ma brgyad brgyas kyang</text></item>
<item><p>82a4</p><section>mdo sde</section><text>rang rang gi bla gos de bzhin gshegs pa'i sku la gsol par gyur to/ /de nas bcom ldan 'das kyis de'i tshe don 'di nyid rgya cher bstan pa'i phyir tshigs su bcad pa 'di dag</text></item>
<item><p>82a5</p><section>mdo sde</section><text>bka' stsal to/ /nga yi thabs yul bsam gyis mi khyab 'di/ /'jam dpal khyod kyis de ltar shes par gyis/ /bcud kyi dus la byang chub sangs rgyas kyang / /'di 'dra'i</text></item>
<item><p>82a6</p><section>mdo sde</section><text>dus ni nga ni ston pa mdzad/ /nga la dus kyi nyes pa mi mnga' ste/ /chos kyi dus ni rtag tu nye bar gnas/ /nga las sems can chos thos 'jug par byed/ /sems can skyon</text></item>
<item><p>82a7</p><section>mdo sde</section><text>ni nam yang yod ma yin/ /yon tan rdzas kyi khyad kyis bskal pa'i bcud/ /dri med yongs su dag pa zhing gi bcud/ /dus kyi bcud la byang chub ngas brnyes te/ /de bas nga la rnyog</text></item>
<item><p>82b1</p><section>mdo sde</section><text>ma yong med do/ /ngas ni bskal pa bye ba ji snyed kyis/ /sangs rgyas ye shes mtshungs med bsgrubs byas pa/ /byang chub brnyes nas de srid nga yi tshe/ /bar ma dor na mya ngan 'da'</text></item>
<item><p>82b2</p><section>mdo sde</section><text>ba med| |'on kyang mya ngan 'da' ba ngas bstan te/ /rtag pa'i 'du shes can rnams mi rtag bstan/ /lhag ma lus pa ltar yang ngas bstan te/ /nga yi tshe ni phyi ma'i mthar brtags</text></item>
<item><p>82b3</p><section>mdo sde</section><text>so| |nga yi mya ngan 'da' gcig theg pa gcig /nga yi theg pa tha dad med pa ste/ /yang dag tu ni theg pa gcig tu bstan/ /de ni thabs kyi yul du shes par gyis/ /rgyud</text></item>
<item><p>82b4</p><section>mdo sde</section><text>zhan bsam pa chung ba'i skye bo dag /'phral du thos pas 'jigs par 'gyur srid ces/ /de dag rnams la theg pa gsum bstan gyi/ /theg pa gcig ste theg pa gnyis su</text></item>
<item><p>82b5</p><section>mdo sde</section><text>med| |ngas bstan 'di sa ni chos la mos pa dang / /bstan pa'i lam la de bzhin 'jug 'gyur zhes/ /theg pa gcig po rnam pa gsum du bstan/ /theg pa tha dad nam yang yod</text></item>
<item><p>82b6</p><section>mdo sde</section><text>pa min| |dper na 'phong shes pha rol phyin gyur pa/ /shes pa de nyid rnam pa gsum du ston/ /de bzhin ston pa chos la mkhas pa'i mchog /theg pa gcig po rnam pa</text></item>
<item><p>82b7</p><section>mdo sde</section><text>gsum du ston/ /'dren pa sems can kun la mnyam pa'i sems/ /nga la tha dad 'du shes nam yang med/ /theg pa dman pa gzhan la ngas bstan na/ /de ni nga la ser sna'i</text></item>
<item><p>83a1</p><section>mdo sde</section><text>skyon du 'gyur/ /dper na rin chen dam pa an+da rnyil/ /gang dang gang gi gnas su bzhag gyur pa/ /phyogs de thams cad mdog gcig</text></item>
<item><p>83a2</p><section>mdo sde</section><text>sgyur byed de/ /kha dog sngon por gyur kyang rtog pa med/ /'jig rten 'dren pa ye shes rin chen yang / /de bzhin 'od 'gyed zhing kun rgyas mdzad cing / /srog chags</text></item>
<item><p>83a3</p><section>mdo sde</section><text>thams cad kha dog gcig sgyur te/ /byang chub mchog sgyur rnam rtog sems mi mnga'/ /dper na me stag chung du 'phel gyur na/ /me lce chen po 'bar zhing mched</text></item>
<item><p>83a4</p><section>mdo sde</section><text>pa ltar| |nyan thos ye shes me yi me stag kyang / /de nyid sangs rgyas yon tan me lce skyed/ /dper na gang dag ri rgyal lhun po'i drung / /phyin pa de dag de mthus mdog</text></item>
<item><p>83a5</p><section>mdo sde</section><text>gcig 'gyur/ /de bzhin stobs bcu dag na gang 'ongs pa/ /mkhas pa de dag byang chub mchog tu 'gyur/ /dper na sbrang ma dag gi mchu yis ni/ /bzang dang mi</text></item>
<item><p>83a6</p><section>mdo sde</section><text>bzang sna tshogs gang blangs pa/ /de dag thams cad gcig tu bsags byas shing / /sbrang rtsi nyid du sgyur bar byed pa ltar/ /de bzhin mkhas pa 'jig rten grags</text></item>
<item><p>83a7</p><section>mdo sde</section><text>pa yang / /theg pa gsum po nye bar bstan mdzad cing / /dkar po thams cad yongs su bsdus mdzad de/ /mtshan nyid med pa'i byang chub mtshan du sgyur/ /rgyal po 'khor</text></item>
<item><p>83b1</p><section>mdo sde</section><text>los bsgyur la 'tshe med de/ /de la bsngo ba'i dmag tshogs yod ma yin/ /chos kyi rgyal srid chen po ngas bzung na/ /de la mu stegs can gyi yul med do/ /dper na nyi ma'i</text></item>
<item><p>83b2</p><section>mdo sde</section><text>dkyil 'khor shar gyur na/ /srin bu me khyer kun 'od zil gyis gnon/ /de bzhin ye shes dkyil 'khor shar gyur na/ /mu stegs can rnams thams cad 'od med 'gyur/ /yul</text></item>
<item><p>83b3</p><section>mdo sde</section><text>ni gang na khab long gnas gyur pa/ /de na lcags kyi rnam pa gzhan med de/ /zhing mchog gang na de bzhin gshegs bzhugs pa/ /der ni mu stegs can rnams 'byung ba med/ /</text></item>
<item><p>83b4</p><section>mdo sde</section><text>gser gyi rgyal po yul gang byung gyur pa/ /de nas 'gyes pa'i phung po'i lcags mi 'byung / /gang du 'dren pas byang chub brnyes gyur pa/ /zhing der mu stegs can gyi tshogs</text></item>
<item><p>83b5</p><section>mdo sde</section><text>mi 'byung / /yid bzhin nor bu mching bu phrad 'gyur ba/ /bden pa'i tshul du nam yang 'byung ba med/ /de bzhin sangs rgyas rin chen mu stegs can/ /zhing gcig tu ni</text></item>
<item><p>83b6</p><section>mdo sde</section><text>nam yang 'byung mi 'gyur/ /mu stegs can sgo 'di kun bsam gtan dang / /mngon shes dbang sgyur mkhas yin shes par gyis/ /shes rab thabs kyi spyod pas blo ldan</text></item>
<item><p>83b7</p><section>mdo sde</section><text>rnams| |rnam par 'phrul pa sna tshogs ston par byed/ /thabs kyi yul de thos par gyur pa'i tshe/ /rgyal ba'i sras rnams thams cad dgar gyur te/ /dga' skyes nyams</text></item>
<item><p>84a1</p><section>mdo sde</section><text>bde mtshungs pa med thob nas/ /rnam par 'dren la me tog mang pos gtor/ /sa chen 'di yang rnam pa drug tu g.yos/ /lha yi rnga yang bar</text></item>
<item><p>84a2</p><section>mdo sde</section><text>snang mkha' las rdung / /lha mang bye ba mkha' las thal sbyor zhing / /'dren pa de la legs so legs zhes gsol/ /theg pa gcig tu bstan pa'i le'u ste/ bzhi</text></item>
<item><p>84a3</p><section>mdo sde</section><text>pa'o|| //de'i tshe lho phyogs kyi rgyud chen po nas gcer bu pa'i bu bden smra zhes bya ba gcer bu pa 'bum phrag brgyad cu dang lhan cig tu yul rgyu ba spyod</text></item>
<item><p>84a4</p><section>mdo sde</section><text>cing rim gyis grong khyer chen po 'phags rgyal du phyin to/ /de de ltar skye bo'i tshogs mang po dang 'grogs shing ca co dang / ga zha 'bum dag byed pa phyi bzhin 'brang zhing</text></item>
<item><p>84a5</p><section>mdo sde</section><text>gcer bu pa'i bu bden smra lho phyogs kyi rgyud nas gcer bu pa 'bum phrag brgyad cu dang lhan cig tu grong khyer 'phags rgyal du phyin nas skye bo'i tshogs chen po du mas yongs</text></item>
<item><p>84a6</p><section>mdo sde</section><text>su bskor cing mdun du bdar ba zhig yod do/ /zhes rgyal po gtum po rab snang gis thos te/ thos nas kyang rgyal po gtum po rab snang gcer bu pa'i bu bden smra la sems</text></item>
<item><p>84a7</p><section>mdo sde</section><text>dang bar gyur to/ /de sems dang bar gyur nas blon po chen po dang / zhabs 'bring pa dang / chab sgo ba dang / 'khor ba dang / grong khyer ba dang / yul gyi mi dang / yul 'khor</text></item>
<item><p>84b1</p><section>mdo sde</section><text>ba dang / mdun na 'don dang / rgyal bu rnams dang lhan cig tu yan lag bzhi pa'i dpung gi tshogs dang bcas te glang po chen po dang / rta pa dang / shing rta dang / dpung bu chung dag</text></item>
<item><p>84b2</p><section>mdo sde</section><text>rjes su 'brang zhing rgyal po'i mthu chen po dang / rgyal po'i phun sum tshogs pa chen po dang chas te bum pa gang ba 'bum dag gis ni/ mdun du drangs/ rol mo sil snyan 'bum</text></item>
<item><p>84b3</p><section>mdo sde</section><text>dag ni| brdungs shing dkrol/ dung 'bum dag ni/ bus/ gdugs dang / rgyal mtshan dang / ba dan dang / 'phan ring 'bum dag ni/ bsgrengs/ me tog ut+pal dang /</text></item>
<item><p>84b4</p><section>mdo sde</section><text>pad+ma dang / ku mu da dang / pad+ma dkar po dang / mya ngan 'tshang dang / ba ku la dang / ti la ka dang / a ti mug+ta ka dag gis ni/ lam chal par bkang ste gcer bu pa'i bu bden</text></item>
<item><p>84b5</p><section>mdo sde</section><text>smra bsu ba'i phyir dong ngo / /de nas gcer bu pa'i bu bden smras rgyal po gtum po rab snang mngon du 'ong ba mthong nas lam nas bzur te shing drung zhig tu stan bting nas 'dug go /</text></item>
<item><p>84b6</p><section>mdo sde</section><text>de nas rgyal po gtum po rab snang gis gcer bu pa'i bu bden smra shing drung du 'dug par shes nas glang po che las babs te rkang pas song nas legs par brjod de/ bdag gi khri</text></item>
<item><p>84b7</p><section>mdo sde</section><text>rin po che'i rtsa ba can la 'dug go /de nas gcer bu pa'i bu bden smras rgyal po gtum po rab snang la yang dag par dga' ba'i gtam byas pa/ rgyal po chen po/ byon pa legs so/ /</text></item>
<item><p>85a1</p><section>mdo sde</section><text>'di ltar khyod phun sum tshogs pa rgya chen pos dang nges pa ma nyams par dge sbyong dang / bram ze'i gan du byon pa legs so/ /rgyal po chen po/ /</text></item>
<item><p>85a2</p><section>mdo sde</section><text>khyod kyi rgyal srid la 'tshe ba ma mchis sam/ gnod par bgyid pa ma mchis sam/ ma nyams ma dmas sam/ khyod kyi khams na ma rungs pa dang / bkrabs pa dang /</text></item>
<item><p>85a3</p><section>mdo sde</section><text>rol mo mkhan dang / rkun po dang / yang rgod dang / la gcan pa dang / ram pa dang / phyi ba pa dag gis rgyal srid la gnod par ma gyur tam/ rgyal po chen po/ khyod</text></item>
<item><p>85a4</p><section>mdo sde</section><text>kyi khams na dge slong dang / bram ze dag gnas dang / kha zas dang / gos dang / chos sgrub pa'i yo byad kyis nyon mi mongs shing bde bar gnas sam/ rgyal po chen po/</text></item>
<item><p>85a5</p><section>mdo sde</section><text>khyod kyi khams na rngon pa dang / nya pa dang / khyi ra ba dang / phag tshong dang / shan pa dang / sprul 'dzin pa dang / bya ba dag gis dud 'gro'i skye gnas su gtogs</text></item>
<item><p>85a6</p><section>mdo sde</section><text>pa'i srog chags rnams gtses par ma gyur tam/ rgyal po chen po/ khyod kyang de tsam mi rigs par rgyal srid la mnga' mi mdzad dam/ rkang gnyis pa dang / rkang bzhi</text></item>
<item><p>85a7</p><section>mdo sde</section><text>pa dang / rkang med pa dang / rkang mang gi srog chags rnams la gtse ba'i blo ma skyes lags grang / de ci'i slad du zhe na/ rgyal po chen po/ sems can thams cad la ni/</text></item>
<item><p>85b1</p><section>mdo sde</section><text>srog phangs kyi/ rgyal po chen po/ de'i slad du khyod kyis srog gcod pa spong zhing chad pa spang ba dang / mtho 'tsham pa ma mchis par mdzad cing ma byin par len pa spang zhing bdag</text></item>
<item><p>85b2</p><section>mdo sde</section><text>gi longs spyod kyis chog mkhyen pa dang / gzhan gyi longs spyod la gnod pa ma mchis par mdzod cig /'dod pa la log par g.yem pa spang zhing bdag gi btsun mo la dgyes</text></item>
<item><p>85b3</p><section>mdo sde</section><text>pa dang / gzhan gyi mchis brang la bzhed pa ma mchis par mdzod cig /brdzun du smra ba spang zhing med par gsung ba dang / chos dang ldan par brjod par mdzod cig /phra ma'i</text></item>
<item><p>85b4</p><section>mdo sde</section><text>tshig spang zhing dbyen gyi tshig ma mchis pa dang / 'dum par bgyi bar mdzod cig /ngag rtsub po spang zhing snyan pa dang / 'jam pa'i tshig tu brjod par mdzod cig /tshig bkyal</text></item>
<item><p>85b5</p><section>mdo sde</section><text>pa spang zhing ji ltar gsungs pa bzhin du bgyi ba dang / nges par brjod par mdzod cig /rgyal po chen po/ khyod kyis gzhan gyi longs spyod rnams dang / gzhan gyi nor rnams la</text></item>
<item><p>85b6</p><section>mdo sde</section><text>brnab sems su mi bgyi ste/ de'i gong du rjes su dgyes pa'i thugs bskyed par mdzod cig /rgyal po chen po/ khyod kyis gnod sems ma mchis shing byams pa dang ldan pa dang /</text></item>
<item><p>85b7</p><section>mdo sde</section><text>yid kyi las kyi mtha' yongs su dag par mdzod cig /log par lta ba spang zhing rang gi las kyi 'bras bu gzigs pa dang / 'phags pa rnams kyi yang dag par lta ba'i rjes snyigs</text></item>
<item><p>86a1</p><section>mdo sde</section><text>par mdzod cig /de ci'i slad du zhe na/ rgyal po chen po/ srog gcod pas ni/ sems can dmyal bar khrid par 'gyur ro/ /dud 'gro'i skye gnas</text></item>
<item><p>86a2</p><section>mdo sde</section><text>su khrid par 'gyur ro/ /gshin rje'i 'jig rten du khrid par 'gyur ro/ /de nas gal te mi'i nang du skyes na'ang rnam par smin pa gnyis mngon par 'grub ste/ tshe thung ba dang / nad</text></item>
<item><p>86a3</p><section>mdo sde</section><text>mang ba'o/ /ma byin par len pas ni/ sems can dmyal bar khrid par 'gyur ro/ /dud 'gro'i skye gnas su khrid par 'gyur ro/ /gshin rje'i 'jig rten du khrid par 'gyur</text></item>
<item><p>86a4</p><section>mdo sde</section><text>ro| |de nas gal te mi'i nang du skyes na'ang rnam par smin pa gnyis mngon par 'grub ste/ longs spyod chung ba nyid dang / longs spyod thun mong can nyid do/ /'dod pa la log</text></item>
<item><p>86a5</p><section>mdo sde</section><text>par g.yem pas ni/ sems can dmyal bar khrid par 'gyur ro/ /dud 'gro'i skye gnas su khrid par 'gyur ro/ /gshin rje'i 'jig rten du khrid par 'gyur ro/ /de nas gal</text></item>
<item><p>86a6</p><section>mdo sde</section><text>te mi'i nang du skyes na'ang rnam par smin pa gnyis mngon par 'grub ste/ g.yog 'khor mi srun pa dang / 'gran zla dang bcas pa'i chung ma can du 'gyur ro/ /brdzun du smra bas</text></item>
<item><p>86a7</p><section>mdo sde</section><text>ni| sems can dmyal bar khrid par 'gyur ro/ /dud 'gro'i skye gnas su khrid par 'gyur ro/ /gshin rje'i 'jig rten du khrid par 'gyur ro/ /de nas gal te mi'i nang du skyes</text></item>
<item><p>86b1</p><section>mdo sde</section><text>na'ang rnam par smin pa gnyis mngon par 'grub ste/ skur pa mang ba nyid dang / gzhan gyis slu ba nyid do/ /phra ma'i tshig gis ni/ sems can dmyal na khrid par 'gyur ro/ /</text></item>
<item><p>86b2</p><section>mdo sde</section><text>dud 'gro'i skye gnas su khrid par 'gyur ro/ /gshin rje'i 'jig rten du khrid par 'gyur ro/ /de nas gal te mi'i nang du skyes na'ang rnam par smin pa gnyis mngon par 'grub ste/</text></item>
<item><p>86b3</p><section>mdo sde</section><text>g.yog 'khor mi 'dum pa nyid dang / g.yog 'khor ngan pa nyid do/ /ngag rtsub pos ni/ sems can dmyal bar khrid par 'gyur ro/ /dud 'gro'i skye gnas su khrid par 'gyur</text></item>
<item><p>86b4</p><section>mdo sde</section><text>ro| |gshin rje'i 'jig rten du khrid par 'gyur ro/ /de nas gal te mi'i nang du skyes na'ang rnam par smin pa gnyis mngon par 'grub ste/ yid du mi 'ong ba'i tshig thos pa nyid dang /</text></item>
<item><p>86b5</p><section>mdo sde</section><text>'thab mo'i tshig nyid do/ /tshig 'khyal pas ni/ sems can dmyal bar khrid par 'gyur ro/ /dud 'gro'i skye gnas su khrid par 'gyur ro/ /gshin rje'i 'jig rten du khrid par</text></item>
<item><p>86b6</p><section>mdo sde</section><text>'gyur ro/ /de nas gal te mi'i nang du skyes na'ang rnam par smin pa gnyis mngon par 'grub ste/ tshig mi btsun pa nyid dang / ma nges pa'i spobs pa nyid do/ /brnab sems</text></item>
<item><p>86b7</p><section>mdo sde</section><text>kyis ni| sems can dmyal bar khrid par 'gyur ro/ /dud 'gro'i skye gnas su khrid par 'gyur ro/ /gshin rje'i 'jig rten du khrid par 'gyur ro/ /de nas gal te mi'i nang du skyes</text></item>
<item><p>87a1</p><section>mdo sde</section><text>na'ang rnam par smin pa gnyis mngon par 'grub ste/ chog mi shes pa nyid dang / 'dod pa che ba nyid dang / /gnod sems kyis ni/ sems can</text></item>
<item><p>87a2</p><section>mdo sde</section><text>dmyal bar khrid par 'gyur ro/ /dud 'gro'i skye gnas su khrid par 'gyur ro/ /gshin rje'i 'jig rten du khrid par 'gyur ro/ /de nas gal te mi'i nang du skyes na'ang rnam</text></item>
<item><p>87a3</p><section>mdo sde</section><text>par smin pa gnyis mngon par 'grub ste/ mi phan pa tshol ba nyid dang / gzhan la gnod pa byed pa nyid do/ /log par lta bas ni/ sems can dmyal bar</text></item>
<item><p>87a4</p><section>mdo sde</section><text>khrid par 'gyur ro/ /dud 'gro'i skye gnas su khrid par 'gyur ro/ /gshin rje'i 'jig rten du khrid par 'gyur ro/ /de nas gal te mi'i nang du skyes na'ang rnam par smin</text></item>
<item><p>87a5</p><section>mdo sde</section><text>pa gnyis mngon par 'grub ste/ lta ba ngan par ltung bar 'gyur ba dang / g.yo sgyu can du 'gyur ba'o/ /rgyal po chen po/ de ltar na/ mi dge ba bcu'i las kyi lam</text></item>
<item><p>87a6</p><section>mdo sde</section><text>'di dag gis ni/ sdug bsngal gyi phung po che zhing tshad ma mchis par yang dag par 'du bar 'gyur ro/ /rgyal po chen po/ de'i slad du bag mchis pa dang / mi rtag par</text></item>
<item><p>87a7</p><section>mdo sde</section><text>so sor brtag pa mang bar mdzod cig /rgyal po chen po/ 'tsho ba'i yun ni/ thung ngo / /tshe'i tshad ni/ ring por mi thub bo/ /pha rol tu ni/ bzhud 'tshal lo/ /tshe'i 'du byed</text></item>
<item><p>87b1</p><section>mdo sde</section><text>ni| ri'i 'bab chu ltar mi brtan zhing g.yo ste/ skad cig kyang mi gnas kyi/ de'i slad du rgyal po chen po/ las kyi rnam par smin pa'i drungs mi 'byung zhing 'jig rten pha rol gyi</text></item>
<item><p>87b2</p><section>mdo sde</section><text>'jigs pa gzigs par mdzod cig /de nas gcer bu pa'i bu bden smras don 'di nyid rgya cher bstan pa'i phyir de'i tshe tshigs su bcad pa 'di dag smras so/ /sa yi bdag po rtag</text></item>
<item><p>87b3</p><section>mdo sde</section><text>tu bag yod mdzod/ /bag med sems can dmyal ba'i g.yang sar bor/ /bag med spyod pa sems can dmyal bar mchi/ /bag mchis gang lags de ni mtho ris mchi/ /</text></item>
<item><p>87b4</p><section>mdo sde</section><text>rgyal po khyod ni srog gcod ma mdzad cig /skye bo kun la srog ni rab tu phangs/ /de bas yun ring tshe srung su 'dod pas/ /yid kyi dgu la'ang srog gcod mi bsam mo/ /'jig</text></item>
<item><p>87b5</p><section>mdo sde</section><text>rten skyong ba rku ba rtag tu spongs/ /des ni longs spyod 'byor pa brtan pa thob/ /srog chen nyon mongs thun khol bsags bsags pa/ /gzhan nor blangs pas dbul po nyid du</text></item>
<item><p>87b6</p><section>mdo sde</section><text>'gyur| |gzhan gyi chung ma rtag tu spong mdzad cing / /sa yi bdag po btsun mos 'tshal bar mdzod/ /des na rang gi btsun mo sdug par 'gyur/ /btsun mo dgra zla ma mchis thob</text></item>
<item><p>87b7</p><section>mdo sde</section><text>par mchi/ /brdzun gyi tshig ni nam yang brjod ma mdzad/ /rgyal po dbang po dam bcas med par mdzod/ /bden par smra ba dbang po'i gnas su mchi/ /brdzun du gang smra gshin rje'i</text></item>
<item><p>88a1</p><section>mdo sde</section><text>'jig rten mchi/ /phra ma'i skyon ldan tshig ni yongs spangs nas/ /skye bo bye ba 'dum par sdums bgyid na/ /mi phyed g.yog 'khor 'phags</text></item>
<item><p>88a2</p><section>mdo sde</section><text>pa thob par 'gyur/ /'di nas shi 'phos mtho ris rab tu mchi/ /sa yi bdag po ngag rtsub spang bar mdzod/ /gzhan gyi rnar snyan bde ba bka' stsol cig /de rgyus</text></item>
<item><p>88a3</p><section>mdo sde</section><text>'jig rten pha rol lha dag gi/ sna tshogs yid 'ong mtho ris tshig gsan 'gyur/ /bkyal ba'i tshig rnams rnam par spang mdzad de/ /shin tu nges shing brtan pa'i</text></item>
<item><p>88a4</p><section>mdo sde</section><text>tshig kyang gsungs/ /pha rol lha yi dbang phyug 'jig rten du/ /sems can rnams la btsun pa'i tshig ldan 'gyur/ /gzhan gyi phun sum tshogs pa mthong gyur na/ /</text></item>
<item><p>88a5</p><section>mdo sde</section><text>skye rgu'i bdag po phan 'tshal chags mi bgyi/ /gzhan gyi longs spyod dag la chags bgyis na/ /longs spyod thun mong can du nges 'gyur ro/ /sa yi bdag po</text></item>
<item><p>88a6</p><section>mdo sde</section><text>gnod sems ma mdzad cig /sems can rnams la byams pa rtag tu mdzod/ /gnod sems ldan pa'i mi rnams shi 'phos nas/ /dge ba bgyis kyang mnar med</text></item>
<item><p>88a7</p><section>mdo sde</section><text>dmyal bar mchi/ /mi yi bdag po log par lta spong mdzod/ /yang dag gzigs pas bdag nyid brtan par mdzod/ /dge chos 'di dag yang dag blangs bgyis</text></item>
<item><p>88b1</p><section>mdo sde</section><text>na| |lha yi gzhal med khang du dgyes par 'gyur/ /dge slong bram ze tshul khrims ldan pa dang / /yab dang yum la mchod pa gus bgyis na/ /ngan song sa chen khyod kyis</text></item>
<item><p>88b2</p><section>mdo sde</section><text>spangs 'gyur zhing / mtho ris dgyes pa'i brnyes pas dgyes par 'gyur/ /de nas gcer du ba'i bu bden smras rgyal po gtum po rab snang la bag yod pa dang ldan pa'i</text></item>
<item><p>88b3</p><section>mdo sde</section><text>gtam de lta bu byas nas cang mi smra bar 'dug go /rgyal po'i drung du phyin pa'i le'u ste/ lnga pa'o// //de nas rgyal po gtum po rab snang gis gcer</text></item>
<item><p>88b4</p><section>mdo sde</section><text>bu ba'i bu bden smra'i tshig de la mngon par dga' ste yang dag par dga' bar 'gyur ba dang / yang dag par chags par 'gyur ba'i gtam sna tshogs byas nas gnod pa</text></item>
<item><p>88b5</p><section>mdo sde</section><text>chung ba dang / nyam nga pa nyung ba'i gtam dris te 'di skad ces smras so/ /bram ze/ gal te bdag gis dris pa la dris pa lan gdab par khyod kyis skabs dbye na/ phyogs</text></item>
<item><p>88b6</p><section>mdo sde</section><text>'ga' zhig dri'o/ /de skad ces smras pa dang / gcer bu pa'i bu bden smras rgyal po gtum po rab snang la 'di skad ces smras so/ /rgyal po chen po/ ci dang ci bzhed pa</text></item>
<item><p>88b7</p><section>mdo sde</section><text>smras gsol/ smras pa de dang de nyid kyi lan gsol pas bdag gis khyod kyi thugs rangs par bgyi'o/ /skabs phye bas de nas rgyal po gtum po rab snang gis gcer bu pa'i</text></item>
<item><p>89a1</p><section>mdo sde</section><text>bu bden smras la 'di skad ces smras so/ /bram ze/ skye rgu skye rgu zhes bya na/ de ltar skye rgu zhes bya ba de chos gang gi tshig bla dgas yin/ smras</text></item>
<item><p>89a2</p><section>mdo sde</section><text>pa| rgyal po chen po/ de ltar skye rgu zhes bgyi ba ni/ nye bar len pa'i phung po lnga'i tshig bla dwags te/ lnga po gang zhe na/ gzugs nye bar len pa'i phung po dang / tshor ba</text></item>
<item><p>89a3</p><section>mdo sde</section><text>dang / 'du shes dang / 'du byed rnams dang / rnam par shes pa nye bar len pa'i phung po'o/ /rgyal po chen po/ yang nye bar len pa'i phung po lnga po de dag nyid nye bar</text></item>
<item><p>89a4</p><section>mdo sde</section><text>bzung ste sems can gyi 'jig rten dang / snod kyi 'jig rten gdags pa lags so/ /de la sems can gyi 'jig rten gdags pa ni/ skye gnas bzhis zin pa ste /</text></item>
<item><p>89a5</p><section>mdo sde</section><text>mngal nas skye ba dang / sgo nga las skye ba dang / drod gsher las skye ba dang / brdzus te skye ba'o/ /snod kyi 'jig rten gdags pa ni/ sa dang / chu dang / me dang / rlung</text></item>
<item><p>89a6</p><section>mdo sde</section><text>dang / nam mkha'i khams kyis zin pa'o/ /smras pa/ bram ze/ skye rgu skyong ba gang yin/ smras pa/ rgyal po chen po/ /rang gi las kyi dbang dang / bdag po'o/ /smras</text></item>
<item><p>89a7</p><section>mdo sde</section><text>pa| bram ze/ rnam pa gang gis ji ltar rang gi las kyi dbang gis skye rgu skyong bar byed/ smras pa/ rgyal po chen po/ /sems can gang dag rang gi las kyi dbang gis</text></item>
<item><p>89b1</p><section>mdo sde</section><text>rnam pa de lta bu'i gnas su skyes shing bdag gir bgyi ba ma mchis pa dang / yongs su bzung ba ma mchis pa dang / ma rmongs ma btab pa'i yo byad rnams la spyod cing nad dang /</text></item>
<item><p>89b2</p><section>mdo sde</section><text>dgra dang / sdug bsngal chen po rnam par spangs pas gcig la gcig mi 'khu zhing ji srid 'tsho'i bar du 'byor ba dang / mdo pa'i yul du bde ba la reg par gnas shing dus la</text></item>
<item><p>89b3</p><section>mdo sde</section><text>bab ste lus zhig nas bde 'gro mtho ris kyi 'jig rten du lha'i nang du skye bar 'gyur ba dag mchis te/ 'di lta ste/ dper na/ byang gi sgra mi snyan gyi sems can lta bu dag</text></item>
<item><p>89b4</p><section>mdo sde</section><text>lags so/ /sems can gang dag rang gi las kyi dbang gis rnam pa de lta bu'i dus su skye zhing 'od rang las 'byung ba/ nam mkha' la mchi ba/ dga' ba'i kha zas dang ldan</text></item>
<item><p>89b5</p><section>mdo sde</section><text>pa| mngal nas ma skyes pa/ tshe ring ba yun ring por 'tsho ba dag mchis te/ 'di lta ste/ dper na/ bskal pa dang po ba'i sems can lta bu dag lags so/ /sems</text></item>
<item><p>89b6</p><section>mdo sde</section><text>can gang dag rang gi las kyi dbang gis sngon gyi bsod nams kyi rgyu'i stobs bskyed pa dang ldan zhing tshe 'di la phar shes pa/ mar shes pa/ dge sbyong du 'dzin pa/ bram zer 'dzin</text></item>
<item><p>89b7</p><section>mdo sde</section><text>pa| don bgyid pa/ dgos pa bgyid pa/ rigs kyi gtso bo la rim gro byed pa/ kha na ma thobs 'jigs par lta ba/ sbyin pa dag sbyin pa/ bsod nams dag bgyid pa/ nye bar gnas</text></item>
<item><p>90a1</p><section>mdo sde</section><text>pas nye bar gnas pa/ tshul khrims yang dag par bzung zhing gnas pa dag mchis te/ 'di lta ste/ dper na/ dus bzang po'i sems can</text></item>
<item><p>90a2</p><section>mdo sde</section><text>lta bu dag lags te/ de dag la rgyal por gdags pa ma mchis so/ /rgyal po chen po/ de ltar na/ bdag gi las kyi dbang ni/ skye rgu skyong zhes bgyi'o/ /smras pa/ bram</text></item>
<item><p>90a3</p><section>mdo sde</section><text>ze| ji ltar na/ skye rgu'i bdag pos skyong zhes bya/ smras pa/ rgyal po chen po/ rgyal po rnams ni/ skye rgu rnams kyi dbang po zhes bgyi ste/ de dag kyang chos dang ldan</text></item>
<item><p>90a4</p><section>mdo sde</section><text>zhing tshul khrims dang / tshul yang dag par spyod pa skye rgu rnams dga' bar sbyor bas mdzes pas na/ de'i slad du rgyal po zhes bgyi'o/ /de dag kyang rnam pa bzhi ste/ 'di</text></item>
<item><p>90a5</p><section>mdo sde</section><text>lta ste| 'khor los bsgyur ba rnams dang / rgyal po chen po rnams dang / khams kyi rgyal po rnams dang / rgyal phran rnams lags so/ /de la 'khor los bsgyur</text></item>
<item><p>90a6</p><section>mdo sde</section><text>ba zhes bgyi ba ni/ 'di na la la rgyal po 'khor los bsgyur ba rgyal rigs spyi bo nas dbang bskur ba/ mtha' bzhir rgyal pa/ chos dang ldan pa/ chos kyi rgyal po rin po</text></item>
<item><p>90a7</p><section>mdo sde</section><text>che sna bdun dang ldan pa lags so/ /de'i rin po che sna bdun ni/ 'di dag lags te/ 'di lta ste/ 'khor lo rin po che dang / glang po rin po che dang / rta rin po che</text></item>
<item><p>90b1</p><section>mdo sde</section><text>dang | bud med rin po che dang / nor bu rin po che dang / khyim bdag rin po che dang / blon po rin po che dag go /des chen po ma lus pa gnod par bsdo ba ma mchis shing 'tshe ba ma</text></item>
<item><p>90b2</p><section>mdo sde</section><text>mchis la/ chad pa ma mchis shing mtshon gyis bda' ba ma mchis pa 'di nyid chos dang mthun par snyoms pas legs par phab ste gnas lags so/ /smras pa/ rnam pa gang</text></item>
<item><p>90b3</p><section>mdo sde</section><text>gis ji ltar mtha' bzhir rgyal bar 'gyur/ smras pa/ gling bzhi la dbang bsgyur ba'i slad du'o/ /smras pa/ ji ltar na/ rnam par rgyal ba yin/ smras pa/ bka' las</text></item>
<item><p>90b4</p><section>mdo sde</section><text>'gal bar bgyid pa ma mchis pa'i slad du'o/ /smras pa/ ji ltar na/ chos dang ldan pa yin/ smras pa/ bdag nyid dge ba bcu'i las kyi lam yang dag par blangs shing</text></item>
<item><p>90b5</p><section>mdo sde</section><text>gnas pa'i slad du'o/ /smras pa/ ji ltar na/ chos kyi rgyal po yin/ smras pa/ gzhan dag dge ba bcu'i las kyi lam yang dag par blangs shing gnas su stsal pa'i</text></item>
<item><p>90b6</p><section>mdo sde</section><text>slad du'o/ /smras pa/ ci'i phyir 'khor lo rin po che dang ldan par 'gyur/ /smras pa/ tshogs chung dus rnam par rgyal zhing bde ba thob pa'i slad du'o/ /smras pa/ ci'i phyir</text></item>
<item><p>90b7</p><section>mdo sde</section><text>glang po rin po che dang / rta rin po che dang ldan par 'gyur/ smras pa/ bzhon pa'i mchog ngo mtshar gyi bde ba thob pa'i slad du'o/ /smras pa/ ci'i phyir bud med rin po che dang ldan</text></item>
<item><p>91a1</p><section>mdo sde</section><text>par 'gyur/ smras pa/ dga' ba'i mchog gis rtse ba dang / dga' ba'i bde ba thob pa'i slad du'o/ /smras pa/ ci'i phyir nor bu rin po che</text></item>
<item><p>91a2</p><section>mdo sde</section><text>dang ldan par 'gyur/ smras pa/ snang ba dam pa'i yo byad kyi bde ba thob pa'i slad du'o/ /smras pa/ ci'i phyir khyim bdag rin po che dang ldan par 'gyur/ smras pa/</text></item>
<item><p>91a3</p><section>mdo sde</section><text>longs spyod kyi dbang phyug mchog gi bde ba thob pa'i slad du'o/ /smras pa/ ci'i phyir blon po rin po che dang ldan par 'gyur/ smras pa/ bshul du zhugs na nyon mi</text></item>
<item><p>91a4</p><section>mdo sde</section><text>mongs shing skyo bar mi 'gyur ba'i bde ba thob pa'i slad du'o/ /smras pa/ ji ltar na/ sa 'di ma lus pa dag la gnas par 'gyur/ /smras pa/ mtha' dag la</text></item>
<item><p>91a5</p><section>mdo sde</section><text>gnas pa'i slad du'o/ /smras pa/ ji ltar na/ gnod par bsdo ba med pa yin/ smras pa/ phyir gol ba ma chis pa'i slad du'o/ /smras pa/ ji ltar na/ 'tshe</text></item>
<item><p>91a6</p><section>mdo sde</section><text>ba med pa yin/ smras pa/ nan gyis bgyi ba ma mchis pa'i slad du'o/ /smras pa/ ji ltar na/ chad pa med pa dang / mtshon gyis bda' ba med pa yin/ smras</text></item>
<item><p>91a7</p><section>mdo sde</section><text>ba| chad pa dang / mtshon chas gnod par bgyi ba ma mchis pa'i slad du'o/ /smras pa/ ji ltar na/ chos dang mthun pa yin/ smras pa/ mi rigs pa'i chags</text></item>
<item><p>91b1</p><section>mdo sde</section><text>pa dang / zhe sdang dang / gti mgu rnam par spangs pa'i slad du'o/ /smras pa/ ji ltar na/ snyoms pa yin/ /smras pa/ phyogs su ma lhung par yongs su skyong ba'i</text></item>
<item><p>91b2</p><section>mdo sde</section><text>slad du'o/ /smras pa/ ji ltar na/ legs par phab ste gnas par 'gyur/ smras pa/ gzhan dag rang rang gi ris nas ma skyes pa'i slad du'o/ /de ci'i slad du zhe na/</text></item>
<item><p>91b3</p><section>mdo sde</section><text>rgyal po chen po/ 'di ltar 'khor los bsgyur ba'i rgyal po gang gi tshe gling las rnam par rgyal bar bgyid pa de'i tshe de na rgyal phran ji snyed cig gnas pa de dag lhags</text></item>
<item><p>91b4</p><section>mdo sde</section><text>nas 'khor los bsgyur ba'i rgyal pho la 'di skad ces mchi'o/ /lha'i rnam par rgyal ba 'di dag ni/ 'byor pa rgyas pa/ bde ba/ lo legs pa/ skye bo mang po</text></item>
<item><p>91b5</p><section>mdo sde</section><text>dang mis gtams pa lags te/ de dag lhas bskyang ba mdzad du gsol/ bdag cag kyang lha'i zhabs 'bring 'tshal lo/ /zhes mchi'o/ /de dag la 'khor los</text></item>
<item><p>91b6</p><section>mdo sde</section><text>bsgyur ba'i rgyal po 'di skad bsgo ste/ de'i phyir yul gyi bdag po dag rang rang gi rnam par rgyal ba legs par skyongs shig /de'ang chos dang mthun pas bskyang</text></item>
<item><p>91b7</p><section>mdo sde</section><text>gi/ chos dang mi mthun pas ma yin no/ /snyoms pas bskyang gi /mi snyoms pas ma yin no/ /khyed kyis chos dang mi mthun par spyad pa'am mi rigs par spyad pas</text></item>
<item><p>92a1</p><section>mdo sde</section><text>yul 'khor na 'khod par dga' bar ma byed cig /de ltar na/ khyod kyang nga'i rjes su 'brang ba yin no/ /zhes rnam pa de lta bu'i 'khor los</text></item>
<item><p>92a2</p><section>mdo sde</section><text>bsgyur ba'i rgyal po ni/ skye rgu de ltar skyong ste/ rgyal po chen po dang / khams kyi rgyal po dang / rgyal phran de dag ni/ de'i rjes su 'brang ba lags te/ rgyal po chen</text></item>
<item><p>92a3</p><section>mdo sde</section><text>po| de ltar na/ bdag pos skye rgu skyong ba lags pa'i slad du'o/ /smras pa/ bram ze/ chos dang ldan pa'i rgyal po ci la gnas shing skye rgu skyong bar byed/ smras pa/ rgyal</text></item>
<item><p>92a4</p><section>mdo sde</section><text>po chen po/ 'khor los bsgyur ba'i rgyal po ma gtogs par gzhan ni/ bstan bcos la gnas shing skye rgu skyong lags so/ /de ci'i slad du zhe na/ 'khor los</text></item>
<item><p>92a5</p><section>mdo sde</section><text>bsgyur ba'i rgyal pos skye rgu skyong ba de'i tshe na chos ma lags pa'i 'dod pa la dga' ba la chags pa'am/ mi rigs pa'i 'dod chen gyis zil gyis non pa'am/ log</text></item>
<item><p>92a6</p><section>mdo sde</section><text>pa'i chos kyi 'khor ba de lta bu'i sems can ma mchis te/ de'i tshe 'khor los bsgyur ba'i rgyal po de rang gi chos kyi dbang gis rgyal po'i bgyi ba de dang de dag la mi ldog</text></item>
<item><p>92a7</p><section>mdo sde</section><text>pa'i rtogs pa dang ldan pas de'i don thams cad tshegs chung dus 'grub cing kun kyang mthun par gnas pas de'i slad du de la bstan bcos mi 'tshal lo/ /gang gi tshe sems</text></item>
<item><p>92b1</p><section>mdo sde</section><text>can chos ma lags pa'i 'dod pa la chags shing mi rigs pa'i 'dod chen gyis zil gyis non pa dang / log pa'i chos gyis 'khor bar gyur pa'i tshe rgyal po rnams rang rang gi</text></item>
<item><p>92b2</p><section>mdo sde</section><text>spobs pa la 'bri bar 'gyur te/ de la chos kyi skye rgu yongs su bskyang ba'i slad du drang srong chen po rnams bstan bcos dag bgyid do/ /smras pa/ bram ze/ chos ma yin</text></item>
<item><p>92b3</p><section>mdo sde</section><text>pa'i 'dod pa la chags pa gang yin/ smras pa/ rgyal po chen po/ gang mi dge ba bcu'i las kyi lam la mngon par dga' ba lags so/ /smras pa/ mi rigs pa'i</text></item>
<item><p>92b4</p><section>mdo sde</section><text>'dod chen gang yin/ smras pa/ gang rang gi lag mthus bsgrubs pa/ dus la gtogs pa/ chos dang ldan par chos kyis thob pa'i longs spyod rnams kyis chog ma</text></item>
<item><p>92b5</p><section>mdo sde</section><text>'tshal ba lags so/ /smras pa/ log pa'i chos kyis 'khor zhes bya ba gang yin/ smras pa/ don gyi bstan bcos su ming btags pa/ gnod par 'gyur ba dang ldan</text></item>
<item><p>92b6</p><section>mdo sde</section><text>pa| dam pa'i chos lhar bcos pa/ rtsod pa'i dus na skyes bu dam pa ma lags pa'i bgyis pa la mos pas yongs su bsgos pa'i lta bas yon tan du lta ba lags so/ /</text></item>
<item><p>92b7</p><section>mdo sde</section><text>smras pa| bram ze/ bstan bcos gang la chos dang ldan pa'i rgyal pos brten cing skye rgu skyong bar byed pa'i bstan bcos gang yin/ smras pa/ rgyal po chen po/ de ni/ bstan</text></item>
<item><p>93a1</p><section>mdo sde</section><text>bcos gang las mi rigs pa'i chags pa dang / mi rigs pa'i zhe sdang dang / mi rigs pa'i gti mug gi gnyen po rang bzhin nam/ rab tu</text></item>
<item><p>93a2</p><section>mdo sde</section><text>dbye ba'am/ phan yon gyi sgo nas bstan pa ste/ de la gnyen po'i rang bzhin ni/ 'di lags te/ 'di lta ste/ de'i gnyen por 'gyur ba ma chags pa dge ba'i rtsa ba</text></item>
<item><p>93a3</p><section>mdo sde</section><text>dang / zhe sdang ma mchis pa dge ba'i rtsa ba dang / gti mug ma mchis pa dge ba'i rtsa ba lags so/ /de la gnyen po kun nas slong ba ni/ 'di lags te/ 'di lta ste/</text></item>
<item><p>93a4</p><section>mdo sde</section><text>bag mchis pa dang / snying rje lags so/ /rgyal po chen po/ de la chos dang ldan pa'i rgyal po'i longs spyod rnams dang / bdag nyid kyang mi rtag par rtogs shing dran pa nye bar</text></item>
<item><p>93a5</p><section>mdo sde</section><text>bzhag pa ste/ nyes dmigs su lta zhing nges par 'byung ba 'tshal bas longs spyod cing rgyal po'i dbang phyug gi dbang bgyid pa 'di ni/ de'i bag mchis pa lags so/ /gang la gnas</text></item>
<item><p>93a6</p><section>mdo sde</section><text>te ma thob pa'i longs spyod kyi 'bras bu la nye bar mi 'tsho ba dang / thob pa'ang dus ma yin par nye bar mi 'tsho ba dang / dus la bab kyang dbul po rnams la gnod pa bgyis</text></item>
<item><p>93a7</p><section>mdo sde</section><text>shing nye bar mi 'tsho ba dang / mu ge'i gnod pa zhig byung na skye rgu rnams kyi skyabs bgyid pa dang / chom rkun gyi gnod pa dang / pha rol gyi dmag tshogs kyi gnod pa dang / gcig</text></item>
<item><p>93b1</p><section>mdo sde</section><text>la gcig gnod par gyur pa zhig byung na yang dag par phan 'dogs par bgyid pa dang / dbul po rnams la nor sbyin pa dang / mi srun pa rnams la yang dag par chad pas</text></item>
<item><p>93b2</p><section>mdo sde</section><text>gcad pa 'di ni/ de'i snying rje zhes bgyi ste/ rgyal po chen po/ chos gnyis po de dag dang ldan na/ chos dang ldan pa'i rgyal po skye rgu yang dag par skyong bar bgyid ces bgyi ba lags</text></item>
<item><p>93b3</p><section>mdo sde</section><text>te| bag mchis pa dang / snying rje gnyis lags so/ /smras pa/ bram ze/ rnam pa gang gis na/ ji ltar chos dang ldan pa'i rgyal po snying rje can mi srun pa chad pas gcod pa</text></item>
<item><p>93b4</p><section>mdo sde</section><text>yin| smras pa/ rgyal po chen po/ chos kyi rgyal po chos dang ldan pa snying rje can ni/ gnas lnga la dran pa nye bar bzhag cing mi srun pa chad pas gcod pa lags so/ /de'ang</text></item>
<item><p>93b5</p><section>mdo sde</section><text>yang dag pas lags kyi/ log pas ma lags shing / dus su lags kyi/ dus ma lags pas ma lags so/ /don dang ldan par lags kyi/ don dang mi ldan par ma lags</text></item>
<item><p>93b6</p><section>mdo sde</section><text>so| |'jam par lags kyi/ brlang bar ma lags so/ /byams pas lags kyi/ zhe sdang gis ma lags so/ /smras pa/ rnam pa gang gis ji ltar na/ yang dag pas yin</text></item>
<item><p>93b7</p><section>mdo sde</section><text>gyi| log pas ma yin zhes bya/ smras pa/ gal te g.yon la mi gnas pa ma lags kyi/ yang dag par g.yon la gnas par gyur pa'o/ /smras pa/ ji ltar na/ dus su</text></item>
<item><p>94a1</p><section>mdo sde</section><text>yin gyi| dus ma yin par ma yin zhes bya/ smras pa/ gal te rgyal pos mi srun pa chad pas gcad pa'i mthu mchis na lags kyi/ mthu</text></item>
<item><p>94a2</p><section>mdo sde</section><text>ma mchis na ma lags pa'o/ /smras pa/ ji ltar na/ don dang ldan par yin gyi/ don dang mi ldan par ma yin zhes bya/ smras pa/ gal te khas blangs pa la gnas par</text></item>
<item><p>94a3</p><section>mdo sde</section><text>bgyis pa lags kyi/ gnas par ma bgyis pa ma lags so/ /smras pa/ ji ltar na/ 'jam par yin gyi/ brlang bar ma yin zhes bya/ smras pa/ gal te skyon</text></item>
<item><p>94a4</p><section>mdo sde</section><text>brjod pa tsam gyis 'grub par rtogs pa zhig na'ang bcing ba dang bsad pa la sogs pas gnod par mi bgyi bar yang dag par skyon brjod pa lags kyi/ skyon ma brjod</text></item>
<item><p>94a5</p><section>mdo sde</section><text>par ma lags so/ /smras pa/ ji ltar na/ byams pas yin gyi/ zhe sdang gis ma yin zhes bya/ smras pa/ gal te skyon brjod pa tsam gyis mi 'grub par rtogs</text></item>
<item><p>94a6</p><section>mdo sde</section><text>pa zhig na 'gum pa dang / dbang po nyams par bgyid pa dang / yan lag gtubs pa ma gtogs par byams pa'i sems dang / snying rje'i sems nye bar bzhag ste</text></item>
<item><p>94a7</p><section>mdo sde</section><text>bcing ba dang / go rar stsal ba dang / brdeg pa dang / bsdigs pa dang / gnod par bgyi ba dang / spyo ba dang / brgyad bkag pa dang / gnas nas bkar ba dang /</text></item>
<item><p>94b1</p><section>mdo sde</section><text>longs spyod 'phrog pa la sogs pa brlang ba'i rnam pa rnams kyis brlang bar bgyi ba ste/ de las 'das par brlang bar bgyi ba mi legs so/ /smras pa/ bram ze/ ji ltar</text></item>
<item><p>94b2</p><section>mdo sde</section><text>na| chos dang ldan pa'i rgyal po brlang ba'i rnam pa de dag gis sems can mi srun pa dag la byams pa'i sems dang / snying rje'i sems nye bar bzhag cing brlang bar spyod pa</text></item>
<item><p>94b3</p><section>mdo sde</section><text>yin| de skad ces smras pa dang / gcer bu pa'i bu bden smras rgyal po gtum po rab snang la 'di skad ces smras so/ /rgyal po chen po/ de'i slad du don 'di rab tu bsgrub</text></item>
<item><p>94b4</p><section>mdo sde</section><text>pa'i slad du dpe gsan du gsol/ rgyal po chen po/ 'di lta ste/ dper bgyi na/ phas bu mi srun pa zhig bcos par 'tshal na/ byams pa'i sems dang / snying rje'i sems</text></item>
<item><p>94b5</p><section>mdo sde</section><text>nye bar bzhag ste dgum pa dang / dbang po nyams par bgyi ba dang / yan lag gtubs pa ma gtogs par gnod pa'i rnam pa gzhan gyis brlang bar bgyid de/ 'on kyang de</text></item>
<item><p>94b6</p><section>mdo sde</section><text>la gtang ba'i sems sam/ gnod par bgyi ba'i sems mi 'byung ste/ gzhan du na nyes pa bzlog pa nyid kyi ched du bgyis te/ nyes pa ma byung ba rnams mi 'byung bar bya'o</text></item>
<item><p>94b7</p><section>mdo sde</section><text>snyam ste brlang bar bgyid do/ /de bzhin du rgyal po chos dang ldan pa'ang skye rgu rnams la bu'i 'du shes nye bar bzhag ste sems can mi srun pa rnams 'chos na/ srog gcad</text></item>
<item><p>95a1</p><section>mdo sde</section><text>pa dang / dbang po nyams par bgyi ba dang / yan lag gtubs pa ma gtogs par byams pa'i sems dang / snying rje'i sems su bgyis te</text></item>
<item><p>95a2</p><section>mdo sde</section><text>bcing ba dang / go rar stsal ba dang / brdeg pa dang / bsdigs pa dang / spyo ba dang / brgyad bkag pa dang / gnas nas bkar ba dang / longs spyod 'phrog ba</text></item>
<item><p>95a3</p><section>mdo sde</section><text>la sogs pa brlang ba'i rnam pa rnams kyis brlang bar bgyid kyang de sems can de dag la gtang ba'i sems sam/ gnod par bgyi ba'i sems mi 'byung ste/ gzhan</text></item>
<item><p>95a4</p><section>mdo sde</section><text>du na nyes pa bzlog pa nyid kyi ched du bgyis te/ de ma lags pa gzhan rjes su bslab pa dang / nyes pa ma byung ba rnams mi 'byung bar bya'o snyam ste brlang bar bgyid</text></item>
<item><p>95a5</p><section>mdo sde</section><text>do| |smras pa/ bram ze/ mi srun pa de dag ji lta bu yin par shes par bya/ smras pa/ rgyal po chen po/ mdor na mi srun pa ni/ rnam pa lngar mkhyen par bgyi ste/</text></item>
<item><p>95a6</p><section>mdo sde</section><text>rgyal po la gnod pa bgyid pa dang / gcig la gcig gnod par bgyid pa dang / bka' mi nyan pa dang / log pas 'tsho ba dang / log par zhugs pa lags</text></item>
<item><p>95a7</p><section>mdo sde</section><text>so| |de la rgyal po la gnod pa bgyid pa ni/ 'gums pa dang / 'gums su stsol ba dang / dug stsol ba dang / phyag mdzod rku ba dang / don ma rung bar bgyid pa dang /</text></item>
<item><p>95b1</p><section>mdo sde</section><text>btsun mo 'drid pa dang / bka' ltar mi bgyid pa dang / gsang mi thub pa dang / khams kyi dkrugs ma bgyid pa dang / kha rgod mtshal dang / kha phyar gtong ba dang / de lta bu la</text></item>
<item><p>95b2</p><section>mdo sde</section><text>sogs pa dag ni/ rgyal po chen po/ rgyal po la gnod pa bgyid pa lags par mkhyen par bgyi'o/ /de la gcig la gcig gnod par bgyid pa ni/ sems can 'di dag</text></item>
<item><p>95b3</p><section>mdo sde</section><text>gcig la gcig srog la rgol ba'am/ longs spyod 'phrog pa'am/ mchis brang la byi ba bgyid pa'am/ sgyu'i dbang gis pha rol slu ba'am/ mdza' ba 'byed pa'am/ ngag</text></item>
<item><p>95b4</p><section>mdo sde</section><text>mi snyan pas 'thab pa'am/ las dang / srang dang / tshad sgyu mas gzhan 'drid pa'am/ gcig la gcig mi snyan par brjod pa'am/ rgyal po chen po/ de lta bu la sogs</text></item>
<item><p>95b5</p><section>mdo sde</section><text>pa dag ni/ gcig la gcig gnod pa bgyid pa lags par mkhyen par bgyi'o/ /de la bka' mi nyan pa ni/ rgyal po chen po la brten pa'i khams kyi rgyal phran dang / rgyal po'i</text></item>
<item><p>95b6</p><section>mdo sde</section><text>bka' ltar mi bgyid pa ste/ rgyal po chen po/ de lta bu la sogs pa dag ni/ bka' mi nyan pa lags par mkhyen par bgyi'o/ /de la log pas 'tsho ba ni/ sems can gang</text></item>
<item><p>95b7</p><section>mdo sde</section><text>dag sdom pa ma mchis pa ste/ de dag kyang shan pa dang / bya ba dang / phag tshong dang / de lta bu la sogs pa dag lags par mkhyen par bgyi'o/ /de la log par zhugs pa ni/</text></item>
<item><p>96a1</p><section>mdo sde</section><text>sems can gang dag longs spyod pas phyir log ste mtshan ma can du gyur pa rnams tshul khrims nyams pa dang / lta ba nyams pa dang / cho ga</text></item>
<item><p>96a2</p><section>mdo sde</section><text>nyams pa dang / 'tsho ba nyams par gyur cing rang rang gi chos yongs su bzung ba rnams la mi gnas pa lags te/ de dag ni/ rgyal po chen po/ log par zhugs pa</text></item>
<item><p>96a3</p><section>mdo sde</section><text>lags par mkhyen par bgyi'o/ /smras pa/ bram ze/ rnam pa gang gis ji ltar na/ chos dang ldan pa'i rgyal pos rgyal po la gnod pa byed pa'i mi srun pa rnams chad pas</text></item>
<item><p>96a4</p><section>mdo sde</section><text>gcad par bya/ smras pa/ rgyal po chen po/ de ni/ skyon brjod pas dgag pa'am/ longs spyod dbrog pas dgag pa'am/ bcing ba dang / bskrad pa dang / smad</text></item>
<item><p>96a5</p><section>mdo sde</section><text>pas dgag par bgyi'o/ /smras pa/ gcig la gnod par byed pa la ji ltar nan tan du bya/ smras pa/ rgyal po chen po/ bsdigs pa dang / gnod par bgyi ba dang /</text></item>
<item><p>96a6</p><section>mdo sde</section><text>brdeg pa dang / go rar stsal ba dang / spyo ba dang / chad pas bcad pas bzlog par bgyi'o/ /smras pa/ bka' ma nyan pa rnams la ji ltar nan tan du bya/ smras pa /</text></item>
<item><p>96a7</p><section>mdo sde</section><text>zil gyis mnan te dbang du bsgyur ba la rang rang gi ris nas bskyod par mi bgyi bas bzlog par bgyi'o/ /de ci'i slad du zhe na/ rgyal po chen po/ 'di ltar de dag rang rang</text></item>
<item><p>96b1</p><section>mdo sde</section><text>gi ris nas bskyod par ma bgyis na/ rgyal po'i bka' drin gzo zhing 'jigs pas bka' nyan par 'gyur te/ gzhan bka' mi nyan pa'i skabs kyang yongs su chad par 'gyur</text></item>
<item><p>96b2</p><section>mdo sde</section><text>zhing phyag mi 'tshal ba rnams kyang phyag 'tshal bar 'gyur/ byogs dang phyogs mtshams rnams su'ang snyan par grags pa'i sgra dang / tshigs su bcad pa 'byung bar 'gyur</text></item>
<item><p>96b3</p><section>mdo sde</section><text>zhing gzhi de las bsod nams kyang mang du 'phel ba'i slad du'o/ /smras pa/ log par 'tsho ba rnams la ji ltar nan tan du bya/ smras pa/ rgyal po chen po/ bsdigs</text></item>
<item><p>96b4</p><section>mdo sde</section><text>shing da phan chad gal te de ltar byed na/ chad pa 'di dang 'dis gcad do/ /zhes 'jigs pa bstan pas dgag par bgyi'o/ /smras pa/ log par zhugs pa rnams la</text></item>
<item><p>96b5</p><section>mdo sde</section><text>ji ltar nan tan du bya/ smras pa/ rgyal po chen po/ yang dag pa'i gnyen po'i phyogs la bzung bas bzlog par bgyi'o/ /rgyal po chen po/ gal te gang zag tshul khrims</text></item>
<item><p>96b6</p><section>mdo sde</section><text>nyams pa'am/ lta ba nyams pa'am/ cho ga nyams pa'am/ 'tsho ba nyams pa zhig dge 'dun mthun pas sbyangs te brtags nas bskrad par bgyis pa'am/ rang gis</text></item>
<item><p>96b7</p><section>mdo sde</section><text>khas blangs pa las dge 'dun gyis bskrad par mi nus na/ de la chos dang ldan pa'i rgyal pos yang dag pa la yang dag par rtogs par bgyis te btsun pa'i phyogs kyi grong</text></item>
<item><p>97a1</p><section>mdo sde</section><text>bgyi'o| |gal te dge 'dun gnyis mi mthun pa'i rtsod par gyur te tshul khrims nyams pa'am/ cho ga nyams pa'am/ lta ba nyams</text></item>
<item><p>97a2</p><section>mdo sde</section><text>pa'am| 'tsho ba nyams pa las brtsams nas yus rtod cing rtsod pa zhig tu gyur na/ de la chos dang ldan pa'i rgyal pos bdag nyid chos kyi don la mkhas sam /</text></item>
<item><p>97a3</p><section>mdo sde</section><text>mi mkhas kyang rung ste/ ris de na ya rabs su tu ba'i dge sbyong ngam/ bram ze chos kyi don la mkhas pa mchis pa de dag bsdus te rtsod pa de sbyang bar bgyi'o/ /de</text></item>
<item><p>97a4</p><section>mdo sde</section><text>ltar sbyangs nas de la gang rigs par smra ba de'i phyogs kyi grogs bgyi zhing bskrad pa'am/ log pa la brtson pa bzlog pa'i slad du bstang bar bgyi'o/ /smras pa/ bram</text></item>
<item><p>97a5</p><section>mdo sde</section><text>ze| rgyal po nyid mi srun pa zhig tu gyur na/ de la sus chad pas gcad par nan tan du bya/ smras pa/ rgyal po chen po/ rgyal po de nyid kyis so/ /gal te rgyal po</text></item>
<item><p>97a6</p><section>mdo sde</section><text>bag ma mchis par gyur tam snying rje ma mchis par gyur na/ de'i slad du des shes rab kyi stobs la brten te mi snyan par 'gyur ba'i 'jigs pa'am ngan song gi 'jigs</text></item>
<item><p>97a7</p><section>mdo sde</section><text>pa dang / chos gnyis po 'di dag gis bag ma mchis pa dang / snying rje ma mchis pa las bdag nyid bzlog par bgyi'o/ /rgyal po chen po/ chos dang ldan pa'i rgyal</text></item>
<item><p>97b1</p><section>mdo sde</section><text>pos ni| rang gi ris na ya rabs su btu ba'i dge sbyong dang bram ze mkhas pa/ gsal ba/ rig pa dang ldan pa de dag gi drung du mchi zhing dus dus su dge ba ni/ gang / mi</text></item>
<item><p>97b2</p><section>mdo sde</section><text>dge ba ni/ gang / ci byas na legs par 'gyur/ ci byas na sdig par 'gyur zhes dri bar bgyi zhing de dag chos ston par 'gyur ba'i skabs dbye bar bgyi'o/ /de dag gis</text></item>
<item><p>97b3</p><section>mdo sde</section><text>kyang de la rgyal po'i tshul rnying dag bstan par bgyi ste/ skabs phye na tshig gi tshul 'jam pos skyon brjod par bgyi ste/ de ltar na des 'di lta ste/ nang gi stobs sam/ phyi</text></item>
<item><p>97b4</p><section>mdo sde</section><text>rol gyi stobs la brten cing bdag nyid mi srun pa las legs par chad pas bcad par 'gyur ro/ /smras pa/ bram ze/ snod kyi 'jig rten gyis yongs su zin pa'i skye rgu</text></item>
<item><p>97b5</p><section>mdo sde</section><text>chos dang ldan pa'i rgyal pos ji ltar bsrung bar bya/ smras pa/ rgyal po chen po/ mi bsreg mi gzhig pa la sogs pas bgyis te/ 'di ltar rgyal po khro ba'i gnas la</text></item>
<item><p>97b6</p><section>mdo sde</section><text>khros kyang grong bsreg pa'am/ grong khyer bsreg pa'am/ rdzing dral ba'am/ gnas gzhig pa'am/ bza' shing gcad pa'am/ lo gzhom pa'am/ gang ci'ang rung ste</text></item>
<item><p>97b7</p><section>mdo sde</section><text>legs par bshams pa| legs par bsgrubs pa/ legs par bres pa'i sa'i phyogs nyams dga' ba de dang de dag gzhig par bgyi bar mi rigs so/ /de ci'i slad du zhe na/</text></item>
<item><p>98a1</p><section>mdo sde</section><text>'di ltar dngos po de dag ni/ de ma lags pa'i sems can gzhan dag dang thun mong gi nye bar 'tsho ba lags te/ de dag gis nongs par</text></item>
<item><p>98a2</p><section>mdo sde</section><text>ma bgyis pa'i slad du'o/ /rgyal po chen po/ 'di ltar dngos po de dag la khyim dang / gtsug lag khang dang / mchod rten dang / bza' shing gi ra ba la sogs pa so</text></item>
<item><p>98a3</p><section>mdo sde</section><text>so'i lha gnas pa de dag kyang de bshig na mi dga' bar 'gyur lags so/ /rgyal po chen po/ 'di ltar dngos po de dag la dud 'gro'i skye gnas su gtogs pa'i srog chags</text></item>
<item><p>98a4</p><section>mdo sde</section><text>sna tshogs dag kyang gnas te/ de dag gis kyang nongs pa ma bgyis na/ gnod pa mi bgyid pa kun kyang chud gzan par 'gyur ro/ /de lta lags pas na/ chos dang ldan pa'i</text></item>
<item><p>98a5</p><section>mdo sde</section><text>rgyal pos snod kyi 'jig rten gyis yongs su zin pa'i skye rgu rnams phung bar mi bgyi'o/ /de ltar phung bar ma bgyis na/ yongs su bskyangs pa lags te/ de yongs su</text></item>
<item><p>98a6</p><section>mdo sde</section><text>bskyangs pas sems can rnams la'ang sman par bgyis par 'gyur ro/ /smras pa/ bram ze/ rgyal po'i khams na lha gang dag gnas pa de dag chos dang ldan pa'i rgyal</text></item>
<item><p>98a7</p><section>mdo sde</section><text>pos ji ltar bskyang bar bya/ smras pa/ rgyal po chen po/ yang dag ba'i gtor ma bshams te stsal bar bgyi'o/ /de ltar na/ chos dang ldan pa'i rgyal pos skye rgu thams</text></item>
<item><p>98b1</p><section>mdo sde</section><text>cad bskyang bar 'gyur ro/ /mi srun pa thams cad kyang chad pas bcad par 'gyur ro/ /kha na ma tho ba'ang ma mchis par 'gyur ro/ /gzhi de las tshe slad ma pa'i bsod nams</text></item>
<item><p>98b2</p><section>mdo sde</section><text>kyang mang du 'phel lags so/ /smras pa/ bram ze/ rgyal po chos dang ldan pa'i khams na pha dang ma rgas pa la ma gus shing phar mi shes pa/ mar mi shes pa dang / bu dang</text></item>
<item><p>98b3</p><section>mdo sde</section><text>chung ma dang / bran dang / bram mo dang / las byed pa'am zho shas 'tsho ba dag la legs par bgo bsha' mi byed cing / las chen po dang las ngan pas shin tu nyon</text></item>
<item><p>98b4</p><section>mdo sde</section><text>mongs par byed pa de dag mi srun pa'i phyogs gang gi nang du bgrang bar bya/ smras pa/ rgyal po chen po/ log par 'tsho ba'i phyogs mi srun pa'i nang du'o/ /de ci'i slad</text></item>
<item><p>98b5</p><section>mdo sde</section><text>du zhe na| 'di lta ste/ phan 'dogs pa'i sems can rnams la sbyin par bgyi ba'i chos bgo bsha' bgyi bar 'os pa dag la bgo bsha' mi bgyid cing gcig pu spyod pa 'di</text></item>
<item><p>98b6</p><section>mdo sde</section><text>ni| log pas 'tsho ba chen po lags pa'i slad du'o/ /smras pa/ bram ze/ slong ba'i dge slong dang / bram ze 'ong zhing 'du ba dag gi mdun nas mi rigs shing brlang ba'i</text></item>
<item><p>98b7</p><section>mdo sde</section><text>tshig gis mi snyan par brjod pa dang / gshe ba dang / brgyad bkag pa dang / ched du bos shing zan gcod pa'am/ chos nyid dang 'gal ba'i kha zas stob pa'am/ dbyug pa'am</text></item>
<item><p>99a1</p><section>mdo sde</section><text>rdos 'tshog pa'am/ lag pas brdeg pa'am/ mtshon gyis brdeg pa de dag mi srun pa'i phyogs gang gi nang du bgrang bar bya/ smras pa/</text></item>
<item><p>99a2</p><section>mdo sde</section><text>rgyal po chen po/ log par zhugs pa'i mi srun pa'i phyogs su'o/ /de ci'i slad du zhe na/ rim gro bgyi ba'i 'os rnams la rim gro mi bgyid pa ni/ log par zhugs</text></item>
<item><p>99a3</p><section>mdo sde</section><text>pa chen po lags pa'i slad du ste/ rgyal po chen po/ log par zhugs ba de lta bus ni/ lha rnams kyang dus su char gyi rgyun legs par mi 'bebs te/ des mu</text></item>
<item><p>99a4</p><section>mdo sde</section><text>ge'i dgon pa nyam nga bar 'gyur zhing mi ma lags pa rnams yams kyi nad dang / gnod pa dang / 'go ba'i nad gtong bar 'gyur te/ des sems can rnams yams</text></item>
<item><p>99a5</p><section>mdo sde</section><text>kyi nad can/ gnod pa can/ nad 'go ba can du 'gyur zhing tshe'ang yongs su 'bri/ longs spyod kyang yongs su 'bri/ nad med pa'ang yongs su 'bri bar 'gyur ro//</text></item>
<item><p>99a6</p><section>mdo sde</section><text>smras pa| bram ze/ rgyal po nyon mongs pa can gyi sems dang ldan pas ci'i phyir dbang po dang yan lag gtubs shing nyams par bya ba dang / sems can gsad</text></item>
<item><p>99a7</p><section>mdo sde</section><text>par mi bya ba yin/ smras pa/ rgyal po chen po| rgyal po nyon mongs pa can gyi sems dang ldan pa'ang g.yon la gnas pa srog gcad pa'am/ dbang po dang / yan</text></item>
<item><p>99b1</p><section>mdo sde</section><text>lag dang / nyid lag dang dbral bar mi sems te/ de ci'i slad du zhe na/ 'di ltar des rang gi las kyi dbang gis 'chi na'ang khong khro ba'i sems bskyed de dus bgyis na/ ngan</text></item>
<item><p>99b2</p><section>mdo sde</section><text>song rnams su skye bar 'gyur ba dang / yun ring por rjes su 'brang ba sha 'khon du 'gyur ba mthong bas de'i slad du sems can dgum par ma brjod de/ dbang po dang / yan</text></item>
<item><p>99b3</p><section>mdo sde</section><text>lag dang / nyid lag rnams kyang phyir glan du mi rung bas de'i slad du de dag gtubs shing nyams par bgyi ba rung bar ma brjod pa lags so/ /rgyal po chen po/ bcing ba dang /</text></item>
<item><p>99b4</p><section>mdo sde</section><text>go rar stsal ba la sogs pa ni/ bcos su rung bas nas/ de'i slad du rung bar brjod do/ /rgyal po ni/ skye rgu thams cad yongs su skyong ba lags na/ de ltar bgyis na de</text></item>
<item><p>99b5</p><section>mdo sde</section><text>nyid ma bskyangs par 'gyur bas/ de'i slad du rgyal pos skye rgu yongs su bskyang ba'ang rdzogs par ma bgyis par 'gyur te/ rgyal po chen po/ 'di lta ste/ dgum pa dang /</text></item>
<item><p>99b6</p><section>mdo sde</section><text>dbang po dang / yan lag dang / nying lag gtubs shing nyams par bgyi ba ni/ skye rgu ma mos par 'gyur ba'i gnas lags te/ de ni/ chos dang ldan pa'i rgyal pos bgyi</text></item>
<item><p>99b7</p><section>mdo sde</section><text>ba ma lags so/ /smras pa/ bram ze/ rgyal po'i khams na longs spyod kyi 'bras bu 'du ba yod pa de dag rgyal po rang gi yin zhes bya'am/ gzhan gyi yin zhes bya/ smras</text></item>
<item><p>100a1</p><section>mdo sde</section><text>pa| rgyal po chen po/ de ni/ rang gi'ang ma lags/ gzhan gyi'ang ma lags so/ /de ci'i slad du zhe na/ gzhan dag gis ni/ rang gi lag</text></item>
<item><p>100a2</p><section>mdo sde</section><text>mthus bsgrubs pas na/ rang gi ma lags so/ /rgyal pos yongs su bsrungs shing de dag gis kyang de mnga' bar btags pas gzhan gyi ma lags so/ /smras pa/ bram</text></item>
<item><p>100a3</p><section>mdo sde</section><text>ze| gal te skye rgu la longs spyod yod bzhin du longs spyod gyi rgyu dpya dbul ba'i rigs pa rgyal po la 'bul du mi btub na/ des de dag gi ma byin par len par</text></item>
<item><p>100a4</p><section>mdo sde</section><text>'gyur zhes bya'am mi bya/ smras pa/ rgyal po chen po/ de ni/ mi 'gyur te/ gal te longs spyod mchis bzhin mi ster na/ ser sna las byung ba'i kha na ma tho</text></item>
<item><p>100a5</p><section>mdo sde</section><text>ba dang / bsod nams ma lags pa ni/ cher 'phel lo/ /smras pa/ bram ze/ gal te longs spyod yod bzhin du longs spyod kyi rgyu dpya dbul ba'i rigs pa</text></item>
<item><p>100a6</p><section>mdo sde</section><text>'bul du mi btub pa la rgyal pos nan gyis mnan te 'bul du bcug na/ des de'i ma byin par len pa zhes bya'am mi bya/ smras pa/ rgyal po chen po/ de ni/ gla rdan</text></item>
<item><p>100a7</p><section>mdo sde</section><text>sgrub pa'i dpe'i tshul gyis ma byin par len pa zhes mi bgyi'o/ /smras pa/ bram ze/ gal te rgyal pos dbul po zhi gnan gyis mnan te longs spyod kyi rgyu dpya dbul ba'i</text></item>
<item><p>100b1</p><section>mdo sde</section><text>rigs pa dbul du bcug na/ de kha na ma tho ba zhes bya ba'am mi bya/ smras pa/ rgyal po chen po/ de la lar ni/ kha na ma tho bar 'gyur/ de la lar ni/ kha na ma tho bar mi 'gyur</text></item>
<item><p>100b2</p><section>mdo sde</section><text>lags so/ /rgyal po chen po/ /de la gal te mi des longs spyod de dag smad tshong la zhugs pa'am/ rgyan po la zhugs pa'am/ chud gsan pa'am/ log par spyad pa</text></item>
<item><p>100b3</p><section>mdo sde</section><text>spyod pa zhig tu gyur la/ de la rgyal pos de lta bu'i sems kyis slad kyis shas slar stsal ba'i shags mchis par bgyis la nan gyis 'bul du stsal bas/ gal te phyin</text></item>
<item><p>100b4</p><section>mdo sde</section><text>chad tshul ma lags pas longs spyod chud mi gson na/ rgyal pos gnyis ka'i don bgyis par 'gyur te/ bdag gi dkor 'phel ba'i don dang / gzhan rgud par 'gyur ba</text></item>
<item><p>100b5</p><section>mdo sde</section><text>las gzung ba'i don bgyis par 'gyur ro/ /gal te mi de'i longs spyod de dag zhugs kyis dral tam/ chab kyis 'tshal tam/ bgo skal la spyod pa mi mdza' ba dag</text></item>
<item><p>100b6</p><section>mdo sde</section><text>gis 'phrog gam/ rkun pos brkus sam/ sbas pa las rul tam/ lo tog ser bas khyer ram/ bye ba dang / ne tso dang / byi bas 'tshal tam/ char ma bab ste ma 'khrungs</text></item>
<item><p>100b7</p><section>mdo sde</section><text>sam| de dag la sogs pa'i rnam pas de'i longs spyod dag chab 'tshal bar gyur na/ chos dang ldan pa'i rgyal pos longs spyod kyi rgyu dbya 'phul ba'i rigs pa yangs par</text></item>
<item><p>101a1</p><section>mdo sde</section><text>gzhag pa'i rigs te/ de ltar ma bgyis na/ de ma bskyangs pa'i slad du kha na ma tho bar 'gyur lags so/ /rgyal po chen po/ 'di lta</text></item>
<item><p>101a2</p><section>mdo sde</section><text>ste| dper bgyi na/ skyes bu la la zhig gis slong ba'i dge sbyong dang / bram ze dag cig zas la bos pa las de nas de'i dus la bab pa dang / zas spyar sbyar ba</text></item>
<item><p>101a3</p><section>mdo sde</section><text>de chab 'tshal bar gyur te mi gtsang ba'i nang du lhung ba dang / zhugs kyis bral tam/ gseg ma dang / rdul dang / char pas chab 'tshal bar gyur tam/ rkun pos</text></item>
<item><p>101a4</p><section>mdo sde</section><text>'tshal ba zhig tu gyur te/ des de'i slad du de'i dus su mchis pa'i dge sbyong dang / bram ze dag la zas ma stsal na/ de ni/ de ltar bzar mi rung ba'am/ bzar</text></item>
<item><p>101a5</p><section>mdo sde</section><text>ma mchis par gyur te dge sbyong dang / bram ze la dbul bar dga' yang cha ma lags par 'gyur bas/ de ltar ma stsal ba'i slad du kha na ma tho ba dang bcas par</text></item>
<item><p>101a6</p><section>mdo sde</section><text>mi 'gyur te/ rgyal po chen po/ de'ang tshul 'di 'dra bar gzigs par bgyi'o/ /smras pa/ bram ze/ de ltar bag yod cing snying rje dang ldan pa'i chos kyi rgyal po</text></item>
<item><p>101a7</p><section>mdo sde</section><text>de lta bu yan lag du zhig gis rnam pa thams cad yongs su rdzogs pa'i rgyal po'i chos dang ldan par 'gyur/ smras pa/ rgyal po chen po/ rnam pa bcus te /</text></item>
<item><p>101b1</p><section>mdo sde</section><text>gnam gyis bskos pa phun sum tshogs pa dang / 'khor srun pa dang / shes rab phun sum tshogs pa dang / brtson pa dang / chos la gus pa dang / mkhas pa dang /</text></item>
<item><p>101b2</p><section>mdo sde</section><text>des pa dang / 'jig rten gyi kun spyod rab tu rig par spyod pa dang / mi bde ba bzod pa dang / chos la phyin ci ma log par 'dzin pa'o/ /de la gnas gyis bskos pa phun</text></item>
<item><p>101b3</p><section>mdo sde</section><text>sum tshogs pa'i rgyal po ni/ blon po dang / bkrabs pa dang / mda' bar mchog dang / grong rdal gyi mi dang / yul gyi mi rnams la dben cing gnod ba chung ba dang /</text></item>
<item><p>101b4</p><section>mdo sde</section><text>nad ma mchis pa'i rang bzhin can no/ /'khor srun pa dang ldan pa'i rgyal po ni/ rgyal po'i bgyi ba'i las tshegs chung dur rtag tu bde bar gnas la/ rgyal po'i tshul</text></item>
<item><p>101b5</p><section>mdo sde</section><text>las mi nyams pa'o/ /shes rab phun sum tshogs pa'i rgyal po ni/ chos kyis skye rgu bskyang ba la thabs mkhas shing bgyi ba rnams la gzhan gyi dring mi 'jog pa'o/ /</text></item>
<item><p>101b6</p><section>mdo sde</section><text>brtson pa'i rgyal po ni/ dgra ma mchis pas dga' bar gnas shing mdzod 'phel bar bgyid pa'o/ /chos la gus pa'i rgyal po ni/ bsod nams kyi bgyi ba'ang mi</text></item>
<item><p>101b7</p><section>mdo sde</section><text>gtong la mi srun pa rnams tshar gcod pa'o/ /mkhas pa'i rgyal po ni/ bsam pa myur du rdzogs shing mtha' mi ring bas bgyi ba dag las mi nyams pa'o/ /des pa'i rgyal</text></item>
<item><p>102a1</p><section>mdo sde</section><text>po ni| skye bo thams cad 'khor zhing grong rdal gyi mi dang / yul gyi mi thams cad kyis yid brtan du rung ba'o/ /'jig rten gyi kun spyod rab</text></item>
<item><p>102a2</p><section>mdo sde</section><text>tu rig par spyod pa'i rgyal po ni/ srun pa dang mi srun pa'i bye brag kyang yang dag par ji lta ba bzhin du rtogs la longs spyod 'du ba'i sgo'ang chad par mi bgyid pa'o/ /mi</text></item>
<item><p>102a3</p><section>mdo sde</section><text>bde ba bzod pa'i rgyal po ni/ rgyal po'i bgyi ba'ang rdzogs par sgrub la sdug bsngal gyis kyang mi 'jigs pa'o/ /chos la phyin ci ma log par 'dzin pa ni/ khyad</text></item>
<item><p>102a4</p><section>mdo sde</section><text>par du 'gro ba'i lam yang sgrub la dge ba'i bshes gnyen dag dang yang ma bral ba'o/ /rgyal po chen po/ yan lag bcu po de dag dang ldan pa'i chos kyi rgyal po ni/</text></item>
<item><p>102a5</p><section>mdo sde</section><text>rnam pa thams cad yongs su rdzogs pa'i rgyal po chos dang ldan pa lags so/ /smras pa/ bram ze/ rgyal po'i chos de ltar yongs su rdzogs pa dang ldan pa'i chos</text></item>
<item><p>102a6</p><section>mdo sde</section><text>kyi rgyal pos 'thab mo'i g.yul zhig nye bar gnas na/ ji ltar nan tan du bya/ smras pa/ rgyal po chen po/ dus gsum du thabs la mkhas pa'i rnam pa gsum</text></item>
<item><p>102a7</p><section>mdo sde</section><text>gyis nan tan du bgyi'o/ /de la dus gsum ni/ thog ma'i dus dang / bar gyi dus dang / tha ma'i dus so/ /de la thog ma'i dus kyi thabs mkhas pa ni/ gal te rgyal</text></item>
<item><p>102b1</p><section>mdo sde</section><text>bo'am/ blon po mdza' bar bgyi bas 'grub par gda' na'ang mdza' bar bgyi bas nye bar bzung ste 'thab mo de zhi bar bgyi'o/ /gal te phan gdags pa zhig gis 'grub pa</text></item>
<item><p>102b2</p><section>mdo sde</section><text>gda' na'ang phan gdags pas nye bar bzung ste 'thab mo de zhi bar bgyi'o/ /gal te phyogs mang po yongs su bzung ba dang / de bas lhag pa'i dgrar 'gyur ba'i 'jigs pa</text></item>
<item><p>102b3</p><section>mdo sde</section><text>la sogs pa bstan pas 'grub par gda' na'ang de gnyis bstan pas nye bar bzung ste 'thab mo de zhi bar bgyi ste/ de ltar dus dang po la thabs mkhas pa sbyar bar</text></item>
<item><p>102b4</p><section>mdo sde</section><text>bgyi'o| |gal te de dag mdza' bar bgyi ba dang / phan gdags pa dang / 'jigs pa bstan pa gang gis kyang bsgo ste ma btub na/ chos dang ldan pa'i rgyal pos sems</text></item>
<item><p>102b5</p><section>mdo sde</section><text>gsum nye bar bzhag ste 'thab mo bgyi'o/ /gsum gang zhe na/ bdag chos dang ldan pa'i rgyal po yin na/ bdag gis skye rgu rnams phung bar byas par mi 'gyur grang / /phung</text></item>
<item><p>102b6</p><section>mdo sde</section><text>bar 'gyur ba las ma bzlog pa lta'ang med dam zhes dang por skye rgu yongs su bskyang ba la sems nye bar gzhag par bgyi'o/ /gnyis pa ni/ phas kyi dgra las rgyal bar bgyi</text></item>
<item><p>102b7</p><section>mdo sde</section><text>ba'i sems so/ /gsum pa ni/ srog gzung ba'i sems te/ sems gsum po 'di dag nye bar bzhag la dpung gi tshogs yan lag bzhi ba la bka' stsal bar bgyi ste/ de</text></item>
<item><p>103a1</p><section>mdo sde</section><text>ltar dus bar ma la thabs mkhas pa sbyar bar bgyi'o/ /dus tha ma la ni/ dpung gi tshogs yan lag bzhi pa de dag dpa' ba tha ma dang / dpa'</text></item>
<item><p>103a2</p><section>mdo sde</section><text>ba 'bring dang / dpa' ba rab kyi tshul du g.yul bsham par bgyi'o/ /de la dpa' ba tha ma rnams ni/ thog mar bsham mo/ /dpa' ba 'bring rnams ni/ de'i rgyab tu bsham</text></item>
<item><p>103a3</p><section>mdo sde</section><text>mo| |rta pa'i tshogs ni/ de gnyis ka'i rgyab rgyab nas dgye'o/ /rgyal po bdag ni/ de dag bag dro zhing bde bar rgal ba dang / rkang thang ba rnams yongs su bsrung ba'i</text></item>
<item><p>103a4</p><section>mdo sde</section><text>phyir dpa' ba'i rab rnams dang / de'i phyi bzhin bsdad par bgyi'o/ /de ltar bgyis na/ de dag chu gang dang / 'jigs pa dang / spyan mnyes par bgyi ba dang / rgyab</text></item>
<item><p>103a5</p><section>mdo sde</section><text>rnams rnam par dag pa dang / byas pa gzo bar bgyi ba'i slad du rdo ci thogs kyis rgal zhing slar mi ldog ste/ de ltar tha ma'i dus la thabs mkhas pa la sbyar bar bya'o/ /de</text></item>
<item><p>103a6</p><section>mdo sde</section><text>ltar thabs mkhas shing g.yul legs par shom pa'i rgyal pos ni/ pha rol gyi dpung bkum mam/ rma phyung yang des rgyal po la kha na ma tho ba chung zhing bsod nams ma</text></item>
<item><p>103a7</p><section>mdo sde</section><text>lags pa chung ba dang / 'bras bu myong ba'ang ma mchis par 'gyur ro/ /de ci'i slad du zhe na/ 'di ltar des snying rje ba dang / yongs su mi gtang ba'i sems kyis las de</text></item>
<item><p>103b1</p><section>mdo sde</section><text>mngon par 'du bgyis pa'i slad du'o/ /gang des skye rgu yongs su bskyang ba dang / bu dang / chung ma dang / rigs kyi don du bdag dang / longs spyod yongs su btang ste las de</text></item>
<item><p>103b2</p><section>mdo sde</section><text>bgyis pas/ gzhi de las bsod nams tshad ma mchis pa'ang rab tu 'phel lo/ /rgyal po chen po/ 'thab mo'i g.yul zhig nye bar gnas na/ chos dang ldan pa'i rgyal pos</text></item>
<item><p>103b3</p><section>mdo sde</section><text>de ltar nan tan bgyi'o/ /smras pa/ bram ze/ de ltar skye rgu yongs su bskyang ba la brtson pa'i chos kyi rgyal pos 'du shes kyis gnas pa rnam pa du zhig gis gnas par bya/ smras</text></item>
<item><p>103b4</p><section>mdo sde</section><text>pa| rgyal po chen po/ brgyad kyis te/ skye rgu'i ris su gtogs pa'i sems can rnams la bu'i 'du shes dang / mi srun pa rnams la nad pa'i 'du shes dang / sdug bsngal ba</text></item>
<item><p>103b5</p><section>mdo sde</section><text>rnams la snying rje'i 'du shes dang / bde ba rnams la dga' ba'i 'du shes dang / dgra rnams la de'i rgyus nyes pa'i 'du shes dang / mdza' bshes rnams la rjes su srung</text></item>
<item><p>103b6</p><section>mdo sde</section><text>ba'i 'du shes dang / longs spyod rnams la sman gyi 'du shes dang / bdag la bdag med pa'i 'du shes so/ /de la skye rgu'i ris su gtogs pa'i sems can rnams la bu'i</text></item>
<item><p>103b7</p><section>mdo sde</section><text>'du shes kyis gnas pa ni/ rgyal po de phas bu bcos pa ltar mi srun pa tshar gcad pa la 'jug kyang snying rje'i bsam pa mi gtong ba'o/ /mi srun pa rnams la nad pa'i 'du shes</text></item>
<item><p>104a1</p><section>mdo sde</section><text>kyis gnas pa ni/ sman pa ltar gnod pa la mi khro zhing skyon rab tu bsal ba'i slad du sbyor ba'o/ /sdug bsngal ba rnams la snying rje'i</text></item>
<item><p>104a2</p><section>mdo sde</section><text>'du shes kyis gnas pa ni/ gnod pa thams cad kyang yongs su spong bar bgyid pa dang / phan pa bsgrub pa'i slad du 'jug pa'o/ /bde ba rnams la dga' ba'i 'du</text></item>
<item><p>104a3</p><section>mdo sde</section><text>shes kyis gnas pa ni/ gzhan gyi nor dang / gzhan gyi yo byad la brnab sems dang / phrag dog gi sems mi skyed pa'o/ /dgra rnams la de'i rgyus nyes pa'i 'du</text></item>
<item><p>104a4</p><section>mdo sde</section><text>shes kyis gnas pa ni/ de'i rgyu yongs su spong zhing skye bo gzhan lta ci smos kyi/ dgra rnams dang yang mdza' bar bgyid pa'o/ /mdza' bshes rnams la rjes su</text></item>
<item><p>104a5</p><section>mdo sde</section><text>srung ba'i 'du shes kyis gnas pa ni/ mdza' ba brtan pa dang / thams cad dang mdza' ba'o/ /longs spyod rnams la sman gyi 'du shes kyis gnas pa ni/ 'dod pa</text></item>
<item><p>104a6</p><section>mdo sde</section><text>la log par g.yem pas yongs su mi spyod cing longs spyod rnams la ma chags par yongs su spyod pa'o/ /bdag la bdag med pa'i 'du shes kyis gnas pa ni/</text></item>
<item><p>104a7</p><section>mdo sde</section><text>chos don du gnyer zhing dge sbyong dang bram ze rnams kyi drung du mchis te rjes su mthun pa'i chos la nan tan du bgyi ba la 'jug pa ste/ rgyal po chen po/ 'du shes</text></item>
<item><p>104b1</p><section>mdo sde</section><text>kyis gnas pa brgyad po de dag gis gnas pa chos dang ldan pa'i rgyal po ni/ skyes phul ba tsam gyis kyang phyag mdzod mngon par 'phel bar 'gyur gyi/ chos dang mi ldan pas</text></item>
<item><p>104b2</p><section>mdo sde</section><text>ni| sgyu'i sbyor ba dang / g.yo'i rnam pa thams cad kyis bsgrubs kyang de ltar 'phel bar mi 'gyur lags so/ /'du shes kyis gnas pa brgyad po de dag gis gnas na /</text></item>
<item><p>104b3</p><section>mdo sde</section><text>tshes grangs dang / skar ma dang / bkra shis kyi las brtsams pa thams cad mthun par 'gyur te/ des na/ de la mi'am/ mi ma lags pa glags tshol ba rnams kyis</text></item>
<item><p>104b4</p><section>mdo sde</section><text>kyang glags mi rnyed par 'gyur lags so/ /'du shes kyis gnas pa brgyad po de dag gis gnas na/ char yang dus dus su 'bab par 'gyur te/ des de'i khams su lo</text></item>
<item><p>104b5</p><section>mdo sde</section><text>legs par 'gyur te/ mu ge'i dgon ba 'byung bar mi 'gyur lags so/ /lo tog chab 'tshal bar 'gyur ba'i rkyen ser ba dang / bye ba dang / ne tso dang / byi ba la sogs</text></item>
<item><p>104b6</p><section>mdo sde</section><text>pa'i 'jigs pa mi 'byung ba lags so/ /gcan gzan mi srun pa rnams kyang nyung du 'gyur/ tshegs chung dus kyang de la gnod par sems pa'i dgra rnams rang rang gi las</text></item>
<item><p>104b7</p><section>mdo sde</section><text>rnam par smin pa'i nyes pas phung zhing bas pa dang / ma mchis par 'gyur lags so/ /rgyal po chen po/ chos dang ldan pa'i chos kyi rgyal po de ltar skye rgu skyong ba ni/ 'jig</text></item>
<item><p>105a1</p><section>mdo sde</section><text>rten na des pa rnams la nongs pa ma mchis pa lags te/ lus zhig nas gum pa'i 'og tu'ang bde 'gro mtho ris kyi 'jig rten du lha'i</text></item>
<item><p>105a2</p><section>mdo sde</section><text>nang du skye bar 'gyur lags so/ /de la 'di skad ces bya ste/ chos la gus shing bag mchis dang / /skye rgu phan spyod yul 'khor ldan/ /gzhan gyi spyod pa rab rtog</text></item>
<item><p>105a3</p><section>mdo sde</section><text>shing / /gtsang la ma chags rgyal po rgyal/ /dpa' brtan brtson 'grus ldan gyur cing / /'jig rten bstan bcos bzo rtsal mkhas/ /brtson zhing mthar phyin</text></item>
<item><p>105a4</p><section>mdo sde</section><text>sgrub pa yi/ /rgyal po bde bar skye rgu skyong / /phan zhing brtson la nges smra ste/ /snying rje ldan zhing gzhan phan btson/ /skyon nam yon tan ldan rtogs na/ /skye rgu</text></item>
<item><p>105a5</p><section>mdo sde</section><text>phan pa'i rgyal po dga'/ /'bangs kyi tshogs rnams kun dga' zhing / /sbyin bgyid don spyod gzhan la snyoms/ /dpung dang bzhon pa legs skyong ba'i/ /rgyal</text></item>
<item><p>105a6</p><section>mdo sde</section><text>po rgyal srid yun ring skyong / /srog gcod spangs dang ma byin len/ /gzhan gyi mchis brang log smra dang / /phra ma dang ni ngag rtsub dang / /bkyal pa'i skyon dang chang</text></item>
<item><p>105a7</p><section>mdo sde</section><text>spangs te/ /'tsho dag mi yi rgyal srid rnams/ /spangs nas lha yi rgyal srid la/ /rgyal po gnas 'gyur de slad du/ /rgyal po tshul khrims bzang por mdzod/ /rgyal po'i</text></item>
<item><p>105b1</p><section>mdo sde</section><text>tshul gyi le'u ste/ drug pa'o// //de nas rgyal po gtum po rab snang gcer bu ba'i bu bden smras dres pa'i lan btab pas mgu nas gcer bu pa'i bu bden smra la</text></item>
<item><p>105b2</p><section>mdo sde</section><text>'di skad ces smras so/ /bram ze/ tshur shog /nga'i pho brang du 'dong / de ci'i phyir zhe na/ bram ze 'khor dang bcas pa ngas zan la 'bod do/ /de skad ces smras pa dang / gcer</text></item>
<item><p>105b3</p><section>mdo sde</section><text>bu pa'i bu bden smras rgyal po gtum po rab snang la 'di skad ces smras so/ /rgyal po chen po/ legs so legs so/ /dus la bab par gsungs so/ /de ci'i slad du zhe na/ rgyal</text></item>
<item><p>105b4</p><section>mdo sde</section><text>po chen po/ bdag cag ni/ bshul na dub cing bkres pa lags so/ /rgyal po chen po/ khyod kyis ji skad bka' stsal pa de bzhin du bgyi'o/ /de nas rgyal po gtum po rab snang</text></item>
<item><p>105b5</p><section>mdo sde</section><text>gis gcer bu pa'i bu bden smra 'khor dang bcas te mdun du bkye nas pho brang bkod pa chen por phyin to/ /der phyin pa dang / gcer bu pa'i bu bden smra rgyal po'i stan la bzhag go /</text></item>
<item><p>105b6</p><section>mdo sde</section><text>gcer bu pa'i lhag ma gzhan yang rkyen rkyen gyi stan la bkod de rim gro byas/ bla mar byas nas gus pa dang bcas shing zhes dang bcas par rang gis lag dar te gcer bu pa'i bu</text></item>
<item><p>105b7</p><section>mdo sde</section><text>bden smra 'khor dang bcas pa la kha zas ro brgya dang ldan pas bdar te tshim par byas so/ /de ltar bdar bas tshim par byas te zan zos par shes nas brgya phrag stong ri ba'i gos</text></item>
<item><p>106a1</p><section>mdo sde</section><text>phrugs su bshams te bskon no/ /gos bskon nas phyogs gcig tu 'dug go /de nas gcer bu pa'i bu bden smra zas kyi bya ba byas nas sle'u gyu ste</text></item>
<item><p>106a2</p><section>mdo sde</section><text>lag pa bsnyal te rgyal po gtum po rab snang la 'di skad ces smras so/ /rgyal po chen po/ sbyin pa 'di mdzad pas khyod kyis thog ma nyid du ser sna bcom ste gtong ba'i</text></item>
<item><p>106a3</p><section>mdo sde</section><text>phyag mngon par brkyang bas med par lta ba ni/ bsal/ yang dag par lta ba ni/ mngon par phyung / skyes bu dam pa rnams kyi rjes ni/ bsnyags/ skyes bu ngan pa rnams ni/ yongs su spangs/ mtho</text></item>
<item><p>106a4</p><section>mdo sde</section><text>ris dang thar pa'i sgo rnams ni/ phye/ ngan song gi sgo rnams ni/ bcad/ dge ba'i rtsa ba ni/ bskyed/ mi dge ba'i rtsa ba ni/ phyung / nyon mongs pa ni/ bsrabs/ dge ba'i rtsal</text></item>
<item><p>106a5</p><section>mdo sde</section><text>ni| spel/ tshul khrims dang ldan pa rnams ni/ tshim par bgyis/ bdag la sman pa dang / gzhan la sman pa ni/ mdzad par gyur to/ /de ci'i slad du zhe na/</text></item>
<item><p>106a6</p><section>mdo sde</section><text>rgyal po chen po/ sbyin pas ni/ longs spyod chen por 'gyur/ kha dog phun sum tshogs pas ni/ kha dog dang ldan par 'gyur/ dri phun sum tshogs pas ni/ grags pa</text></item>
<item><p>106a7</p><section>mdo sde</section><text>dang ldan par 'gyur/ ro phun sum tshogs pas ni/ yo byad dam pa thob par 'gyur/ reg phun sum tshogs pas ni/ rkang lag 'jam zhing gzhon sha chags par 'gyur/</text></item>
<item><p>106b1</p><section>mdo sde</section><text>rim gror bgyis te stsal bas ni/ gnyen la sogs pas rim gror bgyi bar 'gyur/ lag dar te stsal bas ni/ rim gro ba thob par 'gyur/ dus su stsal bas ni/ don</text></item>
<item><p>106b2</p><section>mdo sde</section><text>rnams dus su 'grub par 'gyur/ mthun pa yid du 'ong ba stsal bas ni/ yid du 'ong ba'i longs spyod rnams la sems 'jug par 'gyur/ gzhan la mi gnod par</text></item>
<item><p>106b3</p><section>mdo sde</section><text>stsal bas ni/ longs spyod brtan pa dag thob par 'gyur/ mi bde ba bzod pas stsal bas ni/ 'khor snying nye bar 'gyur/ kha zas stsal bas ni/ nyams stobs</text></item>
<item><p>106b4</p><section>mdo sde</section><text>dang ldan par 'gyur/ gos stsal bas ni/ mdog dang ldan par 'gyur/ mar me stsal bas ni/ mig dang ldan par 'gyur/ sil snyan stsal bas ni/ ma nyams</text></item>
<item><p>106b5</p><section>mdo sde</section><text>pa'i rna ba dang ldan par 'gyur/ bzhon pa stsal bas ni/ bde bar 'gyur/ sman stsal bas ni/ nad nyung bar 'gyur/ gnas stsal bas ni/ thams cad stsal</text></item>
<item><p>106b6</p><section>mdo sde</section><text>bar 'gyur/ chos stsal bas ni/ bdud rtsi stsal bar 'gyur/ srog gcod pa spangs pas ni/ tshe ring bar 'gyur/ ma byin par len pa spangs pas ni/ longs</text></item>
<item><p>106b7</p><section>mdo sde</section><text>spyod chen por 'gyur/ 'dod pa la log par g.yem pa spangs pas ni/ 'gran zla ma mchis pa'i chung ma dang ldan par 'gyur/ brdzun du smra ba spangs pas ni/ skur ba</text></item>
<item><p>107a1</p><section>mdo sde</section><text>nyung bar 'gyur/ phra ma spangs pas ni/ 'khor mi phyed pa dang ldan par 'gyur/ ngag rtsub po spangs pas ni/ yid du 'ong ba'i sgra thos</text></item>
<item><p>107a2</p><section>mdo sde</section><text>par 'gyur/ tshig bkyal ba spangs pas ni/ tshig btsun par 'gyur/ brnab sems spangs pas ni/ mi zad pa'i 'dod chags ma mchis par 'gyur/ gnod sems</text></item>
<item><p>107a3</p><section>mdo sde</section><text>spangs pas ni/ mi zad pa'i zhe sdang ma mchis par 'gyur/ log par lta ba spangs pas ni/ mi zad pa'i gti mug ma mchis par 'gyur/ nga rgyal spangs pas ni/</text></item>
<item><p>107a4</p><section>mdo sde</section><text>rigs mthon por skye bar 'gyur/ khong khro ba spangs pas ni/ mdzes par 'gyur/ phrag dog spangs pas ni/ gzi byin che bar 'gyur/ ser sna spangs pas ni/</text></item>
<item><p>107a5</p><section>mdo sde</section><text>phyug par 'gyur/ yan lag ma tshang ba med par stsal bas ni/ yan lag thams cad dang ldan pa'i skyes bur 'gyur ba'i slad du ste/ de ltar zas stsal bas</text></item>
<item><p>107a6</p><section>mdo sde</section><text>ni| srog stsal bar 'gyur/ kha dog dang / stobs dang / bde ba dang / spobs pa stsal bar 'gyur te/ de ltar na/ sbyin pa bgyid pa ni/ skye bo mang po la</text></item>
<item><p>107a7</p><section>mdo sde</section><text>bsnyen pa lags so/ /dam pa rnams kyis bsnyen pa lags so/ /de'i grags pa'ang thams cad du grags par 'gyur/ 'khor du mchi na'ang 'jigs pa ma mchis</text></item>
<item><p>107b1</p><section>mdo sde</section><text>par 'gyur/ lus zhig nas bde 'gro mtho ris kyi 'jig rten du lha'i nang du skye bar 'gyur/ tha mar yang phyir skye ba ma mchis pa thob par 'gyur lags so/ /de la 'di skad ces</text></item>
<item><p>107b2</p><section>mdo sde</section><text>bya ste/ gang zhig yang dag sdom rnams la/ /gus par dus su zas stsol ba/ /sems dang de ni phyi tshe la/ /gnas bdun yang dag thob par 'gyur/ /stobs dang tshe dang kha dog</text></item>
<item><p>107b3</p><section>mdo sde</section><text>dang / /bde ba dang ni spobs pa dang / /rtag tu bde 'gror skye bar 'gyur/ /tha mar yang srid ma mchis thob/ /gang gi slad du sbyin stsal ba/ /de yi don du de 'gyur te/ /bde</text></item>
<item><p>107b4</p><section>mdo sde</section><text>ba'i slad du sbyin stsal na/ /de ni bde ba nyid du 'gyur/ /bsod nams rnam smin bde ba la/ /ji ltar bsam pa de bzhin 'grub/ /mi dang lhar ni skye ba'am/ /gzugs dang</text></item>
<item><p>107b5</p><section>mdo sde</section><text>gzugs med rnams su skye/ /gal te sbyin dang gang ldan zhig /shes rab kyis ni rtsol bgyid pa/ /sdug bsngal tha mar dbyung ba la/ /de yi ye shes chen po skye/ /bdud kyi</text></item>
<item><p>107b6</p><section>mdo sde</section><text>ris kyi lha rnams dang / /sdig pa spyod pa can rnams kyis/ /bsod nams legs par bgyis pa la/ /bar chad bgyi bar yong mi nus/ /bde 'gro dang ni nor rnyed dang / /yang</text></item>
<item><p>107b7</p><section>mdo sde</section><text>srid ma mchis gsum pa ste/ /gsum po de dag don gnyer zhing / /de slad sbyin pa stsal bar bgyi/ /bden smra mgron du bos pa'i le'u ste/ bdun pa'o// //de</text></item>
<item><p>108a1</p><section>mdo sde</section><text>nas rgyal po gtum po rab snang gis 'di snyam bsam ste 'di ltar gcer bu pa'i bu bden smra'i chos bstan pa de kun kyang de bzhin</text></item>
<item><p>108a2</p><section>mdo sde</section><text>gshegs pa'i bka' dang mthun pa sha stag na/ bdag gis gcer bu pa'i bu bden smra 'di de bzhin gshegs pa la dad pa yod dam med brtag par bya'o snyam mo/ /</text></item>
<item><p>108a3</p><section>mdo sde</section><text>de nas rgyal po gtum po rab snang gis de snyam bsam ste stan shin tu dma' ba zhig bting nas gcer bu pa'i bu bden smra'i mdun du 'dug ste 'di skad ces smras</text></item>
<item><p>108a4</p><section>mdo sde</section><text>so| |bram ze/ gal te dris nas dris pa lan gdab pa'i phyir skabs phye na/ ngas dri ba gcig cig khyod la dri'o/ /de skad ces smras pa dang / gcer bu pa'i bu</text></item>
<item><p>108a5</p><section>mdo sde</section><text>bden smras rgyal po gtum po rab snang la 'di skad ces smras so/ /rgyal po chen po/ ci dang ci bzhed pa de smrar gsol/ smras pa/ de dang de'i lan gsol pas</text></item>
<item><p>108a6</p><section>mdo sde</section><text>bdag gis khyod kyi thugs rangs bar bgyi'o/ /skabs phye bas de nas rgyal po gtum po rab snang gis gcer bu pa'i bu bden smra la 'di skad ces smras so/ /kye bram</text></item>
<item><p>108a7</p><section>mdo sde</section><text>ze| sems can gyi ris kyi 'jig rten 'di na sems can gang la la mdzangs shing mkhas la brtags shing yid gzhungs pa yin la/ de'ang skyon dang bcas par</text></item>
<item><p>108b1</p><section>mdo sde</section><text>gyur pa de lta bu yod dam/ smras pa/ rgyal po chen po/ mchis so/ /smras pa/ bram ze/ de gang / smras pa/ rgyal po chen po/ bram ze dbyar byed 'di ni/ mdzangs shing</text></item>
<item><p>108b2</p><section>mdo sde</section><text>mkhas la brtags shing yid gzhungs pa lags te/ skar ma'i rigs la mkhas pa/ mchod sbyin gyi rgyud la mkhas pa/ sbyin sreg dang / bzlas brjod dang / sreg pa'i</text></item>
<item><p>108b3</p><section>mdo sde</section><text>cho ga la shin tu bslab pa/ zla ba dang nyi ma spyang kis 'dzin pa dang / skar ma ltung ba dang / lce 'bab pa dang / sa g.yo ba'i rgyus tshar phyin pa/ lo legs pa dang / mu</text></item>
<item><p>108b4</p><section>mdo sde</section><text>ge dang / 'jig rten 'jig pa dang / lo khyud khor gyi rgyus rnams rtogs par khong du chud pa lags na/ de ni/ skyon dang bcas pa lags so/ /smras pa/ bram ze /</text></item>
<item><p>108b5</p><section>mdo sde</section><text>bram ze dbyar byed kyi skyon gang / smras pa/ rgyal po chen po/ bram ze dbyar byed ni/ byi ba la dga' ba ste/ rgyal po chen po/ mkhas pas ni/ gzhan gyi mchis</text></item>
<item><p>108b6</p><section>mdo sde</section><text>brang dang bsten par mi bgyi'o/ /de ci'i slad du zhe na/ rgyal po chen po/ gzhan gyi mchis brang bsten pas ni/ tshe 'di dang / tshe phyi ma la sdug bsngal ches mang po thob par</text></item>
<item><p>108b7</p><section>mdo sde</section><text>'gyur te/ lha dang mir bcas pa'i 'jig rten gyis kyang smad par 'gyur ba'i slad du'o/ /de la 'di skad ces bgyi ste/ byi ba bgyid pa'i ngang tshul can/ /ma bsngags mi</text></item>
<item><p>109a1</p><section>mdo sde</section><text>srun yul la brkam/ /bdag gi chung mas mi chog ste/ /'jig rten dag na smad 'os lags/ /'di dang pha rol sdug bsngal 'gyur/ /bsad</text></item>
<item><p>109a2</p><section>mdo sde</section><text>bcing chad pa drag po myong / /sems can dmyal ba rnams su skye/ /bde ba chung zhing sems la gnod/ smras pa/ bram ze/ sems can gyi ris kyi 'jig rten 'di na</text></item>
<item><p>109a3</p><section>mdo sde</section><text>sems can gang la la mdzangs shing mkhas la brtags shing yid gzhungs par gyur pa yin la/ de'ang skyon dang bcas par gyur pa gzhan yang yod dam/ smras</text></item>
<item><p>109a4</p><section>mdo sde</section><text>pa| rgyal po chen po/ mchis so/ /smras pa/ bram ze/ de gang / smras pa/ rgyal po chen po/ bram ze b+ha ra d+h+wa dza 'di ni/ mdzangs shing mkhas la brtags</text></item>
<item><p>109a5</p><section>mdo sde</section><text>shing yid gzhungs pa ste/ tshul dang 'dul ba la mkhas pa lags na/ de'ang skyon dang bcas pa lags so/ /smras pa/ bram ze/ bram ze b+ha ra dz+wa dza'i skyon gang /</text></item>
<item><p>109a6</p><section>mdo sde</section><text>smras pa| rgyal po chen po/ bram ze b+ha ra d+h+wa dza 'di ni/ rmugs pa dang / yur ba mang ba dang / ha cang gnyid che ba lags te/ rgyal po chen po/ mkhas pas ni/ rmugs</text></item>
<item><p>109a7</p><section>mdo sde</section><text>pa dang / yur ba dang / gnyid che bar mi bgyi'o/ /de ci'i slad du zhe na/ rgyal po chen po/ rmugs pa dang / gnyid 'di ni/ 'jig rten pa dang / 'jig rten las</text></item>
<item><p>109b1</p><section>mdo sde</section><text>'das pa'i chos rnams 'grib par bgyid pa'i chos te/ ye shes dang / spong ba'i bar chad du'ang 'gyur ba'i slad du'o/ /de la 'di skad ces bya ste/ gang zhig rmugs</text></item>
<item><p>109b2</p><section>mdo sde</section><text>yur gnyid che ba/ /skye bo de ni le los non/ /ma thob pa dag des mi thob/ /thob par 'gyur pa'ang 'grib par 'gyur/ /de ltar khyad par thob 'tshal bas/ /snyom las</text></item>
<item><p>109b3</p><section>mdo sde</section><text>dang ni le lo dang / /rmugs pa dang ni yur dang gnyid/ /bag med lhan cig spang bar bgyi/ /smras pa/ bram ze/ sems can gyi ris kyi 'jig rten 'di na sems can gang</text></item>
<item><p>109b4</p><section>mdo sde</section><text>la la mdzangs shing mkhas la brtags shing yid gzhungs pa yin la/ de'ang skyon dang bcas par gyur pa gzhan yang yod dam/ smras pa/ rgyal po chen po/ mchis so/ /</text></item>
<item><p>109b5</p><section>mdo sde</section><text>smras pa| bram ze/ de gang / smras pa/ rgyal po chen po/ rgyal bu gzhon nu nag po 'di ni/ mdzangs shing mkhas la brtags shing yid gzhungs pa ste/ mos pa chen po dang</text></item>
<item><p>109b6</p><section>mdo sde</section><text>ldan pa lags na/ de'ang skyon dang bcas pa lags so/ /smras pa/ bram ze/ rgyal bu gzhon nu nag po'i skyon ni/ gang / smras pa/ rgyal po chen po/ rgyal bu gzhon nu nag</text></item>
<item><p>109b7</p><section>mdo sde</section><text>po ni| shin tu ser sna can lags te/ rgyal po chen po/ mkhas pas ni/ ser sna can du mi bgyi'o/ /de ci'i slad du zhe na/ rgyal po chen po/ longs spyod phun sum tshogs</text></item>
<item><p>110a1</p><section>mdo sde</section><text>pa thob la ser sna la gnas pa ni/ des longs spyod rnams las snying po ma blangs te/ de lag pa stong par 'gum pa'i dus bgyis nas</text></item>
<item><p>110a2</p><section>mdo sde</section><text>gshin rje'i yul du mchi ste/ der bkres pa dang / skom pa la sogs pa'i sdug bsngal myong ba'i slad du'o/ /de la 'di skad ces bgyi ste/ /gang zhig longs spyod phun</text></item>
<item><p>110a3</p><section>mdo sde</section><text>ldan la| |ser snas zil non mi de ni/ /lag stong gshin rje'i yul du mchi/ /bkres pas nyen pa myong bar 'gyur/ /der ni bkres skom gdungs pa dang / /mya ngan</text></item>
<item><p>110a4</p><section>mdo sde</section><text>grang sogs sdug bsngal myong / /de bas mkhas pas rang gi blos/ /'jungs pa'i dri mas gos mi bgyi/ /smras pa/ bram ze/ sems can gyi ris kyi 'jig rten</text></item>
<item><p>110a5</p><section>mdo sde</section><text>'di na sems can gang la la mdzangs shing mkhas la brtags shing yid gzhungs par gyur pa yin la/ de'ang skyon dang bcas par gyur pa gzhan yang yod dam/ smras</text></item>
<item><p>110a6</p><section>mdo sde</section><text>pa| rgyal po chen po/ mchis so/ /smras pa/ bram ze/ de gang / smras pa/ rgyal po chen po/ rgyal bu gzhon nu rgyal sde 'di ni/ mdzangs shing mkhas la brtags</text></item>
<item><p>110a7</p><section>mdo sde</section><text>shing yid gzhungs pa ste/ mos pa che zhing 'jigs pa ma mchis la/ gtong ba dang ldan zhing snying stobs phun sum chos pa lags na/ de'ang skyon dang bcas pa lags so/ /</text></item>
<item><p>110b1</p><section>mdo sde</section><text>smras pa| bram ze/ rgyal bu gzhon nu rgyal sde'i skyon ni/ gang / smras pa/ rgyal po chen po/ rgyal bu gzhon nu rgyal sde ni/ srog gcod pa ste/ rgyal po chen po/ mkhas</text></item>
<item><p>110b2</p><section>mdo sde</section><text>pas ni| srog gcod par mi bgyi'o/ /de ci'i slad du zhe na/ rgyal po chen po/ skyes bu gang zag srog gcod pa ni/ tshe thung bar 'gyur ba dang / sems can dmyal ba</text></item>
<item><p>110b3</p><section>mdo sde</section><text>dang / dud 'gro'i skye gnas dang / gshin rje'i 'jig rten du mchi bar 'gyur ba'i slad du'o/ /de la 'di skad ces bgyi ste/ srog gcod bgyid pa'i gang zag ni/ /tshe thung</text></item>
<item><p>110b4</p><section>mdo sde</section><text>nad kyang rab tu mang / /gang na mi bde che ba yi/ /sems can dmyal bar skye bar 'gyur/ /de bas sdug bsngal mi 'tshal zhing / /tshe 'dir bde 'tshal mkhas pa yis/ /</text></item>
<item><p>110b5</p><section>mdo sde</section><text>gzhan gyi srog gcod mi bgyi ste/ /srog chags rnams ni bdag bzhin bsrung / /smras pa/ bram ze/ sems can gyi ris kyi 'jig rten 'di na sems can gang la la</text></item>
<item><p>110b6</p><section>mdo sde</section><text>mdzangs shing mkhas la brtags shing yid gzhungs par gyur pa yin la/ de'ang skyon dang bcas par gyur pa gzhan yang yod dam/ smras pa/ rgyal po chen po/</text></item>
<item><p>110b7</p><section>mdo sde</section><text>mchis so/ /smras pa/ bram ze/ de gang / smras pa/ rgyal po chen po/ rgyal bu gzhon nu 'jigs med 'di ni/ mdzangs shing mkhas la brtags shing yid gzhungs</text></item>
<item><p>111a1</p><section>mdo sde</section><text>pa lags na/ de'ang skyon dang bcas pa lags so/ /smras pa/ bram ze/ rgyal bu gzhon nu 'jigs med kyi skyon gang / smras pa/ rgyal</text></item>
<item><p>111a2</p><section>mdo sde</section><text>po chen po/ /rgyal bu 'jigs med ni/ ha cang snying rje can lags te/ rgyal po chen po/ mkhas pas ni/ ha cang snying rje can du mi bgyi'o/ /de ci'i slad du zhe na/ rgyal</text></item>
<item><p>111a3</p><section>mdo sde</section><text>po chen po/ gang rgyal po dbang phyug chen po dang ldan la/ ha cang snying rje ches na/ de'i rgyal srid la chad pa ma mchis pas ma rungs pa mang pos 'khrug par 'gyur</text></item>
<item><p>111a4</p><section>mdo sde</section><text>zhing chom rkun gyi gnod pa mang po'ang mi zlog par 'gyur ba'i slad du'o/ /de la 'di skad ces bgyi ste/ rgyal po ha cang snying rje na/ /ma rungs pa dang bkrabs pa dang / /</text></item>
<item><p>111a5</p><section>mdo sde</section><text>rkun pos rgyal srid 'khrug cing skyo/ /rgyal pos rtag tu shes gus brtson/ /de bas sa yi bdag po yis/ /skyon de mthong nas spang bgyi ste/ /ha cang snying rjer mi bgyi'o//</text></item>
<item><p>111a6</p><section>mdo sde</section><text>nyam thag srog chags snying rje'ang bgyid/ /smras pa/ bram ze/ sems can gyi ris kyi 'jig rten 'di na sems can gang la la mdzangs shing mkhas la brtags</text></item>
<item><p>111a7</p><section>mdo sde</section><text>shing yid gzhungs par gyur pa yin la/ de la skyon dang bcas par gyur pa gzhan yang yod dam/ smras pa/ rgyal po chen po/ mchis so/ /smras pa/ bram ze/ de gang / smras</text></item>
<item><p>111b1</p><section>mdo sde</section><text>pa| rgyal po chen po/ rgyal bu gzhon nu stobs lha 'di pa lags na/ de'ang skyon dang bcas pa lags so/ /smras pa/ pa lags na/ de'ang skyon dang bcas pa</text></item>
<item><p>111b2</p><section>mdo sde</section><text>lags so/ /smras pa/ bram ze/ rgyal bu gzhon nu stobs lha'i skyon gang / smras pa/ rgyal po chen po/ rgyal bu gzhon nu stobs lha ni/ shin tu chang la chags pa</text></item>
<item><p>111b3</p><section>mdo sde</section><text>ste| rgyal po chen po/ mkhas pas ni/ shin tu chang la chags par mi bgyi'o/ /de ci'i slad du zhe na/ rgyal po chen po/ chang gi btung ba ni/ dran pa yongs su nyams</text></item>
<item><p>111b4</p><section>mdo sde</section><text>par 'gyur ba'i rgyu ste/ yan lag dam pa'i bgegs su 'gyur zhing 'jig rten pa dang / 'jig rten las 'das pa'i don chen po rnams 'grib par 'gyur ba'i slad du'o/ /</text></item>
<item><p>111b5</p><section>mdo sde</section><text>de la 'di skad ces bgyi ste/ /chang dga' dgos pa thams cad la/ /rtag tu bag med spyod par 'gyur/ /mkhas pa rnams kyis smad 'gyur zhing / /'di dang gzhan du rnam</text></item>
<item><p>111b6</p><section>mdo sde</section><text>par rmongs/ /de bas skyes bu mkhas pa yis/ /chang la dga' ba spang bar bgyi/ /de ni yon tan 'grib par bgyid/ /gzhan du'ang smyon par bzhin pa lags/ /smras pa/ bram</text></item>
<item><p>111b7</p><section>mdo sde</section><text>ze| sems can gyi ris kyi 'jig rten 'di na sems can gang la la mdzangs shing mkhas la brtags shing yid gzhungs par gyur pa yin la/ de'ang skyon dang bcas par gyur</text></item>
<item><p>112a1</p><section>mdo sde</section><text>pa gzhan yang yod dam/ smras pa/ rgyal po chen po/ mchis so/ /smras pa/ bram ze/ de gang / smras pa/ rgyal po chen po/ rgyal bu gzhon</text></item>
<item><p>112a2</p><section>mdo sde</section><text>nu nor lha 'di ni/ mdzangs shing mkhas la brtags shing yid gzhungs pa ste/ mos pa che zhing 'jigs pa ma mchis la/ gtong ba dang ldan zhing snying stobs phun</text></item>
<item><p>112a3</p><section>mdo sde</section><text>sum tshogs pa lags na/ de'ang skyon dang bcas pa lags so/ /smras pa/ bram ze/ rgyal bu gzhon nu nor lha'i skyon gang / smras pa/ rgyal po chen po/ rgyal bu</text></item>
<item><p>112a4</p><section>mdo sde</section><text>gzhon nu nor lha ni/ shin tu mtha' ring ba ste/ rgyal po chen po/ mkhas pas ni/ shin tu mtha' ring bar mi bgyi'o/ /de ci'i slad du zhe na/ rgyal po chen po/ ha</text></item>
<item><p>112a5</p><section>mdo sde</section><text>cang mtha' ring ste lus na/ don nyams par 'gyur te/ skyon rnams kyang brtan par gyur pas zhi bar mi 'gyur ba'i slad du'o/ /rgyal po chen po/ de lta lags</text></item>
<item><p>112a6</p><section>mdo sde</section><text>pas mkhas pas shin tu mtha' ring bar mi bgyi'o/ /de la 'di skad ces bgyi ste/ shin tu mtha' ring shed bu yi/ /don rnams thams cad 'jig par 'gyur/ /ma</text></item>
<item><p>112a7</p><section>mdo sde</section><text>thob pa ni thob mi 'gyur/ /thob pa rnams kyang nyams par 'gyur/ /de bas mtha' ring spang bgyis la/ /mkhas pas shin tu bsgrim par bgyi/ /dus kyi 'bras bu</text></item>
<item><p>112b1</p><section>mdo sde</section><text>bkong bar 'gyur/ /des na de ni 'grib pa thob/ /smras pa/ bram ze/ sems can gyi ris kyi 'jig rten 'di na sems can gang la la mdzangs shing mkhas la brtags shing</text></item>
<item><p>112b2</p><section>mdo sde</section><text>yid gzhungs par gyur pa yin la/ de'ang skyon dang bcas par gyur pa gzhan yang yod dam/ smras pa/ rgyal po chen po/ mchis so/ /smras pa/ bram ze/ de gang /</text></item>
<item><p>112b3</p><section>mdo sde</section><text>smras pa| rgyal po chen po/ rgyal bu gzhon nu sde chen 'di ni/ mdzangs shing mkhas la brtags shing yid gzhungs pa mos pa che ba lags na/ de'ang skyon dang bcas pa</text></item>
<item><p>112b4</p><section>mdo sde</section><text>lags so/ /smras pa/ bram ze/ rgyal bu gzhon nu sde chen gyi skyon gang / smras pa/ rgyal po chen po/ rgyal bu gzhon nu sde chen ni/ ha cang brkam chags can te/ mi rigs</text></item>
<item><p>112b5</p><section>mdo sde</section><text>pa'i 'dod chen gyi zil gyis non cing gzhan gyi nor 'phrog pa ste/ rgyal po chen po/ mkhas pas ni/ ha cang 'dod chen che bar mi bgyi'o/ /de ci'i slad du zhe na/ rgyal</text></item>
<item><p>112b6</p><section>mdo sde</section><text>po chen po/ 'dod chen che ba ni/ tshe 'di nyid la'ang sems can rnams kyis yid brtan du mi rung ba lags la/ lus zhig nas kyang ngan song rnams su skye bar 'gyur</text></item>
<item><p>112b7</p><section>mdo sde</section><text>ba'i slad du'o/ /de la 'di skad ces bgyi ste/ gang zhig gsog la brtson gyur cing / /longs spyod thob kyang dgar mi tshor/ /gzhan gyi longs spyod 'phrog bgyid cing / /mi rigs</text></item>
<item><p>113a1</p><section>mdo sde</section><text>'dod ldan sems can gang / /de ni gum nas ngan song mchi/ /tshe 'dir srog chags yid mi mchi/ /de bas skyes bu mkhas pa yis/ /mi rigs</text></item>
<item><p>113a2</p><section>mdo sde</section><text>'dod chen yongs su spang / /smras pa/ bram ze/ sems can gyi ris kyi 'jig rten 'di na sems can gang la la mdzangs shing mkhas la brtags shing yid gzhungs</text></item>
<item><p>113a3</p><section>mdo sde</section><text>par gyur pa yin la/ de'ang skyon dang bcas par gyur pa gzhan yang yod dam/ smras pa/ rgyal po chen po/ mchis so/ /smras pa/ bram ze/ de gang / smras pa/</text></item>
<item><p>113a4</p><section>mdo sde</section><text>rgyal po chen po/ rgyal bu gzhon nu lha chen po 'di ni/ mdzangs shing mkhas la brtags shing yid gzhungs pa lags na/ de'ang skyon dang bcas pa lags so/ /</text></item>
<item><p>113a5</p><section>mdo sde</section><text>smras pa| bram za/ rgyal bu gzhon nu lha chen po'i skyon gang / smras pa/ rgyal po chen po/ rgyal bu gzhon nu lha chen po ni/ rgod cing ca co can ma zhi ba ste/ rgyal po chen</text></item>
<item><p>113a6</p><section>mdo sde</section><text>po| mkhas pas ni/ rgod par mi bgyi'o/ /de ci'i slad du zhe na/ rgyal po chen po/ rgod pa ni/ zhi gnas dang / lhag mthong gi bgegs su 'gyur ba'i chos lags</text></item>
<item><p>113a7</p><section>mdo sde</section><text>pa dang / ngan song du mchi ba'i rgyur gyur pa'i slad du'o/ /de bas na/ mkhas pas rgod par mi bgyi'o/ /de la 'di skad ces bgyi ste/ rgod pa'i dri mar bcas pa'i sems/ /</text></item>
<item><p>113b1</p><section>mdo sde</section><text>mkhas pas bsngags pa ma lags te/ /sdug bsngal mthar phyin ting nge 'dzin/ /bsgrims kyang mi thob ga la thar/ /yon tan grags pa 'jig bgyid pa'i/ /rgod pa de slad spang bar</text></item>
<item><p>113b2</p><section>mdo sde</section><text>bgyi| |skyes bu don chen 'tshal ba la/ /'di dang gzhan du'ang de gnod 'gyur/ /smras pa/ bram ze/ sems can gyi ris kyi 'jig rten 'di na sems can gang la la mdzangs shing</text></item>
<item><p>113b3</p><section>mdo sde</section><text>mkhas la brtags shing yid gzhungs par gyur pa yin la/ de'ang skyon dang bcas par gyur pa gzhan yang yod dam/ smras pa/ rgyal po chen po/ mchis so/ /smras pa/ bram ze/</text></item>
<item><p>113b4</p><section>mdo sde</section><text>de gang / smras pa/ rgyal po chen po/ yul ko sa la'i rgyal po gsal rgyal 'di ni/ mdzangs shing mkhas la brtags shing yid gzhungs par gyur pa lags na/ de'ang skyon</text></item>
<item><p>113b5</p><section>mdo sde</section><text>dang bcas pa lags so/ /smras pa/ bram ze/ yul ko sa la'i rgyal po gsal rgyal gyi skyon gang / smras pa/ rgyal po chen po/ yul ko sa la'i rgyal po gsal rgyal ni/ shin</text></item>
<item><p>113b6</p><section>mdo sde</section><text>tu mang du za ba ste/ rgyal po chen po/ mkhas pas ni/ shin tu mang du za bar mi bgyi'o/ /de ci'i slad du zhe na/ rgyal po chen po/ shin tu mang du za ba ni/ le lo can du 'gyur/ lus</text></item>
<item><p>113b7</p><section>mdo sde</section><text>lci bar 'gyur/ de'i kha zas bde bar 'ju bar mi 'gyur/ tshe 'di dang pha rol gyi don rnams kyang yongs su 'grib par 'gyur ba'i slad du'o/ /de la 'di skad ces bgyi ste/ /skyes bu</text></item>
<item><p>114a1</p><section>mdo sde</section><text>gang zhig mang za ba/ /de ni lus lci le lo can/ /'di dang pha rol che yi don/ /nges par rab tu 'grib par 'gyur/ /de ni sad na'ang sdug bsngal</text></item>
<item><p>114a2</p><section>mdo sde</section><text>te| |nyal na'ang sdug bsngal gzhan gnod bgyid/ /de bas phan dang ran par bza'/ /zas kyi dus ni nges par bgyi/ /smras pa/ bram ze/ sems can gyi ris kyi 'jig rten</text></item>
<item><p>114a3</p><section>mdo sde</section><text>'di na sems can gang la la mdzangs shing mkhas la brtags shing yid gzhungs par gyur pa yin la/ de'ang skyon dang bcas par gyur pa gzhan yang yod dam/ smras</text></item>
<item><p>114a4</p><section>mdo sde</section><text>pa| rgyal po chen po/ mchis so/ /smras pa/ bram ze/ de gang / smras pa/ rgyal po chen po/ khyod kyang mdzangs shing mkhas la brtags shing yid gzhungs la mos</text></item>
<item><p>114a5</p><section>mdo sde</section><text>pa che zhing 'jigs pa ma mchis la gtong ba dang ldan zhing mthu stobs phun sum tshogs pa lags na/ khyod kyang skyon dang bcas pa lags so/ /smras pa/ bram ze/ nga'i skyon</text></item>
<item><p>114a6</p><section>mdo sde</section><text>gang yin/ smras pa/ rgyal po chen po/ khyod ni/ shin tu gtum mo/ /rgyal po chen po/ khyod ni/ shin tu khro'o/ /rgyal po chen po/ khyod ni/ shin tu brlang ngo / /rgyal po</text></item>
<item><p>114a7</p><section>mdo sde</section><text>chen po| khyod ni/ shin tu rtsub bo/ /rgyal po chen po/ khyod ni/ shin tu gzu lums che'o/ /rgyal po chen po/ mkhas pas ni/ shin tu gtum par mi bgyi'o/ /de ci'i</text></item>
<item><p>114b1</p><section>mdo sde</section><text>slad du zhe na/ rgyal po chen po/ rgyal po'am/ rgyal po'i blon po shin tu gtum pa gang lags pa de la ni/ skye bo mang po mi dga' bar 'gyur ba lags te/ bdag gi pha</text></item>
<item><p>114b2</p><section>mdo sde</section><text>ma la'ang mi sdug pa lags na/ grong rdal gyi mi dang / yul gyi mi gzhan la lta ci smos pa'i slad du ste/ rgyal po chen po/ de lta lags pas mkhas pas shin tu gtum</text></item>
<item><p>114b3</p><section>mdo sde</section><text>par mi bgyi'o/ rgyal po chen po/ mkhas pas ni/ phyi rjes ring du blta bar bgyi'o/ /de la 'di skad ces bgyi ste/ rgyal po gang zhig gtum gyur la/ /khro dbang dgos</text></item>
<item><p>114b4</p><section>mdo sde</section><text>pa khyad gsod pa/ /de ni rang gi pha ma yang / /shin tu skyo bar bgyid pa lags/ /skye bo gzhan lta ci smos te/ /skad cig tsam yang ga la dga'/ /de bas mkhas pas nan</text></item>
<item><p>114b5</p><section>mdo sde</section><text>tan du| |khro ba yongs su spang bar bgyi/ /de nas rgyal po gtum po rab snang gis mngon sum du bdag la mi snyan par brjod pa de lta bu thos nas khros 'khrugs te yid ma</text></item>
<item><p>114b6</p><section>mdo sde</section><text>rangs shing tshig pa za bar gyur nas gcer bu pa'i bu bden smra la 'di skad ces smras so/ /bden smra/ khyod kyis 'khor 'di lta bu'i mdun du nga la de skad kyi mi snyan pa bya'am/</text></item>
<item><p>114b7</p><section>mdo sde</section><text>de bas na/ khyod ni/ gsad par 'os pa'o/ /zhes byas nas des khros pa'i sems kyis dge sbyong 'di ni/ rgyal po la ngan du smra ba yin gyi/ sod cig /ces tshig phyung bar</text></item>
<item><p>115a1</p><section>mdo sde</section><text>gyur to| |de nas gcer bu pa'i bu bden smra 'jigs shing skrag ste rgyal po gtum po rab snang la 'di skad ces smras so/ /rgyal po chen po/ de</text></item>
<item><p>115a2</p><section>mdo sde</section><text>ltar gzu lums ma mdzad par rgyal po chen po bdag la mi 'jigs pa stsal du gsol/ gsol ba 'di'ang gsan du gsol/ smras pa/ bden smra/ mi 'jigs</text></item>
<item><p>115a3</p><section>mdo sde</section><text>pa sbyin gyi/ ci gsol smros shig /smras pa/ rgyal po chen po/ bdag kyang skyon dang bcas pa lags so/ /smras pa/ khyod kyi skyon gang / smras pa/ rgyal po chen</text></item>
<item><p>115a4</p><section>mdo sde</section><text>po| khyod de ltar gtum pa/ de ltar khro ba/ de ltar zhe sdang ba/ de ltar gzu lums can gyi spyan sngar bdag 'di ltar yang dag pa ji lta ba bzhin du smra ba ni/ bdag</text></item>
<item><p>115a5</p><section>mdo sde</section><text>kyang ha cang ngor ro bar smra ba lags te/ bdag ni/ de kho na smra bar gyur to/ /rgyal po chen po/ mkhas pas ni/ dus thams cad du yang dag pa ji lta ba bzhin du</text></item>
<item><p>115a6</p><section>mdo sde</section><text>smra bar mi bgyi'o/ /rgyal po chen po/ mkhas pas ni/ dus dang dus ma lags pa dang / yul dang yul ma lags pa 'tshal bar bgyi'o/ /de ci'i slad du zhe na /</text></item>
<item><p>115a7</p><section>mdo sde</section><text>rgyal po chen po/ yang dag par smra ba ni/ 'jig rten yid mi bde zhing mi dga' bar 'gyur te/ des pa rnams kyis mi bsngags shing glen pa'i skye bo rnams zhe sdang bar</text></item>
<item><p>115b1</p><section>mdo sde</section><text>'gyur ba'i slad du'o/ /de la 'di skad ces bgyi ste/ gang zhig yang dag smra bgyid cing / /smra dus dus min ma 'tshal ba/ /de ni mkhas pas smad 'gyur na/ /'jig rten gzhan</text></item>
<item><p>115b2</p><section>mdo sde</section><text>lta ci zhig smos/ /de bas bden pa'i tshig lags kyang / /blo ldan kun tu smra mi bgyi/ /bdag kyang 'dir ni 'di lta bur/ /bden smras rang la gnod par gyur/ /yon tan dang</text></item>
<item><p>115b3</p><section>mdo sde</section><text>skyon bstan pa'i le'u ste/ brgyad pa'o// //de nas rgyal po gtum po rab snang gcer bu pa'i bu bden smra'i legs par bshad pas mgu ste rjes su yi</text></item>
<item><p>115b4</p><section>mdo sde</section><text>rang nas yang dri ba gzhan dag dris so/ /bram ze/ yang sems can gyi ris kyi 'jig rten 'di na sems can gang la la mkhas shing mdzangs la brtags shing yid gzhungs la/</text></item>
<item><p>115b5</p><section>mdo sde</section><text>tshul dang 'dul ba'i cho ga la mkhas pa'ang yin la/ de la skyon yang med pa de lta bu yod dam/ smras pa/ rgyal po chen po/ mchis so/ /smras pa/ bram ze/ de gang /</text></item>
<item><p>115b6</p><section>mdo sde</section><text>smras pa| rgyal po chen po/ dge sbyong gau ta ma ni/ shAkya'i rgyal po chen po'i rigs las rab tu byung ba de ni/ bdag cag gi rig byed las 'byung ba bzhin du skyon ma</text></item>
<item><p>115b7</p><section>mdo sde</section><text>mchis pa ste/ de ni/ rigs kyi che ba nyid kyis skyon gdags par mi nus te/ 'di ltar 'khor los bsgyur ba'i rigs su byung ba'o/ /de ni/ rgyud las smos nas skyon gdags</text></item>
<item><p>116a1</p><section>mdo sde</section><text>su mi nus te/ 'di ltar bu ram shing ba'i rigs kyi rgyud du byung ba'o/ /de ni/ lus kyi che ba nyid kyis kyang skyon gdags su mi nus te/ 'di ltar</text></item>
<item><p>116a2</p><section>mdo sde</section><text>mtshan dang dpe byad bzang pos legs par brgyan pa'i lus dang ldan pa'o/ /de ni/ chos dang bcas par skyon gdags su mi nus te/ 'di ltar tshul khrims dang / stobs</text></item>
<item><p>116a3</p><section>mdo sde</section><text>dang / mi 'jigs pa dang / sangs rgyas kyi chos ma 'dres pa dang ldan pas de'i slad du de ni/ skyon ma mchis pa lags so/ /rgyal po chen po/ gal te dge sbyong gau ta</text></item>
<item><p>116a4</p><section>mdo sde</section><text>ma de khyim nas khyim ma mchis par rab tu ma byung na ni/ de rgyal po 'khor los bsgyur ba/ mtha' bzhir rnam par rgyal ba/ chos dang ldan pa/ chos kyi rgyal po rin po</text></item>
<item><p>116a5</p><section>mdo sde</section><text>che sna bdun dang ldan par 'gyur du gdon mi 'tshal te/ de'i rin po che sna bdun ni/ 'di lta ste/ 'khor lo rin po che dang / glang po rin po che dang / rta rin po che dang /</text></item>
<item><p>116a6</p><section>mdo sde</section><text>nor bu rin po che dang / bud med rin po che dang / khyim bdag rin po che dang / bdun pa blon po rin po che lags so/ /de la sras kyang stong tham pa mnga' bar 'gyur du</text></item>
<item><p>116a7</p><section>mdo sde</section><text>gdon mi 'tshal te/ dpa' ba/ rtul phod pa/ yan lag mchog gi gzugs dang ldan pa/ gzhan gyi sde rab tu 'joms pa/ 'khor los bsgyur ba'i mtshan dang ldan</text></item>
<item><p>116b1</p><section>mdo sde</section><text>pa sha stag 'byung bar 'gyur du gor ma bkum mo/ /de ni/ gling bzhi pa'i 'jig rten gyi khams 'dir gcig pu spyod pa'i dbang sgyur bar 'gyur zhing gzhan gyi dring mi 'jog par</text></item>
<item><p>116b2</p><section>mdo sde</section><text>'gyur du gdon mi 'tshal te/ des sa chen po ma lus pa gnod par bsngo ba ma mchis shing 'tshe ba ma mchis pa 'di nyid chad pa ma mchis shing mtshon gyis bda' ba ma mchis</text></item>
<item><p>116b3</p><section>mdo sde</section><text>la| chos dang mthun zhing snyoms pas legs par phab ste gnas par 'gyur du gdon mi 'tshal ba zhig na/ de khyim nas khyim ma mchis par rab tu byung nas brtul zhugs</text></item>
<item><p>116b4</p><section>mdo sde</section><text>dang / dka' thub chen po brtsams te rgya shug gi 'bras bu'am/ til gyi 'brum bu'am/ 'bras kyi 'bru 'gas lo drug 'das par bgyis te byang chub kyi shing drung du bzhugs nas</text></item>
<item><p>116b5</p><section>mdo sde</section><text>bdud kyi sde dpung dang bcas pa rab tu pham par bgyis te sems kyi skad cig gcig dang ldan pa'i shes rab kyis shes par bgyi ba dang / thob par bgyi ba dang / mthong bar</text></item>
<item><p>116b6</p><section>mdo sde</section><text>bgyi ba dang / khong du chud par bgyi ba dang / mngon du bgyi ba gang ci'ang rung ba de thams cad rang gi mngon par shes pas mngon par rdzogs par sangs rgyas te/ de dang mnyam</text></item>
<item><p>116b7</p><section>mdo sde</section><text>pa'i sems can yang 'jig rten na ma mchis na/ de'i gong du phyin pa lta ga la mchis te/ dge sbyong gau ta ma ni/ mi mnyam pa dang mnyam zhing zla gang yang ma mchis pa ste/ de'i</text></item>
<item><p>117a1</p><section>mdo sde</section><text>slad du de ni/ skyon ma mchis pa lags so/ /de ci'i slad du zhe na/ 'di ltar dge sbyong gau ta ma de ni/ rigs dang / rgyud kyis 'dra ba ma</text></item>
<item><p>117a2</p><section>mdo sde</section><text>mchis pa dang / gzugs kyi che ba nyid kyis 'dra ba ma mchis pa dang / ye shes kyi che ba nyid kyis mtshungs pa ma mchis pa'i slad du ste/ de'i slad du de skyon ma mchis</text></item>
<item><p>117a3</p><section>mdo sde</section><text>pa lags so/ /de la 'di skad ces bgyi ste/ rigs dang rgyud dang gzugs dang ldan/ /mtshan rnams kyis ni 'bar ba'i sku/ /dpe byad bzang po brgyad cus kyang / /thub</text></item>
<item><p>117a4</p><section>mdo sde</section><text>pa'i zla ba mngon par brgyan/ /mu stegs tshogs rnams zil mnan te/ /lo drug yun ring dka' thub spyad/ /bdud kyang btul ba mdzad nas su/ /bde gshegs</text></item>
<item><p>117a5</p><section>mdo sde</section><text>thams cad mkhyen nyid brnyes/ /sems can med cing srog med chos/ /'phags pa'i bden bzhi phun tshogs pa/ /drang srong lhung bar des bshad pas/ /de slad de la</text></item>
<item><p>117a6</p><section>mdo sde</section><text>skyon ma mchis/ /de nas rgyal po gtum po rab snang gis gcer bu pa'i bu bden smra la 'di skad ces smras so/ /kye bram ze chen po/ dge sbyong gau ta ma de mtshan gang dag dang ldan na/</text></item>
<item><p>117a7</p><section>mdo sde</section><text>mtshan gyis legs par brgyan pa'i sku dang ldan pa zhes bya ba de bzhin gshegs pa skyes bu chen po seng+ge de'i mtshan sum cu rtsa gnyis po de dag gang yin/ de skad ces smras pa</text></item>
<item><p>117b1</p><section>mdo sde</section><text>dang / gcer bu pa'i bu bden smras rgyal po gtum po rab snang la 'di skad ces smras so/ /rgyal po chen po/ de'i slad du gsan du gsol/ brjod par bgyi'o/ /rgyal po chen po/</text></item>
<item><p>117b2</p><section>mdo sde</section><text>'di lta ste/ dge sbyong gau ta ma de ni/ zhabs shin tu gnas pa dang ldan pa'o/ /dge sbyong gau ta ma de ni/ phyag dang zhabs kyi mthil 'khor lo rtsibs stong dang ldan pa mnga'</text></item>
<item><p>117b3</p><section>mdo sde</section><text>ba'o| |dge sbyong gau ta ma de ni/ phyag dang zhabs dra bar 'brel ba dang ldan pa'o/ /dge sbyong gau ta ma de ni/ phyag dang zhabs 'jam zhing gzhon sha chags pa dang ldan pa'o//</text></item>
<item><p>117b4</p><section>mdo sde</section><text>dge sbyong gau ta ma de ni/ sor mo ring ba dang ldan pa'o/ /dge sbyong gau ta ma de ni/ bdun mtho ba dang ldan pa'o/ /dge sbyong gau ta ma de ni/ zhabs kyi rting pa yangs pa dang ldan</text></item>
<item><p>117b5</p><section>mdo sde</section><text>pa'o| |dge sbyong gau ta ma de ni/ zhabs long mo'i tshigs mi mngon pa dang ldan pa'o/ /dge sbyong gau ta ma de ni/ byin pa ri dwags e na ya'i lta bu dang ldan pa'o/ /dge sbyong gau</text></item>
<item><p>117b6</p><section>mdo sde</section><text>ta ma de ni/ brla zlum pa dang ldan pa'o/ /dge sbyong gau ta ma de ni/ bzhengs bzhin du ma btud par phyag pus mor sleb pa dang ldan pa'o/ /dge sbyong gau ta ma de ni/ mdoms kyi sba</text></item>
<item><p>117b7</p><section>mdo sde</section><text>ba sbubs su nub pa dang ldan pa'o/ /dge sbyong gau ta ma de ni/ spu re re nas skye ba dang ldan pa'o/ /dge sbyong gau ta ma de ni/ dbu skra mthon mthing dang ldan pa'o/ /dge sbyong gau ta ma de ni/</text></item>
<item><p>118a1</p><section>mdo sde</section><text>dbu skra g.yas phyogs su 'khyil ba dang ldan pa'o/ /dge sbyong gau ta ma de ni/ sku'i spu gyen du 'khyil ba dang ldan pa'o/ /dge sbyong gau ta ma de</text></item>
<item><p>118a2</p><section>mdo sde</section><text>ni| pags pa 'jam pa dang ldan pa'o/ /dge sbyong gau ta ma de ni/ pags pa gser gyi kha dog lta bu dang ldan pa'o/ /dge sbyong gau ta ma de ni/ dpung mgo shin tu zlum</text></item>
<item><p>118a3</p><section>mdo sde</section><text>pa dang ldan pa'o/ /dge sbyong gau ta ma de ni/ thal gong rgyas pa dang ldan pa'o/ /dge sbyong gau ta ma de ni/ sku che zhing drang ba dang ldan pa'o/ /dge sbyong gau ta ma de ni/ 'gram pa</text></item>
<item><p>118a4</p><section>mdo sde</section><text>seng+ge'i 'dra ba dang ldan pa'o/ /dge sbyong gau ta ma de ni/ tshems bzhi bcu dang ldan pa'o/ /dge sbyong gau ta ma de ni/ tshems thags bzang ba dang ldan pa'o/ /dge sbyong gau ta ma</text></item>
<item><p>118a5</p><section>mdo sde</section><text>de ni| tshems mnyam pa dang ldan pa'o/ /dge sbyong gau ta ma de ni/ tshems shin tu dkar ba dang ldan pa'o/ /dge sbyong gau ta ma de ni/ ro bro ba mchog dang ldan pa'o/ /dge sbyong</text></item>
<item><p>118a6</p><section>mdo sde</section><text>gau ta ma de ni/ ljags shin tu ring zhing srab pa dang ldan pa'o/ /dge sbyong gau ta ma de ni/ tshangs pa'i dbyangs dang ldan pa'o/ /dge sbyong gau ta ma de ni/ spyan gyi rdzi ma ba'i</text></item>
<item><p>118a7</p><section>mdo sde</section><text>lta bu dang ldan pa'o/ /dge sbyong gau ta ma de ni/ spyan mthon mthing dang ldan pa'o/ /dge sbyong gau ta ma de ni/ tshogs yongs su rdzogs pa'i mdzod spu dang ldan pa'o/ /rgyal po chen</text></item>
<item><p>118b1</p><section>mdo sde</section><text>po| |'di dag ni/ dge sbyong gau ta ma'i skyes bu chen po'i mtshan sum cu rtsa gnyis po dag ste/ de dag dang ldan pas dge sbyong gau ta ma de mtshan gyis legs par brgyan pa'i sku</text></item>
<item><p>118b2</p><section>mdo sde</section><text>dang ldan pa zhes bgyi ste/ de'i slad du de skyon ma mchis pa lags so/ /de la 'di skad ces bgyi ste/ spyi bo gtsug tor mdzes pas rnam par brgyan/ /dbu skra mthon mthing</text></item>
<item><p>118b3</p><section>mdo sde</section><text>g.yas su 'khyil ba mnga'/ /rdzi ma ba'i 'dra ut+pal mchog gi spyan/ /de bas 'di na rgyal ba skyon ma mchis/ /tshangs pa ka la ping+ka mchog gi dbyangs/ /pad+ma'i 'dab ltar</text></item>
<item><p>118b4</p><section>mdo sde</section><text>dri med yangs pa'i ljags/ /de yi ljags kyang zhal kun khebs pa ste/ /de bas de 'dra'i sems can 'ga' ma mchis/ /ro mchog gcig kyang thams cad ro ldan par/ /mtshan</text></item>
<item><p>118b5</p><section>mdo sde</section><text>rab de yis rab tu myur 'gyur te/ /rgyal ba'i ljags ni de dang ldan pas na/ /de bas 'di na rgyal ba skyon ma mchis/ /tshems kyi yon tan mnyam med mnyam pa ste/ /de yi tshems</text></item>
<item><p>118b6</p><section>mdo sde</section><text>ni bzhi bcu tham pa tshang / /des ni 'jig rten lhar bcas thams cad kyang / /bde gshegs de la dga' 'gyur ngo mtshar 'thob/ /seng+ge'i za 'gram sgros ni bim pa'i mchog /</text></item>
<item><p>118b7</p><section>mdo sde</section><text>mtshungs med thal god shin tu rgyas dang ldan/ /dpung mgo shin tu zlum zhing mdzes par ldan/ /dpal ldan shing ltar chu zheng gab pa'i sku/ /dpe legs sku ni yangs shing rkyen du</text></item>
<item><p>119a1</p><section>mdo sde</section><text>'bab| |yid can kun la sdug pa'i sku yang mnga'/ /thub pa dpa' bo mtho ba bdun dang ldan/ /pags pa'i mdog ni gser mchog bcom</text></item>
<item><p>119a2</p><section>mdo sde</section><text>'dra| |shin tu 'jam sku spu ni gyen du 'khyil/ /sdug cing mi srab mthon mthing dri med dbu/ /spu 'jam g.yas su 'khyil dang ldan pa ste/ /de bas bde gshegs mnyam</text></item>
<item><p>119a3</p><section>mdo sde</section><text>pa 'ga' ma mchis/ /bde bar gshegs ni ma btud bzhugs dang ldan/ /mdoms sba mi gda' glang po'i rgyal po bzhin/ /brla zlum byin pa e na ya yi 'dra/ /bde</text></item>
<item><p>119a4</p><section>mdo sde</section><text>gshegs de la yid can su mi sten/ /phyag dang zhabs kyi sor mo dra bas 'brel/ /sen mo zangs mdog sor mo legs par zlum/ /dung ltar mtho ba'i zhabs ldan</text></item>
<item><p>119a5</p><section>mdo sde</section><text>mnyam pa'i zhabs/ /rting pa yangs shing mnyam pa drang srong mchog /phyag dang zhabs la 'khor lo 'jam pa mnga'/ /drang srong chen po sor mo ring dang ldan/ /thub</text></item>
<item><p>119a6</p><section>mdo sde</section><text>pa'i dbang po zhabs mthil shin tu gnas/ /des ni sa la mi g.yo'i skur bzhud de/ /'di ni drang srong chen po'i mtshan gyi tshogs/ /de yis brgyan sku shin tu mdzes par</text></item>
<item><p>119a7</p><section>mdo sde</section><text>gda'| |mnyam med 'khor gyi nang na bzhugs pa'i tshe/ /skar tshogs mang dbus zla ba gnas pa bzhin/ /skyes bu chen po'i sku mchog gzugs de yang / /'gro ba kun tu de</text></item>
<item><p>119b1</p><section>mdo sde</section><text>bzhin shin tu gda'/ /bde bar gshegs pa'i yon tan dri med chos/ /gang lags de kun thub pa nyid gsung grang / smras pa/ bram ze/ ci'i phyir na/ dge sbyong gau ta ma de</text></item>
<item><p>119b2</p><section>mdo sde</section><text>bsod nams brgya pa'i mtshan dang ldan zhes bya/ smras pa/ rgyal po chen po/ de'i slad du don 'di nyid rab tu bsgrub pa'i slad du dpe gsol bar 'tshal lo/ /rgyal po chen po/</text></item>
<item><p>119b3</p><section>mdo sde</section><text>gal te stong gsum gyi stong chen po'i 'jig rten gyi khams na sems can skye gnas bzhis yongs su zin pa gang ji snyed cig mchis pa de dag thams cad yongs su brtags</text></item>
<item><p>119b4</p><section>mdo sde</section><text>pa nye bar bzung ste mi'i lus thob par gyur la/ mi'i lus thob pa de dag re re zhing 'khor los bsgyur ba'i bsod nams dang ldan par gyur la/ 'khor los bsgyur ba'i bsod</text></item>
<item><p>119b5</p><section>mdo sde</section><text>nams dang ldan pa'i sems can de dag thams cad kyi bsod nams kyi phung po gang lags pa brgya 'gyur du bsgyur ba'i bsod nams kyi phung po des dge sbyong gau ta ma'i sku la spu'i</text></item>
<item><p>119b6</p><section>mdo sde</section><text>khung bu gcig mngon par 'grub ste/ de bzhin du spu'i khung bu re re yongs su grub bo/ /spu'i khung bu thams cad du gtogs pa'i bsod nams kyi phung po ji snyed pa brgya 'gyur du</text></item>
<item><p>119b7</p><section>mdo sde</section><text>bsgyur ba'i bsod nams kyi phung po des dge sbyong gau ta ma'i sku la dpe byad bzang po gcig mngon par 'grub ste/ de bzhin du dpe byad bzang po re re yongs su 'grub bo/ /dpe byad</text></item>
<item><p>120a1</p><section>mdo sde</section><text>bzang po thams cad du gtogs pa'i bsod nams kyi phung po ji snyed pa brgya gyur du bsgyur ba'i bsod nams kyi phung po des dge sbyong gau ta ma'i sku</text></item>
<item><p>120a2</p><section>mdo sde</section><text>la skyes bu chen po'i mtshan gcig mngon par 'grub ste/ de bzhin du mtshan sum cu re re nas yongs su 'grub bo/ /mtshan sum cur gtogs pa'i bsod nams kyi phung</text></item>
<item><p>120a3</p><section>mdo sde</section><text>po ji snyed pa brgya 'gyur du bsgyur ba'i bsod nams kyi phung po des dge sbyong gau ta ma'i sku la skyes bu chen po'i mtshan dbu gtsug tor dang ldan pa mngon par 'grub bo/ /dbu</text></item>
<item><p>120a4</p><section>mdo sde</section><text>gtsug tor du gtogs pa'i bsod nams kyi phung po de las bye ba phrag 'bum du bsgyur ba'i bsod nams kyi phung pos dge sbyong gau ta ma'i chos kyi dung mngon par 'grub ste/</text></item>
<item><p>120a5</p><section>mdo sde</section><text>chos kyi dung de dang ldan pas dge sbyong gau ta ma de bzhed na/ 'jig rten gyi khams mtha' yas mu med pa dag na sems can du bsdus pa'i sems can gang dag gnas pa</text></item>
<item><p>120a6</p><section>mdo sde</section><text>de dag thams cad kyis gal te rnam pa sna tshogs su smras pa dge sbyong gau ta ma la dus gcig tu dri ba dris te/ gcig gis gang dris pa de gnyis pas mi 'dri bar so so</text></item>
<item><p>120a7</p><section>mdo sde</section><text>nas dris kyang de dag thams cad dge sbyong gau ta ma des sems kyi skad cig gcig dang ldan pa'i shes rab kyis bzung zhing gsung gcig gis sems can de dag gis ji</text></item>
<item><p>120b1</p><section>mdo sde</section><text>skad du dris pa'i dri ba de dag gi lan glon zhing sems can de dag gis kyang rang rang gi skad du 'tshal bar 'gyur te/ rgyal po chen po/ de'i slad du dge sbyong gau ta ma de ni/ bsod</text></item>
<item><p>120b2</p><section>mdo sde</section><text>nams brgya pa'i mtshan dang ldan pa dang / tshangs pa'i sgra dbyangs kyi gsung dang ldan pa zhes bgyi'o/ /de la 'di skad ces bgyi ste/ bsod nams brgya pa'i mtshan dang ldan pas na//</text></item>
<item><p>120b3</p><section>mdo sde</section><text>lhar bcas 'jig rten nang na bsod nams gter/ /mthong dang thos dang bzhad pa mdzad pas kyang / /sems can kun la phan pa mdzad pa lags/ /'di ltar sems can kun</text></item>
<item><p>120b4</p><section>mdo sde</section><text>gyis nges pa'i tshig /mang po dag gis dus gcig zhu zhus na/ /sems kyi skad cig gcig la thugs chud nas/ /gsung dbyangs gcig gis so sor lan yang 'debs/ /de lta</text></item>
<item><p>120b5</p><section>mdo sde</section><text>bas na 'dren pa 'jig rten na/ /tshangs pa'i sgra dbyangs gsung sgrog mkhyen par mdzod/ /de ni lha mi sdug bsngal mthar 'byin pa'i/ /chos kyi 'khor lo rab tu bskor ba mdzad/ /</text></item>
<item><p>120b6</p><section>mdo sde</section><text>de nas rgyal po gtum po rab snang gis gcer bu pa'i bu bde na smra la tshigs su bcad de dris pa/ gang rnams khyod kyis sngar bshad de/ /dpe byad bzang po yod smras pa/ /thub</text></item>
<item><p>120b7</p><section>mdo sde</section><text>pa'i dpe bya bzang po gang / /bram ze chen po brjod par gyis/ /de skad ces smras pa dang / gcer pu pa'i bu bden smras rgyal po gtum po rab snang la tshigs su bcad de slar smras</text></item>
<item><p>121a1</p><section>mdo sde</section><text>pa| gang dag gis na thub pa de yi sku/ /dpe byad bzang po brgyad cu ldan brjod pa/ /bde gshegs dpe byad bzang po brgyad cu rnams/ /bshad</text></item>
<item><p>121a2</p><section>mdo sde</section><text>par 'tshal gyi rgyal po gsan du gsol/ /sen mo mtho zhing sen mo zangs mdog 'dra/ /sen mo snum zhing phyag gi sor mo mnyam/ /sor mo zlum zhing sor mo rgyas pa ste/ /sor</text></item>
<item><p>121a3</p><section>mdo sde</section><text>mo rnams ni byin gyis phra ba lags/ /rtsa rnams mi mngon sgros ni bim pa 'dra/ /zhabs gnyis mnyam zhing long bu mi mngon lags/ /phyag gi ri mo byin gyis phra ba ste/ /ri</text></item>
<item><p>121a4</p><section>mdo sde</section><text>mo rnams ni zab cing shin tu gsal/ /ljags ni zangs mdog shin tu mnyen zhing 'jam/ /tshig rnams mi mngon phyag ni shin tu ring / /glang pos sgra bsgrags lta bu'i gsung</text></item>
<item><p>121a5</p><section>mdo sde</section><text>dad ldan/ /'brug sgra 'dra bar snyan pa'i 'jam dbyangs can/ /sku ni snyoms shing gsal la shin tu mkhregs/ /shin tu legs sku phyag gi sor mo snum/ /sku yi dngos po</text></item>
<item><p>121a6</p><section>mdo sde</section><text>shin tu gtsang dang ldan/ /rgyal ba'i zla ba sku yis shin tu btsun/ /sku ni shin tu mnyam par bzhag pa ste/ /yan lag rab 'byes nag nog ma mchis sku/ /sku yi ro stod rgyas</text></item>
<item><p>121a7</p><section>mdo sde</section><text>yangs shin tu mkhregs/ /dpe byad bzang po rnams ni yongs su rdzogs/ /sku ni rim gyis rgyas shing shin tu mdzes/ /spyod pa gtsang ldan shin tu 'jam pa'i sku/ /lte ba'i khung bu</text></item>
<item><p>121b1</p><section>mdo sde</section><text>nag nog ma mchis la/ /yongs su rdzogs shing shin tu zab dang ldan/ /'od ni nag nog ma mchis yongs su dag /sku ni kun nas bzang zhing shin tu mkhregs/ /de ni kun nas bzang</text></item>
<item><p>121b2</p><section>mdo sde</section><text>dang shin tu ldan/ /mgon po'i sku ni blta bas chog mi myong / /bal glang 'dra bar brjid pa'i 'gros su gshegs/ /khyu mchog 'gros dang seng+ge ngang pa'i 'gros/ /gsung ni ha</text></item>
<item><p>121b3</p><section>mdo sde</section><text>cang mtho ba ma lags la/ /bzang ba'i sku mnga' 'jam zhing snum pa'i sku/ /phyal ni shin tu zlum zhing 'jam la mdzes/ /g.yas nas gshegs shing gshegs thabs mdzes</text></item>
<item><p>121b4</p><section>mdo sde</section><text>la bzang / /shin tu phyang nger gnas pa'i phyal dang ldan/ /'dod dang 'jigs med nag nog med pa'i sku/ /smin ma nag cing shin tu gzangs ring mdzes/ /phyal ni ma zhom spyan gyi</text></item>
<item><p>121b5</p><section>mdo sde</section><text>dkyus kyang ring / /zhal ni rab legs gtsang ma'i spyan dang ldan/ /dri med spyan mnga' spyan ni shin tu yangs/ /tshems kyi mche ba byin gyis gyen du 'phags/ /smin tshugs 'ja'</text></item>
<item><p>121b6</p><section>mdo sde</section><text>khugs 'dra zhing shangs dbyibs mtho/ /ut+pal sngon po'i 'dab 'dra'i spyan dang ldan/ /smin ma stug cing tshems kyi mche ba zlum/ /smin ma mnyam zhing 'dab chags 'brel dang</text></item>
<item><p>121b7</p><section>mdo sde</section><text>ldan| |snyan gnyis mnyam zhing tshems kyi mche ba rno/ /zhal gyi mkhur tshos skyon dang bral ba mnga'/ /rgyal ba'i spyod pa skyon bag yong ma mchis/ /dpral ba'i dbyes la gnyer ma</text></item>
<item><p>122a1</p><section>mdo sde</section><text>mi mnga' zhing / /mgur ni dung 'dra mkhregs pa'i sku mnga' la/ /tshigs rnams sred med bu yi stobs dang ldan/ /yan lag dam pa dbu ni</text></item>
<item><p>122a2</p><section>mdo sde</section><text>gdugs dbyibs 'dra/ /dbu yi stod rnams lcang lo 'khyil dang ldan/ /dbu nag stug cing spos zhim dri dang ldan/ /rgyal ba'i dbu skra gshor ba ma lags te/ /dbu skra ma</text></item>
<item><p>122a3</p><section>mdo sde</section><text>'dzings shin tu mdzes pa'i sku/ /dbu skra stug cing legs par rim gyis gnas/ /dbu dang ba spu 'jam zhing phra la nag /dbu skra bung ba'i lto ltar nag dang ldan/ /mnyam</text></item>
<item><p>122a4</p><section>mdo sde</section><text>zhing khod snyoms dbu mchog chu rlabs 'dra/ /seng+ge khri dang nya dang rgyal mtshan dang / /rdo rje lcags kyu bum pa g.yung drung 'khyil/ /dpal gyi be'u dang dung dang pad+ma dang / /bkra</text></item>
<item><p>122a5</p><section>mdo sde</section><text>shis ldan rnams phyag zhabs mthil la mnga'/ /rgyal po chen po bzang mdzes 'di dag ni/ /bde bar gshegs pa'i dpe byad bzang po'i mchog /dpe legs smos pa 'di</text></item>
<item><p>122a6</p><section>mdo sde</section><text>dag thams cad ni/ /mu stegs can mi gzhan la yong ma mchis/ /rgyal po chen po/ 'di ni/ re zhig dge sbyong gau ta ma de'i gzugs kyi che ba nyid de/ de ni/ sems</text></item>
<item><p>122a7</p><section>mdo sde</section><text>can thams cad la ma mchis pas de'i slad du de la skyon ma mchis lags so/ /rgyal po chen po/ dge sbyong gau ta ma de ni/ byams pa chen po'i stobs dang ldan pa ste/ sems</text></item>
<item><p>122b1</p><section>mdo sde</section><text>can thams cad la khong khro ba ma mchis pa'i thugs dang ldan pa'o/ /de'i byams pa de'ang ma chags la sgrib pa ma mchis shing rtag tu 'byung ste/ lhun gyis grub par rgyas par</text></item>
<item><p>122b2</p><section>mdo sde</section><text>'gengs pa/ 'jig rten gyi khams thams cad du khyab pa/ sems can thams cad kyi bsam pa'i rjes su zhugs pa ste/ rgyal po chen po/ 'di lta ste/ dper bgyi na/ nor</text></item>
<item><p>122b3</p><section>mdo sde</section><text>bu rin po che chu 'dang ni/ rang bzhin gyis dag cing chab kyi rnyog pa thams cad dang bar bgyid do/ /rgyal po chen po/ de bzhin du dge sbyong gau ta ma de'ang nang yongs su dag cing</text></item>
<item><p>122b4</p><section>mdo sde</section><text>sems can thams cad kyi nyon mongs pa'i rnyog pa dang bar mdzad pa ste/ de'i slad du de la skyon ma mchis lags so/ /de la 'di skad ces bgyi ste/ dus rnams kun dang zhing</text></item>
<item><p>122b5</p><section>mdo sde</section><text>kun dang / /'jig rten byams pas khyab par mdzad/ /'gro ba kun gyi bsam pa yang / /khyab mdzad kun mkhyen byams dang ldan/ /zla med thub pa'i byams pa yis/ /ma khyab</text></item>
<item><p>122b6</p><section>mdo sde</section><text>phyogs 'ga' ma mchis te/ /khams dang bsam pa rnams kyang khyab/ /de bas kun mkhyen skyon ma mchis/ /dper na nor bu chu 'dang ba/ /shin tu rnam dag chab dang bgyid/ /de bzhin</text></item>
<item><p>122b7</p><section>mdo sde</section><text>drang srong thugs dag pa/ /skye bo'i rnyog pa dang bar mdzad/ /rgyal po chen po/ dge sbyong gau ta ma de ni/ rnam pa sum cu rtsa gnyis dang ldan pa'i thugs rje chen po dang ldan pa lags te/</text></item>
<item><p>123a1</p><section>mdo sde</section><text>rnam pa sum cu rtsa gnyis po de dag gang zhe na/ 'di lta ste/ gti mug gi mun par zhugs pa'i 'jig rten gnas pa gzigs na sems can</text></item>
<item><p>123a2</p><section>mdo sde</section><text>rnams la dge sbyong gau ta ma'i thugs rje chen po 'jug pa dang / ma rig pa chen po sgo nga'i sbubs su chud pa'i 'jig rten gnas pa gzigs na sems can rnams la dge</text></item>
<item><p>123a3</p><section>mdo sde</section><text>sbyong gau ta ma'i thugs rje chen po 'jug pa dang / 'khor ba chen por lhung ba'i sems can dag gzigs na sems can rnams la dge sbyong gau ta ma'i thugs rje chen po</text></item>
<item><p>123a4</p><section>mdo sde</section><text>'jug pa dang / rtag tu g.yen spyo zhing ma zhi ba'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / nyon mongs</text></item>
<item><p>123a5</p><section>mdo sde</section><text>ba'i chu bo chen pos khyer ba'i sems can rgyun gyi rjes su 'gro ba dag gzigs na sems can rnams la dge sbyong gau ta ma'i thugs rje chen po 'jug pa dang / g.yang sa</text></item>
<item><p>123a6</p><section>mdo sde</section><text>chen po nas lhung zhing sdug bsngal chen po myong ba'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / lam ngan</text></item>
<item><p>123a7</p><section>mdo sde</section><text>par zhugs pa'i sems can 'phags pa'i lam dang bral ba dag gzigs na sems can rnams la dge sbyong gau ta ma'i thugs rje chen po 'jug pa dang / nyon mongs pa</text></item>
<item><p>123b1</p><section>mdo sde</section><text>chen po'i bcing bas bcings pa/ rtag tu dkri bas dkris pa'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / yun</text></item>
<item><p>123b2</p><section>mdo sde</section><text>ring por yul gyis dgang dka' zhing ngoms mi shes pa'i sems can dag gzigs na sems can rnams la dge sbyong gau ta ma'i thugs rje chen po 'jug pa dang /sred pas</text></item>
<item><p>123b3</p><section>mdo sde</section><text>'khol cing rtag tu gzhan gyi dbang du gyur pa'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / rga shis yongs su mnar</text></item>
<item><p>123b4</p><section>mdo sde</section><text>zhing shin tu nyon mongs pa'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / nad sna tshogs mang pos yongs su mnar</text></item>
<item><p>123b5</p><section>mdo sde</section><text>zhing rtag tu nad par gyur pa'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / mi gsum rab tu 'bar zhing rtag tu</text></item>
<item><p>123b6</p><section>mdo sde</section><text>sreg pa'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / dman zhing yongs sum dag la 'khor ba rnam par 'phel</text></item>
<item><p>123b7</p><section>mdo sde</section><text>ba'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / rtag tu skrag cing rtag tu yid skrag pa'i sems can dag gzigs</text></item>
<item><p>124a1</p><section>mdo sde</section><text>na sems can rnams la dge sbyong gau ta ma'i thugs rje chen po 'jug pa dang / ro bro ba chung ba la chags shing nyes dmigs ma mthong ba'i</text></item>
<item><p>124a2</p><section>mdo sde</section><text>sems can dag gzigs na sems can rnams la dge sbyong gau ta ma'i thugs rje chen po 'jug pa dang / dregs pa sna tshogs mang pos smyos shing yun ring por gnyid kyis</text></item>
<item><p>124a3</p><section>mdo sde</section><text>log pa'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / dgon pa chen po'i lam du zhugs shing gsod pa rtag</text></item>
<item><p>124a4</p><section>mdo sde</section><text>tu phyi bzhin 'brang ba'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / rtag tu gnod par gyur cing dus thams</text></item>
<item><p>124a5</p><section>mdo sde</section><text>cad du 'jug pa'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / ma rig pas long bar gyur cing rtag tu rab rib</text></item>
<item><p>124a6</p><section>mdo sde</section><text>kyis bsgribs pa'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / thags 'khrugs pa lta bur gyur cing dru bu 'dzings</text></item>
<item><p>124a7</p><section>mdo sde</section><text>pa lta bur gyur la rtswa mun dza dang bal ba dza lta bur gyur pa'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / gnod pa</text></item>
<item><p>124b1</p><section>mdo sde</section><text>dang ldan zhing gnod pa ma mchis pa dang bral ba'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / mi khom pa dang</text></item>
<item><p>124b2</p><section>mdo sde</section><text>ldan par gyur cing dal ba dang bral ba'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / the tshom can du gyur cing</text></item>
<item><p>124b3</p><section>mdo sde</section><text>log par lta bar zhugs pa'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / shing pa la gyi 'da' ba ltar gyur</text></item>
<item><p>124b4</p><section>mdo sde</section><text>cing lta ba sna tshogs la brten pa'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / 'du shes dang sems phyin ci</text></item>
<item><p>124b5</p><section>mdo sde</section><text>log tu gyur cing mi rtag pa la rtag par 'du shes pa dang / sdug bsngal la bde bar 'du shes pa dang / mi sdug pa la sdug par 'du shes pa dang / dngos po ma mchis</text></item>
<item><p>124b6</p><section>mdo sde</section><text>pa la dngos po mchis par 'du shes pa'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / khur gyis gzir cing</text></item>
<item><p>124b7</p><section>mdo sde</section><text>yun ring po nas dub ste sdug bsngal ba'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / mthu chung ba la brten</text></item>
<item><p>125a1</p><section>mdo sde</section><text>cing snying po ma mchis pa snying por 'du shes pa'i sems can dag gzigs na sems can rnams la dge sbyong gau ta ma'i thugs rje chen po 'jug</text></item>
<item><p>125a2</p><section>mdo sde</section><text>pa dang / rtag tu nye bar nyon mongs pa dang ldan par gyur cing dri mas gos pa'i sems can dag gzigs na sems can rnams la dge sbyong gau ta ma'i thugs rje chen po 'jug</text></item>
<item><p>125a3</p><section>mdo sde</section><text>pa dang / srid pa'i 'dod chags kyis brlags shing yid zhum pa'i sems can dag gzigs na sems can rnams la dge sbyong gau ta ma'i thugs rje chen po 'jug pa dang /</text></item>
<item><p>125a4</p><section>mdo sde</section><text>rnyed pa dang bkur sti'i zil gyis non cing rtag tu rnyed pa tshol ba'i sems can dag gzigs na sems can rnams la dge sbyong gau ta ma'i thugs rje chen po 'jug pa dang / mya</text></item>
<item><p>125a5</p><section>mdo sde</section><text>ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnam pa mang pos gzir ba'i sems can dag gzigs na sems can rnams</text></item>
<item><p>125a6</p><section>mdo sde</section><text>la dge sbyong gau ta ma'i thugs rje chen po skye ba ste/ dge sbyong gau ta ma de ni/ rnam pa sum cu rtsa gnyis po de dang ldan pa'i thugs rje chen po dang ldan pa ste/ de'i slad</text></item>
<item><p>125a7</p><section>mdo sde</section><text>du de la skyon ma mchis lags so/ /de la 'di skad ces bgyi ste/ gti mug mun pa mun nag gis rtag tu/ /sems ni bsgribs par gyur pa'i skye rgu dang / /'khor ba'i</text></item>
<item><p>125b1</p><section>mdo sde</section><text>btson rar chud pa rnam gzigs na/ /drang srong dam pa de ni thugs rje bskyed/ /rtag tu g.yon sbyor gyur dang rtag tu yang / /chu bo bzhi po dag gis khyer gyur cing / /'khor ba'i rgyun la</text></item>
<item><p>125b2</p><section>mdo sde</section><text>gnas pa'i sems can rnams/ /gzigs na stobs bcu mnga' ba thugs rje skye/ /g.yang chen por lhung bar gyur pa'am/ /lam ngan zhugs pa'i sems can rnams gzigs</text></item>
<item><p>125b3</p><section>mdo sde</section><text>na| |thub pa thugs rjes zhi ba'i gnas dang ni/ /'phags pa'i rgyal po'i lam la 'god pa mdzad/ /bcings par gyur dang sred pas 'khol ba dang / /rtag tu yul la chags</text></item>
<item><p>125b4</p><section>mdo sde</section><text>dang rga ba dang / /'chi ba'i gting lhung sems can rnams gzigs na/ /stobs bcu mnga' ba'i thugs rje rab tu skye/ /sdug bsngal rnam pa mang pos mnar ba dang / /me</text></item>
<item><p>125b5</p><section>mdo sde</section><text>gsum 'bar ba'i skye rgu 'di dag dang / /ngan song sas 'jigs pa rnams gzigs gyur na/ /stobs bcu mnga' ba'i thugs rje rab tu skye/ /ro la brkam pa'i sems dang</text></item>
<item><p>125b6</p><section>mdo sde</section><text>ldan pa dang / /bag med rtag tu yul la chags pa dang / /srid pa'i dgon par nyon mongs sems can rnams/ /gzigs par gyur na rnam par grol bar mdzad/ /ma rig</text></item>
<item><p>125b7</p><section>mdo sde</section><text>ljongs shing rab rib khebs pa dang / /bal ba dza dang mun dza 'drar gyur dang / /zhe 'gras gyur ba'i sems can rnams gzigs na/ /stobs bcu mnga' ba'i thugs rje rab tu skye/ /</text></item>
<item><p>126a1</p><section>mdo sde</section><text>'khor bar bcings pa'i sems dang ldan pa dang / /mi khom skyes pa'i skye rgu 'di dag dang / /log par lta bar lhung ba rnams gzigs na/ /stobs</text></item>
<item><p>126a2</p><section>mdo sde</section><text>bcu mnga' ba'i thugs rje rab tu skye/ /sdug bsngal bde dang mi sdug bsngal shes dang / /mi rtag rtag dang bdag ma mchis pa la/ /bdag du 'du shes 'khrul pa rnams gzigs</text></item>
<item><p>126a3</p><section>mdo sde</section><text>na| |stobs bcu mnga' ba'i thugs rje rab tu skye/ /khur gyis non cing gzir bar gyur rnams dang / /de bzhin mthu chung brten pa'i byis pa dang / /rtag tu nyon mongs nyon</text></item>
<item><p>126a4</p><section>mdo sde</section><text>mongs rnams gzigs na/ /stobs bcu mnga' ba'i thugs rje rab tu skye/ /'dod pa'i zil gyis non pa'i yid ldan dang / /sred pa che zhing rtag tu yul brkam dang / /</text></item>
<item><p>126a5</p><section>mdo sde</section><text>srid pa'i 'dod chags rgya mtshor lhung ba rnams/ /gzigs nas rgyal ba'i thugs rje chen po skye/ /nad dang mya ngan rnams pa mang dag gis/ /shin tu gtses pa'i skye rgu nyon</text></item>
<item><p>126a6</p><section>mdo sde</section><text>mongs rnams/ /gzigs nas sdug bsngal ma lus bsal slad du/ /stobs bcu mnga' ba'i thugs rje rab tu skye/ /thub pa'i thugs rje chen po rtag byung ste/ /de mi 'byung</text></item>
<item><p>126a7</p><section>mdo sde</section><text>ba nam yang srid mi 'gyur/ /'gro ba kun gyi bsam par gnas pa ste/ /de bas sangs rgyas de la skyon mi mnga'/ /rgyal po chen po/ mdor na/ dge sbyong gau ta ma de ni/</text></item>
<item><p>126b1</p><section>mdo sde</section><text>dran pa nye bar gzhag pa bzhi dang ldan pa'o/ /rgyal po chen po/ dge sbyong gau ta ma de ni/ yang dag pa'i spong ba bzhi dang / rdzu 'phrul gyi rkang pa bzhi dang / dbang po lnga dang /</text></item>
<item><p>126b2</p><section>mdo sde</section><text>stobs lnga dang / byang chub kyi yan lag bdun dang / 'phags pa'i lam yan lag brgyad pa dang ldan pa ste/ de'i slad du de la skyon ma mchis lags so/ /de la 'di skad</text></item>
<item><p>126b3</p><section>mdo sde</section><text>ces bgyi ste/ dran pa nye bar gzhag pa bzhi po mkhyen/ /yang dag spong bzhi mkhyen te zla ma mchis/ /ting 'dzin bsam gtan spyod la de mnga' che/ /de ltar sems can rlabs</text></item>
<item><p>126b4</p><section>mdo sde</section><text>chen skyon ma mchis/ /'jig rten mgon gcig rdzu 'phrul rkang mnyam pas/ /so so yang dag rig pa'i pha rol byon/ /drang srong chen po rig dang rnam grol mkhas thub</text></item>
<item><p>126b5</p><section>mdo sde</section><text>pa rnam dag sems can thabs mkhyen ldan/ /byams dang snying rje dga' dang btang snyoms dang / /tshangs pa'i gnas pa bzhi la de dbang bsgyur/ /lhag mthong zhi gnas</text></item>
<item><p>126b6</p><section>mdo sde</section><text>gnyis la rnal 'byor pa/ /de bas de la nam yang skyon ma mchis/ /byang chub yan lag rin chen rgyan mchog ldan/ /yan lag brgyad ldan lam chu dri med bkrus/ /bde</text></item>
<item><p>126b7</p><section>mdo sde</section><text>zhing mi g.yo 'jigs dang gang bral ba'i/ /lam de nyid la 'gro ba sbyor bar mdzad/ /thub pa khyu mchog de dang gang 'dra ba'i/ /sems can 'jig rten 'di na 'ga' ma mchis//</text></item>
<item><p>127a1</p><section>mdo sde</section><text>thams cad zil gnon yon tan kun dang ldan/ /yon tan dbang phyug de la smad ma mchis/ /rgyal po chen po/ /dge sbyong gau ta ma de ni/ stobs</text></item>
<item><p>127a2</p><section>mdo sde</section><text>bcu dang ldan pa'o/ /smras pa/ bram ze chen po/ de bzhin gshegs pa'i stobs bcu po de dag gang / smras pa/ rgyal po chen po/ 'di lta ste/ 'di na de bzhin gshegs</text></item>
<item><p>127a3</p><section>mdo sde</section><text>pa ni| gnas la'ang gnas su yang dag pa ji lta ba bzhin du rab tu mkhyen/ gnas ma lags pa la'ang gnas ma lags par yang dag pa ji lta ba bzhin du rab tu</text></item>
<item><p>127a4</p><section>mdo sde</section><text>mkhyen te/ rgyal po chen po/ 'di ni/ dge sbyong gau ta ma de'i de bzhin gshegs pa'i stobs dang po'o/ /de bzhin gshegs pa de ni/ 'das pa dang / ma 'ongs pa dang / da</text></item>
<item><p>127a5</p><section>mdo sde</section><text>ltar byung ba'i las yang dag par blangs pa rnams gnas dang / rigs dang / rnam par smin pa las yang dag pa ji lta ba bzhin du rab tu mkhyen to/ /'jig rten gyi khams</text></item>
<item><p>127a6</p><section>mdo sde</section><text>du ma pa dang / khams sna tshogs pa rnams yang dag pa ji lta ba bzhin du rab tu mkhyen to/ /sems can gzhan dag dang / gang zag gzhan rnams kyi mos pa du ma dang / mos</text></item>
<item><p>127a7</p><section>mdo sde</section><text>pa sna tshogs pa yang dag pa ji lta ba bzhin du rab tu mkhyen to/ /sems can gzhan dag dang / gang zag gzhan rnams kyi dbang po mchog dang / mchog ma yin pa mkhyen</text></item>
<item><p>127b1</p><section>mdo sde</section><text>pa yang dag pa ji lta ba bzhin du rab tu mkhyen to/ /thams cad du 'gro ba'i lam yang dag pa ji lta ba bzhin du rab tu mkhyen to/ /sems can gzhan dag dang / gang zag gzhan rnams kyi</text></item>
<item><p>127b2</p><section>mdo sde</section><text>dbang po dang / stobs dang / byang chub kyi yan lag dang / bsam gtan dang / rnam par thar pa dang / ting nge 'dzin dang / snyoms par 'jug pa rnams kyi kun nas nyon mongs pa dang</text></item>
<item><p>127b3</p><section>mdo sde</section><text>rnam par byang ba dang ldan pa dang / rnam par dag pa yang dag pa ji lta ba bzhin du rab tu mkhyen to/ /sngon gyi gnas rnam pa du ma rjes su dran te/ tshe rabs gcig kyang rjes su dran zhing</text></item>
<item><p>127b4</p><section>mdo sde</section><text>tshe rabs bye ba khrag khrig 'bum phrag du ma'i bar dag kyang rnam pa dang bcas pa dang / sa phyogs dang bcas pa dang / rgyu mtshan dang bcas par sngon gyi gnas rnam pa du ma rjes su</text></item>
<item><p>127b5</p><section>mdo sde</section><text>dran no| |de lha'i spyan rnam par dag pa mi'i las 'das pas sems can 'chi 'pho ba dang / skye ba las bde 'gro dang / ngan 'gror skye ba rnams gzigs so/ /zag pa zad pas</text></item>
<item><p>127b6</p><section>mdo sde</section><text>zag pa med pa sems rnam par grol ba dang / shes rab rnam par grol ba yang dag pa ji lta ba bzhin du rab tu mkhyen te/ 'di ni/ dge sbyong gau ta ma'i de bzhin gshegs pa'i stobs</text></item>
<item><p>127b7</p><section>mdo sde</section><text>bcu pa'o/ /rgyal po chen po/ de dag ni/ de bzhin gshegs pa'i stobs bcu po dag ste/ stobs de dag dang ldan pas de bzhin gshegs pa de stobs bcu mnga' zhes bgyi</text></item>
<item><p>128a1</p><section>mdo sde</section><text>ste| de'i slad du de la skyon ma mchis lags so/ /de la 'di skad ces bgyi ste/ gnas dang de bzhin gnas ma lags/ /yang dag ji bzhin</text></item>
<item><p>128a2</p><section>mdo sde</section><text>de mkhyen te/ /dpa' bo chen po yang dag gsung / /de la skyon ni ma mchis so/ /de ni 'das pa'i dus la yang / /ma chags pa yi ye shes 'jug /da ltar byung dang ma</text></item>
<item><p>128a3</p><section>mdo sde</section><text>'ongs la/ /de yi ye shes rmongs ma mchis/ /las dang las kyi rnam smin dang / /rgyu yi shes pa gang lags pa/ /de dag thams cad ma lus par/ /'jig rten rnam</text></item>
<item><p>128a4</p><section>mdo sde</section><text>par 'dren pas mkhyen/ /du ma'i khams can 'jig rten dang / /sna tshogs khams can des mkhyen to/ /khams mkhyen tshul la mkhas pa ste/ /'jig rten gang</text></item>
<item><p>128a5</p><section>mdo sde</section><text>zag zla ma mchis/ /mos pa sna tshogs ldan pa dang / /de bzhin mos pa du ma can/ /'jig rten sgron ma des mkhyen te/ /yang dag ji bzhin gzhan du min/ /dbang</text></item>
<item><p>128a6</p><section>mdo sde</section><text>po rtul ba'ang rab tu mkhyen/ /de bzhin dbang po 'bring yang mkhyen/ /yongs smin dbang po des mkhyen te/ /dbang po tshogs la dbang phyug go /thams cad du ni 'gro</text></item>
<item><p>128a7</p><section>mdo sde</section><text>ba'i lam/ /yang dag ji bzhin des mkhyen te/ /mngon shes dbang po bsam gtan stobs/ /byang chub yan lag rnam thar mkhyen/ /kun nas nyon mongs rnam byang dag /</text></item>
<item><p>128b1</p><section>mdo sde</section><text>rnam par dgod pa'ang des mkhyen to/ /thogs med ye shes gzigs mnga' bas/ /de la thogs pa yong ma mchis/ /sngon tshe dpag tu med pa dag /rnam pa du mar des gzigs te//</text></item>
<item><p>128b2</p><section>mdo sde</section><text>bdag dang gzhan gyi ma lus par/ /yang dag ji bzhin gzhan du min/ /de spyan dri ma ma mchis shing / /mi'i las shin tu 'das pa ste/ /sems can shi 'pho skye ba yang / /des ni</text></item>
<item><p>128b3</p><section>mdo sde</section><text>'dren pas rab tu gzigs/ /zag pa zad pa mkhyen pa ste/ /rnam par grol ba'ang rab tu mkhyen/ /zag med khams ni gang lags pa/ /de ni 'dren pas rab tu mkhyen/ /sangs</text></item>
<item><p>128b4</p><section>mdo sde</section><text>rgyas mnga' chen sgyur ba yi/ /stobs bcu 'di dag mtshungs ma mchis/ /sems gcig la ni kun gnas kyang / /sems la rtog pa mi mnga' ste/ /blang med dor ba med tshul</text></item>
<item><p>128b5</p><section>mdo sde</section><text>du| |lhun gyis grub par de dag 'byung / /sngar bskor 'khor lo'i shugs bzhin du/ /rtog pa mi mngar 'byung ba ste/ /sems can kun gyis rnam bsam pa/ /sems gcig</text></item>
<item><p>128b6</p><section>mdo sde</section><text>gis ni rab tu mkhyen/ /'on kyang sems dang sems can la/ /gnyis kyi blo ni mi 'byung ngo / /de bas sangs rgyas dbang sgyur la/ /skyon ni gang yang mi mnga' ste/ /chos rnams</text></item>
<item><p>128b7</p><section>mdo sde</section><text>kun la mkhas pa de/ /yon tan dpal ni kun las 'phags/ /rgyal po chen po/ dge sbyong gau ta ma de ni/ mi 'jigs pa bzhi dang ldan pa'o/ /smras pa/ bram ze chen po//</text></item>
<item><p>129a1</p><section>mdo sde</section><text>dge sbyong gau ta ma de mi 'jigs pa gang dag dang ldan pas mi 'jigs pa bzhi dang ldan pa zhes bya ba'i de bzhin gshegs pa'i mi 'jigs pa</text></item>
<item><p>129a2</p><section>mdo sde</section><text>bzhi po de dag gang yin/ smras pa/ rgyal po chen po/ 'di la dge sbyong gau ta ma de ni/ nga yang dag par rdzogs pa'i sangs rgyas so/ /zhes bdag nyid dam bcas na/ chos</text></item>
<item><p>129a3</p><section>mdo sde</section><text>'di rnams khyod kyis mngon par rdzogs par sangs ma rgyas so/ /zhes lha dang bcas pa/ bdud dang bcas pa/ tshangs pa dang bcas pa dang / dge sbyong dang bram ze'i</text></item>
<item><p>129a4</p><section>mdo sde</section><text>skye rgu dang bcas pa'i 'jig rten na chos dang mthun par 'ga' zhig bdag la rgol ba'i rgyu de yang dag par rjes su mi gzigs te/ rgyu de yang dag par rjes su ma gzigs</text></item>
<item><p>129a5</p><section>mdo sde</section><text>pas bde ba brnyes shing mi 'jigs pa brnyes nas gnas te/ khyu mchog gi gnas su dam 'cha' zhing 'khor gyi nang du seng+ge'i sgra yang dag par sgrog la/ tshangs pa'i</text></item>
<item><p>129a6</p><section>mdo sde</section><text>'khor lo dge sbyong ngam/ bram ze'am/ gzhan su'ang rung bas chos dang mthun par 'jig rten du ma bskor ba bskor bar mdzad pa dang / nam de zag pa zad pa ste/</text></item>
<item><p>129a7</p><section>mdo sde</section><text>nga ni| zag pa zad do/ /zhes bdag nyid dam bcas na/ de la khyod kyis zag pa de dag ma zad do/ /zhes lha dang bcas pa/ bdud dang bcas pa/ tshangs pa dang bcas</text></item>
<item><p>129b1</p><section>mdo sde</section><text>pa| dge sbyong dang bram ze'i skye rgu dang bcas pa'i 'jig rten na chos dang mthun par 'ga' zhig bdag la rgol ba'i rgyu de yang dag par rjes su mi gzigs/ rgyu de yang dag</text></item>
<item><p>129b2</p><section>mdo sde</section><text>par rjes su ma gzigs pas bde ba brnyes shing mi 'jigs pa brnyes nas gnas te/ khyu mchog gi gnas su dam 'cha' zhing 'khor gyi nang du seng+ge'i sgra yang dag par sgrog</text></item>
<item><p>129b3</p><section>mdo sde</section><text>la| tshangs pa'i 'khor lo dge sbyong ngam/ bram ze'am/ gzhan su'ang rung bas chos dang mthun par 'jig rten du ma bskor ba bskor bar mdzad pa dang / de bzhin gshegs</text></item>
<item><p>129b4</p><section>mdo sde</section><text>pas gang dag par du gcod pa'i chos su gsungs pa de dag bsten kyang bar du gcod par mi 'gyur ro/ /zhes lha dang bcas pa/ bdud dang bcas pa/ tshangs pa dang bcas pa/</text></item>
<item><p>129b5</p><section>mdo sde</section><text>dge sbyong dang bram ze'i skye rgu dang bcas pa'i 'jig rten na chos dang mthun par 'ga' zhig bdag la rgol ba'i rgyu de yang dag par rjes su mi gzigs te/ rgyu de yang dag</text></item>
<item><p>129b6</p><section>mdo sde</section><text>par rjes su ma gzigs pas bde ba brnyes shing mi 'jigs pa brnyes nas gnas te/ khyu mchog gi gnas su dam 'cha' zhing 'khor gyi nang du seng+ge'i sgra yang dag par sgrog</text></item>
<item><p>129b7</p><section>mdo sde</section><text>la| tshangs pa'i 'khor lo dge sbyong ngam/ bram ze'am/ gzhan su'ang rung bas chos dang mthun par 'jig rten du ma bskor ba bskor bar mdzad pa dang / de bzhin gshegs</text></item>
<item><p>130a1</p><section>mdo sde</section><text>pas 'phags pa nges par 'byin pa'i lam gang gsungs pa de bsten kyang yang dag par sdug bsngal zad pa'i rgyur mi 'gyur ro/ /zhes lha dang</text></item>
<item><p>130a2</p><section>mdo sde</section><text>bcas pa/ bdud dang bcas pa/ tshangs pa dang bcas pa/ dge sbyong dang bram ze'i skye rgu dang bcas pa'i 'jig rten na chos dang mthun par 'ga' zhig bdag la rgol ba'i rgyu</text></item>
<item><p>130a3</p><section>mdo sde</section><text>de yang dag par rjes su mi gzigs te/ rgyu de yang dag par rjes su ma gzigs pas bde ba brnyes shing mi 'jigs pa brnyes nas gnas te/ khyu mchog gi gnas su dam</text></item>
<item><p>130a4</p><section>mdo sde</section><text>'cha' zhing 'khor gyi nang du seng+ge'i sgra yang dag par sgrog la/ tshangs pa'i 'khor lo dge sbyong ngam/ bram ze'am/ gzhan su'ang rung bas chos dang mthun par</text></item>
<item><p>130a5</p><section>mdo sde</section><text>'jig rten du ma bskor ba bskor bar mdzad pa ste/ rgyal po chen po/ 'di dag ni/ de bzhin gshegs pa'i mi 'jigs pa bzhi ste/ de dag dang ldan pa'i de bzhin</text></item>
<item><p>130a6</p><section>mdo sde</section><text>gshegs pa ni/ 'khor gyi nang du seng+ge'i sgra yang dag par sgrog ste/ de'i slad du de la skyon ma mchis lags so/ /de la 'di skad ces bgyi ste/ nga dang mtshungs pa'i</text></item>
<item><p>130a7</p><section>mdo sde</section><text>sems can ni/ /'ga' med lhag pa ga la zhes/ /mi yi 'dren pa 'khor nang du/ /seng+ge'i sgra ni sgrog par mdzad/ /nga yi chos rnams sangs rgyas pa/ /de dag yang dag</text></item>
<item><p>130b1</p><section>mdo sde</section><text>gzhan du min/ /de gzigs rdzogs pa'i sangs rgyas de/ /bsnyengs ba ma mnga' seng+ge bzhin/ /la la de la rgol 'gyur ba'i/ /rgyu ni yang dag mi gzigs te/ /rgyu yang gzigs</text></item>
<item><p>130b2</p><section>mdo sde</section><text>par ma gyur pas/ /'dren pa bsnyengs pa mi mnga' sgrog /zag pa thams cad zad gyur te/ /nga yi sku la zag pa med/ /de phyir lhar bcas 'jig rten na/ /nga dang mtshungs pa</text></item>
<item><p>130b3</p><section>mdo sde</section><text>gang yang med/ /bar du gcod pa'i chos gang dag /skye bo rnams la ngas bstan pa/ /de kun yang dag nyid du smras/ /gzhan du 'gyur ba yod ma yin/ /nges par 'byin pa'i</text></item>
<item><p>130b4</p><section>mdo sde</section><text>chos gang dag /ngas sangs rgyas nas rab bstan pa/ /chos rnams de dag bsten byas nas/ /bar du gcod par 'gyur ba med/ /de 'dra dpa' bo chen pos mkhyen/ /de bzhin</text></item>
<item><p>130b5</p><section>mdo sde</section><text>gshegs pas bde brnyes pas/ /'jigs med bde ba brnyes gyur te/ /thub pa bsnyengs pa mi mngar bzhugs/ /sus kyang bskor bar ma gyur ba'i/ /tshangs pa'i 'khor</text></item>
<item><p>130b6</p><section>mdo sde</section><text>lo rab tu bskor/ /rkang gnyis dam pa ma gtogs par/ /'jig rten dag na bskor mi nus/ /rgyal po chen po/ yang dge sbyong gau ta ma de ni/ sangs rgyas kyi chos ma 'dres</text></item>
<item><p>130b7</p><section>mdo sde</section><text>pa bco brgyad po 'di dag dang ldan pa'o/ /smras pa/ bram ze chen po/ dge sbyong gau ta ma'i sangs rgyas kyi chos ma 'dres pa bco brgyad po de dag gang yin/ smras pa/ rgyal po</text></item>
<item><p>131a1</p><section>mdo sde</section><text>chen po| de la sangs rgyas kyi chos ma 'dres pa bco brgyad ni/ de bzhin gshegs pa la 'khrul pa mi mnga' ba dang / ca cau mi mnga'</text></item>
<item><p>131a2</p><section>mdo sde</section><text>ba dang / bsnyel ba mi mnga' ba dang / sems mnyam par ma bzhag pa mi mnga' ba dang / tha dad pa'i 'du shes mi mnga' ba dang / so sor ma brtags pa'i btang snyoms</text></item>
<item><p>131a3</p><section>mdo sde</section><text>mi mnga' ba dang / 'dun pa nyams pa mi mnga' ba dang / brtson 'grus nyams pa mi mnga' ba dang / dran pa nyams pa mi mnga' ba dang / ting nge 'dzin nyams pa</text></item>
<item><p>131a4</p><section>mdo sde</section><text>mi mnga' ba dang / shes rab nyams pa mi mnga' ba dang / rnam par grol ba nyams pa mi mnga' ba dang / lus kyi las thams cad ye shes sngon du 'gro zhing ye</text></item>
<item><p>131a5</p><section>mdo sde</section><text>shes kyi rjes su 'brang ba dang / ngag gi las thams cad ye shes sngon du 'gro zhing ye shes kyi rjes su 'brang ba dang / yid kyi las thams cad ye shes sngon du 'gro</text></item>
<item><p>131a6</p><section>mdo sde</section><text>zhing ye shes kyi rjes su 'brang ba dang / 'das pa'i dus la ma chags ma thogs pa'i ye shes mthong ba 'jug pa dang / ma 'ongs pa'i dus la ma chags ma thogs</text></item>
<item><p>131a7</p><section>mdo sde</section><text>pa'i ye shes mthong ba 'jug pa dang / da ltar gyi dus la ma chags ma thogs pa'i ye shes mthong ba 'jug pa ste/ bco brgyad po de dag ni/ dge sbyong gau ta ma de'i</text></item>
<item><p>131b1</p><section>mdo sde</section><text>sangs rgyas kyi chos ma 'dres pa rnams te/ rgyal po chen po/ de bzhin gshegs pa ni/ sangs rgyas kyi chos ma 'dres pa bco brgyad po de dag dang ldan pas de'i slad du de la skyon ma</text></item>
<item><p>131b2</p><section>mdo sde</section><text>mchis lags so/ /de la 'di skad ces bgyi ste/ sangs rgyas la ni 'khrul mi mnga'/ /ca co de bzhin mi mnga' ste/ /de yi dgongs pa nyams mi mnga'/ /de phyir kun mkhyen</text></item>
<item><p>131b3</p><section>mdo sde</section><text>skyon mi mnga'/ /tha dad 'du shes mi mnga' ste/ /rnam par g.yeng ba'i thugs mi mnga'/ /so sor brtags pa'i btang snyoms te/ /'dun pa nyams pa mi mnga' 'o/ /de yi</text></item>
<item><p>131b4</p><section>mdo sde</section><text>brtson 'grus rtag tu 'bar/ /bsnyel ba mnga' ba ma lags te/ /shes rab dang ni rnam grol dang / /dbang po gzigs pa nyams mi mnga'/ /ye shes kyis kyang de mi</text></item>
<item><p>131b5</p><section>mdo sde</section><text>'khrugs/ /de yi lus dang ngag yid las/ /ye shes sngon du 'gro ba ste/ /ye shes kyi ni rjes su 'brang / /ye shes 'bral ba ma mchis te/ /'das pa'i dus la thogs</text></item>
<item><p>131b6</p><section>mdo sde</section><text>ma mchis/ /ma 'ongs dus dang da ltar la'ang / /de yi ye shes thogs ma mchis/ /dge sbyong bdag nyid che ba yis/ /de yi yon tan 'di 'dra bas/ /'di las gzhan</text></item>
<item><p>131b7</p><section>mdo sde</section><text>yang tshad med pa/ /bdag gis bgrang bar rngo mi thogs/ /de nas rgyal po gtum po rab snang de bzhin gshegs pa'i yon tan dang / che ba bsam gyis mi khyab pa rnam pa</text></item>
<item><p>132a1</p><section>mdo sde</section><text>de lta bu dag thos nas tshim zhing mgu la yid rangs te rab tu dga' nas dga' ba dang / yid bde ba skyes te/ gcer bu pa'i bu bden smra la</text></item>
<item><p>132a2</p><section>mdo sde</section><text>dad pa tshad med cing bsam gyis mi khyab pa skyes par gyur te ston pa'i 'du shes rnyed nas dge ba'i bshes gnyen gyi 'du shes dang / byang chub ston pa'i 'du shes dang /</text></item>
<item><p>132a3</p><section>mdo sde</section><text>thams cad mkhyen par sgrol ba'i 'du shes dang / yang dag par skul ba'i 'du shes dang / rjes su dran par byed pa'i 'du shes dang / byang chub sems dpa'i rnam par thar pa</text></item>
<item><p>132a4</p><section>mdo sde</section><text>bsam gyis mi khyab pa la gnas pa'i 'du shes kyang thob par gyur to/ /des 'du shes yid la bya ba de lta bu dang ldan pa'i sems kyis mu tig gi phreng ba 'bum ri ba dang / rin</text></item>
<item><p>132a5</p><section>mdo sde</section><text>thar med pa'i ras bcos bu phrugs su sbyar bas gcer bu pa'i bu bden smra la chos kyi dgab ba'i phyir bskon no/ /'di skad kyi tshig tu brjod pa'ang ched du brjod de/ bden</text></item>
<item><p>132a6</p><section>mdo sde</section><text>smra| khyod kyis chos kyi tshul la mkhas pa rnam pa 'di lta bu 'di legs par smras pa legs so legs so/ /bden smra/ khyod kyis chos bstan pa 'di ni/ thams cad</text></item>
<item><p>132a7</p><section>mdo sde</section><text>mkhyen pa'i ye shes dang mthun pa'i phyir rjes su mthun pa'o/ /khyod kyis chos bstan pa 'di ni/ thams cad mkhyen pa nyid thob par byed pa'o/ /khyod kyis chos bstan pa 'di ni/</text></item>
<item><p>132b1</p><section>mdo sde</section><text>'khor ba nas 'byung bar byed pa'o/ /khyod kyis chos bstan pa 'di ni/ nyon mongs pa'i dri ma rnams dag par byed pa'o/ /khyod kyis chos bstan pa 'di ni/ ser sna'i sgo glegs rnams</text></item>
<item><p>132b2</p><section>mdo sde</section><text>'joms pa'o/ /khyod kyis chos bstan pa 'di ni/ gtong ba'i rnga rnams rdung bar byed pa'o/ /khyod kyis chos bstan pa 'di ni/ nga rgyal gyi ri rnams snyil bar byed pa'o/ /khyod kyis chos</text></item>
<item><p>132b3</p><section>mdo sde</section><text>bstan pa 'di ni/ sred pa'i rgya mtsho skem par byed pa'o/ /khyod kyis chos bstan pa 'di ni/ mi shes pa'i thibs po snang bar byed pa'o/ /khyod kyis chos bstan pa 'di ni/ sems</text></item>
<item><p>132b4</p><section>mdo sde</section><text>can yongs su smin par byed pa'i dus dang tshod las mi 'da' ba'o/ /de skad ces smras pa dang / gcer bu pa'i bu bden smras rgyal po gtum po rab snang la 'di skad cas smras</text></item>
<item><p>132b5</p><section>mdo sde</section><text>so| |rgyal po chen po/ de de bzhin te/ byang chub sems dpa' rnams kyi spyod lam ni/ gang yang rung sems can 'dul bar mi 'gyur ba de gang yang ma mchis so/ /chos bstan</text></item>
<item><p>132b6</p><section>mdo sde</section><text>pa gang yang rung theg pa chen po dang mi mthun pa de gang yang ma mchis so/ /thams cad mkhyen pa'i ye shes yang dag par mi sgrub pa de lta bu ma mchis so/ /nyon mongs pa</text></item>
<item><p>132b7</p><section>mdo sde</section><text>thams cad zad par mi bgyid pa de lta bu ma mchis so/ /'khor ba'i nyes pa mi ston pa de lta bu ma mchis so/ /mya ngan las 'das pa mi sgrub pa de lta bu ma mchis so/ /</text></item>
<item><p>133a1</p><section>mdo sde</section><text>byang chub sems dpa'i spyod pa dang mi mthun pa de lta bu ma mchis so/ /rgyal po chen po/ byang chub sems dpa'i rtsol ba thams cad ni/</text></item>
<item><p>133a2</p><section>mdo sde</section><text>bdag gi don dang / gzhan gyi don dang / gnyis ka'i don yongs su grub par bgyid pa'o/ /gcer bu pa'i bu bden smras bstan pa 'di ni/ bshad pa'i tshe rgyal po</text></item>
<item><p>133a3</p><section>mdo sde</section><text>gtum po rab snang gis phyir mi ldog pa'i dad pa thob par gyur to/ /rgyal bu gzhon nu bcu drug gi dga' ba'i shugs kyi yul zhes bya ba'i dad pa thob par gyur to/ /</text></item>
<item><p>133a4</p><section>mdo sde</section><text>lha'i bu khri brgyad stong gis sangs rgyas kyi rgyan bkod pa zhes bya ba'i ting nge 'dzin thob par gyur to/ /rgyal po'i pho brang de'i mi dang / gcer bu pa'i bu'i 'khor de'i</text></item>
<item><p>133a5</p><section>mdo sde</section><text>nang nas mi khri sum stong bla na med pa yang dag par rdzogs pa'i byang chub tu sems skyes par gyur te/ de dag thams cad kyis rang rang gi gos gcer bu pa'i bu bden</text></item>
<item><p>133a6</p><section>mdo sde</section><text>smra la chos kyi dag pa pa'i phyir bskon te 'di skad kyi tshig kyang brjod par gyur te/ bdag cag gis 'di ltar rigs kyi bu bden smra mthong zhing rjes su mthun pa'i</text></item>
<item><p>133a7</p><section>mdo sde</section><text>chos bstan pa 'di thos pa ni/ /bdag cag gis rnyed pa legs par rnyed do/ /zhes brjod nas 'di skad kyi tshig kyang smras te/ /bden smra tshur spyon/ da bcom ldan 'das de</text></item>
<item><p>133b1</p><section>mdo sde</section><text>blta pa dang / de la phyag bya ba dang / bsnyen bkur bya ba'i phyir bzhud do/ /de bzhin gshegs pa de ni/ bdag cag nyid kyi skyed mos tshal na bzhugs so/ /bden smras smras pa /</text></item>
<item><p>133b2</p><section>mdo sde</section><text>kun kyang tshur shog /rgyal po dang bcas/ dpung dang bcas/ blon po dang bcas/ grong rdal gyi mi dang bcas/ yul gyi mi dang bcas/ 'khor gyi mi dang bcas par lhan cig</text></item>
<item><p>133b3</p><section>mdo sde</section><text>mthun par bgyis te bkod pa chen pos 'dong ngo / /de nas rgyal po gtum po rab snang gis grong khyer thams cad du dril gyi sgra bsgrags te/ de bzhin gshegs pa'i gan du su</text></item>
<item><p>133b4</p><section>mdo sde</section><text>mi 'gro ba de'i chad pa ni/ gsad pa'o/ /zhes bsgo'o/ /de nas grong gi mi skyes pa dang / bud med dang / khye'u dang / bu mo thams cad kyis rgyal po gtum po rab snang gi bka'</text></item>
<item><p>133b5</p><section>mdo sde</section><text>de thos nas me tog dang / spos dang / me tog phreng dang / byug pa dang / sil snyan dang / pheg rnams thogs te/ grong khyer chen po 'phags rgyal nas phyi rol tu thon te skyed</text></item>
<item><p>133b6</p><section>mdo sde</section><text>mos tshal du 'dong bar chas nas rgyal po gtum po rab snang la sdod cing 'khod par gyur to/ /de nas rgyal po gtum po rab snang gcer bu pa'i bu bden smra dang lhan cig /blon</text></item>
<item><p>133b7</p><section>mdo sde</section><text>po'i tshogs dang lhan cig /rgyal bu gzhon nu dang dpung gi tshogs dang lhan cig /btsun mo'i 'khor dang lhan cig /grong rdal ba'i mi dang yul gyi mi rnams dang lhan cig /</text></item>
<item><p>134a1</p><section>mdo sde</section><text>'khor gyi mi dang chab sgo ba rnams dang lhan cig tu thams cad kyis yongs su bskor cing dpung gi bkod pa chen pos mdun du bdar nas gdugs</text></item>
<item><p>134a2</p><section>mdo sde</section><text>dang / rgyal mtshan dang / ba dan dag ni/ bsgrengs/ sil snyan bye ba 'bum dag ni/ bun long du byas/ gar dang / glu dang / rol mo'i sgra dbyangs ni/ bsgrags/</text></item>
<item><p>134a3</p><section>mdo sde</section><text>rol mo'i spyad kim pa la dang / na ku la dang / khar dkrol dang / pheg gi sgra ni/ bsgrags/ rta dang glang po che rnams sgra ni/ 'byin/ bkra shis kyi bum pa gser</text></item>
<item><p>134a4</p><section>mdo sde</section><text>thag gis btags pa 'bum dag thogs pa rnams ni/ mdun du bkye/ glang po che'i shing rta pa rnams dang / rta'i shing rta pa rnams dang / srog chags 'bum phrag</text></item>
<item><p>134a5</p><section>mdo sde</section><text>dgu bcu rtsa brgyad dang lhan cig tu rgyal po'i mthu chen po dang / rgyal po'i 'byor pa chen po dang / rgyal po'i rnam par 'phrul pa chen po dang / rgyal po'i rnam par rtse</text></item>
<item><p>134a6</p><section>mdo sde</section><text>ba chen pos rang gi skyed mos tshal ga la ba dang / bcom ldan 'das ga la ba der song ste phyin nas bcom ldan 'das kyi zhabs la mgo bos phyag btsal te lan</text></item>
<item><p>134a7</p><section>mdo sde</section><text>gsum bskor ba byas nas phyogs gcig tu 'dug go /gcer bu pa'i bu bden smra'ang 'khor dang bcas te bcom ldan 'das kyi zhabs la mgo bos phyag btsal</text></item>
<item><p>134b1</p><section>mdo sde</section><text>nas lan 'bum phrag du mar bskor ba byas te thal mo sbyar nas mig mi 'dzum par bcom ldan 'das la blta zhing 'dug go /de nas tshe dang ldan pa shA ri'i bus gcer bu pa'i bu</text></item>
<item><p>134b2</p><section>mdo sde</section><text>bden smra bcom ldan 'das kyi spyan snga na mig mi 'dzum par bcom ldan 'das la blta zhing 'dug pa mthong ngo / /mthong nas kyang 'di snyam du sems te/ kye ma gcer bu</text></item>
<item><p>134b3</p><section>mdo sde</section><text>pa'i bu bden smra 'di ci zhig 'dod de 'dir 'ongs snyam nas de ltar rnam par brtags te gcer bu pa'i bu bden smra la 'di skad ces smras so/ /bden smra/ khyod ci zhig 'dod</text></item>
<item><p>134b4</p><section>mdo sde</section><text>de de bzhin gshegs pa'i thad du 'ongs/ ci bcom ldan 'das blta bar 'dod dam/ chos nyan par 'dod/ de skad ces smras pa dang / gcer bu pa'i bu bden smras tshe dang</text></item>
<item><p>134b5</p><section>mdo sde</section><text>ldan pa shA ra dwa ti'i bu la 'di skad ces smras so/ /btsun pa shA ra dwa ti'i bu/ kho bo ni/ bcom ldan 'das blta bar 'dod pa ma yin/ chos nyan par 'dod pa'ang ma yin te/</text></item>
<item><p>134b6</p><section>mdo sde</section><text>btsun pa shA ra dwa ti'i bu| kho bo ni/ chos thams cad mi 'dod pa'i phyir bcom ldan 'das kyi thad du 'ongs so/ /de ci'i phyir zhe na/ btsun pa shA ra dwa ti'i bu/ gzugs mthong</text></item>
<item><p>134b7</p><section>mdo sde</section><text>ba ni| de bzhin gshegs pa mthong ba ma yin/ tshor ba dang / 'du shes dang / 'du byed rnams dang / rnam par shes pa mthong ba ni/ de bzhin gshegs pa mthong ba ma yin/</text></item>
<item><p>135a1</p><section>mdo sde</section><text>sa'i khams mthong ba ni/ de bzhin gshegs pa mthong ba ma yin/ chu'i khams dang / me'i khams dang / rlung gi khams mthong ba ni/</text></item>
<item><p>135a2</p><section>mdo sde</section><text>de bzhin gshegs pa mthong ba ma yin/ bdag mthong ba ni/ de bzhin gshegs pa mthong ba ma yin/ sems can dang / srog mthong ba ni/ de bzhin gshegs pa</text></item>
<item><p>135a3</p><section>mdo sde</section><text>mthong ba ma yin/ gang zag mthong ba ni/ de bzhin gshegs pa mthong ba ma yin/ ngar 'dzin pa mthong ba ni/ de bzhin gshegs pa mthong ba ma yin/ nga yir 'dzin</text></item>
<item><p>135a4</p><section>mdo sde</section><text>pa mthong ba ni/ de bzhin gshegs pa mthong ba ma yin/ mtshan ma mthong ba ni/ de bzhin gshegs pa mthong ba ma yin pa'i phyir te/ btsun pa shA ra dwa ti'i bu/ mtshan</text></item>
<item><p>135a5</p><section>mdo sde</section><text>ma thams cad ma mthong ba de ni/ de bzhin gshegs pa mthong ba'o/ /mngon par zhen pa med pa mthong ba ni/ de bzhin gshegs pa mthong ba'o/ /dngos po med pa mthong ba ni/</text></item>
<item><p>135a6</p><section>mdo sde</section><text>de bzhin gshegs pa mthong ba'o/ /ngo bo nyid med pa mthong ba ni/ de bzhin gshegs pa mthong ba'o/ /yang dag pa'i mtha' med par mthong ba de ni/ de bzhin gshegs pa</text></item>
<item><p>135a7</p><section>mdo sde</section><text>mthong ba'o/ /mig gzugs la 'dod chags dang bral bar mthong ba ni/ de bzhin gshegs pa mthong ba'o/ /rna ba sgra la rnam par rig pa med par mthong ba ni/ de bzhin gshegs</text></item>
<item><p>135b1</p><section>mdo sde</section><text>pa mthong ba'o/ /sna dri la 'pho ba med par mthong ba ni/ de bzhin gshegs pa mthong ba'o/ /lce ro la rnam par shes par mi mthong ba ni/ de bzhin gshegs pa mthong ba'o/ /</text></item>
<item><p>135b2</p><section>mdo sde</section><text>lus reg bya la reg par mi mthong ba ni/ de bzhin gshegs pa mthong ba'o/ /yid chos la rnam par ma brtags par mthong ba ni/ de bzhin gshegs pa mthong ba'o/ /</text></item>
<item><p>135b3</p><section>mdo sde</section><text>shA ra dwa ti'i bus smras pa/ bden smra/ de ltar mthong bas gal te de bzhin gshegs pa mthong ba yin na/ 'o na de bzhin gshegs pa ji ltar blta bar bya/ bden smras smras pa/</text></item>
<item><p>135b4</p><section>mdo sde</section><text>btsun pa shA ra dwa ti'i bu/ de bzhin gshegs pa ni/ rigs su mi blta'o/ /rus su mi blta'o/ /mtshan nyid du mi blta'o/ /mtshan nyid med par mi blta'o/ /chos su mi blta'o/ /chos ma yin</text></item>
<item><p>135b5</p><section>mdo sde</section><text>par mi blta'o/ /yang dag par mi blta'o/ /yang dag pa ma yin par mi blta'o/ /dmigs par mi blta'o/ /dmigs pa med par mi blta'o/ /yid la bya bar mi blta'o/ /</text></item>
<item><p>135b6</p><section>mdo sde</section><text>yid la bya ba med par mi blta'o/ /rtog par mi blta'o/ /mi rtog par mi blta'o/ /'dus byas su mi blta'o/ /'dus ma byas su mi blta'o/ /dngos po yod par mi blta'o//</text></item>
<item><p>135b7</p><section>mdo sde</section><text>dngos po med par mi blta'o/ /gong bur mi blta'o/ /rdzas su mi blta'o/ /gzugs su mi blta'o/ /tshor bar mi blta'o/ /'du shes su mi blta'o/ /'du byed rnams su mi</text></item>
<item><p>136a1</p><section>mdo sde</section><text>blta'o| |rnam par shes par mi blta'o/ /nye bar len par mi blta'o/ /nye bar len pa med par mi blta'o/ /de bzhin gshegs pa ni/ skye bar mi</text></item>
<item><p>136a2</p><section>mdo sde</section><text>blta'o| |skye ba med par mi blta'o/ /de skad ces smras pa dang / tshe dang ldan pa shA ra dwa ti'i bus gcer bu pa'i bu bden smra la 'di skad ces smras so/ /bden smra/ gal te de</text></item>
<item><p>136a3</p><section>mdo sde</section><text>bzhin gshegs pa de ltar mi lta na/ skyes bu dam pa khyod de bzhin gshegs pa la ji ltar blta/ smras pa/ btsun pa shA ra dwa ti'i bu/ kho bo ni/ de bzhin gshegs</text></item>
<item><p>136a4</p><section>mdo sde</section><text>pa gzugs su mi blta'o/ /de bzhin gshegs pa gzugs las gzhan du'ang mi blta'o/ /de bzhin gshegs pa gzugs gzhig pa'i phyir mi blta'o/ /btsun pa</text></item>
<item><p>136a5</p><section>mdo sde</section><text>shA ra dwa ti'i bu/ kho bo ni/ de bzhin gshegs pa tshor ba dang / 'du shes dang / 'du byed rnams dang / rnam par shes par mi blta'o/ /de bzhin gshegs pa</text></item>
<item><p>136a6</p><section>mdo sde</section><text>rnam par shes pa las gzhan du'ang mi blta'o/ /de bzhin gshegs pa rnam par shes pa gzhig pa'i phyir yang mi blta'o/ /de bzhin gshegs pa 'jig rten du</text></item>
<item><p>136a7</p><section>mdo sde</section><text>gtogs par mi blta'o/ /de bzhin gshegs pa 'jig rten las rgal bar mi blta'o/ /de bzhin gshegs pa phung pos rab tu phye bar mi blta'o/ /de bzhin gshegs</text></item>
<item><p>136b1</p><section>mdo sde</section><text>pa khams kyis rab tu phye bar mi blta'o/ /de bzhin gshegs pa skye mched kyis rab tu phye bar mi blta ste/ de bzhin gshegs pa tshig gi lam thams cad kyis brjod</text></item>
<item><p>136b2</p><section>mdo sde</section><text>du med par blta zhing ci nas kyang mi mthong ba dang / rnam par mi mthong ba dang / mi dmigs pa dang / mi rtog pa dang / rnam par mi rtog pa dang / yongs su mi rtog pa</text></item>
<item><p>136b3</p><section>mdo sde</section><text>dang / rnam par mtho 'tsham pa med pa dang / kun nas slong ba med pa dang / len pa med pa dang / 'dor ba med pa dang / spros pa med pa dang / mtshan mar bya ba med</text></item>
<item><p>136b4</p><section>mdo sde</section><text>pa dang / mtshan mar bya ba med pa ma yin pa dang / bya ba med pa dang / rnam par bya ba med pa dang / yod par bya ba med pa dang / med par bya ba med pa dang / blang</text></item>
<item><p>136b5</p><section>mdo sde</section><text>ba med pa dang / dor ba med pa dang / bsam pa med pa dang / lhun gyis grub pa med pa dang / dmigs su med pa'ang ma yin pa de ltar de bzhin gshegs pa blta</text></item>
<item><p>136b6</p><section>mdo sde</section><text>ste| brjod du med pa dang / brjod du med pa'ang ma yin pa de ltar de bzhin gshegs pa blta'o/ /tshig gi lam dang / dbyangs su brjod pa'ang ma yin pa de ltar de bzhin</text></item>
<item><p>136b7</p><section>mdo sde</section><text>gshegs pa blta ste/ de bzhin gshegs pa blta'o/ /btsun pa shA ra dwa ti'i bu/ byang chub sems dpa' rnams kyang de bzhin gshegs pa la de ltar blta ste/ kho bo'ang</text></item>
<item><p>137a1</p><section>mdo sde</section><text>de bzhin du blta'o/ /shA ra dwa ti'i bus smras pa/ de bzhin gshegs pa la gal te de ltar blta na/ de'i chos bstan pa'ang ji ltar nyan/ smras</text></item>
<item><p>137a2</p><section>mdo sde</section><text>pa| btsun pa shA ra dwa ti'i bu/ gal te kho bo la chos kyi 'du shes skye ba zhig yod dam/ chos ma yin pa'i 'du shes skye ba zhig yod na ni/ kho bo'ang bcom ldan 'das</text></item>
<item><p>137a3</p><section>mdo sde</section><text>kyi chos bstan pa nyan to/ /de ci'i phyir zhe na/ btsun pa shA ra dwa ti'i bu/ brjod pa thams cad las byang chub sems dpa'i chos kyi tshig 'byung ba med de/ de</text></item>
<item><p>137a4</p><section>mdo sde</section><text>la mngon par zhen pa'ang med la chos kyi 'du shes kyang mi skyed pa'i phyir ro/ /de ci'i phyir zhe na/ 'du shes thams cad dang bral ba'i phyir ro/ /shA ra dwa ti'i bus</text></item>
<item><p>137a5</p><section>mdo sde</section><text>smras pa| bden smra/ khyod chos don du gnyer ba'i phyir de bzhin gshegs pa'i thad du ma 'ongs sam/ smras pa/ btsun pa shA ra dwa ti'i bu/ kho bo ni/ chos</text></item>
<item><p>137a6</p><section>mdo sde</section><text>don du gnyer ba'ang ma yin/ chos ma yin pa don du gnyer ba'ang ma yin par de bzhin gshegs pa'i thad du 'ongs so/ /de ci'i phyir zhe na/ btsun pa shA ra dwa</text></item>
<item><p>137a7</p><section>mdo sde</section><text>ti'i bu| chos don du gnyer ba zhes bya ba de ni/ chos thams cad la don du gnyer ba med pa'i tshig bla dwags te/ btsun pa shA ra dwa ti'i bu/ gang chos don du</text></item>
<item><p>137b1</p><section>mdo sde</section><text>gnyer ba de ni/ sangs rgyas la mngon par zhen par 'dod pa ma yin/ chos la sgro gdags par 'dod pa ma yin/ dge 'dun bskyed par 'dod pa ma yin/ sdug bsngal</text></item>
<item><p>137b2</p><section>mdo sde</section><text>yongs su shes par bya bar 'dod pa ma yin/ kun 'byung ba spang bar 'dod pa ma yin/ lam bsgom par 'dod pa ma yin/ 'gog pa mngon du bya bar 'dod pa ma yin/</text></item>
<item><p>137b3</p><section>mdo sde</section><text>'dod pa'i khams las yang dag par 'da' bar 'dod pa ma yin/ gzugs kyi khams dang / gzugs med pa'i khams las yang dag par 'da' bar 'dod pa ma yin/</text></item>
<item><p>137b4</p><section>mdo sde</section><text>mya ngan las 'da' bar 'dod pa ma yin pa'i phyir te/ btsun pa shA ra dwa ti'i bu/ rnam grangs des na/ 'di ltar kho bo ni/ chos thams cad la don du gnyer ba med par</text></item>
<item><p>137b5</p><section>mdo sde</section><text>de bzhin gshegs pa'i spyan sngar phyin par rig par bgyi'o/ /de skad ces smras pa dang / tshe dang ldan pa shA ra dwa ti'i bus gcer bu pa'i bu bden smra la 'di skad ces smras so/ /</text></item>
<item><p>137b6</p><section>mdo sde</section><text>bden smra/ ci las bsam ste de skad ces smra/ smras pa/ btsun pa shA ra dwa ti'i bu/ kho bo ni/ bsam pa med par chos thams cad de ltar ston to/ /btsun pa shA ra dwa</text></item>
<item><p>137b7</p><section>mdo sde</section><text>ti'i bu| chos kyi dbyings la ni/ gnyis mi dmigs pa'i phyir bsam pa'ang mi dmigs/ ma bsam pa'ang mi dmigs so/ /smras pa/ bden smra/ khyod 'gro ba de</text></item>
<item><p>138a1</p><section>mdo sde</section><text>dag mi sbyor ram/ smras pa/ btsun pa shA ra dwa ti'i bu/ gal te kho bos 'gro ba zhig dmigs na ni/ sbyor ba'ang yod/ gal</text></item>
<item><p>138a2</p><section>mdo sde</section><text>te kho bo la skye ba zhig yod na ni/ skye bar yang 'gyur/ gal te kho bo la 'pho ba zhig yod na ni/ 'pho bar yang 'gyur na/ btsun pa shA ra dwa ti'i bu/ chos thams</text></item>
<item><p>138a3</p><section>mdo sde</section><text>cad ni| 'pho ba med pa ste/ 'gro ba med cing shi 'pho dang / skye ba med pa'o/ /smras pa/ bden smra/ de bzhin gshegs pas dge slong khyod ni/ skye'o/ /rga'o/ /</text></item>
<item><p>138a4</p><section>mdo sde</section><text>'chi 'o| |'pho'o/ /'byung ngo / /zhes 'di ma gsungs sam/ smras pa/ btsun pa shA ra dwa ti'i bu/ 'gro ba la brten cing lhag pa'i nga rgyal yod pa'i sems can</text></item>
<item><p>138a5</p><section>mdo sde</section><text>rnams kyi rten pa bsal ba'i phyir de bzhin gshegs pa de skad ces ston te/ bstan pa'i chos nyid ji lta ba bzhin du bya na/ 'di la 'gro ba med/ shi 'pho med /</text></item>
<item><p>138a6</p><section>mdo sde</section><text>skye ba med do/ /shA ra dwa ti'i bus smras pa/ bden smra/ legs so legs so/ /'di ltar theg pa chen po 'di bstan pa'i don rnam par nges pa la mkhas pa legs</text></item>
<item><p>138a7</p><section>mdo sde</section><text>so legs so/ /bde na smras smras pa/ btsun pa shA ra dwa ti'i bu/ khyod kyis don ni/ gang / rnam par nges pa ni/ gang yin pa mkhyen tam/ shA ra dwa ti'i bus smras pa/</text></item>
<item><p>138b1</p><section>mdo sde</section><text>rigs kyi bu/ kho bo ni/ ston par 'dod pa ma yin gyi/ nyan par 'dod pa yin pas/ rigs kyi bu/ don ni/ gang / rnam par nges pa ni/ gang / khyod kyis ston cig /de</text></item>
<item><p>138b2</p><section>mdo sde</section><text>skad ces smras pa dang / gcer bu pa'i bu bden smras tshe dang ldan pa shA ra dwa ti'i bu la 'di skad ces smras so/ /btsun pa shA ra dwa ti'i bu/ don zhes bya ba ni/ brjod du med</text></item>
<item><p>138b3</p><section>mdo sde</section><text>pa'o| |de brjod pa gang yin pa de ni/ rnam par nges pa zhes bya'o/ /don zhes bya ba ni/ smrar med pa'o/ /de smra ba de ni/ rnam par nges pa zhes bya'o/ /don zhes bya</text></item>
<item><p>138b4</p><section>mdo sde</section><text>ba ni| smos su med pa'o/ /de smos pa gang yin pa de ni/ rnam par nges pa zhes bya'o/ /don zhes bya ba ni/ g.yo ba med pa/ bsam pa med pa/ spros pa med pa /</text></item>
<item><p>138b5</p><section>mdo sde</section><text>brtags pa med pa/ rnam par bsgrubs pa med pa/ dngos po med pa/ rdzas med pa/ ngar 'dzin pa med pa/ dba' rlabs med pa/ gzung ba med pa/ gnas med</text></item>
<item><p>138b6</p><section>mdo sde</section><text>pa| gnas kyi tshig gi lam thams cad las yang dag par 'das pa'o/ /rnam par nges pa zhes bya ba ni/ bsam pa dang / gzhal ba dang / bgrang ba dang / brtag</text></item>
<item><p>138b7</p><section>mdo sde</section><text>pa dang / gzhan gyi sems kyi rgyud la go bar byed pa'o/ /don zhes bya ba ni/ don so so yang dag par rig pa'o/ /rnam par nges pa zhes bya ba ni/ chos dang / nges pa'i tshig</text></item>
<item><p>139a1</p><section>mdo sde</section><text>dang / spobs pa so so yang dag bar rig pa ste/ btsun pa shA ra dwa ti'i bu/ 'di ni/ mdor na don to/ /'di ni/ rnam par nges pa'o/ /de</text></item>
<item><p>139a2</p><section>mdo sde</section><text>nas bcom ldan 'das kyis rigs kyi bu bden smra la legs so/ /zhes bya ba byin te/ rigs kyi bu/ legs so legs so/ /ji ltar khyod ston pa de ltar gzhan gyis</text></item>
<item><p>139a3</p><section>mdo sde</section><text>kyang bstan par bya'o/ /khyod kyis bstan pa 'di bshad pas lha'i bu stong phrag gsum mi skye ba'i chos la bzod pa skyes par gyur to/ /srog chags nyi khris khyod kyi spobs</text></item>
<item><p>139a4</p><section>mdo sde</section><text>pa'i che ba phun sum tshogs pa 'di thos nas bla na med pa yang dag par rdzogs pa'i byang chub tu sems skyes par gyur to/ /de nas bcom ldan 'das la tshe dang ldan pa</text></item>
<item><p>139a5</p><section>mdo sde</section><text>maud+gal gyi bu chen pos 'di skad ces gsol to/ /bcom ldan 'das/ rigs kyi bu bden smras mu stegs can gyi cha byad 'dis sems can ji snyed cig yongs su smin</text></item>
<item><p>139a6</p><section>mdo sde</section><text>par bgyis lags/ de skad ces gsol pa dang / bcom ldan 'das kyis tshe dang ldan pa maud+gal gyi bu chen po la 'di skad ces bka' stsal to/ /maud+gal gyi bu</text></item>
<item><p>139a7</p><section>mdo sde</section><text>chen po| gnas 'di thos na/ byang chub sems dpa' sems dpa' chen po rnams ma gtogs par lha dang bcas pa'i 'jig rten rmongs par 'gyur ro/ /maud+gal gyi bu</text></item>
<item><p>139b1</p><section>mdo sde</section><text>chen po| 'on kyang mgo tsam zhig bstan gyi/ rigs kyi bu bden smra 'dis kha dog dang / gzugs dang / spyod lam sna tshogs kyis sems can ji snyed yongs su smin par</text></item>
<item><p>139b2</p><section>mdo sde</section><text>byas pa nyon cig /maud+gal gyi bu chen po/ rigs kyi bu bden smra 'dis mu stegs can gyi gzugs su gnas te sems can ri rab kyi rdul phra rab kyi rdul snyed bla na med pa yang</text></item>
<item><p>139b3</p><section>mdo sde</section><text>dag par rdzogs pa'i byang chub tu yongs su smin par byas so/ /spyod pa'i gzugs kyis sems can gling bzhi pa'i rdul phra rab kyi rdul snyed bla na med pa yang dag par rdzogs pa'i</text></item>
<item><p>139b4</p><section>mdo sde</section><text>byang chub tu yongs su smin par byas so/ /kun tu rgyu'i gzugs kyis sems can gang+gA'i klung brgyad cu rtsa bzhi'i bye ma snyed bla na med pa yang dag par rdzogs pa'i byang chub tu</text></item>
<item><p>139b5</p><section>mdo sde</section><text>yongs su smin par byas so/ /nyan thos kyi gzugs kyis sems can gang+gA'i klung bcu'i bye ma snyed nyan thos kyi byang chub tu nges par 'byung ba bstan nas phyis bla na med pa</text></item>
<item><p>139b6</p><section>mdo sde</section><text>yang dag par rdzogs pa'i byang chub tu yongs su smin par byas so/ /de bas kyang ches mang ba'i sems can rnams rang sangs rgyas kyi gzugs kyis yongs su smin par byas</text></item>
<item><p>139b7</p><section>mdo sde</section><text>so| |byang chub sems dpa'i gzugs kyis sems can bgrang ba las 'das pa yongs su smin par byas so/ /gzhan dag brgya byin gyi gzugs kyis/ gzhan dag tshangs</text></item>
<item><p>140a1</p><section>mdo sde</section><text>pa'i gzugs kyis/ gzhan dag 'khor los bsgyur ba'i gzugs kyis/ gzhan dag 'jig rten skyong ba'i gzugs kyis/ gzhan dag</text></item>
<item><p>140a2</p><section>mdo sde</section><text>mi'am ci'i gzugs kyis/ gzhan dag lha ma yin gyi gzugs kyis/ gzhan dag nam mkha' lding gi gzugs kyis/ gzhan dag lto 'phye chen po'i gzugs</text></item>
<item><p>140a3</p><section>mdo sde</section><text>kyis| gzhan dag skyes pa'i gzugs kyis/ gzhan bdag bud med kyi gzugs kyis/ gzhan dag khye'u'i gzugs kyis/ gzhan dag bu mo'i gzugs kyis /</text></item>
<item><p>140a4</p><section>mdo sde</section><text>gzhan dag sa'i lha'i gzigs kyis/ gzhan dag lhan cig skyes pa'i lha'i gzugs kyis/ gzhan dag drag srong gi gzugs kyis/ gzhan dag bram ze'i khye'u'i</text></item>
<item><p>140a5</p><section>mdo sde</section><text>gzugs kyis/ gzhan dag dge slong gi gzugs kyis/ gzhan dag dge slong ma'i gzugs kyis/ gzhan dag dge bsnyen gyi gzugs kyis/ gzhan dag dge</text></item>
<item><p>140a6</p><section>mdo sde</section><text>bsnyen ma'i gzugs kyis bla na med pa yang dag par rdzogs pa'i byang chub tu yongs su smin par byas te/ maud+gal gyi bu/ rigs kyi bu bdan smra 'dis de ltar sems</text></item>
<item><p>140a7</p><section>mdo sde</section><text>can mang po bla na med pa yang dag par rdzogs pa'i byang chub tu yongs su smin par byas so/ /gsol pa/ 'dis de bzhin gshegs pa ji snyed cig mnyes par</text></item>
<item><p>140b1</p><section>mdo sde</section><text>bgyis lags/ bka' stsal pa/ maud+gal gyi bu/ sa'i khams dang / chu'i khams dang / me'i khams dang / rlung gi khams dang / nam mkha'i khams dang /</text></item>
<item><p>140b2</p><section>mdo sde</section><text>sems can gyi khams kyi mtha' ni/ rtogs par nus srid kyi/ rigs kyi bu bden smra 'dis de bzhin gshegs pa ji snyed cig gzugs sna tshogs kyis mnyes par</text></item>
<item><p>140b3</p><section>mdo sde</section><text>byas pa'i sangs rgyas byung ba de dag gi mtha' ni/ rtogs par mi nus so/ /de nas gnas brtan 'od srung chen pos rigs kyi bu bden smra la 'di skad ces smras</text></item>
<item><p>140b4</p><section>mdo sde</section><text>so| |rigs kyi bu/ khyod kyis de bzhin gshegs pa mang po mnyes par byas na/ de ltar bsam pa yongs su rdzogs pa ci'i phyir bla na med pa yang dag par rdzogs</text></item>
<item><p>140b5</p><section>mdo sde</section><text>pa'i byang chub tu mngon par rdzogs par 'tshang mi rgya/ bden smras smras pa/ btsun pa 'od srung / gal te kho bo'i byang chub bam/ mngon par rdzogs par 'tshang rgya</text></item>
<item><p>140b6</p><section>mdo sde</section><text>bar byed pa zhig dmigs na ni/ kho bo yang bla na med pa yang dag par rdzogs pa'i byang chub tu mngon par rdzogs par 'tshang rgya'o/ /smras pa/ bden smra/ byang chub</text></item>
<item><p>140b7</p><section>mdo sde</section><text>sems dpa' gang+gA'i klung gi bye ma snyed dag bla na med pa yang dag par rdzogs pa'i byang chub tu smon lam btab cing bla na med pa yang dag par rdzogs pa'i byang chub mngon</text></item>
<item><p>141a1</p><section>mdo sde</section><text>par sangs ma rgyas sam/ mngon par rdzogs par 'tshang mi rgya'am/ mngon par rdzogs par 'tshang rgya bar mi 'gyur ram/ smras pa/ btsun</text></item>
<item><p>141a2</p><section>mdo sde</section><text>pa 'od srung / de ni/ sems can mngon pa'i nga rgyal can rnams la grangs su byas pa yin te/ 'di la don dam par na byang chub dmigs su med do/ /byang chub sems</text></item>
<item><p>141a3</p><section>mdo sde</section><text>dpa' yang dmigs su med do/ /de ci'i phyir zhe na/ btsun pa 'od srung / 'di ltar byang chub ni/ 'dus ma byas pa ste/ grangs thams cad dang bral ba/ gzugs</text></item>
<item><p>141a4</p><section>mdo sde</section><text>med pa| bstan du med pa ste/ sngon po ma yin/ ser po ma yin/ dkar po ma yin/ btsod ka ma yin/ shel gyi mdog ma yin/ kha dog med pa/ dbyibs</text></item>
<item><p>141a5</p><section>mdo sde</section><text>med pa| rtags med pa/ mtshan ma med pa/ mtshan ma thams cad las yang dag par 'das pa/ gnas med pa/ gnas thams cad yang dag par bcom pa /</text></item>
<item><p>141a6</p><section>mdo sde</section><text>dngos po med pa/ dngos po thams cad dang bral ba/ mtshan nyid med pa/ mtshan nyid thams cad dang bral ba/ brjod du med pa/ tshig gi lam thams cad kyis</text></item>
<item><p>141a7</p><section>mdo sde</section><text>rtogs par mi nus pa/ bltar med pa/ ril po ma yin pa/ rdzas med pa/ mun pa med pa/ snang ba med pa/ rtags med pa/ dbyibs med pa/ smrar med pa/ smos</text></item>
<item><p>141b1</p><section>mdo sde</section><text>su med pa/ reg par byar med pa/ rnam par shes par mi rung ba/ thos par mi rung ba/ dbyangs med pa/ tshig gi lam med pa/ thogs pa med pa/ ma bcings pa /</text></item>
<item><p>141b2</p><section>mdo sde</section><text>ma grol ba/ 'dod chags med pa/ zhe sdang med pa/ gti mug med pa/ rgyu thams cad kyis gdags su med pa/ gdags par bya ba ma yin pa ste/ btsun pa 'od srung /</text></item>
<item><p>141b3</p><section>mdo sde</section><text>byang chub ni/ de lta bu'i rang bzhin yin pas de ni/ lus kyis mngon par rdzogs par 'tshang rgya bar mi nus so/ /sems kyis kyang mi nus so/ /de ci'i phyir zhe na/ btsun pa</text></item>
<item><p>141b4</p><section>mdo sde</section><text>'od srung / lus ni/ sems med pa/ g.yo ba med pa/ rtswa dang / shing dang / rtsig pa dang / bong ba snang ba lta bu ste/ des byang chub mngon par rdzogs par 'tshang rgya</text></item>
<item><p>141b5</p><section>mdo sde</section><text>bar mi nus so/ /sems kyang de lta bu'i rang bzhin yin zhing bltar med pa/ des kyang byang chub mngon par rdzogs par 'tshang rgya bar bya bar mi nus so/ /gang gis mngon par</text></item>
<item><p>141b6</p><section>mdo sde</section><text>rdzogs par 'tshang rgya bar bya ba'i sems can de dag kyang mi dmigs te/ btsun pa 'od srung / chos thams cad de lta bu'i rang bzhin yin na/ de la ci'i phyir khyod bla na med pa</text></item>
<item><p>141b7</p><section>mdo sde</section><text>yang dag par rdzogs pa'i byang chub mngon par rdzogs par 'tshang mi rgya zhes ci ste de ltar sems par gyur/ de nas byang chub sems dpa' de dag dang / dge slong dang / dge slong ma</text></item>
<item><p>142a1</p><section>mdo sde</section><text>dang | dge bsnyen dang / dge bsnyen ma de dag dang / brgya byin dang / tshangs pa dang / 'jig rten skyong ba de dag 'di snyam du sems</text></item>
<item><p>142a2</p><section>mdo sde</section><text>te| bcom ldan 'das kyis sems can bdag cag gi bsam pa dang / mos pa bzhin du the tshom dang / nem nur dang / yid gnyis bsal ba'i phyir rigs</text></item>
<item><p>142a3</p><section>mdo sde</section><text>kyi bu bden smra 'di ji srid cig na bla na med pa yang dag par rdzogs pa'i byang chub mngon par rdzogs par 'tshang rgya ba dang / 'jig rten gyi khams gang du mngon par</text></item>
<item><p>142a4</p><section>mdo sde</section><text>rdzogs par 'tshang rgya ba dang / 'di byang chub thob nas mtshan ci zhes bya bar 'gyur ba dang / tshe'i tshad ji tsam du 'gyur ba dang / byang chub thob nas de'i 'khor 'dus pa</text></item>
<item><p>142a5</p><section>mdo sde</section><text>ji snyed cig tu 'gyur ba lung bstan kyang ci ma rung snyam pa dang / de nas bcom ldan 'das kyis byang chub sems dpa' de dag dang / dge slong dang / dge slong ma dang / dge</text></item>
<item><p>142a6</p><section>mdo sde</section><text>bsnyen dang / dge bsnyen ma de dag dang / brgya byin dang / tshangs pa dang / 'jig rten skyong ba de dag gi sems kyi yongs su rtog pa thugs kyis thugs su chud nas 'jam</text></item>
<item><p>142a7</p><section>mdo sde</section><text>dpal gzhon nur gyur pa la bka' stsal pa/ 'jam dpal/ rigs kyi bu bden smra 'di ni/ bskal pa bzang po 'di 'das pa'i 'og tu bskal pa bgrang ba las yang dag</text></item>
<item><p>142b1</p><section>mdo sde</section><text>par 'das pa snyed cig na bskal pa gnod par bsdo ba'i dgra med pa zhes bya ba la 'jig rten gyi khams shin tu rnam par bltas pa'i grags pa can zhes bya bar de bzhin</text></item>
<item><p>142b2</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas bden pa'i blo gros kyi tog gi rgyal po zhes bya bar 'gyur ro/ /'jam dpal/ 'jig rten gyi khams</text></item>
<item><p>142b3</p><section>mdo sde</section><text>shin tu rnam par bltas pa'i grags pa can zhes bya ba de ni/ bzang zhing mdzes la blta na sdug pa/ rin po che sna bdun gyis rab tu brgyan pa/ rin po che'i ra ba 'bum</text></item>
<item><p>142b4</p><section>mdo sde</section><text>phrag bdun gyis bskor ba/ spos chu'i 'obs 'bum phrag bdun gyis rjes su bskor ba/ nor bu rin po che bai DUR+ya chen po 'bum phrag bdun gyi shing thags btsugs pa</text></item>
<item><p>142b5</p><section>mdo sde</section><text>dzam+bu chu bo'i gser gyi dra ba sa ya dag gis steng nas yongs su bkab pa/ nor bu rin po che sa ya dag gis brgyan pa'i rta babs dang ldan pa/ nor bu rin po che seng+ge yid</text></item>
<item><p>142b6</p><section>mdo sde</section><text>du 'ong ba sa ya dag gis spras pa'i pu shu dang / skar khung dag gis mdzes par byas pa/ nor bu rin po che seng+ge'i rgyal mtshan sa ya dag gis spras pa'i mkha' rten rnams</text></item>
<item><p>142b7</p><section>mdo sde</section><text>kyis mdzes par byas pa/ nor bu rin po che snang ba'i rgyal mtshan sa ya dag gis gcig tu 'bar bar snang bar byas pa/ dril bu g.yer ka'i dra ba sa ya dag gis kun nas</text></item>
<item><p>143a1</p><section>mdo sde</section><text>sgra phyung ba'i sgra yid du 'ong ba dang ldan pa/ gser gyi lda ldi sa ya dag kun nas mngon par bres pa dang ldan pa/ nor bu rin po che tog gi rgyal mtshan gyi lha'i ba dan</text></item>
<item><p>143a2</p><section>mdo sde</section><text>dang / rgyal mtshan sa ya bsgreng ba dang ldan par 'gyur te/ 'jam dpal/ 'jig rten gyi khams shin tu rnam par bltas pa'i grags pa can de ni/ lag mthil ltar mnyam zhing rin po che'i</text></item>
<item><p>143a3</p><section>mdo sde</section><text>shing ljon pa dag gis kun tu gang bar 'gyur te/ de na rtswa skye ba dag 'jam zhing g.yung drung 'khyil ba ltar g.yas su 'khyil la/ rma bya'i mgrin pa 'dra zhing ka tsa lin+di ka'i gos ltar 'jam</text></item>
<item><p>143a4</p><section>mdo sde</section><text>pa sha stag gis 'jig rten gyi khams shin tu rnam par bltas pa'i grags pa can de kun nas g.yogs par 'gyur/ skyed mos tshal sa ya dag gis brgyan par 'gyur/ skyed mos tshal re</text></item>
<item><p>143a5</p><section>mdo sde</section><text>re'ang rdzing bu sa ya dag gis legs par brgyan cing kun nas mdzes par 'gyur/ rdzing bu re re'ang stegs brgyad dang bcas pa nor bu rin po che yan lag brgyad dang ldan pas spras pa/ dzam+bu chu bo'i</text></item>
<item><p>143a6</p><section>mdo sde</section><text>gser gyi bye ma bdal ba/ yan lag brgyad dang ldan pa'i chus yongs su gang ba/ rin po che'i pad+mas kun nas yog pa/ ngang pa dang / ngur ba dang / khrung khrung sgra skad 'byin pa dang ldan par 'gyur</text></item>
<item><p>143a7</p><section>mdo sde</section><text>te| 'jam dpal/ de ltar 'jig rten gyi khams shin tu rnam par bltas pa'i grags pa can de ni/ grong dang / grong khyer dang / grong rdal dang / yul 'khor dang / rgyal po'i pho brang 'khor sa ya dag</text></item>
<item><p>143b1</p><section>mdo sde</section><text>gis kun nas brgyan par 'gyur/ grong khyer chen po re re'ang grong khyer sa ya sa ya dag gis legs par brgyan par 'gyur zhing de bzhin du grong dang / grong khyer dang / grong rdal dang / yul 'khor dang /</text></item>
<item><p>143b2</p><section>mdo sde</section><text>rgyal po'i pho brang 'khor thams cad kyang de snyed du 'gyur te/ grong dang / grong khyer dang / grong rdal dang / yul 'khor sa ya sa ya thams cad kyang skyes pa dang / bud med dang / khye'u dang / bu mo du ma</text></item>
<item><p>143b3</p><section>mdo sde</section><text>dag gis gang bar 'gyur ro/ /'jam dpal/ 'jig rten gyi khams shin tu rnam par bltas pa'i grags pa can der gling bzhi pa'i 'jig rten gyi khams par ma blta na yid du 'ong ba zhes bya ba/ shin</text></item>
<item><p>143b4</p><section>mdo sde</section><text>tu blta na sdug pa/ shin tu mdzes pa/ shin tu 'byor pa/ shin tu rgyas pa/ skyes pa dang / bud med shin tu mang bas gang ba 'byung bar 'gyur te/ de ni/ bcom ldan 'das de bzhin gshegs</text></item>
<item><p>143b5</p><section>mdo sde</section><text>pa dgra bcom pa yang dag par rdzogs pa'i sangs rgyas bden pa'i blo gros kyi tog gi rgyal po de'i skye ba'i grong khyer du 'gyur ro/ /'jam dpal/ de bzhin gshegs pa bden pa'i blo gros kyi tog</text></item>
<item><p>143b6</p><section>mdo sde</section><text>gi rgyal po de ni/ bram ze'i rigs las mngon par 'byung bar 'gyur ro/ /de'i yum ni/ shugs ldan zhes bya bar 'gyur te/ da ltar nga'i yum lha mo sgyu 'phrul lta bur 'gyur ro/ /de'i yab</text></item>
<item><p>143b7</p><section>mdo sde</section><text>ni| tshangs pa'i dbyig ces bya bar 'gyur te/ da ltar nga'i yab rgyal po zas gtsang ma lta bur 'gyur ro/ /de'i sras ni/ sgra rnam par grags pa zhes bya bar 'gyur te/ da ltar nga'i gzhon nu sgra</text></item>
<item><p>144a1</p><section>mdo sde</section><text>gcan 'dzin lta bur 'gyur ro/ /de'i btsun mo dam pa ni/ blo gros chen po zhes bya bar 'gyur te/ da ltar nga'i shAkya'i bu mo sa 'tsho ma lta bur 'gyur ro/ /de'i ma ma</text></item>
<item><p>144a2</p><section>mdo sde</section><text>ni| grags pa chen po zhes bya bar 'gyur te/ da ltar nga'i skye rgu'i bdag mo chen mo gau ta mI lta bur 'gyur ro/ /bcom ldan 'das de'i rim gro ba ni/ rtag tu rjes su 'brang ba zhes bya bar 'gyur</text></item>
<item><p>144a3</p><section>mdo sde</section><text>te| da ltar nga'i rim gro ba 'dun pa lta bur 'gyur ro/ /de bzhin gshegs pa bden pa'i blo gros kyi tog gi rgyal po de gang la bcibs te mngon par 'byung bar 'gyur ba'i rta'i rgyal po de ni/</text></item>
<item><p>144a4</p><section>mdo sde</section><text>shugs chen ldan zhes bya bar 'gyur te/ da ltar nga'i rta'i rgyal po bsngags ldan lta bur 'gyur ro/ /bcom ldan 'das de'i byang chub kyi snying po ni/ chos kyis 'phags pa zhes bya bar</text></item>
<item><p>144a5</p><section>mdo sde</section><text>'gyur te/ der de bzhin gshegs pa de bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /byang chub gyi snying po de ni/ byang chub kyi shing 'bum phrag</text></item>
<item><p>144a6</p><section>mdo sde</section><text>brgyad cus yongs su bskor bar 'gyur ro/ /'jam dpal/ de'i tshe de'i dus na bdud dam bdud kyi ris kyi lha rnams 'byung bar mi 'gyur te/ 'jam dpal/ gang gi tshe de bzhin</text></item>
<item><p>144a7</p><section>mdo sde</section><text>gshegs pa bden pa'i blo gros kyi tog gi rgyal po bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba de'i tshe 'jig rten gyi khams de na sems</text></item>
<item><p>144b1</p><section>mdo sde</section><text>can gyi ris gang ji snyed cig yod pa de dag thams cad me tog dang / phreng ba dang / spos dang / phye ma dang / byug pa dang / sil snyan dang / pheg thogs shing byang chub kyi snying po chos kyis 'phags</text></item>
<item><p>144b2</p><section>mdo sde</section><text>pa ga la der dong ste glu dang / rol mo sna tshogs byed par 'gyur ro/ /'og min ris kyi mthar thug pa'i lha'i tshogs thams cad kyang der 'du bar 'gyur ro/ /gnod sbyin dang / dri za dang / lha ma yin dang /</text></item>
<item><p>144b3</p><section>mdo sde</section><text>mi 'am ci dang / lto 'phye chen po'i tshogs phal po che'ang der 'du bar 'gyur ro/ /shar phyogs dang / lho phyogs dang / nub phyogs dag nas kyang byang chub sems dpa'i tshogs shin tu mang ba 'du bar</text></item>
<item><p>144b4</p><section>mdo sde</section><text>'gyur ro/ /'jam dpal/ de bzhin gshegs pa bden pa'i blo gros kyi tog gi rgyal po de thog ma mngon par rdzogs par sangs rgyas nas 'dus pa'i 'khor du byang chub sems dpa'i spyod yul gyi</text></item>
<item><p>144b5</p><section>mdo sde</section><text>thabs kyi yul la rnam par 'phrul ba bstan pa'i chos kyi rnam grangs chen po mdo sde bye ba 'bum phrag du ma'i 'khor dang ldan pa ston par 'gyur te/ 'jam dpal/ de bzhin gshegs pa bden</text></item>
<item><p>144b6</p><section>mdo sde</section><text>pa'i blo gros kyi tog gi rgyal po des chos kyi rnam grangs de bstan pa'i tshe sems can gang+gA'i klung gi bye ma snyed bla na med pa yang dag par rdzogs pa'i byang chub las phyir mi ldog par 'gyur te /</text></item>
<item><p>144b7</p><section>mdo sde</section><text>'jam dpal/ de bzhin gshegs pa bden pa'i blo gros kyi tog gi rgyal po de chos ston pa ni/ theg pa gsum rnam par dgod pas mi ston te/ sangs rgyas kyi zhing der nyan thos kyi theg pa pa'am/</text></item>
<item><p>145a1</p><section>mdo sde</section><text>rang sangs rgyas kyi theg pa pa dag 'byung bar mi 'gyur ro/ /sems can thams cad kyang theg pa gcig la mos pa/ rgya chen po la mos pa sha stag sangs rgyas kyi zhing der skye</text></item>
<item><p>145a2</p><section>mdo sde</section><text>bar 'gyur te/ 'jam dpal/ de ltar de bzhin gshegs pa bden pa'i blo gros kyi tog gi rgyal po de'i 'dus pa dang po ni/ byang chub sems dpa' sems dpa' chen po phyir mi ldog pa gang+gA'i klung</text></item>
<item><p>145a3</p><section>mdo sde</section><text>gi bye ma snyed du 'gyur ro/ /'dus pa gnyis pa ni/ byang chub sems dpa' skye ba gcig gis thogs pa khrag khrig phrag brgyad cur 'gyur ro/ /'dus pa gsum pa ni/ byang chub sems dpa'</text></item>
<item><p>145a4</p><section>mdo sde</section><text>dkrigs phrag drug cur 'gyur te/ de phyin chad sems can grangs dang bgrang ba las 'das pa dag bla na med pa yang dag par rdzogs pa'i byang chub las phyir mi ldog pa la 'god par 'gyur</text></item>
<item><p>145a5</p><section>mdo sde</section><text>ro| |'jam dpal/ de bzhin gshegs pa bden pa'i blo gros kyi tog gi rgyal po de byang chub thob pa'i tshe'i tshad ni/ bar gyi bskal ba drug cur 'gyur ro/ /de yongs su mya ngan las 'das</text></item>
<item><p>145a6</p><section>mdo sde</section><text>nas kyang lo bye ba khrag khrig 'bum phrag brgyad cur dam pa'i chos gnas par 'gyur ro/ /dam pa'i chos rgyas pas sems can de snyed 'dul bar 'gyur ro/ /'jam dpal/ de bzhin gshegs</text></item>
<item><p>145a7</p><section>mdo sde</section><text>pa de gang gi tshe yongs su mya ngan las 'da' bar 'gyur ba de'i tshe byang chub sems dpa' tog chen po zhes bya ba 'di nga'i 'og tu bla na med pa yang dag par rdzogs pa'i byang chub mngon par</text></item>
<item><p>145b1</p><section>mdo sde</section><text>rdzogs par 'tshang rgya bar 'gyur te/ de bzhin gshegs pa dgra bcom pa yang dag par rdzogs pa'i sangs rgyas de bkod pa chen po zhes bya bar 'gyur ro/ /zhes byang chub sems dpa' tog chen po zhes bya ba</text></item>
<item><p>145b2</p><section>mdo sde</section><text>lung bstan nas yongs su mya ngan las 'da' bar 'gyur ro/ /de nas de'i tshe thams cad dang ldan pa'i 'khor de de'i tshe de'i dus na byang chub sems dpa' tog chen po zhes bya ba 'byung zhing / bcom</text></item>
<item><p>145b3</p><section>mdo sde</section><text>ldan 'das de bzhin gshegs pa bden pa'i blo gros kyi tog gi rgyal po de'i 'og tu bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ de bzhin gshegs</text></item>
<item><p>145b4</p><section>mdo sde</section><text>pa dgra bcom pa yang dag par rdzogs pa'i sangs rgyas bkod pa chen po zhes bya bar 'gyur ba de gang zhig yin snyam du ya mtshan du 'dzin par gyur to/ /de nas bcom ldan 'das kyis thams cad</text></item>
<item><p>145b5</p><section>mdo sde</section><text>dang ldan pa'i 'khor de'i sems kyi rnam par rtog pa thugs kyis thugs su chud nas 'jam dpal gzhon nur gyur pa la bka' stsal pa/ 'jam dpal/ rigs kyi bu bden smra 'di'i mdun</text></item>
<item><p>145b6</p><section>mdo sde</section><text>du bram ze'i khye'u bden dga' zhes bya ba 'dug pa bram ze'i byis pa thams cad kyi nang na mchog tu bya ba 'di de'i tshe de'i dus na de bzhin gshegs pa dgra bcom pa yang dag par rdzogs pa'i</text></item>
<item><p>145b7</p><section>mdo sde</section><text>sangs rgyas bkod pa chen po zhes bya bar 'gyur te/ de'i sangs rgyas kyi zhing gi bkod pa de dag ni/ de bzhin gshegs pa bden pa'i blo gros kyi tog gi rgyal po'i sangs rgyas kyi zhing gi bkod</text></item>
<item><p>146a1</p><section>mdo sde</section><text>pa bzhin du 'gyur ro/ /sangs rgyas kyi zhing gi yon tan bkod pa'i che ba de thos nas 'khor gyi dkyil 'khor de las byang chub sems dpa' bye ba khrag khrig 'bum</text></item>
<item><p>146a2</p><section>mdo sde</section><text>phrag drug cus sangs rgyas kyi zhing der skye bar smon lam btab ste/ gang gi tshe bcom ldan 'das de bzhin gshegs pa bden pa'i blo gros kyi tog gi rgyal po de bla na med pa yang dag par rdzogs</text></item>
<item><p>146a3</p><section>mdo sde</section><text>pa'i byang chub mngon par rdzogs par sangs rgyas par gyur pa de'i tshe bdag cag kyang 'jig rten gyi khams der skye bar shog cig /ces smon lam btab par gyur to/ /de nas bcom ldan</text></item>
<item><p>146a4</p><section>mdo sde</section><text>'das kyis de dag thams cad kyang sangs rgyas kyi zhing der skye bar lung bstan to/ /de nas gcer bu pa 'bum phrag brgyad cu po de dag gis kyang tshig mthun par smras pa/ bcom ldan 'das/</text></item>
<item><p>146a5</p><section>mdo sde</section><text>bdag cag kyang sangs rgyas kyi zhing der skye bar gyur cig /ces smon lam btab bo/ /de nas bcom ldan 'das kyis de dag kyang sangs rgyas kyi zhing der skye bar lung bstan to/ /de nas steng</text></item>
<item><p>146a6</p><section>mdo sde</section><text>gi bar snang las kyang lha'i bu bye ba khrag khrig 'bum phrag dgu bcus 'di skad kyi tshig brjod de/ bcom ldan 'das/ bdag cag kyang bcom ldan 'das de bzhin gshegs pa bden pa'i</text></item>
<item><p>146a7</p><section>mdo sde</section><text>blo gros kyi tog gi rgyal po de byang chub brnyes pa'i sangs rgyas kyi zhing 'jig rten gyi khams shin tu rnam par bltas pa'i grags pa can der skye bar gyur cig /yon tan bkod pa bsam gyis</text></item>
<item><p>146b1</p><section>mdo sde</section><text>mi khyab pa de'ang mthong bar shog cig /ces smon lam btab bo/ /bcom ldan 'das kyis bka' stsal pa/ lha'i bu dag /khyed cag kyang 'jig rten gyi khams shin tu rnam par bltas pa'i grags pa</text></item>
<item><p>146b2</p><section>mdo sde</section><text>can der skye bar 'gyur te/ de bzhin gshegs pa de'ang mnyes par byed par 'gyur ro/ /lha'i bu/ khyed kyang 'jig rten gyi khams shin tu rnam par bltas pa'i grags pa can de nyid du bla na med</text></item>
<item><p>146b3</p><section>mdo sde</section><text>pa yang dag par rdzogs pa'i byang chub mngon par rdzogs par 'tshang rgya bar 'gyur te/ ming tha dad pa'i de bzhin gshegs par 'gyur la/ tshe'i tshad ni/ mthun par 'gyur ro/ /de nas de'i tshe</text></item>
<item><p>146b4</p><section>mdo sde</section><text>stong gsum gyi stong chen po'i 'jig rten gyi khams 'di rnam pa drug tu g.yos te sa'i 'og nas pad+ma dzam+bu chu bo'i gser gyi 'dab ma can nor bu rin po che chen po an+da la rnyil gyi ze ba'i</text></item>
<item><p>146b5</p><section>mdo sde</section><text>tshogs can/ spug gi snying po dang ldan pa/ nor bu rin po che bai DUR+ya'i chu ba can/ bye ba khrag khrig 'bum phrag du ma dag gis sa gzhi brtol nas mngon par 'phags te/ pad+ma de dag thams</text></item>
<item><p>146b6</p><section>mdo sde</section><text>cad la byang chub sems dpa'i gzugs skyil mo krung du 'khod pa mtshan dang / dpe byad bzang pos legs par brgyan pa'i lus kyis bcom ldan 'das la 'dud cing phyag 'tshal ba</text></item>
<item><p>146b7</p><section>mdo sde</section><text>snang bar gyur te/ de dag gis rin po che sna tshogs kyi sprin gyi dra ba dag gis bcom ldan 'das la mngon par bkab nas 'di skad kyi tshig brjod do/ /bcom ldan 'das/ bdag cag ni/</text></item>
<item><p>147a1</p><section>mdo sde</section><text>'jig rten gzhan dang / gzhan gyi khams nas de bzhin gshegs pas byang chub sems dpa'i yon tan bsam gyis mi khyab pa bka' stsal pa 'di'ang</text></item>
<item><p>147a2</p><section>mdo sde</section><text>nyan| bcom ldan 'das la'ang blta ba dang / phyag bgyi ba dang / bsnyen bkur bgyi ba dang / rigs kyi bu bden smra 'di dang / 'khor 'dus pa 'di'ang blta ba'i slad du 'dir mchis</text></item>
<item><p>147a3</p><section>mdo sde</section><text>te| bcom ldan 'das/ chos kyi rnam grangs 'di thos pas sangs rgyas kyi zhing bsam gyis mi khyab pa dag tu byang chub sems dpa' bgrang ba las 'das pa bla na med pa yang dag</text></item>
<item><p>147a4</p><section>mdo sde</section><text>par rdzogs pa'i byang chub las phyir mi ldog par gyur to/ /de nas bcom ldan 'das kyis de'i tshe don 'di nyid shin tu gsal bar bstan pa'i phyir tshigs su bcad pa 'di dag bka'</text></item>
<item><p>147a5</p><section>mdo sde</section><text>stsal to| |rtse gcig sems su dbang po mnyam bzhag ste/ /de ring ngas smras 'di don mnyan par gyis/ /de bzhin gshegs la rdzun gyi tshig mi mnga'/ /bde gshegs rang byung tshig ni</text></item>
<item><p>147a6</p><section>mdo sde</section><text>gzhan du min/ /skye bo de dga' bden smra 'di nyid ni/ /dag cing dri med gnod med bskal pa la/ /bskal pa grangs med mang pos 'jig rten du/ /'tshang rgya bden pa'i blo gros tog gi</text></item>
<item><p>147a7</p><section>mdo sde</section><text>rgyal| |nyon mongs gnod pa de la mi 'byung ste/ /de phyir bskal pa de ni gnod med pa/ /'jig rten ming yang rnam par bltas pa ste/ /bskal pa de ni dpal gyi phung por 'gyur/ /rnam</text></item>
<item><p>147b1</p><section>mdo sde</section><text>par 'dren pa de yi bskal pa de/ /lha mi rnams kyis blta ba'i 'os 'gyur te/ /rin chen tshogs kyi 'obs dang rta babs rnams/ /nyams dga' kun nas shin tu mdzes par 'gyur/ /dzam+bu'i klung gi</text></item>
<item><p>147b2</p><section>mdo sde</section><text>gser gyi dra bas g.yogs/ /chos kyi sgra dbyangs yid du 'ong ba bsgrags/ /seng+ge'i rgyal mtshan rab rnams rtag tu bsgrengs/ /rin chen tshogs kyi lda ldi brgya dag dbyangs/ /rtsig pa'i rgyud ni rin</text></item>
<item><p>147b3</p><section>mdo sde</section><text>chen dri med de/ /de ni lha yi khyim dang 'dra bar 'gyur/ /mtshe'u dang lu ma pad+ma'i mtsho dag gis/ /de ni rtag tu legs par brgyan par 'gyur/ /de yi chu dang pad+ma ut+pal dang / /pad+ma dkar po dag</text></item>
<item><p>147b4</p><section>mdo sde</section><text>gis kun khebs 'gyur/ /gling bzhi pa yi 'jig rten bar ma de/ /ming ni blta na sdug cing yid 'ong ste/ /de ni bde gshegs de yi skye ba yis/ /rang byung de ni bram ze'i rigs las 'byung //</text></item>
<item><p>147b5</p><section>mdo sde</section><text>thub pa'i yum ni shugs dang ldan zhes bya/ /yab ni tshangs pa'i dbyig ces bya bar 'gyur/ /de yi bu ni rnam grags sgra zhes bya/ /dper na nga'i bu sgra gcan zin 'di 'dra/ /bde gshegs</text></item>
<item><p>147b6</p><section>mdo sde</section><text>de yi btsun mo dam pa ni/ /blo gros chen mo nga yi sa 'tsho bzhin/ /de yi ma ma ming ni grags chen te/ /nga yi skye rgu'i bdag mo chen mo bzhin/ /thub pa'i rim gro byed pa'i sems can</text></item>
<item><p>147b7</p><section>mdo sde</section><text>'phags/ /rtag tu rjes su 'brang zhes bya ba ste/ /nga yi rim gro 'dun pa gus ldan bzhin/ /de ni 'dren pa de la rim gro byed/ /thub pa de yi rta mchog 'gyur ba yi/ /shugs can</text></item>
<item><p>148a1</p><section>mdo sde</section><text>zhes bya'i ming dang ldan 'gyur te/ /bde gshegs mngon par 'byung tshe bcings par 'gyur/ /nga yi rta mchog bsngags ldan gyur pa bzhin/ /bde</text></item>
<item><p>148a2</p><section>mdo sde</section><text>gshegs de yi rdzogs pa'i byang chub shing / /chos kyis 'phags zhes bya ba de tshe 'byung / /shing mchog brgya phrag stong du 'gyur ba yin/ /phrag ni brgyad cu dag gis de bskor</text></item>
<item><p>148a3</p><section>mdo sde</section><text>'gyur| |shing mchog de drung kye ma chos kyi rgyal/ /rang byung zla med bden zhes bya bzhugs nas/ /bla na med pa'i byang chub rab zhi ba/ /mya ngan med pa mngon par 'tshang rgyar 'gyur//</text></item>
<item><p>148a4</p><section>mdo sde</section><text>de na bdud med bdud kyi phyogs kyang med/ /bdud kyi las kyang der 'byung mi 'gyur ro/ /rgyal ba thub pa gang zag zla med pa'i/ /sangs rgyas zhing ni gnod bsngo med par 'gyur//</text></item>
<item><p>148a5</p><section>mdo sde</section><text>mi dang lha tshogs mang po 'du 'gyur te/ /rnam dag shin tu sbyangs pa de tshe 'byung / /de kun me tog phreng ba gos dang glu/ /rol mo sgra yis bde gshegs drung 'dong 'gyur/ /</text></item>
<item><p>148a6</p><section>mdo sde</section><text>rgyal bas de dag bsam mkhyen mdo sde 'di/ /mdo gzhan lhan cig drang srong gsung bar 'gyur/ /rgyal ba des ni rab tu gsungs pa yi/ /mdo sde khyad par 'phags pa</text></item>
<item><p>148a7</p><section>mdo sde</section><text>'di thos nas/ /sems can dpag yas gang+gA'i bye ma snyed/ /thub dbang byang chub mchog tu mi ldog 'gyur/ /theg pa dman pa der 'byung mi 'gyur te/ /rang rgyal theg</text></item>
<item><p>148b1</p><section>mdo sde</section><text>ba'ang zhing der 'byung mi 'gyur/ /rgyal ba de yi sangs rgyas zhing mchog der/ /byang chub sems dpa' 'byung kun dpa' zhing mdzangs/ /rkang gnyis mchog de'i 'dus pa dang</text></item>
<item><p>148b2</p><section>mdo sde</section><text>por ni| |rgyal sras grags pa'i 'od ldan gang 'byung ba/ /rdzogs pa'i byang chub sems dpa' phyir mi ldog /rnam dag gang+gA'i rdul bas mang ba 'byung / /blo bzang ldan</text></item>
<item><p>148b3</p><section>mdo sde</section><text>pa'i 'dus pa gnyis pa ni/ /skye ba gcig gnas khrag khrig brgyad cu 'byung / /'dus pa gsum pa byang chub sems dpa' mchog /dkrigs phrag drug cu dag ni 'byung</text></item>
<item><p>148b4</p><section>mdo sde</section><text>bar 'gyur/ /bde bar gshegs de'i tshe yi tshad 'gyur ba/ /bskal pa bar ma drug cu tshang ba ste/ /rgyal ba de ni mya ngan 'das gyur nas/ /mi yi 'dren pa'i chos kyi</text></item>
<item><p>148b5</p><section>mdo sde</section><text>sgron ma yang / /lo grangs bye ba khrag khrig stong phrag ni/ /brgyad cu tham par gnas par 'gyur ba yin/ /rang gi sku gdung ring bsrel rgyas mdzad cing / /de ni gdul</text></item>
<item><p>148b6</p><section>mdo sde</section><text>ba rab mang 'dul bar 'gyur/ /drang srong che de byang chub sems dpa' ni/ /tog chen lung bstan mdzad nas mya ngan 'da'/ /'di ni bkod chen zhes bya'i thub dbang 'gyur/ /</text></item>
<item><p>148b7</p><section>mdo sde</section><text>rgyal ba dgra las rgyal bar 'di 'gyur ro/ /rgyal ba de yi zhing bkod 'di 'dra ste/ /'jig rten phan par mdzad pa 'di bzhin no/ /rgyal ba'i byang chub mnyam med dri med</text></item>
<item><p>149a1</p><section>mdo sde</section><text>pa| |rab zhi rdzogs pa'i sangs rgyas mgon por 'gyur/ /nga yi mkhyen pa de 'dra nam mkha'i tshad/ /bskal pa 'byung ba mang po rab tu shes/ /</text></item>
<item><p>149a2</p><section>mdo sde</section><text>'das pa'i los shes da ltar ci zhig sems/ /ye shes kun tu thogs pa med pa mnga'/ /nga yi tshig ni dag cing rdzun med de/ /rdzun du mi smra don dam bden pa la/ /nga gnas</text></item>
<item><p>149a3</p><section>mdo sde</section><text>nas ni nam yang mi smra'o/ /ji skad gsungs pa 'di la yid ches gyis/ /drang srong chen po'i gsung 'di thos gyur nas/ /'khor rnams kun kyang dga' ba'i sems gyur te/ /</text></item>
<item><p>149a4</p><section>mdo sde</section><text>de tshe khams der skye bar shog cig ces/ /zhing mchog der skyes dad pas smon lam btab/ /'jig rten khams mchog der ni skye 'gyur te/ /'jig rten 'dren pas de</text></item>
<item><p>149a5</p><section>mdo sde</section><text>dag lung bstan te/ /der ni khyed kyis bde gshegs thob gyur nas/ /kun kyang sems can don mang byed par 'gyur/ /mdo sde rgyal po 'di bstan de yi tshe/ /sa chen 'di yang</text></item>
<item><p>149a6</p><section>mdo sde</section><text>rnam pa drug tu g.yos/ /byang chub sems dpa' pad+mar gnas pa dag /de tshe thal sbyar thub la 'di skad gsol/ /khyod kyis chos tshul dam pa 'di gsungs pa/ /thub</text></item>
<item><p>149a7</p><section>mdo sde</section><text>pa zla med rang bzhin shin tu legs/ /chos kyi tshul rab dam pa mnyan pa dang / /rgyal ba'i chos 'tshal bdag cag 'dir mchis lags/ /de nas thams cad dang ldan</text></item>
<item><p>149b1</p><section>mdo sde</section><text>pa'i 'khor de tshim zhing mgu ste yid rangs la rab tu dga' ste/ dga' ba dang / yid bde ba skyes nas gos re re bzhag ste gos gzhan dag bcom ldan 'das kyi sku la gsol</text></item>
<item><p>149b2</p><section>mdo sde</section><text>nas tshig 'di skad kyang smras te/ kye ma 'jig rten du chos kyi 'khor lo bskor ba gnyis pa byung bar gyur te/ dang po ni/ grong khyer wA ra NA sir bskor to/ /chos kyi</text></item>
<item><p>149b3</p><section>mdo sde</section><text>'khor lo gnyis pa ni/ bcom ldan 'das kyis de ring 'dir bskor ro/ /bcom ldan 'das/ bdag cag kyang rtag tu rgyun mi chad par chos rin po che 'di dang mi</text></item>
<item><p>149b4</p><section>mdo sde</section><text>'bral zhing skyes bu dam pa 'di dang mi 'bral bar shog cig ces smon lam btab bo/ /steng gi bar snang las kyang lha'i rnga chen po dag sgra mngon par 'byin par gyur</text></item>
<item><p>149b5</p><section>mdo sde</section><text>to| |lha'i me tog ut+pa la dang / pad+ma dang / ku mu da dang / pad+ma dkar po'i char chen po'ang bcom ldan 'das kyi zhabs kyi drung du mngon par bab par gyur to/ /steng</text></item>
<item><p>149b6</p><section>mdo sde</section><text>gi bar snang la'ang lha rnams gyis lha'i gos dag g.yab mo thabs su bskor te tshig 'di skad kyang brjod par gyur to/ /skyes bu dam pa gang dag chos kyi rnam grangs 'di</text></item>
<item><p>149b7</p><section>mdo sde</section><text>'dzin pa dang / klog pa dang / kun chub par byed pa de dag ni/ yon tan bsam gyis mi khyab ba dang ldan pa'o/ /de skad ces smras pa dang / 'jam dpal</text></item>
<item><p>150a1</p><section>mdo sde</section><text>gzhon nur gyur pas bcom ldan 'das la 'di skad ces gsol to/ /bcom ldan 'das/ rigs kyi bu'am/ rigs kyi bu mo gang chos kyi</text></item>
<item><p>150a2</p><section>mdo sde</section><text>rnam grangs 'di 'dzin pa dang / klog pa dang / kun chub par bgyid pa dang / gzhan dag la'ang rgya cher rab tu ston pa dang / glegs bam du bgyis shing 'chang ba</text></item>
<item><p>150a3</p><section>mdo sde</section><text>na bsod nams kyi phung po ji snyed cig 'phel bar 'gyur lags/ de skad ces gsol pa dang / bcom ldan 'das kyis 'jam dpal gzhon nur gyur pa la 'di skad</text></item>
<item><p>150a4</p><section>mdo sde</section><text>ces bka' stsal to/ /'jam dpal/ gal te rigs kyi bu'am/ rigs kyi bu mo la la zhig gis stong gsum gyi stong chen po'i 'jig rten gyi khams 'di na sems can</text></item>
<item><p>150a5</p><section>mdo sde</section><text>gzugs can nam/ gzugs can ma yin pa'am/ 'du shes can nam/ 'du shes can ma yin pa ji snyed pa dang / sems can gyi khams na sems can ji snyed cig</text></item>
<item><p>150a6</p><section>mdo sde</section><text>yod pa sangs rgyas kyi ye shes kyis mkhyen pa de dag thams cad snga phyi med par mi'i lus thob ste bla na med pa yang dag par rdzogs pa'i byang chub mngon par rdzogs par</text></item>
<item><p>150a7</p><section>mdo sde</section><text>sangs rgyas par gyur la de dag thams cad la rigs kyi bu'am/ rigs kyi bu mo la la zhig gis bskal par gnas pa'i tshe bde ba'i yo byad thams cad kyis rim gro</text></item>
<item><p>150b1</p><section>mdo sde</section><text>byas| bla mar byas/ bsti stang du byas/ mchod pa byas na/ 'jam dpal/ 'di ji snyam du sems/ rigs kyi bu'am/ rigs kyi bu mo de bsod nams mang du skyed dam/ gsol</text></item>
<item><p>150b2</p><section>mdo sde</section><text>pa| bcom ldan 'das/ mang lags so/ /bde bar gshegs pa/ mang lags te/ 'di ltar bgrang ba'am/ brtsi bar yang sla ba ma lags so/ /bcom ldan 'das kyis bka'</text></item>
<item><p>150b3</p><section>mdo sde</section><text>stsal pa| 'jam dpal/ de bas kyang gang gis chos kyi rnam grangs 'di 'dzin tam/ klog gam/ gzhan dag la'ang rgya cher yang dag par ston tam/ glegs bam du bris</text></item>
<item><p>150b4</p><section>mdo sde</section><text>te 'chang ngam/ gzhan dag la'ang rgya cher yang dag par bstan na/ chos kyi rnam grangs 'di lung 'bog pa de bsod nams mang du skyed do/ /de skad ces bka' stsal pa dang /</text></item>
<item><p>150b5</p><section>mdo sde</section><text>'jam dpal gzhon nur gyur pas bcom ldan 'das la 'di skad ces gsol to/ /bcom ldan 'das/ de bzhin gshegs pas 'jig rten thams cad la sman pa'i slad</text></item>
<item><p>150b6</p><section>mdo sde</section><text>du chos kyi rnam grangs 'di bstan pa ngo mtshar lags so/ /bcom ldan 'das/ chos kyi rnam grangs 'di yun ring po ji srid cig tu dzam+bu'i gling na mchis par 'gyur lags/</text></item>
<item><p>150b7</p><section>mdo sde</section><text>bcom ldan 'das kyis bka' stsal pa/ 'jam dpal/ nga mya ngan las 'das nas gang gi tshe rgyal po brgyad kyis nga'i ring bsrel rgya cher bya ba'i phyir brgyad du bgos nas</text></item>
<item><p>151a1</p><section>mdo sde</section><text>za ma tog brgyad du bcug ste rang rang gi yul du mchod rten gyi khang pa yangs par 'jog par 'gyur te/ rgyal po ma skyes dgras ni/ nga'i ring</text></item>
<item><p>151a2</p><section>mdo sde</section><text>bsrel rnams las brgyad cha blangs nas rin po che'i za ma tog tu bcug ste rgyal po'i khab kyi grong khyer chen po'i phyi rol tu sa brkos nas ring bsrel la pog snod</text></item>
<item><p>151a3</p><section>mdo sde</section><text>kha gab bcad nas spos kyis ni/ bdugs/ gdugs dang rgyal mtshan ni/ btsugs/ rin po che'i me tog ni/ gtor/ lo brgyar byin gyis brlabs pa'i mar me me</text></item>
<item><p>151a4</p><section>mdo sde</section><text>lce gcig tu 'bar ba ni/ bus shing / ring bsrel gyi za ma tog 'jog par 'gyur/ rgyal po mya ngan med pa 'byung bar 'gyur ba bsdad pa'i phyir mdo'i rgyal po 'di</text></item>
<item><p>151a5</p><section>mdo sde</section><text>gser gyi glegs bam la bris nas ring bsrel gyi za ma tog de nyid du 'jug par 'gyur ro/ /'jam dpal/ 'di lta ste/ rgyal po mya ngan med pa de ni/ nga mya ngan las</text></item>
<item><p>151a6</p><section>mdo sde</section><text>'das nas lo brgya lon pa na 'byung bar 'gyur te/ de ni/ mo'u rgya'i rigs su skyes pa/ dzam+bu'i gling la dbang ba/ mthu dang brtson pa thob pa/ stobs kyi 'khor los</text></item>
<item><p>151a7</p><section>mdo sde</section><text>bsgyur bar 'gyur te/ de nga'i rnam pa las rjes su dran par byed par 'gyur ro/ /nga'i bstan pa la yang dag pa thob par 'gyur ro/ /de'i tshe de'i dus na dge slong dbang</text></item>
<item><p>151b1</p><section>mdo sde</section><text>po bde ba zhes bya ba rdzu 'phrul che ba/ mthu che ba/ dam pa'i chos yongs su 'dzin pa/ shin tu rgyas pa'i mdo sde 'dzin pa/ rgyal po'i rigs las rab tu byung ba/ rgyal</text></item>
<item><p>151b2</p><section>mdo sde</section><text>po mya ngan med pas bkur ba grong du 'jug pa 'byung bar 'gyur ro/ /'jam dpal/ de ltar rgyal po mya ngan med pa des nga'i ring bsrel rgya cher bya ba'i phyir skye bo mang</text></item>
<item><p>151b3</p><section>mdo sde</section><text>pos yongs su bskor cing bkod pa chen po dang / rgyal po'i mthu chen pos me tog phreng ba dang / spos dang / phye ma dang / byug pa dang / sil snyan dang / pheg thogs</text></item>
<item><p>151b4</p><section>mdo sde</section><text>te rgyal po'i khab kyi grong khyer chen por song nas mchod pa'i cho ga mngon par 'du bya ba chen po byas te sa'i phyogs de nas ring bsrel gyi za ma tog de phyung nas nyi ma</text></item>
<item><p>151b5</p><section>mdo sde</section><text>bdun gyi bar du spos thams cad dang / me tog thams cad dang / me tog phreng thams cad dang / phye ma thams cad dang / byug pa thams cad dang / sil snyan thams</text></item>
<item><p>151b6</p><section>mdo sde</section><text>cad dang / pheg rdob pa dang / glu dbyangs thams cad kyis mchod pa rnam pa du ma byas te skar ma dang / sbyor ba dang ldan pa gcig la yul sna tshogs su chos kyi rgyal</text></item>
<item><p>151b7</p><section>mdo sde</section><text>pos byas pa'i mchod rten brgyad khri bzhi stong byed par 'gyur ro/ /de'i tshe chos smra ba dbang po bde bas chos kyi rnam grangs 'di ring bsrel gyi za ma tog nas phyung nas</text></item>
<item><p>152a1</p><section>mdo sde</section><text>byang phyogs kyi rgyud kyi yul chen por 'jog par 'gyur te/ skye bo mang pos shes par mi 'gyur/ skye bo mang pos rig par mi 'gyur/ skye bo mang</text></item>
<item><p>152a2</p><section>mdo sde</section><text>pos yongs su bzung bar mi 'gyur la/ chos kyi rnam grangs 'dzin pa nyung ba dang / klog pa nyung bar 'gyur te/ 'jam dpal/ chos kyi rnam grangs 'di ni/ rtag tu sgrom</text></item>
<item><p>152a3</p><section>mdo sde</section><text>du bcug pa dang / snod du bcug par 'gyur ro/ /de ci'i phyir zhe na/ 'di ltar chos tshol ba med cing snod ma yin pa'i phyir ro/ /'jam dpal/ chos kyi rnam grangs</text></item>
<item><p>152a4</p><section>mdo sde</section><text>'di ni| mos par dka' zhing yid ches par dka' la rtogs par dka' ba ste/ mun sprul du mngon par yid ches pa'am/ 'jug par mi nus so/ /'jam dpal/</text></item>
<item><p>152a5</p><section>mdo sde</section><text>phyi ma'i dus phyi ma'i tshe lnga brgya pa tha ma la bab pa'i tshe chos kyi rnam grangs 'di gang la la dag gis thos te yid ches par gyur tam/ tshol lam rtog na/ de dag</text></item>
<item><p>152a6</p><section>mdo sde</section><text>ni| 'jam dpal/ khyod kyis sangs rgyas mang po la bsnyen bkur byas pa/ legs par spyod pa spyad pa/ theg pa chen po 'di'i snod du gyur par nges par rig par</text></item>
<item><p>152a7</p><section>mdo sde</section><text>bya ste| rigs kyi bu'am/ rigs kyi bu mo gang dag chos kyi rnam grangs 'di 'dzin pa dang / 'chang ba dang / klog pa dang / kun chub par byed pa dang / glegs bam/</text></item>
<item><p>152b1</p><section>mdo sde</section><text>du byas shing 'chang ba de dag thams cad kyis kyang bdag cag gis ni/ sngon de bzhin gshegs pa gang+gA'i klung gi bye ma snyed dag mthong bar gyur to/ /mnyes par byas so//</text></item>
<item><p>152b2</p><section>mdo sde</section><text>bsnyen bkur byas so/ /zhes bya ba dang / de dag gis ni/ nga'ang skyed mos tshal 'di na chos kyi rnam grangs 'di bstan pa dang / 'khor 'dus pa 'di'ang mthong ngo / /zhes</text></item>
<item><p>152b3</p><section>mdo sde</section><text>de ltar shes par bya'o/ /de'i tshe bcom ldan 'das kyis tshe dang ldan pa kun dga' bo la bka' stsal pa/ kun dga' bo/ khyod kyis chos kyi rnam grangs 'di longs shig /zungs</text></item>
<item><p>152b4</p><section>mdo sde</section><text>shig /kun chub par gyis shig /dbang po rnon po rnams ma gtogs par gar bab bab kyi mdun du ma ston cig /de ci'i phyir zhe na/ kun dga' bo/ 'di ni/ de bzhin</text></item>
<item><p>152b5</p><section>mdo sde</section><text>gshegs pa'i gsang ba yin pa dang / 'di ni/ de bzhin gshegs pa'i gsang chen yin pa dang / 'di ni/ de bzhin gshegs pa'i bar med pa'i chos bstan pa</text></item>
<item><p>152b6</p><section>mdo sde</section><text>yin pa dang / 'di ni/ de bzhin gshegs pa'i phyag rgya yin pa dang / 'di ni/ de bzhin gshegs pa'i srung ba sgom pa yin pa dang / 'di ni/ de bzhin gshegs</text></item>
<item><p>152b7</p><section>mdo sde</section><text>pa'i gter gyi mchog yin pa'i phyir te/ kun dga' bo/ de bas na/ nga'i bu thu bo chos kyi mdzod 'dzin pa/ chos kyi mdzod srung ba de dag la sbyin par bya ba ma gtogs</text></item>
<item><p>153a1</p><section>mdo sde</section><text>par 'di ni/ shin tu sba bar bya zhing su la'ang sbyin par mi bya'o/ /kun dga' bos gsol pa/ bcom ldan 'das/ bdag gis chos kyi rnam</text></item>
<item><p>153a2</p><section>mdo sde</section><text>grangs 'di bzung lags na/ bcom ldan 'das/ chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/</text></item>
<item><p>153a3</p><section>mdo sde</section><text>kun dga' bo/ de'i phyir khyod kyis chos kyi rnam grangs 'di byang chub sems dpa'i spyod yul gyi thabs kyi yul la rnam par 'phrul pa bstan pa zhes bya bar zungs</text></item>
<item><p>153a4</p><section>mdo sde</section><text>shig /de bzhin gshegs pa'i gsang ba'i gnas zhes bya ba dang / de bzhin gshegs pa'i bar chad med pa'i chos bstan pa zhes bya ba dang / de bzhin gshegs</text></item>
<item><p>153a5</p><section>mdo sde</section><text>pa'i yul zhes bya ba dang / theg pa gcig tu bstan pa zhes bya ba dang / 'jam dpal gyis yongs su dris pa zhes bya ba dang / bden smra lung bstan pa zhes bya ba dang /</text></item>
<item><p>153a6</p><section>mdo sde</section><text>bden smra'i le'u zhes bya bar yang zungs shig /chos kyi rnam grangs 'di bstan pa'i tshe srog chags khrag khrig phrag sum cu sngon bla na med pa yang dag par rdzogs pa'i</text></item>
<item><p>153a7</p><section>mdo sde</section><text>byang chub tu sems ma skyes pa las sems skyes par gyur to/ /byang chub sems dpa' dgu khris ni/ mi skye ba'i chos la bzod pa thob par gyur to/ /sems can tshad</text></item>
<item><p>153b1</p><section>mdo sde</section><text>med pa dag ni/ bla na med pa yang dag par rdzogs pa'i byang chub tu nges par gyur to/ /bcom ldan 'das kyis de skad ces bka' stsal nas tshe dang ldan pa kun dga' bo dang</text></item>
<item><p>153b2</p><section>mdo sde</section><text>'jam dpal gzhon nur gyur pa dang / byang chub sems dpa' de dag thams cad dang / thams cad dang ldan pa'i 'khor dge slong dang / dge slong ma dang / dge bsnyen</text></item>
<item><p>153b3</p><section>mdo sde</section><text>dang / dge bsnyen ma rnams dang / brgya byin dang / tshangs pa dang / 'jig rten skyong pa rnams dang / lha dang / mi dang / lha ma yin dang / dri zar bcas pa'i 'jig rten</text></item>
<item><p>153b4</p><section>mdo sde</section><text>yi rang ste bcom ldan 'das kyis gsungs pa la mngon par bstod do/ /lung bstan pa'i le'u ste/ bcu pa'o// //'phags pa byang chub sems dpa'i</text></item>
<item><p>153b5</p><section>mdo sde</section><text>spyod yul gyi thabs kyi yul la rnam par 'phrul pa bstan pa zhes bya ba theg pa chen po'i mdo rdzogs so// //rgya gar gyi mkhan po pra dz+nyA wa rma dang / zhu chen gyi</text></item>
<item><p>153b6</p><section>mdo sde</section><text>lo tsa ba ban+d+he ye shes sde la sogs pas bsgyur cing zhus te gtan la phab pa/ rgya gar skad du/ AR+ya ta thA ga ta ma hA ka ru Na nir de sha nA ma mahA yA na sU</text></item>
<item><p>153b7</p><section>mdo sde</section><text>tra| bod skad du/ 'phags pa de bzhin gshegs pa'i snying rje chen po nges par bstan pa zhes bya ba theg pa chen po'i mdo/ bam po dang po/ sangs rgyas dang /</text></item>
<item><p>154a1</p><section>mdo sde</section><text>byang chub sems dpa' thams cad la phyag 'tshal lo/ /'di skad bdag gis thos pa'i dus gcig na/ rgyal po'i khab na bya rgod kyi phung po'i</text></item>
<item><p>154a2</p><section>mdo sde</section><text>ri sngon rgyal ba bzhugs bzhugs pa'i mchod rten chen po de bzhin gshegs pa'i byin gyi rlabs kyis brlabs pa/ sa'i snying po byang chub sems dpas mngon par bstod</text></item>
<item><p>154a3</p><section>mdo sde</section><text>pa/ chos kyi gdan/ lha dang / klu dang / gnod sbyin dang / dri za dang / lha ma yin gyis phyag byas pa'i sa phyogs/ dge ba'i rtsa ba yang dag par skul ba/ de bzhin gshegs</text></item>
<item><p>154a4</p><section>mdo sde</section><text>pa 'byung ba/ chos kyi sgo mngon par brjod pa/ byang chub sems dpa' 'byung ba/ yon tan tshad med pa las yang dag par byung ba/ de bzhin gshegs pa'i spyod yul na</text></item>
<item><p>154a5</p><section>mdo sde</section><text>bcom ldan 'das chos thams cad kyi mnyam pa nyid ni/ mngon par rdzogs par sangs rgyas/ chos kyi 'khor lo ni/ shin tu bskor/ slob ma shin tu dul ba mtha' yas</text></item>
<item><p>154a6</p><section>mdo sde</section><text>pa'i tshogs ni/ mnga'/ chos thams cad la mnga' dbang ni/ brnyes/ sems can thams cad kyi bsam pa sgrub pa ni/ legs par mkhyen/ dbang po dam pa'i pha rol</text></item>
<item><p>154a7</p><section>mdo sde</section><text>tu phyin pa ni/ brnyes/ sems can thams cad kyi bag chags kyi mtshams sbyor ba legs par 'joms pa la ni/ mkhas/ sangs rgyas kyi mdzad pa lhun gyis grub pa</text></item>
<item><p>154b1</p><section>mdo sde</section><text>ni| rgyun mi chad cing dge slong stong phrag drug cu'i dge slong gi dge 'dun chen po dang thabs gcig tu bzhugs te/ thams cad kyang cang shes pa/ glang po chen po/ /bya ba byas pa/ byed</text></item>
<item><p>154b2</p><section>mdo sde</section><text>pa byas pa/ khur bor ba/ bdag gi don rjes su thob pa/ srid par kun tu sbyor ba yongs su zad pa/ yang dag pa'i shes pas sems shin tu rnam par grol ba/ shes rab shin</text></item>
<item><p>154b3</p><section>mdo sde</section><text>tu rnam par grol ba/ nyon mongs pa'i bag chags kyi mtshams sbyor ba thams cad legs par bcom pa/ de bzhin gshegs pa chos kyi rgyal po'i sras/ chos zab mo</text></item>
<item><p>154b4</p><section>mdo sde</section><text>la gnas par mkhas pa/ dmigs pa med pa'i chos kyis nges par byung ba/ spyod lam mdzes pa phun sum tshogs pa/ sbyin pa'i gnas chen por gyur pa/ de bzhin</text></item>
<item><p>154b5</p><section>mdo sde</section><text>gshegs pa'i bka' la shin tu zhugs pa sha stag go /byang chub sems dpa'i dge 'dun dpag tu med pa dang yang thabs cig ste/ byang chub sems dpa' sems</text></item>
<item><p>154b6</p><section>mdo sde</section><text>dpa' chen po thams cad mkhyen pa chags pa med pa'i spyod yul gyis nges par byung ba/ byams pa chen po dang / snying rje chen po'i chos kyi sprin las lhag mthong dang /</text></item>
<item><p>154b7</p><section>mdo sde</section><text>rig pa dang / rnam par grol ba'i glog phyung zhing bdud rtsi'i chu'i rgyun gyi char 'bebs pas 'gro ba thams cad tshim par byed pa/ sems can thams cad la sems</text></item>
<item><p>155a1</p><section>mdo sde</section><text>sa dang mnyam pa/ rjes su chags pa dang khong khro ba dang bral ba/ byang chub kyi phyogs kyi chos sna tshogs kyi lo thog yang dag par 'phel</text></item>
<item><p>155a2</p><section>mdo sde</section><text>bar byed pa/ nyi ma'i dkyil 'khor bas lhag pa'i shes rab kyi 'od zer rab tu gtong bas gti mug gi mun pa sel ba'i lam gyi snang ba thob pa kun tu ston pa</text></item>
<item><p>155a3</p><section>mdo sde</section><text>dang / sems can gyi pad+ma kha 'byed pa dang / dge ba'i rtsa ba yongs su smin par byed pa dang / sred pa'i chu skem pa dang / shes pa'i las kyi mtha' la rab tu</text></item>
<item><p>155a4</p><section>mdo sde</section><text>'jog pa la mngon par shes pa chen po dang / zhi gnas kyis rgyu ba/ zla ba lta bur 'gro ba thams cad la sems mnyam pas mngon par zhi bar bya ba'i bsam pa</text></item>
<item><p>155a5</p><section>mdo sde</section><text>tshim par bya ba'i thabs la mkhas pas 'grib pa dang 'phel ba kun tu ston pa/ ri rab lta bu'i lhag pa'i bsam bas tshangs pa'i gnas pa'i rin po che shin tu</text></item>
<item><p>155a6</p><section>mdo sde</section><text>brtan te/ ngos bzhi nas yul gyi rlung thams cad kyis mi sgul cing 'jig rten gyi chos las mngon par 'phags pa'i sangs rgyas kyi zhing thams cad kun tu</text></item>
<item><p>155a7</p><section>mdo sde</section><text>bstan pa snang bar gyur pa/ rgya mtsho chen po ltar gzungs dang dran pa'i snod rgya chen po chos kyi chus yongs su gang ba dang / byang chub sems dpa'i spyod pa rin po/</text></item>
<item><p>155b1</p><section>mdo sde</section><text>ches 'gro ba thams cad nye bar 'tsho ba/ ri dwags kyi rgyal po ltar bden pa'i rkang pa dang / byams pa rab tu 'phel ba'i mjug ma dang / zhi gnas dang / lhag mthong gi</text></item>
<item><p>155b2</p><section>mdo sde</section><text>mig dang ldan zhing chos zab mo la skrag pa med pas pha rol rgol ba thams cad 'joms pa/ bskal pa brgya stong phrag dpag tu med cing mtha' yas thug pa med</text></item>
<item><p>155b3</p><section>mdo sde</section><text>par byang chub sems dpa'i spyod pa rgyun ma bcad pas yon tan thams cad dang ldan pa sha stag dang thabs cig pa la 'di lta ste/ byang chub sems dpa' sems</text></item>
<item><p>155b4</p><section>mdo sde</section><text>dpa' chen po kun nas snang zhing sgrib pa med par lta ba zhes bya ba dang / byang chub sems dpa' sems dpa' chen po zhing thams cad kyi rgyan bkod pa kun tu ston</text></item>
<item><p>155b5</p><section>mdo sde</section><text>pa zhes bya ba dang / byang chub sems dpa' sems dpa' chen po de bzhin gshegs pa'i rigs las byung ba'i spyod pa'i blo gros zhes bya ba dang / byang chub sems</text></item>
<item><p>155b6</p><section>mdo sde</section><text>dpa' sems dpa' chen po spyod lam thams cad kyis 'dul ba mi 'khrugs pa kun tu ston pa zhes bya ba dang / byang chub sems dpa' sems dpa' chen po spobs</text></item>
<item><p>155b7</p><section>mdo sde</section><text>pa mtha' yas pa'i tog gi rgyal mtshan rnam par sprul pa'i dbyangs zhes bya ba dang / byang chub sems dpa'i sems dpa' chen po gser bzang po bsags pa'i</text></item>
<item><p>156a1</p><section>mdo sde</section><text>'od kyi gzi brjid kyi 'od zer zhes bya ba dang / byang chub sems dpa' sems dpa' chen po shes rab kyis rnam par nges pa'i tshig la spobs</text></item>
<item><p>156a2</p><section>mdo sde</section><text>pa zhes bya ba dang / byang chub sems dpa' sems dpa' chen po bsod nams dang / ye shes kyi tshogs dpag tu med pas brtan pas bsags pa zhes</text></item>
<item><p>156a3</p><section>mdo sde</section><text>bya ba dang / de la sogs pa byang chub sems dpa' sems dpa' chen po grangs med dpag tu med pa dag dang thabs cig go /de nas bcom ldan 'das byang</text></item>
<item><p>156a4</p><section>mdo sde</section><text>chub sems dpa'i spyod pa la 'jug pas nges par 'byung ba sgrib pa med pa'i sgo zhes bya ba'i chos kyi rnam grangs yang dag par rab tu ston to/ /de nas bcom</text></item>
<item><p>156a5</p><section>mdo sde</section><text>ldan 'das mngon par rdzogs par sangs rgyas nas lo bcu drug bzhes te/ tshangs par spyod pa rgyas par gyur par mkhyen/ byang chub sems dpa' 'dus</text></item>
<item><p>156a6</p><section>mdo sde</section><text>pa chen po de'ang gzigs shing mkhyen te/ kye ma byang chub sems dpa' 'dus pa 'di dag ni/ de bzhin gshegs pa'i chos kyi mdzod 'dzin par mkhyen</text></item>
<item><p>156a7</p><section>mdo sde</section><text>nas 'di snyam du gang gi phyir ngas byang chub sems dpa' rgya cher rjes su yongs su gzung ba dang / 'di lta ste/ byang chub sems dpa' sems dpa' chen</text></item>
<item><p>156b1</p><section>mdo sde</section><text>po rnams de bzhin gshegs pa'i yul la gzud pa'i phyir de bzhin gshegs pa'i rnam par 'phrul pa chen po dang / de bzhin gshegs pa'i cho 'phrul chen pos</text></item>
<item><p>156b2</p><section>mdo sde</section><text>byang chub sems dpa'i spyod pa la 'jug pas nges par 'byung ba sgrib pa med pa'i sgo zhes bya ba'i chos kyi rnam grangs yang dag par bstan par bya'o snyam du dgongs</text></item>
<item><p>156b3</p><section>mdo sde</section><text>so| |de nas de'i tshe bcom ldan 'das de bzhin gshegs pa'i ting nge 'dzin sangs rgyas kyi yul rnam par sprul pa ji lta ba bzhin du yang dag par ston pa zhes</text></item>
<item><p>156b4</p><section>mdo sde</section><text>bya ba la snyoms par zhugs so/ /bcom ldan 'das de bzhin gshegs pa'i ting nge 'dzin sangs rgyas kyi yul rnam par sprul pa ji lta ba bzhin du yang dag par</text></item>
<item><p>156b5</p><section>mdo sde</section><text>ston pa zhes bya ba de la snyoms par zhugs ma thag tu de nas de'i tshe sangs rgyas kyi mthus steng gi bar snang la 'dod pa'i khams dang / gzugs kyi khams kyi bar</text></item>
<item><p>156b6</p><section>mdo sde</section><text>du 'khor gyi khyams/ sangs rgyas kyi gnas/ de bzhin gshegs pa'i dge ba'i rtsa bas mngon par grub pa/ byang chub sems dpa'i bsam pa yongs su sbyong ba/</text></item>
<item><p>156b7</p><section>mdo sde</section><text>phyogs bcu'i 'jig rten gyi khams snang bar byed pa/ sems can tshad med pa'i bsam pa tshim par byed pa/ lha'i gzhal med khang thams cad zil gyis gnon</text></item>
<item><p>157a1</p><section>mdo sde</section><text>pa/ phyogs bcu'i byang chub sems dpa' yang dag par skul ba/ gzhi bai DUR+ya dkar po'i dbyibs dang / dzam+bu'i gling gi gser gyi khang</text></item>
<item><p>157a2</p><section>mdo sde</section><text>pa dag dang / dpal gyi snying po'i rta babs dag dang / rin po che rdo'i snying po'i sgo khang dag dang / nor bu rin po che snying po'i kha khyer dag dang / rin po che dri ma</text></item>
<item><p>157a3</p><section>mdo sde</section><text>med pa'i 'od kyi stegs bu dag dang / rin po che kun nas 'od kyi khang pa brtsegs pa dag dang / rin po che thams cad kyis dgab pa dang / mu tig gi rgyan phreng</text></item>
<item><p>157a4</p><section>mdo sde</section><text>rab tu dpyangs pa dang / gdugs dang / rgyal mtshan dang / ba dan sgreng ba dang / lha'i dar gyi lda ldi mngon par dbyangs pas bsngags pa bstan pa dpag tu</text></item>
<item><p>157a5</p><section>mdo sde</section><text>med cing thug pa med pa stong gsum gyi stong chen po'i 'jig rten gyi khams kyi tshad tsam zhig byung ste/ 'khor gyi khyams de'ang tsan+dan sprul gyi snying pos</text></item>
<item><p>157a6</p><section>mdo sde</section><text>bskus pa/ tsan+dan dus kyi rjes su 'brang ba'i dri yid du 'ong ba dang ldan pa/ dri'i mchog a ga ru dam pa'i snying pos bdugs pa/ klu'i mu tig dang rin po</text></item>
<item><p>157a7</p><section>mdo sde</section><text>che'i me tog gis rnam par spras pa/ me tog sil ma bkram pa/ rin po che'i shing dang / rin po che'i mkha' rten gyis mdzes par byas pa ste/ phyogs bcu'i 'jig</text></item>
<item><p>157b1</p><section>mdo sde</section><text>rten gyi khams thams cad na rgyan mdzes pa bgod pa ji snyed ba de dag thams cad 'khor gyi khyams de nyid na kun tu snang ngo / /der gdan seng+ge'i khri bye ba khrag khrig</text></item>
<item><p>157b2</p><section>mdo sde</section><text>brgya stong phrag mang po dpag tu med pa/ grangs med pa/ sna tshogs pa/ blta na sdug pa/ mtho ba/ rab tu bzang ba/ yangs pa/ rgya che ba/ yid du 'ong ba/ yid</text></item>
<item><p>157b3</p><section>mdo sde</section><text>dga' bar byed pa dag byung bar gyur to/ /gling bzhi pa'i 'jig rten gyi khams 'dir them skas kha khyer mi bdun gyi 'phang tsam gyis bskor ba/ rgyar dpag tshad</text></item>
<item><p>157b4</p><section>mdo sde</section><text>phyed kyis yongs su bzung ba/ rin po che an+da rnyil dang / mthon kha chen pos snying por gyur pa/ brgya byin thogs pa'i nor bu rin po che chen po'i gdugs can /</text></item>
<item><p>157b5</p><section>mdo sde</section><text>tshangs pa'i ne tso'am ci dang / rin po che ser pos spras pa/ rin po che'i dril bu g.yer kha'i dra ba kun tu bskyod pas sgra 'byung ba/ sa'i steng nas 'khor gyi khyams</text></item>
<item><p>157b6</p><section>mdo sde</section><text>la thug gi bar du gyen du mngon par 'phags pa/ drang pa/ ma yo ba bzhi stong byung bar gyur to/ /gling bzhi pa'i 'jig rten gyi khams 'dir ji lta ba bzhin du stong</text></item>
<item><p>157b7</p><section>mdo sde</section><text>gsum gyi stong chen po'i 'jig rten gyi khams thams cad kyi gling bzhi pa'i 'jig rten gyi khams thams cad du'ang de lta bu'i them skas chen po dag byung bar gyur to//</text></item>
<item><p>158a1</p><section>mdo sde</section><text>de nas bcom ldan 'das dgongs shing mkhyen bzhin du ting nge 'dzin de las bzhengs par gyur to/ /bcom ldan 'das ting nge 'dzin de las bzhengs ma</text></item>
<item><p>158a2</p><section>mdo sde</section><text>thag tu stong gsum gyi stong chen po'i 'jig rten gyi khams 'di rnam pa drug tu g.yos te snang ba chen po'ang byung bar gyur to/ /de nas bcom ldan 'das byang chub sems</text></item>
<item><p>158a3</p><section>mdo sde</section><text>dpa'i tshogs dang thabs cig /nyan thos kyi tshigs dang thabs cig tu byang chub sems dpa'i tshogs kyis yongs su bskor zhing nyan thos kyi tshogs kyis mdun du</text></item>
<item><p>158a4</p><section>mdo sde</section><text>bdar te lha dang / klus mngon par bstod cing me tog gi char chen po ni/ 'bebs/ na bza'i char chen pos ni/ mngon par 'gebs/ phye ma dang / spos dang / byug pa'i</text></item>
<item><p>158a5</p><section>mdo sde</section><text>char chen po ni/ 'thor/ sil snyan dang / sgra dbyangs chen po ni/ rab tu sgrog /'jig rten gyi khams dpag tu med pa ni/ rab tu g.yo bar mdzad/ 'jig rten gyi khams</text></item>
<item><p>158a6</p><section>mdo sde</section><text>grangs med pa ni/ snang bar mdzad cing sangs rgyas kyi mthu chen po dang / sangs rgyas kyi rdzu 'phrul chen po dang / sangs rgyas kyi cho 'phrul chen po dang / sangs rgyas kyi</text></item>
<item><p>158a7</p><section>mdo sde</section><text>khyu mchog tu gyur pa chen po dang / sangs rgyas kyi byin gyi rlabs chen po dang / sangs rgyas kyi gzi brjid chen po dang / sangs rgyas kyi byin chen po dang / sangs rgyas</text></item>
<item><p>158b1</p><section>mdo sde</section><text>kyi rnam par 'phrul pa chen pos bya rgod kyi phung po'i ri las mi snang bar gyur te lha dang / klu dang / gnod sbyin dang / dri za dang / lha ma yin dang / nam mkha' lding dang /</text></item>
<item><p>158b2</p><section>mdo sde</section><text>mi'am ci dang / lto 'phye chen po bye ba phrag du ma zhabs 'bring du 'brang zhing nor bu rin po che sna tshogs kyi them skas kyi dbus nas 'khor gyi khyams bkod pa ga la ba der</text></item>
<item><p>158b3</p><section>mdo sde</section><text>gshegs so/ /de nas rgyal po chen po bzhi la sogs pa rgyal chen bzhi'i ris kyi lha rnams kyis bcom ldan 'das them skas su zhugs par rig nas bcom ldan 'das la</text></item>
<item><p>158b4</p><section>mdo sde</section><text>mchod pa'i las kyi phyir lha'i me tog gi sprin gyi char rab tu phab ste thal mo sbyar nas bcom ldan 'das la mngon par bstod pa/ nyi ma me dang nor bu'i 'od dang lha yul</text></item>
<item><p>158b5</p><section>mdo sde</section><text>pa yi lha 'od shin tu dri med pa/ /thub pas 'od kyis thams cad zil gyis mnan nas ngan song gsum po dag kyang zhi bar mdzad/ /ri bo lhun po dang ni khor khor yug rtse mo</text></item>
<item><p>158b6</p><section>mdo sde</section><text>bsnyil te zhing rnams gsal bar gyur pas na/ /dga' zhing yid rnams mgu nas don rnams thams cad grub pa'i rgyal ba la ni skyabs su mchi/ /de nas rgyal chen bzhi'i</text></item>
<item><p>158b7</p><section>mdo sde</section><text>ris kyi lha rnams kyis bcom ldan 'das la tshigs su bcad pa 'dis mngon par bstod nas bcom ldan 'das gshegs pa'i zhabs 'bring du 'brang ngo / /de nas lha'i</text></item>
<item><p>159a1</p><section>mdo sde</section><text>dbang po brgya byin la sogs pa sum cu rtsa gsum gyi lha rnams kyis bcom ldan 'das them skas su zhugs par rig nas bcom ldan 'das</text></item>
<item><p>159a2</p><section>mdo sde</section><text>la mchod pa'i las kyi phyir lha'i spos kyi sprin gyi char rab tu phab ste thal mo sbyar nas bcom ldan 'das la mngon par bstod pa/ rdzu 'phrul dam pa brnyes shing rab tu</text></item>
<item><p>159a3</p><section>mdo sde</section><text>mtshungs pa med pa rnam par 'phrul pa shin tu ston/ /rgyal ba nyi ma ji bzhin 'phags te zhing rnams bye ba brgya dag tu yang rab tu gda'/ /rgyal bas rang gi yon tan kun</text></item>
<item><p>159a4</p><section>mdo sde</section><text>gyis zhing rnams thams cad brgyan te shin tu mdzes mdzad pa/ /gang zhig shin tu mnyam med mtshungs pa med cing rdzu 'phrul dbang du gyur la phyag 'tshal lo/ /de nas</text></item>
<item><p>159a5</p><section>mdo sde</section><text>sum cu rtsa gsum gyi lha rnams kyis bcom ldan 'das la tshigs su bcad pa 'dis mngon par bstod nas bcom ldan 'das kyi zhabs 'bring du 'brang ngo / /de nas</text></item>
<item><p>159a6</p><section>mdo sde</section><text>lha'i rgyal po rab 'thab bral la sogs pa 'thab bral gyi lha rnams kyis bcom ldan 'das them skas su zhugs par rig nas bcom ldan 'das la mchod pa'i</text></item>
<item><p>159a7</p><section>mdo sde</section><text>las kyi phyir lha'i na bza'i sprin gyi char rab tu phab ste thal mo sbyar nas bcom ldan 'das la mngon par bstod pa/ bde gshegs khyod kyi mkhyen pa mtha' yas</text></item>
<item><p>159b1</p><section>mdo sde</section><text>yangs pas sems can bsam pa mkhyen/ /mkha' 'dra'i lam gyi chos gsum dag la chags med thams cad mkhyen pa nyid/ /sems kyi 'jug pa gcig gis 'gro</text></item>
<item><p>159b2</p><section>mdo sde</section><text>ba'i sems kyi spyod pa thams cad mkhyen/ /des na srid pa gsum po dag na lus can rnams kyis mchod par 'os/ /de nas 'thab bral gyi lha rnams kyis bcom ldan</text></item>
<item><p>159b3</p><section>mdo sde</section><text>'das la tshigs su bcad pa 'dis mngon par bstod nas bcom ldan 'das kyi zhabs 'bring du 'brang bar gyur to/ /de nas lha'i rgyal po rab dga' ldan la sogs pa</text></item>
<item><p>159b4</p><section>mdo sde</section><text>dga' ldan gyi lha rnams kyis bcom ldan 'das them skas su zhugs par rig nas bcom ldan 'das la mchod pa'i las kyi phyir lha'i rin po che'i sprin gyi char rab tu</text></item>
<item><p>159b5</p><section>mdo sde</section><text>phab ste thal mo sbyar nas bcom ldan 'das la mngon par bstod pa/ gang gi slad du sgra dang yi ge ma mchis gang du'ang rgyu ba ma mchis pas/ /khyod kyis chos rnams</text></item>
<item><p>159b6</p><section>mdo sde</section><text>mi g.yo ya ma brla dang sgyu ma smig rgyu 'drar mkhyen nas/ /bcom ldan 'das kyis thugs rjes sems can rnams la ched du chos mchog gsungs pas na/ /chos kyi</text></item>
<item><p>159b7</p><section>mdo sde</section><text>dngos po'i rang bzhin mkhas pa bdag med gsung ba'i rgyal la phyag 'tshal lo/ /de nas dga' ldan gyi ris kyi lha rnams kyis bcom ldan 'das la tshigs su bcad</text></item>
<item><p>160a1</p><section>mdo sde</section><text>pa 'dis mngon par bstod nas bcom ldan 'das kyi zhabs 'bring du 'brang ngo / /de nas lha'i rgyal po rab 'phrul dga' la sogs pa 'phrul dga'i lha</text></item>
<item><p>160a2</p><section>mdo sde</section><text>rnams kyis bcom ldan 'das them skas su zhugs par rig nas bcom ldan 'das la mchod pa'i las kyi phyir lha'i rgyan gyi sprin gyi char rab tu phab ste thal mo sbyar nas bcom</text></item>
<item><p>160a3</p><section>mdo sde</section><text>ldan 'das la tshigs su bcad pa 'dis mngon par bstod do/ /chos kyi zong gis rang gi stobs bcu mkha' 'dra 'od zer ldan pa dang / /thugs rje brnyes nas byams</text></item>
<item><p>160a4</p><section>mdo sde</section><text>pa'i dgongs pas sems can rnams la gzugs ston pa/ /gru tshul chos la gnyis su med par zhugs kyang rgyal ba mtshungs par mkhyen/ /chos kyi khyad par sems</text></item>
<item><p>160a5</p><section>mdo sde</section><text>lhag don kun grub pa'i rgyal la phyag 'tshal lo/ /de nas 'phrul dga'i lha rnams kyis bcom ldan 'das la tshigs su bcad pa 'dis mngon par bstod nas</text></item>
<item><p>160a6</p><section>mdo sde</section><text>bcom ldan 'das kyi zhabs 'bring du 'brang bar gyur to/ /de nas lha'i rgyal po dbang sgyur la sogs pa gzhan 'phrul dbang byed kyi lha rnams kyis bcom</text></item>
<item><p>160a7</p><section>mdo sde</section><text>ldan 'das them skas su zhugs pa dang 'khor gyi khyams su mngon par phyogs par rig nas bcom ldan 'das la mchod pa'i las kyi phyir mu tig gi do shal gyi</text></item>
<item><p>160b1</p><section>mdo sde</section><text>sprin gyi char rab tu phab ste/ thal mo sbyar nas bcom ldan 'das la tshigs su bcad pa 'di dag gis mngon par bstod do/ /tshul khrims dri ma mi mnga' rnam dag</text></item>
<item><p>160b2</p><section>mdo sde</section><text>rnam par nges pa dam pa ting nge 'dzin mchog mi g.yos pa/ /mnyam med blo ldan rgya mtsho 'dra bar gnas shing srid las rnam grol dbang sgyur zhabs la phyag 'tshal lo/ /</text></item>
<item><p>160b3</p><section>mdo sde</section><text>rim gyis byams dang ldan pa'i thugs rje yis ni bden pa'i lam gyi rnam pa rab tu gnas mdzad pa/ /rnam thar gsum gyi lam gyi khyim na gnas pa'i bde gshegs seng ge</text></item>
<item><p>160b4</p><section>mdo sde</section><text>khyod la bdag cag phyag 'tshal lo/ /snying rje'i chu bo ting nge 'dzin gyis rnam 'phel ba/ /zhi gnas 'dab ma rnam par grol ba'i me tog rgyas/ /slob ma'i tshogs kyi bung</text></item>
<item><p>160b5</p><section>mdo sde</section><text>bas nges par bsnyen gyur pa/ /bde gshegs pad+ma la ni spyi bos phyag 'tshal lo/ /mnga' bdag g.yo ba ma mchis tshul khrims sar gnas pas/ /brtson 'grus</text></item>
<item><p>160b6</p><section>mdo sde</section><text>mtshungs pa ma mchis stobs kyis yang dag 'phags/ /yul gyi rlung rnams langs pa chen pos mi g.yos pa/ /sangs rgyas ri bo dam pa khyod la phyag 'tshal</text></item>
<item><p>160b7</p><section>mdo sde</section><text>lo| |mnga' bdag thugs rjes dbyangs kyi dkyil 'khor rnam dag pa/ /blo gter blo mchog gis ni rab tu 'joms mdzad pa/ /sems can brgya dag gis ni mang</text></item>
<item><p>161a1</p><section>mdo sde</section><text>pos mchod gyur pa/ /bde gshegs zla ba khyod la bdag cag phyag 'tshal lo/ /mkha' ltar zhi ba'i rnam par thar pa'i lam gshegs</text></item>
<item><p>161a2</p><section>mdo sde</section><text>pa| |shes rab 'od kyis phyogs bcu dag ni rgyas 'gengs shing / /skye bo mang po mtshungs med pad+ma kha 'byed pa/ /sangs rgyas nyi ma dam pa khyod la phyag 'tshal lo/ /</text></item>
<item><p>161a3</p><section>mdo sde</section><text>mnga' bdag phyogs bcu'i 'jig rten gsum po dag na yang / /'dren pa khyod dang mnyam pa dmigs par ma gyur te/ /khyod ni yon tan kun gyis yang dag grub</text></item>
<item><p>161a4</p><section>mdo sde</section><text>pa lags/ /bdag cag khyod la bstod pas ngoms par 'gyur ma lags/ /lha dbang klu dang lha ma yin gyis phyag bgyis pa/ /lha mchog brgya dag gis kyang yang</text></item>
<item><p>161a5</p><section>mdo sde</section><text>dag mngon bstod pa/ /bsngags pa brgya phrag mang pos yang dag mngon bstod pa/ /bde bar gshegs pa bstod 'os khyod la phyag 'tshal lo/ /de nas gzhan 'phrul</text></item>
<item><p>161a6</p><section>mdo sde</section><text>dbang byed kyi lha rnams kyis bcom ldan 'das la tshigs su bcad pa 'di dag gis mngon par bstod nas bcom ldan 'das kyi zhabs 'bring du 'brang ngo / /de nas</text></item>
<item><p>161a7</p><section>mdo sde</section><text>bcom ldan 'das de ltar sangs rgyas kyi yul rnam par sprul pa tshad med pa lha 'bum gyis mngon par bstod nas 'khor gyi khyams rin po che bkod par gshegs</text></item>
<item><p>161b1</p><section>mdo sde</section><text>te| ji ltar bcom ldan 'das gling bzhi pa'i 'jig rten gyi khams mi mjed 'dir them skas nas 'khor gyi khyams rin po che bkod par gshegs pa shes</text></item>
<item><p>161b2</p><section>mdo sde</section><text>pa de bzhin du/ stong gsum gyi 'jig rten gyi khams thams cad kyi gling bzhi pa'i 'jig rten gyi khams thams cad na'ang gshegs par shes so/ /de nas</text></item>
<item><p>161b3</p><section>mdo sde</section><text>bcom ldan 'das 'khor gyi khyams stong gsum gyis yongs su bzung ba rin po che bkod par gdan seng+ge'i khri ji ltar bshams pa la bzhugs so/ /byang chub sems</text></item>
<item><p>161b4</p><section>mdo sde</section><text>dpa' dang / nyan thos chen po dag kyang stan ci rigs pa la 'khod par gyur to/ /de nas bcom ldan 'das de'i tshe sangs rgyas kyi ting nge 'dzin rnam par thar pa sgrib</text></item>
<item><p>161b5</p><section>mdo sde</section><text>pa med pa la sangs rgyas rnam par rol pa zhes bya ba la snyoms par zhugs so/ /bcom ldan 'das sangs rgyas kyi ting nge 'dzin rnam par thar pa sgrib pa med pa la</text></item>
<item><p>161b6</p><section>mdo sde</section><text>sangs rgyas rnam par rol pa zhes bya ba la snyoms par zhugs ma thag tu de nas bcom ldan 'das kyi sku'i spu'i khung bu thams cad kyi spu'i khung bu re re nas kyang 'od zer</text></item>
<item><p>161b7</p><section>mdo sde</section><text>gang+gA'i klung gi bye ma snyed byung ste/ byung nas kyang shar phyogs kyi 'jig rten gyi khams thams cad snang bar byas so/ /de bzhin du lho dang / nub dang / byang gi phyogs</text></item>
<item><p>162a1</p><section>mdo sde</section><text>rnams dang / 'og dang / steng dang / phyogs mtshams rnams kyi 'jig rten gyi khams thams cad snang bar byas so/ /'jig rten gyi khams</text></item>
<item><p>162a2</p><section>mdo sde</section><text>rnams snang bar byas ma thag tu de nas sems can dmyal ba pa'i sems can thams cad kyi sems can dmyal ba'i sdug bsngal gyi tshor ba rgyun chad do/ /dud 'gro'i</text></item>
<item><p>162a3</p><section>mdo sde</section><text>skye gnas pa'i sems can rnams dang / gshin rje'i 'jig rten pa'i sems can rnams kyi sdug bsngal gyi tshor ba'ang rgyun chad do/ /sems can thams cad</text></item>
<item><p>162a4</p><section>mdo sde</section><text>kyang skad cig de la 'dod chags kyis gnod par ma gyur cing / zhe sdang gis ma yin/ gti mug gis ma yin te/ nyon mongs pa gzhan gyis kyang gnod par ma</text></item>
<item><p>162a5</p><section>mdo sde</section><text>gyur to| |de'i tshe sems can thams cad kyang byams pa'i sems dang / pha ma lta bu'i 'du shes su gyur to/ /byang chub sems dpa' yang dag par bskul ba'i</text></item>
<item><p>162a6</p><section>mdo sde</section><text>phyir sangs rgyas kyi mthus de bzhin gshegs pa'i 'od de las tshigs su bcad pa 'di byung ngo / /gang gis brtson 'grus stobs ni mtha' yas yangs pa brtan</text></item>
<item><p>162a7</p><section>mdo sde</section><text>pa brtsams gyur te/ /gang gis brtson 'grus chen po'i stobs kyis bskal pa dag las phyir phyogs spangs/ /gang gi yon tan dag ni phyogs bcu rnams na mthu ldan</text></item>
<item><p>162b1</p><section>mdo sde</section><text>rab brjod pa/ /shAkya thub pa'i 'od yangs 'gro ba thams cad snang bar byed pa mdzes/ /gang chos rgya chen bla med mnyan slad de yi zhabs la phyag 'tshal te/ /mkhas pa</text></item>
<item><p>162b2</p><section>mdo sde</section><text>blo gros brtan pa dag ni bskal pa grangs med rtag tu nyan/ /blo rgyas gang zhig rdzogs pa'i byang chub sems dpa'i bsam pa tshim skyed pa/ /thub pa des ni gang phyir sems</text></item>
<item><p>162b3</p><section>mdo sde</section><text>can bde bar bzhed pas 'od 'di phyung / /mnga' bdag gang zhig brtson 'grus kyis ni bdud stobs mu stegs tshogs bcas pha ma mdzad nas/ /pad+ma byung ba bzhin du</text></item>
<item><p>162b4</p><section>mdo sde</section><text>'phags shing phyogs bcu dag tu lhun po ji bzhin mdzes/ /gang zhig nyi ma bzhin du sku yi 'od kyis 'gro ba ma lus snang mdzad pa/ /de yi chos kyi 'khor lo gzhag</text></item>
<item><p>162b5</p><section>mdo sde</section><text>pa don chen gsan du rgyal ba gshegs su gsol/ /rab tu bskor bar ma gyur mtshungs pa med cing rgyal ba kun gyis bskor gyur pa/ /'khor lo dam pa stobs bcu</text></item>
<item><p>162b6</p><section>mdo sde</section><text>sems can thugs brtse phyir ni de ring bskor bar mdzad/ /srog chags rnams kyis bsten par rnyed dka' legs pa rgya chen de ring 'byung bar 'gyur/ /gang dag dad pa dang ba</text></item>
<item><p>162b7</p><section>mdo sde</section><text>che yangs don du gnyer ba de dag de ring ltos/ /de nas 'od zer de dag gis sangs rgyas kyi zhing thams cad tshigs su bcad pa 'di dag gis go bar byas/ byang chub sems dpa'</text></item>
<item><p>163a1</p><section>mdo sde</section><text>thams cad yang dag par bskul/ 'jig rten gyi khams thams cad rab tu g.yo bar byas/ sems can thams cad bde bar byas/ nyon mongs</text></item>
<item><p>163a2</p><section>mdo sde</section><text>pa'i khams thams cad rnam par sbyangs/ mun pa mun nag thams cad bsal/ bdud kyi khyim thams cad mog mog por byas nas byang chub sems dpa'i 'khor</text></item>
<item><p>163a3</p><section>mdo sde</section><text>dpag tu med pa dag dang / 'jig rten gyi khams mi mjed du slar 'ongs te bcom ldan 'das kyi dbu'i gcug tu mi snang bar gyur to/ /de nas shar phyogs na de</text></item>
<item><p>163a4</p><section>mdo sde</section><text>bzhin gshegs pa dri med rnam dag rin chen 'od byang chub kyi yan lag dang ldan pa'i chos rgyun mi chad pa'i 'od zer bkod pa'i rgyal po'i sangs rgyas kyi zhing</text></item>
<item><p>163a5</p><section>mdo sde</section><text>'jig rten gyi khams yon tan mtha' yas pa'i rin po che'i bsod nams bkod pas rgya che ba dang ldan pa na byang chub sems dpa' me tog dpal gyi snying po chos</text></item>
<item><p>163a6</p><section>mdo sde</section><text>thams cad la dbang sgyur ba zhes bya ba 'od des bskul ma thag tu byang chub sems dpa' gang+gA'i klung bcu'i bye ma snyed kyis yongs su bskor zhing mdun du bdar te</text></item>
<item><p>163a7</p><section>mdo sde</section><text>lhan cig tu sangs rgyas kyi zhing de nas mi snang bar gyur nas skad cig thang gcig yud tsam de la 'jig rten gyi khams mi mjed 'dir phyin te 'khor gyi khyams rin</text></item>
<item><p>163b1</p><section>mdo sde</section><text>po che bkod par bcom ldan 'das kyi spyan sngar 'dug nas des bcom ldan 'das kyi zhabs la mgo bos phyag btsal te lan khri bskor ba byas nas bcom ldan 'das</text></item>
<item><p>163b2</p><section>mdo sde</section><text>la mchod pa'i las kyi phyir lha'i nor bu bai DUR+ya'i dra pa'i char rab tu phab ste bcom ldan 'das la tshigs su bcad pa 'di dag gis mngon par bstod do/ /bcom ldan</text></item>
<item><p>163b3</p><section>mdo sde</section><text>rab tu mtshungs med yon tan pha rol phyin/ /khyed kyi yon tan bsngags phreng phyogs bcu kun na brjod/ /khyod kyi yon tan tshogs mchis zhing gang yon tan gter/ /der</text></item>
<item><p>163b4</p><section>mdo sde</section><text>ni chos don gnyer ba bdag cag rab tu mchi/ /chos dbyings mnyam nyid rnam rtog ma mchis ji bzhin du/ /bcom ldan dri med 'od kyis mnyam pa nyid mkhyen kyang / /</text></item>
<item><p>163b5</p><section>mdo sde</section><text>shin tu bslab pa'i sgyu ma mkhan ltar chos kyi rgyal/ /sems can rnam par dgrol slad tha dad bstan pa mdzad/ /de nas byang chub sems dpa' de dag gis byang chub</text></item>
<item><p>163b6</p><section>mdo sde</section><text>sems dpa'i bstod pa tshad med pa dag gis bcom ldan 'das la mngon par bstod nas shar phyogs logs su gnas te rang gi rdzu 'phrul gyi stobs kyis sprul pa'i</text></item>
<item><p>163b7</p><section>mdo sde</section><text>rang rang gi stan dag la 'khod do/ /de nas lho phyogs na de bzhin gshegs pa yon tan mtha' yas rin chen spobs pa'i sangs rgyas kyi zhing 'jig rten gyi khams</text></item>
<item><p>164a1</p><section>mdo sde</section><text>sangs rgyas kyi spobs pa na byang chub sems dpa' rin chen srog shing zhes bya ba 'od des bskul ma thag tu byang chub sems dpa' gang+gA'i</text></item>
<item><p>164a2</p><section>mdo sde</section><text>klung bcu'i bye ma snyed kyis yongs su bskor zhing mdun du bdar te lhan cig tu sangs rgyas kyi zhing de nas mi snang bar gyur nas skad cig thang gcig yud tsam de la</text></item>
<item><p>164a3</p><section>mdo sde</section><text>'jig rten gyi khams mi mjed 'dir phyin te 'khor gyi khyams rin po che bkod par bcom ldan 'das kyi spyan sngar 'dug nas des bcom ldan 'das kyi zhabs la mgo</text></item>
<item><p>164a4</p><section>mdo sde</section><text>bos phyag bcal te lan khri bskor ba byas nas bcom ldan la mchod pa'i las byed cing gser gyi dra bas bcom ldan la mngon par bkab ste tshigs su bcad pa 'di</text></item>
<item><p>164a5</p><section>mdo sde</section><text>dag gis bcom ldan 'das la mngon par bstod do/ /bcom ldan thugs rje'i sprin gyis 'jig rten rgyas bkang nas/ /'od kyi glog phyung stong pa bdag med sgra bsgrags</text></item>
<item><p>164a6</p><section>mdo sde</section><text>te| |yan lag brgyad pa'i lam gyi chu yis zhi mdzad cing / /dkar po'i stobs dbang nags tshal gel pa 'phel bar mdzad/ /bde gshegs shes rab 'od kyis gti</text></item>
<item><p>164a7</p><section>mdo sde</section><text>mug mun bsal nas/ /ring nas srid mtshor gnyid log sems can sad mdzad de/ /lam yang bstan cing sred pa dag kyang skam par mdzad/ /thar pa'i grong gnas</text></item>
<item><p>164b1</p><section>mdo sde</section><text>rnams kyi mig kyang rnam par sbyong / /de nas byang chub sems dpa' de dag gis byang chub sems dpa'i bstod pa tshad med pa dag gis bcom ldan 'das la mngon par</text></item>
<item><p>164b2</p><section>mdo sde</section><text>bstod nas lho phyogs logs su gnas te rang gi rdzu 'phrul gyi stobs kyis sprul pa'i rang rang gi stan dag la 'khod do/ /de nas nub phyogs na de bzhin gshegs pa kun</text></item>
<item><p>164b3</p><section>mdo sde</section><text>nas snang ba'i sangs rgyas kyi zhing 'jig rten gyi khams snang ba dang ldan pa na byang chub sems dpa' sgra bsgrags pa'i stobs kyi rgyal po zhes bya ba 'od des bskul ma</text></item>
<item><p>164b4</p><section>mdo sde</section><text>thag tu byang chub sems dpa' gang+gA'i klung bcu'i bye ma snyed kyis yongs su bskor zhing mdun du bdar te lhan cig tu sangs rgyas kyi zhing de nas mi snang bar gyur nas skad</text></item>
<item><p>164b5</p><section>mdo sde</section><text>cig thad gcig yud tsam de la 'jig rten gyi khams mi mjed 'dir phyin te 'khor gyi khyams rin po che bkod par bcom ldan 'das kyi spyan sngar 'dug nas des bcom</text></item>
<item><p>164b6</p><section>mdo sde</section><text>ldan 'das kyi zhabs la mgo bos phyag btsal te bcom ldan 'das la lan khri bskor ba byas nas bcom ldan 'das la mchod pa'i las byed cing nor bu mu tig gi do</text></item>
<item><p>164b7</p><section>mdo sde</section><text>shal gyi phreng ba'i dra bas bcom ldan 'das la mngon par bkab ste tshigs su bcad pa 'di dag gis bcom ldan 'das la mngon par bstod do/ /khyod kyi sku yi 'phrin las</text></item>
<item><p>165a1</p><section>mdo sde</section><text>nam mkha'i khams 'dra zhing / /smon lam dge bas dag pa bye ba phrag mang ldan/ /dri med rnam par dag cing zag pa med pa des/ /phyogs</text></item>
<item><p>165a2</p><section>mdo sde</section><text>bcu'i sangs rgyas zhing rnams bsam gyis mi khyab gsal/ /khyod kyi tshig ni rgyun chags gsal zhing mtshungs pa ste/ /'gro ba bsam dag bsam pa mnyam nyid</text></item>
<item><p>165a3</p><section>mdo sde</section><text>yongs tshim bgyid/ /sems kyi rgyu dang rnam rtog gang yang mi mnga' yang / /sems can bsam pa rnams la rgyal ba dag gi 'byung / /de nas byang chub sems dpa'</text></item>
<item><p>165a4</p><section>mdo sde</section><text>de dag gis byang chub sems dpa'i bstod pa tshad med pa dag gis bcom ldan 'das la mngon par bstod nas nub phyogs logs su gnas te rang gi rdzu 'phrul gyi</text></item>
<item><p>165a5</p><section>mdo sde</section><text>stobs kyis sprul pa'i rang rang gi stan dag la 'khod do/ /de nas byang phyogs na de bzhin gshegs pa yon tan mtha' yas rin chen spobs pa'i sangs rgyas kyi</text></item>
<item><p>165a6</p><section>mdo sde</section><text>zhing 'jig rten gyi khams rin po che thams cad kyis spras pa na byang chub sems dpa' blo mchog rgya mtsho zhes bya ba 'od des bskul ma thag tu byang chub sems dpa'</text></item>
<item><p>165a7</p><section>mdo sde</section><text>gang+gA'i klung bcu'i bye ma snyed kyis yongs su bskor cing mdun du bdar te lhan cig tu sangs rgyas kyi zhing de nas mi snang bar gyur nas skad cig thang gcig yud</text></item>
<item><p>165b1</p><section>mdo sde</section><text>tsam de la 'jig rten gyi khams ma mjed 'dir phyin te 'khor gyi khyams rin po che bkod par bcom ldan 'das kyi spyan sngar 'dug nas des bcom ldan 'das kyi zhabs</text></item>
<item><p>165b2</p><section>mdo sde</section><text>la mgo bos phyag btsal te bcom ldan 'das la lan khri bskor bar byas nas bcom ldan 'das la mchod pa'i las byed cing nor bu'i do shal dang / rin po che'i dra bas</text></item>
<item><p>165b3</p><section>mdo sde</section><text>bcom ldan 'das la mngon par bkab ste tshigs su bcad pa 'di dag gis bcom ldan 'das la mngon par bstod do/ /dzam+bu'i chu gser bco ma lta bur ser ba'i sku/ /</text></item>
<item><p>165b4</p><section>mdo sde</section><text>kun nas spyan mnga' phyogs bcu dag tu rnam par mdzes/ /mtshungs med sku la sems can gang dag nges rtog pa/ /de dag skyon med bde zhing dga' ba thob par 'gyur//</text></item>
<item><p>165b5</p><section>mdo sde</section><text>gang gis lhun po brtsegs pa lta bu'i khrun cam du/ /'jig rten mkhyen pa mtshungs med rgyal ba bltas kyang ni/ /de yi rdzu 'phrul kun gyi stobs dang brtson 'grus kyi/ /</text></item>
<item><p>165b6</p><section>mdo sde</section><text>rnam par sprul pas rgyal ba'i spyi gtsug mthong mi nus/ /de nas byang chub sems dpa' de dag gis byang chub sems dpa'i bstod pa tshad med pa dag gis bcom</text></item>
<item><p>165b7</p><section>mdo sde</section><text>ldan 'das la mngon par bstod nas byang phyogs logs su gnas te rang gi rdzu 'phrul gyi stobs kyis sprul pa'i rang rang gi stan dag la 'khod do/ /de nas shar dang</text></item>
<item><p>166a1</p><section>mdo sde</section><text>lho'i mtshams phyogs na de bzhin gshegs pa mya ngan thams cad bcom pa'i sangs rgyas kyi zhing 'jig rten gyi khams mya ngan med pa na byang</text></item>
<item><p>166a2</p><section>mdo sde</section><text>chub sems dpa'i kun nas snang ba zhes bya ba 'od des bskul ma thag tu byang chub sems dpa' gang+gA'i klung bcu'i bye ma snyed kyis yongs su bskor zhing mdun du</text></item>
<item><p>166a3</p><section>mdo sde</section><text>bdar te lhan cig tu sangs rgyas kyi zhing de nas mi snang bar gyur nas skad cig thang gcig yud tsam de la 'jig rten gyi khams mi mjed 'dir phyin te 'khor gyi khyams</text></item>
<item><p>166a4</p><section>mdo sde</section><text>rin po che bkod par bcom ldan 'das kyi spyan sngar 'dug nas des bcom ldan 'das kyi zhabs la mgo bos phyag btsal te bcom ldan 'das la lan khri bskor</text></item>
<item><p>166a5</p><section>mdo sde</section><text>ba byas nas bcom ldan 'das la mchod pa'i las byed cing rin po che'i dra bas bcom ldan 'das la mngon par bkab ste tshigs su bcad pa 'di dag gis bcom</text></item>
<item><p>166a6</p><section>mdo sde</section><text>ldan 'das la mngon par bstod do/ /spu yi mtha' dpung ma mchis pa yi zhing 'dzin kyang / /sems can rnams la mi gnod zhing la mi gnod pas/ /mig med rnams</text></item>
<item><p>166a7</p><section>mdo sde</section><text>kyis rgyal ba'i spyod yul 'tshal bar dka'/ /sangs rgyas sras ni rgyal ba'i byin gyis yang dag 'tshal/ /zhing gcig phyogs la zhing mang rab 'byams ston mdzad</text></item>
<item><p>166b1</p><section>mdo sde</section><text>de| |kun tu bstan kyang rnam par 'phel dang 'grib ma mchis/ /bsam pa chen po dag ldan ci 'drar gyur de la/ /dpag med rdzu 'phrul rnam par sprul pas de ston to/ /de</text></item>
<item><p>166b2</p><section>mdo sde</section><text>nas byang chub sems dpa' de dag gis byang chub sems dpa'i bstod pa tshad med pa dag gis bcom ldan 'das la mngon par bstod nas shar dang lho'i phyogs</text></item>
<item><p>166b3</p><section>mdo sde</section><text>mtshams logs su gnas te rang gi rdzu 'phrul gyi stobs kyis sprul pa'i rang rang gi stan dag la 'khod do/ /de nas lho dang nub kyi mtshams phyogs na de bzhin gshegs</text></item>
<item><p>166b4</p><section>mdo sde</section><text>pa thugs rje chen pos sems can thams cad la gzigs pa'i sangs rgyas kyi zhing 'jig rten gyi khams mig bzang po na byang chub sems dpa' snying rje chen po sems</text></item>
<item><p>166b5</p><section>mdo sde</section><text>pa zhes bya ba 'od des bskul ma thag tu byang chub sems dpa' gang+gA'i klung bcu'i bye ma snyed kyis yongs su bskor zhing mdun du bdar te lhan cig tu sangs rgyas kyi</text></item>
<item><p>166b6</p><section>mdo sde</section><text>zhing de nas mi snang bar gyur nas skad cig thang gcig yud tsam de la 'jig rten gyi khams mi mjed 'dir phyin te 'khor gyi khyams rin po che bkod par bcom</text></item>
<item><p>166b7</p><section>mdo sde</section><text>ldan 'das kyi spyan sngar 'dug nas des bcom ldan 'das kyi zhabs la mgo bos phyag btsal te bcom ldan 'das la lan khri bskor ba byas nas bcom ldan</text></item>
<item><p>167a1</p><section>mdo sde</section><text>'das la mchod pa'i las byed cing na bza'i dra bas bcom ldan 'das la mngon par bkab ste tshigs su bcad pa 'di dag gis bcom</text></item>
<item><p>167a2</p><section>mdo sde</section><text>ldan 'das la mngon par bstod do/ /sems can dam pa g.yag rnga thogs pa ji bzhin du/ /tshul khrims dri med nor bu rin chen 'dra ba bsrungs/ /tshul</text></item>
<item><p>167a3</p><section>mdo sde</section><text>khrims med gzigs mgon po shin tu thugs rje zhing / /bdag la bstod pa mi mdzad gzhan la smod mi mdzad/ /lhun po ji bzhin khyod brtan bla ma rgya chen</text></item>
<item><p>167a4</p><section>mdo sde</section><text>bste| |chu gter zab mo bzhin du shin tu gting dpag dka'/ /srid pa thog mar bcings pa kun nas grol ba ste/ /sems can khrag khrig nyes pa chen pos</text></item>
<item><p>167a5</p><section>mdo sde</section><text>bcings las grol/ /de nas byang chub sems dpa' de dag gis byang chub sems dpa'i bstod pa tshad med pa dag gis bcom ldan 'das la mngon par</text></item>
<item><p>167a6</p><section>mdo sde</section><text>bstod nas lho dang / nub kyi mtshams phyogs logs su gnas te rang gi rdzu 'phrul gyi stobs kyis sprul pa'i rang rang gi stan dag la 'khod do/ /de nas nub dang</text></item>
<item><p>167a7</p><section>mdo sde</section><text>byang gi mtshams phyogs na de bzhin gshegs pa 'od bkod pa'i rgyal po'i sangs rgyas kyi zhing 'jig rten gyi khams mun pa dang bral ba na byang chub sems</text></item>
<item><p>167b1</p><section>mdo sde</section><text>dpa' 'od zer dra ba can zhes bya ba 'od des bskul ma thag tu byang chub sems dpa' gang+gA'i klung bcu'i bye ma snyed kyis yongs su bskor cing mdun du bdar te lhan cig tu</text></item>
<item><p>167b2</p><section>mdo sde</section><text>sangs rgyas kyi zhing de nas mi snang bar gyur nas skad cig thang gcig yud tsam de la 'jig rten gyi khams mi mjed 'dir phyin te 'khor gyi khyams rin po che bkod par bcom</text></item>
<item><p>167b3</p><section>mdo sde</section><text>ldan 'das kyi spyan sngar 'dug nas des bcom ldan 'das kyi zhabs la mgo bos phyag btsal te bcom ldan 'das la lan khri bskor ba byas nas bcom ldan 'das la</text></item>
<item><p>167b4</p><section>mdo sde</section><text>mchod pa'i las byed cing rgyan gyi dra bas bcom ldan 'das la mngon par bkab ste tshigs su bcad pa 'di dag gis bcom ldan 'das la mngon par bstod do/ /srid pa'i rang</text></item>
<item><p>167b5</p><section>mdo sde</section><text>bzhin sgyu ma'i rang bzhin rtogs mdzad nas/ /byed pa sgyu ma lta bu dngos po med par ston/ /sgyu ma lta bu sems can khams ni 'dul mdzad kyang / /'di na sems can rang bzhin</text></item>
<item><p>167b6</p><section>mdo sde</section><text>ma mchis khams ma mchis/ /dper na mi zhig gnyid kyis log pa'i rmi lam na/ /gzugs mthong yang dag 'du shes de bzhin mthong ma lags/ /'dus byas dngos po ma mchis</text></item>
<item><p>167b7</p><section>mdo sde</section><text>rmi lam 'dra bar gsung / /chos rnams snang yang 'di na chos la chags ma mchis/ /de nas byang chub sems dpa' de dag gis byang chub sems dpa'i bstod pa tshad med pa</text></item>
<item><p>168a1</p><section>mdo sde</section><text>dag gis bcom ldan 'das la mngon par bstod nas nub dang / byang gi mtshams phyogs logs su gnas te rang gi rdzu 'phrul gyi stobs</text></item>
<item><p>168a2</p><section>mdo sde</section><text>kyis sprul pa'i rang rang gi stan dag la 'khod do/ /de nas byang dang / shar gyi mtshams phyogs na de bzhin gshegs pa nam mkha'i dkyil dri ma med pa rnam par sems</text></item>
<item><p>168a3</p><section>mdo sde</section><text>pa'i sangs rgyas kyi zhing 'jig rten gyi khams yongs su dag pa dri ma med par rab tu gnas pa na byang chub sems dpa' blo mtha' yas dri med ces bya ba 'od des</text></item>
<item><p>168a4</p><section>mdo sde</section><text>bskul ma thag tu byang chub sems dpa' gang+gA'i klung bcu'i bye ma snyed kyis yongs su bskor zhing mdun du bdar te lhan cig tu sangs rgyas kyi zhing de nas mi snang bar</text></item>
<item><p>168a5</p><section>mdo sde</section><text>gyur nas skad cig thang gcig yud tsam de la 'jig rten gyi khams mi mjed 'dir phyin te 'khor gyi khyams rin po che bkod par bcom ldan 'das kyi spyan sngar 'dug</text></item>
<item><p>168a6</p><section>mdo sde</section><text>nas de bcom ldan 'das kyi zhabs la mgo bos phyag btsal te bcom ldan 'das la lan khri bskor ba byas nas bcom ldan 'das la mchod pa'i las byed cing</text></item>
<item><p>168a7</p><section>mdo sde</section><text>rtag tu sgra 'byung ba'i sil snyan gyi dra bas bcom ldan 'das la mngon par bkab ste tshigs su bcad pa 'di dag gis bcom ldan 'das la mngon par bstod do//</text></item>
<item><p>168b1</p><section>mdo sde</section><text>zab mo'i chos la mkhas shing rab tu zhi la mos/ /khyod kyis chos kun stong zhing mtshan ma med par mkhyen/ /khyod kyi thugs kyi dgongs pa 'jig rten kun ma 'tshal/ /mtha'</text></item>
<item><p>168b2</p><section>mdo sde</section><text>yas blo mnga' sems kyi bsam pa cho ga mkhyen/ /sems can gcig gi spyod bzhin sems can kun gyi spyod/ /gang dag dus gsum ldan pa de dag khyod kyis mkhyen/ /</text></item>
<item><p>168b3</p><section>mdo sde</section><text>sems can 'du shes mi 'jug sems kyi 'du shes min/ /'du shes yongs shes mkhas shing mnyam pa nyid dang ldan/ /de nas byang chub sems dpa' de dag gis</text></item>
<item><p>168b4</p><section>mdo sde</section><text>byang chub sems dpa'i bstod pa tshad med pa dag gis bcom ldan 'das la mngon par bstod nas byang dang / shar gyi phyogs mtshams logs su gnas te rang gi rdzu</text></item>
<item><p>168b5</p><section>mdo sde</section><text>'phrul gyi stobs kyis sprul pa'i rang rang gi stan dag la 'khod do/ /de nas 'og gi phyogs na de bzhin gshegs pa rin chen ut+pa la dmar po'i dpal gyi sangs rgyas</text></item>
<item><p>168b6</p><section>mdo sde</section><text>kyi zhing 'jig rten gyi khams rnam par snang byed du snang ba na byang chub sems dpa' spobs pa'i rgyan bkod pa zhes bya ba 'od des bskul ma thag tu byang chub sems</text></item>
<item><p>168b7</p><section>mdo sde</section><text>dpa' gang+gA'i klung bcu'i bye ma snyed kyis yongs su bskor zhing mdun dub dar te lhan cig tu sangs rgyas kyi zhing de nas mi snang bar gyur nas skad cig thang gcig yud</text></item>
<item><p>169a1</p><section>mdo sde</section><text>tsam de la 'jig rten gyi khams mi mjed 'dir phyin te 'khor gyi khyams rin po che bkod par bcom ldan 'das kyi spyan sngar 'dug nas</text></item>
<item><p>169a2</p><section>mdo sde</section><text>des bcom ldan 'das kyi zhabs la mgo bos phyag btsal te bcom ldan 'das la lan khri bskor ba byas nas bcom ldan 'das la mchod pa'i las byed cing nor bu rin</text></item>
<item><p>169a3</p><section>mdo sde</section><text>po che'i gling gi phreng gi dra bas bcom ldan 'das la mngon par bkab ste tshigs su bcad pa 'di dag gis bcom ldan 'das la mngon par bstod do/ /gal te khrag khrig</text></item>
<item><p>169a4</p><section>mdo sde</section><text>zhing na ji snyed rdul mchis pa/ /de snyed bde gshegs sras po rgyal ba'i drung lhags te/ /bskal pa bye ba stong mang zhu ba zhus pa dag /de dag thams cad tshig gcig</text></item>
<item><p>169a5</p><section>mdo sde</section><text>dus kyis go bar mdzad/ /blo la mkhas par ba rdzogs shes rab shin tu rdzogs/ /gzungs dang ting 'dzin rab rdzogs bsod nams mtha' yas te/ /bskal pa mang</text></item>
<item><p>169a6</p><section>mdo sde</section><text>po mtha' yas bsngags pa rab brjod kyang / /skra rtses rgya mtsho ji bzhin zad par mi nus so/ /de nas byang chub sems dpa' de dag gis byang chub sems dpa'i bstod</text></item>
<item><p>169a7</p><section>mdo sde</section><text>pa tshad med pa dag gis bcom ldan 'das la mngon par bstod nas 'og gi phyogs logs su gnas te rang gi rdzu 'phrul gyi stobs kyis sprul pa'i rang rang gi stan</text></item>
<item><p>169b1</p><section>mdo sde</section><text>dag la 'khod do/ /de nas steng gi phyogs na de bzhin gshegs pa sgra bsgrags mchog gi rgyal po'i sangs rgyas kyi zhing 'jig rten gyi khams rgyan gyis brgyan pa na byang chub</text></item>
<item><p>169b2</p><section>mdo sde</section><text>sems dpa' chos thams cad rnam par 'phrul ba'i rgyal po zhes bya ba 'od des bskul ma thag tu byang chub sems dpa' gang+gA'i klung bcu'i bye ma snyed kyis yongs su</text></item>
<item><p>169b3</p><section>mdo sde</section><text>bskor zhing mdun du bdar te lhan cig tu sangs rgyas kyi zhing de nas mi snang bar gyur nas skad cig thang gcig yud tsam de la 'jig rten gyi khams mi mjed 'dir phyin</text></item>
<item><p>169b4</p><section>mdo sde</section><text>te 'khor gyi khyams rin po che bkod par bcom ldan 'das kyi spyan sngar 'dug nas des bcom ldan 'das kyi zhabs la mgo bos phyag btsal te bcom ldan 'das la</text></item>
<item><p>169b5</p><section>mdo sde</section><text>lan khri bskor ba byas nas bcom ldan 'das la mchod pa'i las byed cing rgyan thams cad bkod pa dang / rin po che'i dril bu g.yer kha'i dra bas bcom ldan 'das</text></item>
<item><p>169b6</p><section>mdo sde</section><text>la mngon par bkab ste tshigs su bcad pa 'di dag gis bcom ldan 'das la mngon par bstod do/ /bde gshegs sku yi 'phrin las mtha' dang dbus ma mchis/ /</text></item>
<item><p>169b7</p><section>mdo sde</section><text>bla med rnams kyi gsung thugs spyod yul mtha' yas pa/ /de ni sangs rgyas mkhyen gyi sems can gzhan gyis min/ /dper na nam mkha'i mtha' ma skye bos mi rnyed</text></item>
<item><p>170a1</p><section>mdo sde</section><text>bzhin/ /mtshungs med spyod pa mtha' dbus med pa ji bzhin du/ /byang chub 'khor lo de bzhin 'on te mya ngan 'das/ /sa bon ji bzhin de ltar</text></item>
<item><p>170a2</p><section>mdo sde</section><text>'bras bu 'byung ba ltar/ /de bzhin phyogs bcur rgyal ba'i gnas kyang tshad ma mchis/ /de nas byang chub sems dpa' de dag gis byang chub sems dpa'i bstod</text></item>
<item><p>170a3</p><section>mdo sde</section><text>pa tshad med pa dag gis bcom ldan 'das la mngon par bstod nas steng gi bar snang la dong ste rang gi rdzu 'phrul gyi stobs kyis sprul pa'i rang rang gi stan dag la 'khod</text></item>
<item><p>170a4</p><section>mdo sde</section><text>do| |de ltar phyogs bcu dag nas byang chub sems dpa' bcu 'dus pa la sogs pa byang chub sems dpa' tshad med pa dag 'od des bskul ma thag tu skad cig</text></item>
<item><p>170a5</p><section>mdo sde</section><text>thang gcig yud tsam de la 'jig rten gyi khams mi mjed 'dir phyin te 'khor gyi khyams rin po che bkod par bcom ldan 'das kyi spyan sngar 'khod do/ /de nas bcom</text></item>
<item><p>170a6</p><section>mdo sde</section><text>ldan 'das dran pa dang ldan zhing mkhyen bzhin du ting nge 'dzin de las bzhengs te gsung bsal ba'i sgra mdzad nas gsung bsal ba'i sgra des stong gsum gyi stong</text></item>
<item><p>170a7</p><section>mdo sde</section><text>chen po'i 'jig rten gyi khams dbyangs kyis go bar gyur te/ stong gsum gyi stong chen po'i 'jig rten gyi khams 'di na gang dag dad pa dang ldan zhing snod du gyur</text></item>
<item><p>170b1</p><section>mdo sde</section><text>pa'i dge slong dang / dge slong ma dang / dge bsnyen dang / dge bsnyen ma dang / mi dang / mi ma yin pa de dag gis bcom ldan 'das kyis gsung bsal ba'i sgra de thos nas</text></item>
<item><p>170b2</p><section>mdo sde</section><text>lus dang / sems tshim par gyur te sangs rgyas kyi mthus ji ltar byung ba'i them skas dag nas skad cig thang gcig yud tsam de la 'khor gyi khyams rin po che bkod par</text></item>
<item><p>170b3</p><section>mdo sde</section><text>phyin te| de dag gis bcom ldan 'das kyi zhabs la mgo bos phyag btsal nas phyogs gcig tu ji ltar mthun pa'i stan dag la 'khod do/ /gsung bsal ba'i sgra de</text></item>
<item><p>170b4</p><section>mdo sde</section><text>nyid kyis tshangs pa'i lha rnams dang / tshangs ris dang / tshangs pa'i mdun na 'don dang / tshangs 'khor dang / tshangs chen dang / 'od chen dang / 'od chung dang / tshad med</text></item>
<item><p>170b5</p><section>mdo sde</section><text>'od dang / 'od gsal dang / dge chung dang / tshad med dge dang / dge rgyas dang / sprin med dang / bsod nams skyes dang / 'bras bu che ba dang / 'du shes med pa'i</text></item>
<item><p>170b6</p><section>mdo sde</section><text>sems can dang / mi che ba dang / mi gdung ba dang / gya nom snang dang / shin tu mthong ba dang / 'og min gyi lha rnams kyang bskul nas skad cig thang gcig yud tsam de la</text></item>
<item><p>170b7</p><section>mdo sde</section><text>'khor gyi khyams rin po che bkod par phyin te/ de dag gis bcom ldan 'das kyi zhabs la mgo bos phyag btsal nas stan rab tu brtan pa dag la 'khod do/ /de nas</text></item>
<item><p>171a1</p><section>mdo sde</section><text>bcom ldan 'das kyis 'khor 'dus pa chen po de mkhyen nas smin mtshams kyi mdzod spu nas byang chub sems dpa'i stobs nye bar ston</text></item>
<item><p>171a2</p><section>mdo sde</section><text>pa zhes bya ba'i 'od zer phyung ste/ des thams cad dang ldan pa'i byang chub sems dpa'i tshogs la lan bdun bskor ba byas nas byang chub sems dpa'i tshogs de</text></item>
<item><p>171a3</p><section>mdo sde</section><text>nyid kyi spyi bor mi snang bar gyur to/ /de nas byang chub sems dpa' me tog dpal gyi snying po chos thams cad la dbang sgyur ba 'od nges reg ma thag tu de'i tshe sangs</text></item>
<item><p>171a4</p><section>mdo sde</section><text>rgyas kyi mthus byang chub sems dpa'i ting nge 'dzin rgyan thams cad bkod pa zhes bya ba la snyoms par zhugs so/ /byang chub sems dpa' me tog dpal gyi snying</text></item>
<item><p>171a5</p><section>mdo sde</section><text>pos chos thams cad la dbang sgyur ba byang chub sems dpa'i ting nge 'dzin rgyan thams cad bkod pa la snyoms par zhugs ma thag tu de nas de'i tshe 'khor gyi khyams</text></item>
<item><p>171a6</p><section>mdo sde</section><text>rin po che bkod pa'i dbus nas bcom ldan 'das kyi gdan seng+ge'i khri 'phang du shin ta la bye ba khrag khrig brgya stong phrag brgyad cu tsam du mtho ba/ rin po che thams</text></item>
<item><p>171a7</p><section>mdo sde</section><text>cad kyis spras pa/ kha khyer rgyan thams cad las byas pa/ ras bkod pa thams cad bting ba/ me tog sil ma sna tshogs thams cad bkram pa/ bla re yid du 'ong</text></item>
<item><p>171b1</p><section>mdo sde</section><text>ba thams cad bres pa/ byang chub sems dpa'i lus thams cad kyis yang dag par bzung ba/ 'khor thams cad kyi mig gis bltas pa/ sems can thams cad kyi bsam</text></item>
<item><p>171b2</p><section>mdo sde</section><text>pa ji lta ba bzhin du ston pa/ bsam pa tshim par byed pa zhig byung bar gyur to/ /de nas byang chub sems dpa' me tog dpal gyi snying po chos thams cad la dbang sgyur bas de bzhi</text></item>
<item><p>171b3</p><section>mdo sde</section><text>gshegs pa'i gdan seng+ge'i khri chen po bskul bar bsngags pa mtha' yas zhes bya ba mngon par sprul nas dran pa dang ldan zhing shes bzhin du ting nge 'dzin de las langs</text></item>
<item><p>171b4</p><section>mdo sde</section><text>te gus pa dang bcas shing zhes dang bcas par thal mo sbyar nas bcom ldan 'das la tshigs su bcad de gsol pa/ nyi ma'i 'od kyis 'gro ba'i dgos pa rab tu bgyid/ /lha</text></item>
<item><p>171b5</p><section>mdo sde</section><text>dbang gzi brjid yon tan sum cu rtsa gsum dga'/ /tshangs pa'i dbyangs kyis tshangs pa'i 'jig rten rnam par mdzes/ /sangs rgyas mthu yi yul gyis rnam par 'phrul pa</text></item>
<item><p>171b6</p><section>mdo sde</section><text>'di| |chos rnams mi g.yo nam mkha'i rang bzhin ya ma bral/ /sgyu ma smig rgyu lta bu chu yi zla 'dra zhing / /rje med byed pa po dang tshor ba po med par/ /mkhyen nas mgon po 'dir ni</text></item>
<item><p>171b7</p><section>mdo sde</section><text>rnam par sgrub pa ston/ /bkod pa'i sems kyi dbang 'gro sems ni gzugs can min/ rnam sgrub thams cad sems kyi rang bzhin dbang du 'gro/ /bkod pa thams cad 'dir</text></item>
<item><p>172a1</p><section>mdo sde</section><text>ni sgyu ma'i rang bzhin 'dra/ /rnam sgrub bdag gis ma mchis gang na'ang gnas ma mchis/ /gang gis sems rgyun ma mchis rang bzhin dag</text></item>
<item><p>172a2</p><section>mdo sde</section><text>'tshal ba/ /de la glo bur gnas pa'i nyon mongs ma mchis so/ /rtog dang kun rtog yongs su rtog las sems grol ba/ /de ni sgyu ma'i rnam bar sprul pa sna tshogs ston/ /</text></item>
<item><p>172a3</p><section>mdo sde</section><text>sa steng rdul tsam mngon par 'phags pa ma mchis kyang / /sa steng nor bu rin chen sna tshogs kun tu bstan/ /gdan gang bzhugs nas sems can bye ba 'dul 'gyur ba/ /</text></item>
<item><p>172a4</p><section>mdo sde</section><text>khyod kyi seng+ge'i khri gdan rab mdzes bdag gis bgyis/ /gdus dang rgyal mtshan mchog dan dar gyi phreng ba bsgrengs/ /de ni gang du'ang 'gro ba ma mchis 'ong ma mchis/ /khyod</text></item>
<item><p>172a5</p><section>mdo sde</section><text>kyis gang nas chos rnams 'du ba mkhyen nas kyang / /sems can dam pa rnam par 'phrul ba sna tshogs ston/ /tshangs pa'i dbyangs ldan legs shing shin tu bsrungs</text></item>
<item><p>172a6</p><section>mdo sde</section><text>pa'i gsung / /'jig rten sgron ma mdzad pa bsod nams gzi brjid mang / /bdag la thugs brtse'i slad du 'dzegs te gdan la bzhugs/ /rga dang 'chi dang na ba gcod</text></item>
<item><p>172a7</p><section>mdo sde</section><text>ba'i chos bshad gsol/ /khyod la bsnyen bkur bgyi dang chos ni mnyan slad du/ /rnam dag sems can 'di rnams phyogs bcu dag nas lhags/ /gang gi don du lhags</text></item>
<item><p>172b1</p><section>mdo sde</section><text>pa'i don de stsal du gsol/ /seng+ge'i khri la bzhugs te chos kyang bshad du gsol/ /de nas bcom ldan 'das kyis byang chub sems dpa' me tog dpal gyi snying po chos thams</text></item>
<item><p>172b2</p><section>mdo sde</section><text>cad la dbang sgyur ba'i lhag pa'i bsam pa mkhyen nas gdan seng+ge'i khri de la bzhugs so/ /de nas bcom ldan 'das sgrib pa med pa'i rnam par thar pa brnyes nas byang chub</text></item>
<item><p>172b3</p><section>mdo sde</section><text>sems dpa'i spyod pa la 'jug pas nges par 'byung ba sgrib pa med pa'i sgo zhes bya ba'i chos kyi rnam grangs byang chub sems dpa'i lam bkod pa la dmigs pa dang /</text></item>
<item><p>172b4</p><section>mdo sde</section><text>sangs rgyas kyi chos zab mo thams cad dang / stobs bcu dang / mi 'jigs pa yongs su sgrub pa dang / ye shes kyi 'byung gnas chos thams cad la dbang sgyur ba'i gzungs</text></item>
<item><p>172b5</p><section>mdo sde</section><text>kyi phyag rgya'i skor 'jug pa/ so so yang dag par rig pa la rnam par gtan la dbab pa la gzhol ba'i sgor 'jug pa/ mngon par shes pa chen po'i ye she sla gzhol</text></item>
<item><p>172b6</p><section>mdo sde</section><text>ba'i sgor 'jug pa/ phyir mi ldog pa'i 'khor la mi skye ba'i chos ston pa/ theg pa thams cad theg pa gcig tu mnyam pa nyid du yang dag par 'du ba/ chos kyi dbyings tshul</text></item>
<item><p>172b7</p><section>mdo sde</section><text>gcig cing ma 'dres pa la 'jug pa/ sems can thams cad kyi bsam pa dang dbang po la 'jug pa ston pa/ snying po dang ldan pa/ chos rnam par gdon mi za ba/ bdu</text></item>
<item><p>173a1</p><section>mdo sde</section><text>kyi dkyil 'khor thams cad rnam par 'joms par byed pa/ tshul bzhin gyi chos kyi tshul la gzhol bar 'jug pa/ nyon mongs pa dang lta</text></item>
<item><p>173a2</p><section>mdo sde</section><text>bar gyur pa thams cad 'dul ba/ chags pa med pa'i ye shes kyi rjes su 'jug pa/ thub pa med par yongs su bsngo ba la mkhas pa'i thabs dang ye shes ston pa/</text></item>
<item><p>173a3</p><section>mdo sde</section><text>sangs rgyas thams cad kyi mnyam pa nyid kyi ye shes la 'jug pa/ chags pa med pa'i byin gyi rlabs kyi sgor 'jug pa/ chos thams cad ji lta ba bzhin du rnam par</text></item>
<item><p>173a4</p><section>mdo sde</section><text>nges pa ston pa/ rtog pa med pa dang rnam par rtog pa med pa mnyam pa nyid du 'jug pa/ bsod nams dang ye shes kyi tshogs thams cad bsags pa'i phyir rten</text></item>
<item><p>173a5</p><section>mdo sde</section><text>cing 'brel bar 'byung ba zab mo mnyam pa nyid rtogs par byed pa/ sangs rgyas kyi sku dang / gsung dang / thugs mnyam pa nyid kyi rgyan dang ldan pa/ dran pa dang / blo</text></item>
<item><p>173a6</p><section>mdo sde</section><text>gros dang / rtogs pa dang / mos pa dang / shes rab zad mi shes pa mngon par sgrub pa/ nyan thos kyi theg pas 'dul ba'i phyir 'phags pa'i bden pa'i tshul la</text></item>
<item><p>173a7</p><section>mdo sde</section><text>'jug pa/ rang sangs rgyas kyi theg pas 'dul ba'i phyir lus dang / ngag dang / sems rab tu dben par shes pa/ theg pa chen pos 'dul ba'i phyir thams cad mkhyen</text></item>
<item><p>173b1</p><section>mdo sde</section><text>pa'i ye shes kyi sang dbang bskur ba rab tu thob pa/ de bzhin gshegs pa'i yon tan thams cad brjod pa'i phyir chos thams cad la dbang sgyur ba'i tshul la 'jug pa 'di lta</text></item>
<item><p>173b2</p><section>mdo sde</section><text>bu'i chos kyi rnam grangs yang dag par rab tu bstan pa dang / bsnyad pa dang / bshad pa dang / bklag pa dang / gzung ba dang / rnam par shes par bya ba dang / byang chub</text></item>
<item><p>173b3</p><section>mdo sde</section><text>sems dpa'i tshogs thams cad kyi bsam pa yongs su bskang ba dang / de bzhin gshegs pa'i rnam par sprul pa yang dag par bstan pa dang / 'khor gyi the tshom</text></item>
<item><p>173b4</p><section>mdo sde</section><text>thams cad gcad pa dang / bdud kyi dkyil 'khor thams cad tshar gcad pa dang / de bzhin gshegs pa'i bstan pa 'bar bar bya ba dang / sangs rgyas kyi mdzad pa</text></item>
<item><p>173b5</p><section>mdo sde</section><text>chen po yongs su thob par bya ba'i phyir bcom ldan 'das gdan seng+ge'i khri de la bzhugs so/ /bam po gnyis pa/ de nas sangs rgyas kyi mthus byang chub</text></item>
<item><p>173b6</p><section>mdo sde</section><text>sems dpa' rin chen srog shing zhes bya bas sangs rgyas kyi rgyan bkod pa zhes bya ba'i ting nge 'dzin la snyoms par zhugs nas thams cad dang ldan pa'i 'khor sangs</text></item>
<item><p>173b7</p><section>mdo sde</section><text>rgyas kyi rgyan gyis brgyan par byin gyis brlabs so/ /de nas sangs rgyas kyi mthus byang chub sems dpa' sgra bsgrags stobs kyi rgyal pos pad+ma bkod pa zhes bya ba'i</text></item>
<item><p>174a1</p><section>mdo sde</section><text>ting nge 'dzin la snyoms par zhugs nas thams cad dang ldan pa'i 'khor gyi lag pa rnams su me tog gi lda ldi dag dang / me tog gi skon</text></item>
<item><p>174a2</p><section>mdo sde</section><text>bu rnams byin gyis brlabs te me tog gi lda ldi dang / me tog gi skon bu de dag gis bcom ldan 'das dang / byang chub sems dpa'i tshogs thams cad la mngon</text></item>
<item><p>174a3</p><section>mdo sde</section><text>par 'thor ro/ /de nas sangs rgyas kyi mthus byang chub sems dpa' blo mchog rgya mtshos dri bkod pa zhes bya ba'i ting nge 'dzin la snyoms par zhugs nas thams</text></item>
<item><p>174a4</p><section>mdo sde</section><text>cad dang ldan pa'i 'khor gyi spu'i khung bu thams cad du tsan+dan sprul gyi snying po'i drir byin gyis brlabs so/ /de nas sangs rgyas kyi mthus byang chub sems dpa' 'od zer</text></item>
<item><p>174a5</p><section>mdo sde</section><text>dra ba can gyis 'od bkod pa zhes bya ba'i ting nge 'dzin la snyoms par zhugs nas thams cad dang ldan pa'i 'khor la lus kyi 'od mtha' yas pa byin gyis brlabs so/ /</text></item>
<item><p>174a6</p><section>mdo sde</section><text>de nas sangs rgyas kyi mthus byang chub sems dpa' snying rje chen po sems pas mig mi 'dzum pa zhes bya ba'i ting nge 'dzin la snyoms par zhugs nas thams cad dang ldan</text></item>
<item><p>174a7</p><section>mdo sde</section><text>pa'i 'khor de bzhin gshegs pa la mngon par phyogs shing mig mi 'dzum par byin gyis brlabs so/ /de nas sangs rgyas kyi mthus byang chub sems dpa' blo mtha'</text></item>
<item><p>174b1</p><section>mdo sde</section><text>yas dri med kyis chos la mchog tu dga' ba zhes bya ba'i ting nge 'dzin la snyoms par zhugs nas thams cad dang ldan pa'i 'khor chos don du gnyer zhing chos la dga' ba dang /</text></item>
<item><p>174b2</p><section>mdo sde</section><text>mos par byin gyis brlabs so/ /de nas sangs rgyas kyi mthus byang chub sems dpa' spobs pa'i rgyan bkod pas rab tu zhi ba dang ldan pa zhes bya ba'i ting nge 'dzin la</text></item>
<item><p>174b3</p><section>mdo sde</section><text>snyoms par zhugs nas thams cad dang ldan pa'i 'khor sgrib pa lnga rnam par sel bar byin gyis brlabs so/ /de nas sangs rgyas kyi mthus byang chub sems dpa' chos</text></item>
<item><p>174b4</p><section>mdo sde</section><text>thams cad rnam par 'phrul pa'i rgyal pos brjed pa med par spyod pa zhes bya ba'i ting nge 'dzin la snyoms par zhugs nas thams cad dang ldan pa'i 'khor byang chub</text></item>
<item><p>174b5</p><section>mdo sde</section><text>kyi sems dran zhing de bzhin gshegs pa la dmigs pa mi brjed par byin gyis brlabs so/ /de nas de'i tshe sangs rgyas kyi mthus byang chub sems dpa' sems</text></item>
<item><p>174b6</p><section>mdo sde</section><text>dpa' chen po kun nas snang ba zhes bya bas zil gyis mi non pa zhes bya ba'i ting nge 'dzin la snyoms par zhugs nas thams cad dang ldan pa'i 'khor bdud dang / phyir rgol</text></item>
<item><p>174b7</p><section>mdo sde</section><text>ba bcom par byin gyis brlabs so/ /de nas de'i tshe sangs rgyas kyi mthus byang chub sems dpa' bdud rab tu 'joms pas bdud kyi dkyil 'khor thams cad rnam</text></item>
<item><p>175a1</p><section>mdo sde</section><text>par 'joms pa zhes bya ba'i ting nge 'dzin la snyoms par zhugs te/ byang chub sems dpa'i bdud rab tu 'joms pa bdud kyi dkyil 'khor</text></item>
<item><p>175a2</p><section>mdo sde</section><text>rnam par 'joms pa'i ting nge 'dzin de la snyoms par zhugs ma thag tu de nas de'i tshe stong gsum gyi stong chen po'i 'jig rten gyi khams na bdud bye ba phrag brgya ji</text></item>
<item><p>175a3</p><section>mdo sde</section><text>snyed pa de dag thams cad dpung dang bcas/ g.yog 'khor dang bcas te myur ba myur ba ring thabs su rang rang gi bdud kyi gnas nas mi snang bar gyur te 'khor gyi</text></item>
<item><p>175a4</p><section>mdo sde</section><text>khyams rin po che bkod par bcom ldan 'das kyi spyan sngar 'khod nas de dag gis bcom ldan 'das kyi zhabs la mgo bos phyag btsal te lha'i mchod pa rnam pa</text></item>
<item><p>175a5</p><section>mdo sde</section><text>brgya stong phrag du mas bcom ldan 'das la mchod nas gus pa dang bcas shing zhe sa dang bcas par thal mo sbyar te bcom ldan 'das la gsol ba btab nas</text></item>
<item><p>175a6</p><section>mdo sde</section><text>bcom ldan 'das/ bdag cag gsol ba 'tshal na/ bcom ldan 'das/ chos bshad du gsol/ bde bar gshegs pa/ chos bshad du gsol/ byang chub sems</text></item>
<item><p>175a7</p><section>mdo sde</section><text>dpa' bdud rab tu 'joms pa'i byin gyi rlabs kyis bdag cag bdud kyi su ga las 'dor zhing slan chad sems can rnams la mig gis mi rtsol bar 'gyur ba'i</text></item>
<item><p>175b1</p><section>mdo sde</section><text>las mi bgyid do/ /bcom ldan 'das/ bdag cag la dbugs dbyung ba stsol cig dang / bcom ldan 'das kyi thad du mchis te bdag cag chos nyan par bgyid do/ /</text></item>
<item><p>175b2</p><section>mdo sde</section><text>de nas bcom ldan 'das kyis bdud de dag dbugs dbyung ba'i phyir 'di skad ces bka' stsal to/ /grogs po dag /legs so legs so/ /gang gi phyir khyed bdud</text></item>
<item><p>175b3</p><section>mdo sde</section><text>kyi las kyang 'or la de bzhin gshegs pa la chos bshad par gsol ba'ang thob cig dang / de nyid khyed kyi bdud kyi lam thams cad las 'da' ba'i rgyur 'gyur ro/ /</text></item>
<item><p>175b4</p><section>mdo sde</section><text>de ci'i phyir zhe na/ sangs rgyas la dge ba'i rtsa ba bskrun pa'i stobs bskyed pa'i phyir ro/ /grogs po dag /'di lta ste/ dper na/ mun pa mun nag lo du mar bsags</text></item>
<item><p>175b5</p><section>mdo sde</section><text>pa ni| mar me gcig gis med par 'gyur ro/ /grogs po dag /de bzhin du nyon mongs pa'i mun pa mun nag bskal pa brgyar bsags pa'ang ye shes kyi stobs</text></item>
<item><p>175b6</p><section>mdo sde</section><text>bskyed pa gcig gis med par 'gyur ro/ /grogs po dag /'di lta ste/ dper na/ zla ba'i dkyil 'khor gcig dang / nyi ma'i dkyil 'khor gcig dang / nor bu rin</text></item>
<item><p>175b7</p><section>mdo sde</section><text>po che chen po gcig gis mun pa mun nag thams cad sel to/ /grogs po dag /de bzhin du dge ba'i sems lhag mthong dang ldan pa gcig gis mi shes pa'i mun</text></item>
<item><p>176a1</p><section>mdo sde</section><text>pa mun nag thams cad sel to/ /grogs po dag /de'i phyir khyed dge ba'i rtsa ba 'dis rim gyis mi shes pa'i mun pa mun nag thams cad bsal</text></item>
<item><p>176a2</p><section>mdo sde</section><text>nas chos kyi snang ba chen po thob par 'gyur ro/ /de nas byang chub sems dpa'i chos kyi dbang phyug gi rgyal po zhes bya ba 'khor de nyid du 'dus par gyur te 'dug pa</text></item>
<item><p>176a3</p><section>mdo sde</section><text>des bcom ldan 'das la 'di skad ces gsol to/ /bcom ldan 'das/ sangs rgyas kyi yul de bzhin gshegs pas byin gyis brlabs pa dang / kun tu bstan pa</text></item>
<item><p>176a4</p><section>mdo sde</section><text>'di ni| bsam gyis mi khyab bo/ /deng ni/ de bzhin gshegs pa byang chub sems dpa'i spyod pa la 'jug pas nges par 'byung ba sgrib pa med pa'i sgo zhes bgyi</text></item>
<item><p>176a5</p><section>mdo sde</section><text>ba 'dus pa chen po'i le'u'i chos kyi rnam grangs bshad par bzhed par the tshom ma mchis so/ /de ci'i slad du zhe na/ bcom ldan 'das/ e ma byang chub sems</text></item>
<item><p>176a6</p><section>mdo sde</section><text>dpa' rnams kyi 'dus pa 'di ni/ che ste/ bcom ldan 'das/ 'di ni/ byang chub sems dpa' bsam gyis mi khyab pa'i go cha bgos pa/ mngon par shes pa'i</text></item>
<item><p>176a7</p><section>mdo sde</section><text>ye shes chen pos rnam par rol pa/ phyogs bcur sgra bsgrags pa/ sems shin tu byang bar bgyis te dri ma mchis pa/ rig pa dang rnam par grol bas snang bar</text></item>
<item><p>176b1</p><section>mdo sde</section><text>gyur pa| sangs rgyas thams cad kyis bstod cing bsngags pa/ chos thams cad la dbang phyug gis dbang sgyur pa/ pha rol tu phyin pa thams cad kyi pha rol tu son</text></item>
<item><p>176b2</p><section>mdo sde</section><text>pa| thabs mkhas pa thams cad las nges par skyes pa/ bdud kyi las dang / rtsod pa dang / nyon mongs pa thams cad bsal ba/ phas kyi rgol ba dang / ngan pa'i</text></item>
<item><p>176b3</p><section>mdo sde</section><text>tshogs can gyi tshogs thams cad rab tu 'dul ba/ tshig thams cad rab tu dbye ba bstan pa shes pa la mkhas pa/ shes rab kyi pha rol tu phyin pa chags pa ma mchis</text></item>
<item><p>176b4</p><section>mdo sde</section><text>pa'i pha rol tu son pa/ dran pa dang / blo gros dang / rtogs pa dang / khrel yod pa dang / mos pa dang / gzungs dang / ye shes rab tu thob pa/ byin gyi rlabs thogs</text></item>
<item><p>176b5</p><section>mdo sde</section><text>pa ma mchis shing spobs pa rgyun mi chad pa/ sems can thams cad kyi dbang po mchog dang / mchog ma lags pa shes pa la mkhas pa/ sems can thams cad</text></item>
<item><p>176b6</p><section>mdo sde</section><text>kyi mos pa ji lta ba bzhin du chos ston pa/ 'khrul pa ma mchis par kha na ma tho ba ma mchis pa'i chos ston pa/ sems can thams cad kyi sgra dang / skad la mkhas</text></item>
<item><p>176b7</p><section>mdo sde</section><text>pa| mi'am ci dang / bya ka la ping+ka dang / khrung khrung gi sgra dang / tshangs pa'i sgra dbyangs can/ shin tu bshes gnyen bgyis pas sems can thams cad yongs su</text></item>
<item><p>177a1</p><section>mdo sde</section><text>mya ngan las 'das pa la 'god pa/ byams pa chen po dang / snying rje chen po'i lhag pa'i bsam pa can/ brtan zhing shin tu gnas la mi g.yo</text></item>
<item><p>177a2</p><section>mdo sde</section><text>zhing ji skad smras pa de bzhin du bgyid pa/ chos kyi rgyal mtshan yang dag par sgreng bar bgyid pa/ rdo rje ltar sra zhing mi shigs pa'i khor yug lta bu/ smon pa ma mchis</text></item>
<item><p>177a3</p><section>mdo sde</section><text>pa'i smon lam dang ldan pa/ rten cing 'brel par 'byung ba zab mo blta dka' zhing rtogs par dka' ba la zhugs pa/ chad pa dang / rtag pa'i mtha' gnyi ga dang / lta bar</text></item>
<item><p>177a4</p><section>mdo sde</section><text>gyur pa thams cad dang / bag chags kyi mtshams sbyor ba yang dag par bcad pa/ tshogs can chen po'i tshogs kyi rgyal po yongs su 'gugs pa/ ded dpon chen po</text></item>
<item><p>177a5</p><section>mdo sde</section><text>bskal pa grangs med par chos dkon mchog gis bsod nams yang dag par bsgrubs pa/ sman pa'i rgyal po chen po sems can thams cad kyi nyon mongs pa gzugs</text></item>
<item><p>177a6</p><section>mdo sde</section><text>can ma lags pa'i nad gso bar bgyid pa/ seng+ge'i sgra chen po sgrog pa/ snrel zhi'i rgyud dang / spyi'u tshugs kyi rgyud thams cad dang / de bzhin gshegs pa'i gsang ba la</text></item>
<item><p>177a7</p><section>mdo sde</section><text>mi skrag pa/ mtshan dang dpe byad bzang pos lus legs par brgyan pa/ gtan pa med pa'i mchod sbyin bgyid pa thams cad la sems dpa' ba/ bdud bzhi dang /</text></item>
<item><p>177b1</p><section>mdo sde</section><text>nyon mongs pa'i g.yul 'dul ba/ mnyan pa lta bur gyur pa/ dbang po dang / stobs dang / byang chub kyi yan lag dang / bsam gtan dang / rnam par thar pa dang / ting nge 'dzin</text></item>
<item><p>177b2</p><section>mdo sde</section><text>la snyoms par 'jug pa/ shin tu yongs su sbyang ba bgyis pa/ sems can thams cad rab tu sgrol ba la brtson pa/ ri lta bur gyur pa/ 'jig rten gyi chos brgyad po rnyed</text></item>
<item><p>177b3</p><section>mdo sde</section><text>pa dang / ma rnyed pa dang / grags pa dang / ma grags pa dang / smad pa dang / bstod pa dang / bde ba dang / sdug bsngal las log pa/ dga' ba dang / dang ba dang / mchog tu</text></item>
<item><p>177b4</p><section>mdo sde</section><text>dga' ba'i chos la sems zhugs pa/ chos dkon mchog gi 'od zer dang ldan pa/ shes rab kyis ngoms nas ngoms par bgyid pa/ pad+ma lta bu 'dus byas kyi chos thams</text></item>
<item><p>177b5</p><section>mdo sde</section><text>cad kyis mi gos pa/ 'od kyi dkyil 'khor rnam par dag pa/ zla ba dang / nyi ma dang / brgya byin dang / tshangs pa'i 'od mog mog por bgyid pa/ rgya mtsho'i phyag rgya'i ting</text></item>
<item><p>177b6</p><section>mdo sde</section><text>nge 'dzin thob pa/ chos dkon mchog thams cad la yang dag par gzhol ba/ dkon mchog gsum gyi gdung mi gcod pa/ sems can thams cad yongs su smin</text></item>
<item><p>177b7</p><section>mdo sde</section><text>par bgyi ba dang / 'dul ba'i cho ga 'tshal ba/ sangs rgyas kyi chos dkon mchog thams cad kyi mdzod yang dag par 'dzin pa/ bsngags pa mtha' yas pa dang yang</text></item>
<item><p>178a1</p><section>mdo sde</section><text>dag par ldan pa/ bsod nams tshad ma mchis pa bsags pa/ rnam pa thams cad kyi mchog dang ldan pa'i thams cad mkhyen pa'i ye</text></item>
<item><p>178a2</p><section>mdo sde</section><text>shes la nye bar gyur pa/ phyi ma'i mtha'i mu'i bskal par bsngags pa mthar mi phyin pa 'di lta bu rnams kyi 'dus pa lags so/ /bcom ldan 'das/ de la bdag</text></item>
<item><p>178a3</p><section>mdo sde</section><text>'di snyam du bcom ldan 'das ni/ byang chub sems dpa'i spyod pa la 'jug pas nges par 'byung ba sgrib pa med pa'i sgo zhes bgyi ba 'dus pa chen po'i le'u'i</text></item>
<item><p>178a4</p><section>mdo sde</section><text>chos kyi rnam grangs bshad par bzhed pa snyam bgyid do/ /bcom ldan 'das/ ji tsam du sangs rgyas 'byung ba ni/ phan 'dogs par 'gyur ba/ sems can thams</text></item>
<item><p>178a5</p><section>mdo sde</section><text>cad tshim par 'gyur ba/ ma 'ongs pa'i byang chub sems dpa' rnams kyi dge ba'i rtsa ba yang dag par skyed pa/ sems dang po bskyed pa'i byang chub sems</text></item>
<item><p>178a6</p><section>mdo sde</section><text>dpa' rnams kyi bsam pa yongs su sbyong ba/ spyod pa la zhugs pa'i byang chub sems dpa' rnams kyi tshul gcig la 'jug pa/ phyir mi ldog pa'i byang chub</text></item>
<item><p>178a7</p><section>mdo sde</section><text>sems dpa' rnams sangs rgyas kyi chos la dbang bskur ba/ skye ba gcig gis thogs pa'i byang chub sems dpa' rnams kyi rgyu dang 'bras bu chud mi za ba/ nges</text></item>
<item><p>178b1</p><section>mdo sde</section><text>pa'i sems can rnams la rkyen nye bar sgrub pa/ ma nges pa'i sems can rnams la snying rje chen po nye bar sgrub pa/ log pa nyid du nges pa'i sems can rnams 'dzud pa/</text></item>
<item><p>178b2</p><section>mdo sde</section><text>theg pa gsum la mos pa'i sems can rnams la rnam par dgod pa ston pa ste/ ngo mtshar to/ /bcom ldan 'das/ sangs rgyas 'byung ba ni/ lha dang / mi dang / lha</text></item>
<item><p>178b3</p><section>mdo sde</section><text>ma yin du bcas pa'i 'jig rten gyi rgyan lags so/ /de ci'i slad du zhe na/ bcom ldan 'das/ sangs rgyas byung bar gyur na/ ngo mtshar rmad du byung ba'i chos 'di lta bu</text></item>
<item><p>178b4</p><section>mdo sde</section><text>'di dag 'jig rten du 'byung bar 'gyur ro/ /bcom ldan 'das/ skyes bu dam pa 'di dag gis 'khor gyi khyams 'dir sems bskyed pa gcig gis bkod pa gang</text></item>
<item><p>178b5</p><section>mdo sde</section><text>byin gyis brlabs pa 'di ni/ nyan thos dang / rang sangs rgyas thams cad kyis bskal pa brgya phrag stong du'ang ston pa'i rngo mi thogs so/ /bcom ldan 'das/ de la bdag</text></item>
<item><p>178b6</p><section>mdo sde</section><text>'di snyam bgyid de/ e ma ji tsam du gang rdzu 'phrul gyis rnam par sprul pa'i cho 'phrul 'di lta bu 'di mthong yang nyan thos kyi theg pa'am/ rang sangs rgyas kyi theg</text></item>
<item><p>178b7</p><section>mdo sde</section><text>pa la re ba skyed pa'i sems can shes rab 'chal pa can de dag ni/ ngo mtshar che ba snyam bgyid do/ /de ci'i slad du zhe na/ bcom ldan 'das/ byang chub sems dpa'</text></item>
<item><p>179a1</p><section>mdo sde</section><text>sems dang po bskyed pa nyid kyis nyan thos dang / rang sangs rgyas thams cad zil gyis non pa'i slad du'o/ /bcom ldan 'das/ 'di lta</text></item>
<item><p>179a2</p><section>mdo sde</section><text>ste| dper na/ shes rab 'chal pa'i rang bzhin can gyi mi la la zhig nor bu rin po che bai DUR+ya bor nas nor bu mching bu la dmigs pa snyam du sems pa dang /</text></item>
<item><p>179a3</p><section>mdo sde</section><text>bcom ldan 'das/ gang dag theg pa chen po bor nas nyan thos dang / rang sangs rgyas kyi theg pa la dmigs par bgyi ba snyam du sems pa'i sems can dag ni/</text></item>
<item><p>179a4</p><section>mdo sde</section><text>'dra ba nyid du bdag la gda'o/ /bcom ldan 'das/ rigs kyi bu'am/ rigs kyi bu mo gang dag lhag pa'i bsam pas bla na med pa yang dag par rdzogs pa'i</text></item>
<item><p>179a5</p><section>mdo sde</section><text>byang chub tu sems bskyed pa dang / skyed par 'gyur ba de dag thams cad ni/ ring po mi thogs par chos 'di lta bu dang ldan par 'gyur ro/ /byang chub sems</text></item>
<item><p>179a6</p><section>mdo sde</section><text>dpa' chos kyi dbang phyug gi rgyal pos bstan pa 'di bshad pa na lha dang mir bcas pa'i skye rgu'i 'khor de las srog chags bye ba khrag khrig brgya stong phrag gsum</text></item>
<item><p>179a7</p><section>mdo sde</section><text>cus bla na med pa yang dag par rdzogs pa'i byang chub tu sems bskyed do/ /rgyan bkod pa zhes bya ba 'dus pa'i le'u'o// //de nas bcom ldan</text></item>
<item><p>179b1</p><section>mdo sde</section><text>'das kyis byang chub sems dpa'i 'dus pa chen po de gzigs nas e ma byang chub sems dpa' 'dus pa 'di dag ni/ chos don du gnyer ba de bzhin gshegs</text></item>
<item><p>179b2</p><section>mdo sde</section><text>pa'i chos kyi mdzod 'dzin par mkhyen nas byang chub sems dpa'i spyod pa la 'jug pas nges par 'byung ba sgrib pa med pa'i sgo'i le'u'i chos kyi rnam grangs rab tu</text></item>
<item><p>179b3</p><section>mdo sde</section><text>bshad pa'i phyir mi 'jigs pas spobs pa zhes bya ba'i 'od zer skyes bu chen po'i mtshan spyi gtsug nas byung ngo / /bcom ldan 'das kyi 'od zer de phyung ma thag tu de nas</text></item>
<item><p>179b4</p><section>mdo sde</section><text>thams cad dang ldan pa'i byang chub sems dpa'i tshogs la lan bdun bskor ba byas te byang chub sems dpa' gzungs kyi dbang phyug gi rgyal po'i lus la lan</text></item>
<item><p>179b5</p><section>mdo sde</section><text>brgyar bskor ba byas nas byang chub sems dpa' gzungs kyi dbang phyug gi rgyal po'i spyi gtsug tu mi snang bar gyur to/ /'od des byang chub sems dpa' gzungs kyi</text></item>
<item><p>179b6</p><section>mdo sde</section><text>dbang phyug gi rgyal po la reg ma thag tu de nas sangs rgyas kyi mthus byang chub sems dpa' gzungs kyi dbang phyug gi rgyal pos thams cad dang ldan pa'i byang</text></item>
<item><p>179b7</p><section>mdo sde</section><text>chub sems dpa'i tshogs kyi 'od dang / seng+ge'i khri dang / lus brgya 'gyur du zil gyis mnan nas lam me/ lhang nge / lhan ne'o/ /de nas byang chub sems dpa'</text></item>
<item><p>180a1</p><section>mdo sde</section><text>gzungs kyi dbang phyug gi rgyal pos de bzhin gshegs pa'i byin gyi rlabs rig nas stan las langs te bla gos phrag pa gcig la</text></item>
<item><p>180a2</p><section>mdo sde</section><text>gzar nas pus mo g.yas pa'i lha nga sa la btsugs te bcom ldan 'das ga la bde logs su thal mo sbyar ba btud nas bcom ldan 'das kyi dbu'i gtsug</text></item>
<item><p>180a3</p><section>mdo sde</section><text>gi drang thad kyi steng gi bar snang la rin po che'i gdugs de bzhin gshegs pa'i rgyan ces bya ba yu ba ni/ bai DUR+ya/ g.yogs ma ni| gser/ snying po ni/ rin po che ne</text></item>
<item><p>180a4</p><section>mdo sde</section><text>tso'am ci/ rtsibs ni/ an+da rnyil las byas pa/ mu tig gi do shal rab tu dpyangs pa/ dar gyi lda ldis mdzes par byas pa/ dril bu g.yer ka'i dra ba 'khrol ba/</text></item>
<item><p>180a5</p><section>mdo sde</section><text>byang chub sems dpa'i lus kyis bzung ba/ rgyar stong gsum gyi stong chen po'i 'jig rten gyi khams kyi tshad tsam zhig byin gyis brlabs so/ /de bzhin gshegs</text></item>
<item><p>180a6</p><section>mdo sde</section><text>pa la mchod pa'i las kyi phyir rin po che'i gdugs de lta bu byin gyis brlabs nas me tog gi char yang phab ste/ sil snyan dang / sgra dbyangs rtag tu rgyun mi chad</text></item>
<item><p>180a7</p><section>mdo sde</section><text>par sgra 'byung bar byin gyis brlabs nas bcom ldan 'das la tshigs su bcad pa 'di dag gis mngon par bstod do/ /kun tu snang ba kun nas 'od zer can/ /don rnams ma</text></item>
<item><p>180b1</p><section>mdo sde</section><text>lus ston pa kun nas spyan/ /rang byung chos kyi ngo bo nyid la mkhas/ /bsam gyis mi khyab yon tan kun dang ldan/ /skyes bu khyu mchog gis ni 'od zer phyung / /zhal yang rnam par spyod</text></item>
<item><p>180b2</p><section>mdo sde</section><text>zhing 'od mdzad pa/ /'dren pa de ni bdag gi lus la yang / /lan brgyar bskor ba bgyis nas spyi bor zhi/ /mi yi 'dren pa'i 'od kyis reg pas na/ /gang dag bdag gis sngon thob dran</text></item>
<item><p>180b3</p><section>mdo sde</section><text>pa dang / /blo gros spobs pa snang ba de bzhin gzungs/ /rnam pa stong du khyad par 'phags par 'gyur/ /bdag lus rab sim sems ni rnam par dag /bdag gi blo gros dga' mgu</text></item>
<item><p>180b4</p><section>mdo sde</section><text>mnyam par gyur/ /gzhan yang sangs rgyas mkhyen pa mtha' yas dang / /spobs pa bdag gi lus la rab tu zhugs/ /sangs rgyas mthu chen bsnyen par dka' ba la/ /nyam chung dag</text></item>
<item><p>180b5</p><section>mdo sde</section><text>gis mnyes par bgyid mi nus/ /sangs rgyas gnang nas 'gro kun phan slad du/ /sangs rgyas la ni zhu ba zhu bar 'tshal/ /rdzogs pa'i byang chub sems dpa'i spyod 'jug dang / /</text></item>
<item><p>180b6</p><section>mdo sde</section><text>'jig rten rnam 'dren dag gi 'byung ba dang / /snang dang nges 'byung rnam par sprul pa dang / /dbang bskur ye shes yongs su zhu bar 'tshal/ /theg mchog dam pa rtogs par khong chud</text></item>
<item><p>180b7</p><section>mdo sde</section><text>cing / /mtha' yas rgya che ba yi 'khor lhags dang / /gang dag rgya chen chos don gnyer ba dag/ de dag phan slad sangs rgyas la yang zhu/ /bdud kyi dkyil 'khor shin tu tshar</text></item>
<item><p>181a1</p><section>mdo sde</section><text>gcad cing / /sangs rgyas bstan pa 'di ni shin tu gzung / /bcom ldan phung po ma mchis dam chos mdzod/ /lus can rnams la bshad pa'i</text></item>
<item><p>181a2</p><section>mdo sde</section><text>dus 'di lags/ /skyes bu khyu mchog mkhyen pa mtha' yas pas/ /bcom ldan de la bdag gi blo mi chud/ /bde gshegs mkhyen pa shes pas mi dpog pas/ /mkhas pa</text></item>
<item><p>181a3</p><section>mdo sde</section><text>yangs pa bdag ni zhu bar 'tshal/ /ji ltar bcom ldan 'das kyi mkhyen 'jug dang / /ji ltar yun ring nas ni bslab pa dang / /chos kyi dbang phyug rgyal po rab brlabs pa/ /</text></item>
<item><p>181a4</p><section>mdo sde</section><text>'dren pa rnams kyi spyod yul bshad du gsol/ /de nas byang chub sems dpa' gzungs kyi dbang phyug gi rgyal pos tshigs su bcad pa 'di dag gis bcom ldan</text></item>
<item><p>181a5</p><section>mdo sde</section><text>'das la mngon par bstod nas bcom ldan 'das la 'di skad ces gsol to/ /bcom ldan 'das/ de bzhin gshegs pa'i yul ni/ bsam gyis mi khyab/ byang chub</text></item>
<item><p>181a6</p><section>mdo sde</section><text>sems dpa'i spyod yul ni/ tshad ma mchis te/ bcom ldan 'das/ bdag gis de bzhin gshegs pa ni/ yongs su mi skyo bar chos ston pa lags par rig cing / de</text></item>
<item><p>181a7</p><section>mdo sde</section><text>bzhin gshegs pa ni/ sems can thams cad mi gtong ba'i thugs rje chen po la gnas par mthong nas don 'di zhu bar 'tshal lo/ /bcom ldan 'das/ byang chub sems</text></item>
<item><p>181b1</p><section>mdo sde</section><text>dpa' rnams kyi rgyan dag ni/ gang lags/ bcom ldan 'das/ byang chub sems dpa' rgyan gang dag gis brgyan na/ byang chub sems dpa'i spyad pa spyod pa na mdzes pa lags/</text></item>
<item><p>181b2</p><section>mdo sde</section><text>bcom ldan 'das/ ji ltar na/ byang chub sems dpa' chos kyi snang ba bsam gyis mi khyab pa thos nas gti mug gi mun pa dang bral zhing the tshom ma mchis pa dang / chos kyi sgo</text></item>
<item><p>181b3</p><section>mdo sde</section><text>chen po shin tu yongs su sbyangs pa rnams lags/ bcom ldan 'das/ ji ltar na/ byang chub sems dpa' sems can thams cad kyi mi gtong pa'i snying rje chen po dang / snying</text></item>
<item><p>181b4</p><section>mdo sde</section><text>rje chen po la gnas pa mchog dang ldan zhing sems can thams cad yongs su mi gtong bar gnas pa rnams lags/ bcom ldan 'das/ ji ltar na/ byang chub sems dpa'</text></item>
<item><p>181b5</p><section>mdo sde</section><text>ngag byang chub sems dpa'i las yang dag pa la zhugs pa dang / legs par bgyid pa'i las bgyid pa dang / las kyi mtha' gdung ba ma mchis pa rnams lags/</text></item>
<item><p>181b6</p><section>mdo sde</section><text>bcom ldan 'das/ ci nas kyang byang chub sems dpa' bdud dang / phyir rgol ba bcom zhing the tshom dang bral nas de bzhin gshegs pa'i yul la 'jug par 'gyur ba</text></item>
<item><p>181b7</p><section>mdo sde</section><text>dang / byang chub sems dpa'i yul la mngon du 'phags par 'gyur ba dang / sems can thams cad kyi bsam pa la 'jug par 'gyur ba dang / sems can thams cad kyi</text></item>
<item><p>182a1</p><section>mdo sde</section><text>sems kyi spyod pa dag yongs su 'tshal bar 'gyur ba dang / sangs rgyas kyi zhing rnams rnam par sbyong bar 'gyur ba dang / bdud kyi dkyil</text></item>
<item><p>182a2</p><section>mdo sde</section><text>'khor tshar gcod par 'gyur ba dang / de bzhin gshegs pa'i bstan pa yang dag par 'dzin par 'gyur ba dang / myur du chos thams cad la dbang ba thob par 'gyur</text></item>
<item><p>182a3</p><section>mdo sde</section><text>bar de bzhin gshegs pas blo shin tu rnam par nges pas byang chub sems dpa'i spyod pa la 'jug pas mngon par 'phags pa'i chos kyi sgo de legs par bshad</text></item>
<item><p>182a4</p><section>mdo sde</section><text>du gsol/ de skad ces gsol pa dang / bcom ldan 'das kyis byang chub sems dpa' gzungs kyi dbang phyug gi rgyal po la 'di skad ces bka' stsal to/ /skyes bu</text></item>
<item><p>182a5</p><section>mdo sde</section><text>dam pa| khyod legs so/ /legs so/ /khyod ji ltar de bzhin gshegs pa'i spyod yul tshad med pa la rnam par nges pa thob nas khyod blo rnam par nges pa 'di lta bus</text></item>
<item><p>182a6</p><section>mdo sde</section><text>de bzhin gshegs pa la don 'di 'dri bar sems pa ni/ skyes bu dam pa/ khyod legs so/ /de'i phyir rigs kyi bu/ khyod shin tu legs par nyon la yid la zungs</text></item>
<item><p>182a7</p><section>mdo sde</section><text>shig dang / byang chub sems dpa' sems dpa' chen pos ji ltar yon tan 'di dag dang / byang chub sems dpa'i yon tan tshad med pa gzhan dag kyang yongs</text></item>
<item><p>182b1</p><section>mdo sde</section><text>su rdzogs par 'gyur ba dang / myur du chos thams cad la dbang sgyur ba thob par 'gyur ba ngas khyod la bshad do/ /byang chub sems dpa' gzungs kyi dbang phyug gi rgyal</text></item>
<item><p>182b2</p><section>mdo sde</section><text>pos bcom ldan 'das/ legs so/ /zhes gsol te bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /rigs kyi bu /</text></item>
<item><p>182b3</p><section>mdo sde</section><text>byang chub sems dpa' rnams kyi rgyan ni/ bzhi po 'di dag ste/ bzhi gang zhe na/ 'di lta ste/ tshul khrims kyi rgyan dang / ting nge 'dzin gyi rgyan dang / shes rab kyi rgyan</text></item>
<item><p>182b4</p><section>mdo sde</section><text>dang / gzungs kyi rgyan te/ rigs kyi bu/ byang chub sems dpa' rnams kyi rgyan ni/ bzhi po 'di dag go /rigs kyi bu/ de la byang chub sems dpa' rnams kyi tshul khrims</text></item>
<item><p>182b5</p><section>mdo sde</section><text>kyi rgyan gang zhe na/ rigs kyi bu/ byang chub sems dpa' rnams kyi tshul khrims kyi rgyan ni/ gcig ste/ gcig gang zhe na/ 'di lta ste/ sems can thams cad la gnod</text></item>
<item><p>182b6</p><section>mdo sde</section><text>pa mi byed pa ste/ byang chub sems dpa' zhe sdang ba'i sems med pa ni/ sems can thams cad kyi yid du 'ong zhing dga' ba ste/ rigs kyi bu/ 'di ni/ byang chub sems</text></item>
<item><p>182b7</p><section>mdo sde</section><text>dpa' rnams kyi tshul khrims kyi rgyan gcig go /rigs kyi bu/ byang chub sems dpa' rnams kyi tshul khrims kyi rgyan ni/ gnyis po 'di dag ste/ gnyis gang zhe na/ 'di</text></item>
<item><p>183a1</p><section>mdo sde</section><text>lta ste/ ngan 'gro'i sgo gcod pa dang / bde 'gro'i sgo 'byed pa ste/ gnyis po 'di dag go /rigs kyi bu/ byang chub sems dpa' rnams kyi</text></item>
<item><p>183a2</p><section>mdo sde</section><text>tshul khrims kyi rgyan ni/ gsum po 'di dag ste/ gsum gang zhe na/ 'di lta ste/ lus rnam par dag pa dang / ngag rnam par dag pa dang / yid rnam par dag pa ste/ gsum</text></item>
<item><p>183a3</p><section>mdo sde</section><text>po 'di dag go /rigs kyi bu/ byang chub sems dpa' rnams kyi tshul khrims kyi rgyan ni/ bzhi po 'di dag ste/ bzhi gang zhe na/ 'di lta ste/ gang 'dod pa de 'byor pa dang / gang</text></item>
<item><p>183a4</p><section>mdo sde</section><text>smon pa de yang dag par grub pa dang / gang 'dod pa de thob pa dang / gang rtsom pa de nyams 'og tu chud par byed pa ste/ bzhi po 'di dag go /rigs kyi bu/ byang chub sems</text></item>
<item><p>183a5</p><section>mdo sde</section><text>dpa' rnams kyi tshul khrims kyi rgyan ni/ lnga po 'di dag ste/ lnga gang zhe na/ 'di lta ste/ tshul khrims dang ldan pa'i ting nge 'dzin sgyu med pa yin/ shes rab sgyu med pa yin/</text></item>
<item><p>183a6</p><section>mdo sde</section><text>rnam par grol ba sgyu med pa yin/ rnam par grol ba'i ye shes mthong ba sgyu med pa yin/ yongs su mya ngan las 'das pa chen po bla na med pa sgyu med pa yin te/ lnga po 'di</text></item>
<item><p>183a7</p><section>mdo sde</section><text>dag go /rigs kyi bu/ byang chub sems dpa' rnams kyi tshul khrims kyi rgyan ni/ drug po 'di dag ste/ drug gang zhe na/ 'di lta ste/ yid la chags pa med pa'i tshul khrims</text></item>
<item><p>183b1</p><section>mdo sde</section><text>kyi phyir skyon med pa'i tshul khrims dang / kha na ma tho ba med pa'i tshul khrims kyi phyir nyams pa med pa'i tshul khrims dang / 'dren ma ma yin pa'i tshul khrims kyi phyir 'dres pa ma</text></item>
<item><p>183b2</p><section>mdo sde</section><text>yin pa'i tshul khrims dang / dge ba'i chos shin tu rnam par 'phel ba'i phyir sra sre ma yin pa'i tshul khrims dang / gang gis 'dod par 'gro ba'i tshul khrims kyi phyir rang dga'i</text></item>
<item><p>183b3</p><section>mdo sde</section><text>tshul khrims dang / gzhan la rag ma lus pa'i shes pas rang gi dbang sgyur ba'i tshul khrims te/ drug po 'di dag go /rigs kyi bu/ byang chub sems dpa' rnams kyi tshul</text></item>
<item><p>183b4</p><section>mdo sde</section><text>khrims kyi rgyan ni/ bdun po 'di dag ste/ bdun gang zhe na/ 'di lta ste/ tshul khrims dang ldan pa'i sbyin pa rnam par dag pa dang / bzod pa rnam par dag pa dang / brtson</text></item>
<item><p>183b5</p><section>mdo sde</section><text>'grus rnam par dag pa dang / bsam gtan rnam par dag pa dang / shes rab rnam par dag pa dang / thabs rnam par dag pa dang / bag yod pa rnam par dag pa ste/ bdun</text></item>
<item><p>183b6</p><section>mdo sde</section><text>po 'di dag go /rigs kyi bu/ byang chub sems dpa' rnams kyi tshul khrims kyi rgyan ni/ brgyad po 'di dag ste/ brgyad gang zhe na/ 'di lta ste/ spobs pa phun sum tshogs pa</text></item>
<item><p>183b7</p><section>mdo sde</section><text>dang / sa phun sum tshogs pa dang / rnam par 'phro ba med pa phun sum tshogs pa dang / lhod pa med pa phun sum tshogs pa dang / 'khyon du 'dzin pa med pa phun sum tshogs pa</text></item>
<item><p>184a1</p><section>mdo sde</section><text>dang / sangs rgyas 'byung ba mnyes par byed pa phun sum tshogs pa dang / dal ba phun sum tshogs pa dang / dge pa'i bshes gnyen</text></item>
<item><p>184a2</p><section>mdo sde</section><text>mgu bar byed pa phun sum tshogs pa ste/ brgyad po 'di dag go /rigs kyi bu/ byang chub sems dpa' rnams kyi tshul khrims kyi rgyan ni/ dgu po 'di dag</text></item>
<item><p>184a3</p><section>mdo sde</section><text>ste/ dgu gang zhe na/ 'di lta ste/ 'jigs pa med pa yin/ skrag pa med pa yin/ bsam pa nges pa yin/ nye bar zhi ba yin/ bsal ba yin/ bcings</text></item>
<item><p>184a4</p><section>mdo sde</section><text>pa lhod pa yin/ sems las su rung ba yin/ sems cang shes pa yin/ dul ba'i sa rjes su thob pa yin te/ dgu po 'di dag go /rigs kyi bu/ byang chub sems</text></item>
<item><p>184a5</p><section>mdo sde</section><text>dpa' rnams kyi tshul khrims kyi rgyan ni/ bcu po 'di dag ste/ bcu gang zhe na/ 'di lta ste/ mtshan dang dpe byad bzang po yongs su rdzogs pa'i phyir lus kyi rgyan</text></item>
<item><p>184a6</p><section>mdo sde</section><text>dang / ji skad smras pa de bzhin byed pa'i phyir ngag gi rgyan dang / nyon mongs pa med pa'i phyir sems kyi rgyan dang / smon lam yongs su rdzogs pa'i phyir zhing gi rgyan</text></item>
<item><p>184a7</p><section>mdo sde</section><text>dang / bsam pa yongs su sbyong ba'i phyir sems can yongs su smin par byed pa'i rgyan dang / sdig pa thams cad mi byed pa'i phyir skye ba'i rgyan dang / de bzhin</text></item>
<item><p>184b1</p><section>mdo sde</section><text>gshegs pa'i spyod pa la rjes su slob pa'i phyir byang chub sems dpa'i spyod pa'i rgyan dang / nga rgyal med pa'i phyir shes pa'i rgyan dang / dge ba'i rtsa ba yongs su bsngo</text></item>
<item><p>184b2</p><section>mdo sde</section><text>ba'i phyir byang chub kyi snying po'i rgyan dang / tshul khrims kyi rtsa ba la gnas pa mi 'dor ba'i phyir stobs dang / mi 'jigs pa dang / sangs rgyas kyi chos ma 'dres</text></item>
<item><p>184b3</p><section>mdo sde</section><text>pa'i rgyan te/ rigs kyi bu/ bcu po 'di dag ni/ byang chub sems dpa' rnams kyi tshul khrims kyi rgyan no/ /rigs kyi bu/ de la byang chub sems dpa' rnams</text></item>
<item><p>184b4</p><section>mdo sde</section><text>kyi ting nge 'dzin gyi rgyan gang zhe na/ rigs kyi bu/ byang chub sems dpa' rnams kyi ting nge 'dzin gyi rgyan ni/ gcig ste/ gcig gang zhe na/ 'di lta ste/ sems can</text></item>
<item><p>184b5</p><section>mdo sde</section><text>thams cad la byams pa ste/ 'di ni/ gcig go /rigs kyi bu/ byang chub sems dpa' rnams kyi ting nge 'dzin gyi rgyan ni/ gnyis po 'di dag ste/ gnyis gang zhe</text></item>
<item><p>184b6</p><section>mdo sde</section><text>na| 'di lta ste/ drang ba dang / mnyen pa ste/ gnyis po 'di dag go /rigs kyi bu/ byang chub sems dpa' rnams kyi ting nge 'dzin gyi rgyan ni/ gsum po 'di dag</text></item>
<item><p>184b7</p><section>mdo sde</section><text>ste| gsum gang zhe na/ 'di lta ste/ sgyu med pa dang / g.yo med pa dang / bcos ma med pa ste/ gsum po 'di dag go /rigs kyi bu/ byang chub sems dpa' rnams</text></item>
<item><p>185a1</p><section>mdo sde</section><text>kyi ting nge 'dzin gyi rgyan ni/ bzhi po 'di dag ste/ bzhi gang zhe na/ 'di lta ste/ 'dun pas 'gro ba ma yin par mi 'gro ba dang / zhe sdang</text></item>
<item><p>185a2</p><section>mdo sde</section><text>gis 'gro ba ma yin par mi 'gro ba dang / gti mug gis 'gro ba ma yin par mi 'gro ba dang / 'jigs pas 'gro ba ma yin par mi 'gro ba ste/ bzhi po 'di dag</text></item>
<item><p>185a3</p><section>mdo sde</section><text>go /rigs kyi bu/ byang chub sems dpa' rnams kyi ting nge 'dzin gyi rgyan ni/ lnga po 'di dag ste/ lnga gang zhe na/ 'di lta ste/ sgrib pa lnga spong ba ste/ lnga po de</text></item>
<item><p>185a4</p><section>mdo sde</section><text>dag gang zhe na/ 'dod pa la 'dun pa dang / gnod sems dang / rmugs pa dang gnyid dang / rgod pa dang 'gyod pa dang / the tshom ste/ sgrib pa lnga po 'di dag</text></item>
<item><p>185a5</p><section>mdo sde</section><text>spong ba'o/ /rigs kyi bu/ byang chub sems dpa' rnams kyi ting nge 'dzin gyi rgyan ni/ drug po 'di dag ste/ drug gang zhe na/ 'di lta ste/ sangs rgyas rjes su dran</text></item>
<item><p>185a6</p><section>mdo sde</section><text>pa dang / chos rjes su dran pa dang / dge 'dun rjes su dran pa dang / gtong ba rjes su dran pa dang / tshul khrims rjes su dran pa dang / lha rjes su dran pa ste/</text></item>
<item><p>185a7</p><section>mdo sde</section><text>drug po 'di dag go /rigs kyi bu/ byang chub sems dpa' rnams kyi ting nge 'dzin gyi rgyan ni/ bdun po 'di dag ste/ bdun gang zhe na/ 'di lta ste/ byang chub kyi sems</text></item>
<item><p>185b1</p><section>mdo sde</section><text>mi brjed pa'i byang chub kyi yan lag bdun sgom pa ste/ dran pa yang dag byang chub kyi yan lag dang / chos rab tu 'byed pa yang dag byang chub kyi yan lag dang / brtson</text></item>
<item><p>185b2</p><section>mdo sde</section><text>'grus yang dag byang chub kyi yan lag dang / dga' ba yang dag byang chub kyi yan lag dang / shin tu sbyangs pa yang dag byang chub kyi yan lag dang / ting nge 'dzin yang</text></item>
<item><p>185b3</p><section>mdo sde</section><text>dag byang chub kyi yan lag dang / btang snyoms yang dag byang chub kyi yan lag ste/ bdun po 'di dag go /rigs kyi bu/ byang chub sems dpa' rnams kyi ting nge 'dzin</text></item>
<item><p>185b4</p><section>mdo sde</section><text>gyi rgyan ni/ brgyad po 'di dag ste/ brgyad gang zhe na/ 'di lta ste/ 'phags pa'i lam yan lag brgyad pa sgom pa ste/ 'di ltar yang dag pa'i lta ba dang / yang dag</text></item>
<item><p>185b5</p><section>mdo sde</section><text>pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang /</text></item>
<item><p>185b6</p><section>mdo sde</section><text>yang dag pa'i ting nge 'dzin te/ brgyad po 'di dag go /rigs kyi bu/ byang chub sems dpa' rnams kyi ting nge 'dzin gyi rgyan ni/ dgu po 'di dag ste/ dgu gang zhe na/</text></item>
<item><p>185b7</p><section>mdo sde</section><text>rigs kyi bu/ 'di la byang chub sems dpa' brjed pa med pa'i sems kyis snying rje chen po'i gnas la gnas te/ sems can thams cad yongs su mi gtong bar gnas</text></item>
<item><p>186a1</p><section>mdo sde</section><text>nas 'dod pa dag las dpen pa/ sdig pa mi dge ba'i chos rnams las dben pa/ rtog pa dang bcas pa/ dpyod pa dang bcas pa/</text></item>
<item><p>186a2</p><section>mdo sde</section><text>dpen pa las skyes pa'i dga' ba dang / bde ba can bsam gtan dang po rdzogs par byas te gnas so/ /de rtog pa dang / dpyod pa dang bral zhing nang yongs su</text></item>
<item><p>186a3</p><section>mdo sde</section><text>dang ste/ sems kyi rgyud gcig tu gyur pas rtog pa med pa dpyod pa med pa'i ting nge 'dzin las skyes pa'i dga' ba dang / bde ba can bsam gtan gnyis pa rdzogs</text></item>
<item><p>186a4</p><section>mdo sde</section><text>par byas te gnas so/ /de dga' ba'i 'dod chags dang bral bas btang snyoms la gnas shing dran pa dang shes bzhin can yin te/ bde ba lus kyis myong la 'phags</text></item>
<item><p>186a5</p><section>mdo sde</section><text>pa rnams kyis gang de dran pa dang ldan pa/ bde ba la gnas pa btang snyoms pa'o/ /zhes brjod pa ste/ dga' ba med pa bsam gtan gsum pa rdzogs par byas</text></item>
<item><p>186a6</p><section>mdo sde</section><text>te gnas so/ /de bde ba'ang spangs te/ snga nas sdug bsngal ba'ang spangs shing yid bde ba dang / yid mi bde ba'ang nub pas bde ba'ang ma yin/ sdug bsngal ba'ang</text></item>
<item><p>186a7</p><section>mdo sde</section><text>ma yin pa/ btang snyoms dang dran pa yongs su dag pa bsam gtan bzhi ba rdzogs par byas te gnas so/ /de rnam pa thams cad du gzugs kyi 'du shes rnams</text></item>
<item><p>186b1</p><section>mdo sde</section><text>las yang dag par 'das te thogs pa'i 'du shes rnams nub par gyur cing / sna tshogs kyi 'du shes rnams yid la mi byed pas/ nam mkha' mtha' yas so/ /snyam nas</text></item>
<item><p>186b2</p><section>mdo sde</section><text>nam mkha' mtha' yas skye mtshed rdzogs par byas te gnas so/ /de rnam pa thams cad du nam mkha' mtha' yas skye mched las yang dag par 'das te rnam par shes</text></item>
<item><p>186b3</p><section>mdo sde</section><text>pa mtha' yas so/ /snyam nas rnam shes mtha' yas skye mched rdzogs par byas te gnas so/ /de rnam pa thams cad du rnam shes mtha' yas skye mched las yang</text></item>
<item><p>186b4</p><section>mdo sde</section><text>dag par 'das te ci'ang med do snyam nas ci'ang med pa'i skye mched rdzogs par byas te gnas so/ /de rnam pa thams cad du ci'ang med pa'i skye mched las yang dag par</text></item>
<item><p>186b5</p><section>mdo sde</section><text>'das nas 'du shes med 'du shes med min skye mched rdzogs par byas te gnas so/ /de rnam pa thams cad du 'du shes med 'du shes med min skye mched las yang dag</text></item>
<item><p>186b6</p><section>mdo sde</section><text>par 'das te 'du shes dang tshor ba 'gog pa'i snyoms par 'jug pa la snyoms par 'jug kyang thabs mkhas pas yang dag pa'i mtha' mngon sum du'ang mi byed la sngon gyi byin</text></item>
<item><p>186b7</p><section>mdo sde</section><text>gyi rlabs kyis yang dag par gnas/ sems can rnams kyang yongs su smin par byed pa ste/ ting nge 'dzin gyi rgyan ni/ dgu po 'di dag go /rigs kyi bu/ byang chub sems</text></item>
<item><p>187a1</p><section>mdo sde</section><text>dpa' rnams kyi ting nge 'dzin gyi rgyan ni/ bcu po 'di dag ste/ bcu gang zhe na/ 'di lta ste/ mi 'khrugs pas nges par sems pa dang /</text></item>
<item><p>187a2</p><section>mdo sde</section><text>zhi gnas yongs su rdzogs par byed pa dang / mngon par brtson pa mi 'dor ba dang / nang du yang dag 'jog sbed pa dang / dge ba'i rtsa ba rnams chud mi za ba dang /</text></item>
<item><p>187a3</p><section>mdo sde</section><text>sems dben pa dang / lus shin tu sbyangs pa dang / chos rnams la sems shing 'jal la so sor rtog pa dang / sems la dbang sgyur ba dang / 'phags pa'i rigs</text></item>
<item><p>187a4</p><section>mdo sde</section><text>thob pa ste/ rigs kyi bu/ byang chub sems dpa' rnams kyi ting nge 'dzin gyi rgyan ni/ bcu po 'di dag go /rigs kyi bu/ de la byang chub sems dpa' rnams kyi</text></item>
<item><p>187a5</p><section>mdo sde</section><text>shes rab kyi rgyan gang zhe na/ rigs kyi bu/ byang chub sems dpa' rnams kyi shes rab kyi rgyan ni/ gcig ste/ gcig gang zhe na/ 'di lta ste/ chos thams cad</text></item>
<item><p>187a6</p><section>mdo sde</section><text>la the tshom med pa ste/ 'di ni/ gcig go /rigs kyi bu/ byang chub sems dpa' rnams kyi shes rab kyi rgyan ni/ gnyis po 'di dag ste/ gnyis gang zhe na/ 'di lta ste/</text></item>
<item><p>187a7</p><section>mdo sde</section><text>'gyod pa dang bral ba dang / kun nas ldang ba dang bral ba ste/ gnyis po 'di dag go /rigs kyi bu/ byang chub sems dpa' rnams kyi shes rab kyi rgyan ni/ gsum po</text></item>
<item><p>187b1</p><section>mdo sde</section><text>'di dag ste/ gsum gang zhe na/ 'di lta ste/ gti mug spong ba dang / ma rig pa'i sgo nga'i sbubs nges par gcog pa dang / mun pa mun nag sel ba ste/ gsum po 'di dag</text></item>
<item><p>187b2</p><section>mdo sde</section><text>go /rigs kyi bu/ byang chub sems dpa' rnams kyi shes rab kyi rgyan ni/ bzhi po 'di dag ste/ bzhi gang zhe na/ 'di lta ste/ sdug bsngal yongs su shes par bya ba'i shes</text></item>
<item><p>187b3</p><section>mdo sde</section><text>pa dang / kun 'byung ba spang ba'i snang ba dang / 'gog pa mngon sum du bya ba'i mngon gsal dang / lam bsgom pa'i byin gyi rlabs te/ bzhi po 'di dag go /rigs kyi</text></item>
<item><p>187b4</p><section>mdo sde</section><text>bu| byang chub sems dpa' rnams kyi shes rab kyi rgyan ni/ lnga po 'di dag ste/ lnga gang zhe na/ 'di lta ste/ dmigs pa med pas tshul khrims kyi phung po yongs su dag pa</text></item>
<item><p>187b5</p><section>mdo sde</section><text>dang / shes rab mchog gis bsam gtan pa yin pas ting nge 'dzin gyi phung po yongs su dag pa dang / gnyis dang bral bas rnam par grol ba'i phung po yongs su dag pa</text></item>
<item><p>187b6</p><section>mdo sde</section><text>dang / dus gsum mnyam pa nyid pas rnam par grol ba'i ye shes mthong ba'i phung po yongs su dag pa dang / 'dod chags dang bral ba'i chos nyid pas chos kyi phung po yongs</text></item>
<item><p>187b7</p><section>mdo sde</section><text>su dag pa ste/ lnga po 'di dag go /rigs kyi bu/ byang chub sems dpa' rnams kyi shes rab kyi rgyan ni/ drug po 'di dag ste/ drug gang zhe na/ 'di lta ste/ 'khor gsum</text></item>
<item><p>188a1</p><section>mdo sde</section><text>yongs su dag pa'i sbyin pa'i pha rol tu phyin pa ni/ sgyu ma dang mnyam pa nyid pas bdag gi 'khor yongs su dag pa dang / rmi lam dang mnyam pa nyid</text></item>
<item><p>188a2</p><section>mdo sde</section><text>pas sems can gyi 'khor yongs su dag pa dang / rnam par smin pa la re ba med pas byang chub kyi 'khor yongs su dag pa'o/ /'khor gsum yongs su dag pa'i tshul</text></item>
<item><p>188a3</p><section>mdo sde</section><text>khrims kyi pha rol tu phyin pa ni/ gzugs brnyan lta bu'i phyir lus kyi 'khor yongs su dag pa dang / brag ca lta bu'i shes pas ngag gi 'khor yongs su dag pa dang /</text></item>
<item><p>188a4</p><section>mdo sde</section><text>sgyu ma dang mnyam pa nyid pas sems kyi 'khor yongs su dag pa'o/ /'khor gsum yongs su dag pa'i bzod pa'i pha rol tu phyin pa ni/ nyes par smras pa'i tshig rnams</text></item>
<item><p>188a5</p><section>mdo sde</section><text>la khong khro ba spong ba yongs su dag pa dang / bstod pa dang / bsngags pa dang / rjes su chags pa spong ba yongs su dag pa dang / yan lag dang nying lag gcod pa</text></item>
<item><p>188a6</p><section>mdo sde</section><text>dag la chos kyi sku la rab tu rtog pa yongs su dag pa'o/ /'khor gsum yongs su dag pa'i brtson 'grus kyi pha rol tu phyin pa ni/ 'khor ba rmi lam lta bur mos</text></item>
<item><p>188a7</p><section>mdo sde</section><text>pas yongs su mi skyo ba yongs su dag pa dang / rdo rje lta bu'i bsam pas bstan pa yongs su dag pa dang / mtshan ma thams cad las sgrol bas blang ba med pa</text></item>
<item><p>188b1</p><section>mdo sde</section><text>dang / dor ba med pa yongs su dag pa'o/ /'khor gsum yongs su dag pa'i bsam gtan gyi pha rol tu phyin pa ni/ 'gyur par shes pas de la ma chags pa yongs su dag</text></item>
<item><p>188b2</p><section>mdo sde</section><text>pa dang / mngon par zhen pa med pas lhag mthong yongs su dag pa dang / mngon par shes pa skyed pas dmigs pa yongs su dag pa'o/ /'khor gsum yongs su</text></item>
<item><p>188b3</p><section>mdo sde</section><text>dag pa'i thabs kyi pha rol tu phyin pa ni/ sems can yongs su smin par byed pas bsdu ba'i dngos po yongs su dag pa dang / dam pa'i chos yongs su 'dzin pas</text></item>
<item><p>188b4</p><section>mdo sde</section><text>gzungs yongs su dag pa dang / sangs rgyas kyi zhing gi rgyan gyi phyir smon lam yongs su dag pa ste/ drug po 'di dag go /rigs kyi bu/ byang chub sems dpa' rnams</text></item>
<item><p>188b5</p><section>mdo sde</section><text>kyi shes rab kyi rgyan ni/ bdun po 'di dag ste/ bdun gang zhe na/ 'di lta ste/ dran pa nye bar gzhag pa rnams la dran pa med cing yid la byed pa med pa dang / yang dag</text></item>
<item><p>188b6</p><section>mdo sde</section><text>par spong ba rnams la skye ba med pa dang 'gag pa med par shes pa dang / rdzu 'phrul gyi rkang pa rnams kyis lus dang sems dben pa dang / dbang po rnams la dbang po</text></item>
<item><p>188b7</p><section>mdo sde</section><text>yongs su shes pa dang / stobs rnams kyis bdud dang nyon mongs pa thams cad tshar gcod pa dang / byang chub kyi yan lag rnams kyis chos thams cad kyi ngo bo</text></item>
<item><p>189a1</p><section>mdo sde</section><text>nyid dang / lam rnams la 'ong ba med pa dang 'gro ba med par shes pa ste/ bdun po 'di dag go /rigs kyi bu/ byang chub sems dpa' rnams kyi</text></item>
<item><p>189a2</p><section>mdo sde</section><text>shes rab kyi rgyan ni/ brgyad po 'di dag ste/ brgyad gang zhe na/ 'di lta ste/ shin tu zhi ba'i phyir zhi gnas shes pa dang / rab rib dang bral ba'i phyir lhag mthong shes pa</text></item>
<item><p>189a3</p><section>mdo sde</section><text>dang / chos kyi phung po rjes su rtogs pa'i phyir phung po shes pa dang / nam mkha'i khams dang mnyam pa nyid kyi phyir khams shes pa dang / grong stong dang mnyam pa</text></item>
<item><p>189a4</p><section>mdo sde</section><text>nyid kyi phyir skye mched shes pa dang / bdag med pa'i phyir rten cing 'brel bar 'byung bar shes pa dang / mi 'khrugs pa'i phyir bden pa shes pa dang / yang dag pa ji lta ba</text></item>
<item><p>189a5</p><section>mdo sde</section><text>bzhin rab tu rtogs pas chos thams cad nges par rtogs pa shes pa ste/ brgyad po 'di dag go /rigs kyi bu/ byang chub sems dpa' rnams kyi shes rab kyi rgyan ni/ dgu</text></item>
<item><p>189a6</p><section>mdo sde</section><text>po 'di dag ste/ dgu gang zhe na/ 'di lta ste/ sngon gyi mtha' dag pas 'das pa shes pa dang / phyi ma'i mtha' dag pas ma 'ongs pa shes pa dang / bar gyi mtha' dag pas</text></item>
<item><p>189a7</p><section>mdo sde</section><text>da ltar byung ba shes pa dang / rgyu chud mi za bas nges pa rnams shes pa dang / rkyen nye bar sgrub pas ma nges pa rnams shes pa dang / yongs su smin par byed pas log pa</text></item>
<item><p>189b1</p><section>mdo sde</section><text>nyid du nges pa rnams shes pa dang / chos kyi skus rab tu phye ba'i phyir sangs rgyas thams cad mnyam pa nyid du shes pa dang / 'dod chags dang bral ba'i chos kyi phyir chos thams cad</text></item>
<item><p>189b2</p><section>mdo sde</section><text>mnyam pa nyid du shes pa dang / 'dus ma byas kyis rab tu phye ba'i phyir 'phags pa thams cad mnyam pa nyid du shes pa ste/ dgu po 'di dag go /rigs kyi bu/ byang chub</text></item>
<item><p>189b3</p><section>mdo sde</section><text>sems dpa' rnams kyi shes rab kyi rgyan ni/ bcu po 'di dag ste/ bcu gang zhe na/ 'di lta ste/ rnam par sgrub pa'i mtshan nyid kyi phyir sgyu ma lta bur shes pa dang / yongs su rtog</text></item>
<item><p>189b4</p><section>mdo sde</section><text>pa'i mtshan nyid kyi phyir rmi lam lta bur shes pa dang / rnam par 'khrul pa'i mtshan nyid kyi phyir smig rgyu lta bur shes pa dang / 'pho ba med pa'i mtshan nyid kyi phyir gzugs brnyan</text></item>
<item><p>189b5</p><section>mdo sde</section><text>lta bur shes pa dang / 'du 'phrod kyi mtshan nyid kyi phyir mig yor lta bur shes pa dang / rkyen gyi mtshan nyid kyi phyir brag ca lta bur shes pa dang / chos kyi dbyings 'dres pa med pa'i</text></item>
<item><p>189b6</p><section>mdo sde</section><text>mtshan nyid du shes pa dang / de bzhin nyid gnas med pa'i mtshan nyid du shes pa dang / yang dag pa'i mtha' mi 'khrugs pa'i mtshan nyid du shes pa dang / 'dus byas</text></item>
<item><p>189b7</p><section>mdo sde</section><text>dag 'dus ma byas kyi mtshan nyid du shes pa ste/ rigs kyi bu/ byang chub sems dpa' rnams kyi shes rab kyi rgyan ni/ bcu po 'di dag go /rigs kyi bu/ /de la byang</text></item>
<item><p>190a1</p><section>mdo sde</section><text>chub sems dpa' rnams kyi rgyan ni/ gang zhe na/ rigs kyi bu/ byang chub sems dpa' rnams kyi gzungs kyi rgyan ni/ gcig ste/ gcig gang</text></item>
<item><p>190a2</p><section>mdo sde</section><text>zhe na/ 'di lta ste/ dran pa brjed pa med pa ste/ 'di ni/ gcig go /rigs kyi bu/ byang chub sems dpa' rnams kyi gzungs kyi rgyan ni/ gnyis po 'di dag ste/</text></item>
<item><p>190a3</p><section>mdo sde</section><text>gnyis gang zhe na/ 'di lta ste/ kun tu 'dzin pa dang / 'dzin pa ste/ gnyis po 'di dag go /rigs kyi bu/ byang chub sems dpa' rnams kyi gzungs kyi rgyan ni/</text></item>
<item><p>190a4</p><section>mdo sde</section><text>gsum po 'di dag ste/ gsum gang zhe na/ 'di lta ste/ don la mkhas pa dang / tshig 'bru la mkhas pa dang / nges pa'i tshig la mkhas pa ste/ gsum po 'di</text></item>
<item><p>190a5</p><section>mdo sde</section><text>dag go /rigs kyi bu/ byang chub sems dpa' rnams kyi gzungs kyi rgyan ni/ bzhi po 'di dag ste/ bzhi gang zhe na/ 'di lta ste/ chags pa med pa'i tshig dang /</text></item>
<item><p>190a6</p><section>mdo sde</section><text>rtsub pa ma yin pa'i tshig dang / rab tu grol ba'i tshig dang / rdzun pa med pa'i tshig ste/ bzhi po 'di dag go /rigs kyi bu/ byang chub sems dpa' rnams kyi</text></item>
<item><p>190a7</p><section>mdo sde</section><text>gzungs kyi rgyan ni/ lnga po 'di dag ste/ lnga gang zhe na/ 'di lta ste/ thos pa thams cad kyi nang nas don la rton pa dang / yi ge'i tshogs thams cad kyi nang nas ye</text></item>
<item><p>190b1</p><section>mdo sde</section><text>shes la rton pa dang / mdo sde thams cad kyi nang nas nges pa'i don gyi mdo sde la rton pa dang / gang zag gi sgra thams cad las chos nyid la rton pa dang / 'jig rten</text></item>
<item><p>190b2</p><section>mdo sde</section><text>thams cad las 'jig rten las 'das pa la rton pa ste/ lnga po 'di dag go /rigs kyi bu/ byang chub sems dpa' rnams kyi gzungs kyi rgyan ni/ drug po 'di dag ste/</text></item>
<item><p>190b3</p><section>mdo sde</section><text>drug gang zhe na/ 'di lta ste/ ji skad smras pa de bzhin du byed pa dang / bden pa'i rjes su mthun pa'i tshig rab tu thob pa dang / nga rgyal med pas gzung bar 'os pa'i tshig</text></item>
<item><p>190b4</p><section>mdo sde</section><text>dang / g.yo med pas blang bar 'os pa'i tshig dang / snying rje chen po la sbyor bas 'bras bu yod pa'i chos ston pa dang / snod la mkhas pas phyed par chos ston pa dang /</text></item>
<item><p>190b5</p><section>mdo sde</section><text>'jig rten shes pas dus su chos ston pa ste/ drug po 'di dag go /rigs kyi bu/ byang chub sems dpa' rnams kyi gzungs kyi rgyan ni/ bdun po 'di dag ste/ bdun gang</text></item>
<item><p>190b6</p><section>mdo sde</section><text>zhe na| 'di lta ste/ mgyogs pa'i spobs pa dang / shugs can gyi spobs pa dang / myur ba'i spobs pa dang / chags pa med pa'i spobs pa dang / rgyun chad pa med</text></item>
<item><p>190b7</p><section>mdo sde</section><text>pa'i spobs pa dang / 'khrul pa med pa'i spobs pa dang / shin tu nges pa'i tshig gi spobs pa ste/ bdun po 'di dag go /rigs kyi bu/ byang chub sems dpa' rnams</text></item>
<item><p>191a1</p><section>mdo sde</section><text>kyi gzungs kyi rgyan ni/ brgyad po 'di dag ste/ brgyad gang zhe na/ 'di lta ste/ lha'i skad shes pa dang / klu'i skad shes pa dang / gnod</text></item>
<item><p>191a2</p><section>mdo sde</section><text>sbyin gyi skad shes pa dang / dri za'i skad shes pa dang / lha ma yin gyi skad shes pa dang / nam mkha' lding gi skad shes pa dang / mi 'am ci'i skad shes pa dang / lto</text></item>
<item><p>191a3</p><section>mdo sde</section><text>'phye chen po'i skad shes pa nas sems can thams cad kyi bar gyi skad shes pa ste/ brgyad po 'di dag go /rigs kyi bu/ byang chub sems dpa' rnams kyi gzungs</text></item>
<item><p>191a4</p><section>mdo sde</section><text>kyi rgyan ni/ dgu po 'di dag ste/ dgu gang zhe na/ 'di lta ste/ 'khor gyi nang du spa gong ba med pa dang / smra ba'i nang du zhum pa med pa dang / chos bshad pa'i</text></item>
<item><p>191a5</p><section>mdo sde</section><text>nang du 'jigs pa med pa dang / 'dri ba rnams la nges par 'byung ba shes pa dang / mngon pa'i nga rgyal can rnams la snrel zhi bstan pa shes pa dang / yang</text></item>
<item><p>191a6</p><section>mdo sde</section><text>dag par zhugs pa rnams la rjes su mthun pa bstan pa shes pa dang / khengs pa dag la lag na rdo rje ston pa dang / mngon par chags pa rnams la sreg pa'i</text></item>
<item><p>191a7</p><section>mdo sde</section><text>bskal pa ston pa dang / yongs su smin pa rnams la theg pa'i rim pa ji lta ba bzhin du ston pa ste/ dgu po 'di dag go /rigs kyi bu/ byang chub sems dpa'</text></item>
<item><p>191b1</p><section>mdo sde</section><text>rnams kyi gzungs kyi rgyan ni/ bcu po 'di dag ste/ bcu gang zhe na/ 'di lta ste/ dogs pa thams cad la the tshom med par ston pa shes pa dang / blo'i chos skye ba'i sgo</text></item>
<item><p>191b2</p><section>mdo sde</section><text>dang / shes rab kyi snang ba gzhan la lhag ma ma lus pa dang / yi ge bstan pa mi zad pa dang / don bstan pa rgyun chad pa med pa dang / sangs rgyas kyi bsngags pa</text></item>
<item><p>191b3</p><section>mdo sde</section><text>mtha' yas pa yang dag par rab tu brjod pa dang / kun nas nyon mongs pa'i skyon mu med par brjod pa dang / rnam par byang ba'i bsngags pa tshad med pa ston pa dang /</text></item>
<item><p>191b4</p><section>mdo sde</section><text>dbang po thams cad la gzhol bar 'jug pa chags pa med pa dang / sangs rgyas kyis gnang ba'i so so yang dag par rig pa la 'jug pa shes pa ste/ rigs kyi bu/ byang</text></item>
<item><p>191b5</p><section>mdo sde</section><text>chub sems dpa' rnams kyi gzungs kyi rgyan ni/ bcu po 'di dag go /de nas bcom ldan 'das kyis don de nyid rgya cher bstan pa'i phyir tshigs su bcad pa 'di dag</text></item>
<item><p>191b6</p><section>mdo sde</section><text>gsungs so/ /gang gis theg mchog dam pa 'di mdzes pa/ /blo gros chen po rnams kyi rgyan bzhi ste/ /tshul khrims ting 'dzin de bzhin shes rab mchog /shin tu rnam</text></item>
<item><p>191b7</p><section>mdo sde</section><text>des don dang de bzhin gzungs/ /de ni lus can kun gyi yid 'ong dga'/ /lus dang ngag rnams dang ni yid dag cing / /de yi rnam par ltung ba kun chad pa/ /'di ni tshul</text></item>
<item><p>192a1</p><section>mdo sde</section><text>khrims ldan pa'i rgyan yin no/ /lha mi rnams kyi nang du mkhas pa ste/ /de yi smon lam ji ltar 'dod bzhin 'grub/ /nan tan snying por</text></item>
<item><p>192a2</p><section>mdo sde</section><text>byed dang yang dag ldan/ /'di ni tshul khrims dag pa'i rgyan yin no/ /de yi ting 'dzin sgyu ma ma yin te/ /shes rab rnam grol de bzhin ye shes mthong / /de yi mya</text></item>
<item><p>192a3</p><section>mdo sde</section><text>ngan 'das pa sgyu ma min/ /'di ni tshul khrims rnam par dag pa'i rgyan/ /tshul khrims skyon med tshul khrims rnam par dag /tshul khrims sra sre ma yin 'dren ma</text></item>
<item><p>192a4</p><section>mdo sde</section><text>med| |de yi rang dga' de bzhin rang dbang yin/ /'di ni gang dag tshul khrims dag pa'i rgyan/ /tshul khrims kyis ni sbyin pa dag par 'gyur/ /bzod pa dag cing</text></item>
<item><p>192a5</p><section>mdo sde</section><text>de bzhin brtson 'grus dag /bsam gtan dag cing de bzhin shes rab dag /thabs dang de bzhin bag yod dag pa yin/ /g.yo ba med cing brtan la shin</text></item>
<item><p>192a6</p><section>mdo sde</section><text>tu gnas/ /sa mchog thob cing rnal 'byor rnam 'phro med/ /lhod pa spangs shing dgad sla gso yang sla/ /'di ni gang dag tshul khrims dag pa'i rgyan/ /brtson</text></item>
<item><p>192a7</p><section>mdo sde</section><text>'grus 'bar zhing tshul khrims bsngags pa ste/ /de yi sems ni nam yang gdung mi 'gyur/ /de la yid la chags par 'gyur med de/ /'di ni gang dag tshul</text></item>
<item><p>192b1</p><section>mdo sde</section><text>khrims dag pa'i rgyan/ /'jigs pa med cing mi skrag mi zhum ste/ /bsam pa nges shing zhi la yid rab zhi/ /'dir ni de yi bcings pa lhad par 'gyur/ /'di ni gang</text></item>
<item><p>192b2</p><section>mdo sde</section><text>dag tshul khrims dag pa'i rgyan/ /grags chen sems ni las su rung ba yin/ /de ni dul zhing de bzhin cang shes yid/ /'dir ni rang lus mtshan gyis brgyan byed</text></item>
<item><p>192b3</p><section>mdo sde</section><text>pa| |'di ni gang dag tshul khrims dag pa'i rgyan/ /de ni ji skad smras pa de bzhin byed/ /mkhas pa de ni dag gi rgyan thob ste/ /de ni nyon mongs med pas rtag sems</text></item>
<item><p>192b4</p><section>mdo sde</section><text>brgyan| |'di ni gang dag tshul khrims dge pa'i rgyan/ /khyad par 'phags pa'i zhing ni legs par brgyan/ /theg pa mchog la sems can yongs smin byed/ /gang</text></item>
<item><p>192b5</p><section>mdo sde</section><text>phyir sdig pa thams cad mi byed pas/ /rang gi skye ba legs par rgyan par byed/ /byang chub spyod pa rtag tu rgyan byed cing / /byang chub snying po dam pa rgyan par byed/ /</text></item>
<item><p>192b6</p><section>mdo sde</section><text>stobs dang mi 'jigs pa dag rgyan byed cing / /nga rgyal med pas shes pa legs par brgyan/ /de ni byams pas sems can kun khyab byed/ /mkhas pa rtag tu</text></item>
<item><p>192b7</p><section>mdo sde</section><text>drang dang mnyen pa yin/ /g.yo ni med cing sgyu med bcos pa med/ /gti mug 'dod sdang 'jigs pas 'gro ma yin/ /de ni sgrib pa lnga po rnam par sel/ /bag</text></item>
<item><p>193a1</p><section>mdo sde</section><text>yod gyur nas rjes su dran drug sgom/ /byang chub yan lag bdun dang lam sgom ste/ /mthar gyis dgu dang ting 'dzin bsam gtan</text></item>
<item><p>193a2</p><section>mdo sde</section><text>byed| |rnal 'byor pa ni zhig nas nges sems sbyor/ /de ni tshul bzhin dge ba chud mi gson/ /dben dang shin tu sbyangs dang so sor rtog /'phags pa'i rigs</text></item>
<item><p>193a3</p><section>mdo sde</section><text>la dbang ni sgyur ba yin/ /chos rnams la ni the tshom med par gyur/ /de la kun nas ldang dang 'gyod pa med/ /de la ma rig gti mug mun pa med/ /bden pa</text></item>
<item><p>193a4</p><section>mdo sde</section><text>snang ba yongs su shes pa shes/ /tshul khrims dag pa dmigs pa med pa ste/ /shes rab dam pa bsam gtan ting 'dzin dag /gnyis bsal nas ni rnam</text></item>
<item><p>193a5</p><section>mdo sde</section><text>par grol ba dag /lhag pa'i nga rgyal med cing shes pa dag /dus gsum dag la ye shes mthong mi chags/ /'dod chags bral ba'i shes pas chos kyang dag /</text></item>
<item><p>193a6</p><section>mdo sde</section><text>dag nas 'dir ni de la rlom sems med/ /'di ni gang dag shes rab ldan pa'i rgyan/ /shes rab kyis ni sbyin pa brgyan gyur te/ /rmi lam sgyu ma tshol ba med pa'i</text></item>
<item><p>193a7</p><section>mdo sde</section><text>phyir| |bdag dang byang chub de bzhin sems can rnams/ /'khor gsum po dag de dag rnam par sbyong / /shes rab kyis ni tshul khrims brgyan gyur te/ /gzugs</text></item>
<item><p>193b1</p><section>mdo sde</section><text>brnyan sgyu ma brag ca 'dra ba'i phyir/ /lus dang ngag rnams dang ni de bzhin sems/ /'khor gsum po dag de ni rnam par sbyong / /shes rab kyis ni bzod pa brgyan gyur</text></item>
<item><p>193b2</p><section>mdo sde</section><text>te| |mkhas dang mtho min dma' bar 'gyur min dang / /dam pa'i chos sku rtag tu rab rtog pa/ /'khor gsum po dag de ni rnam par sbyong / /shes rab kyis ni brtson</text></item>
<item><p>193b3</p><section>mdo sde</section><text>'grus brgyan gyur te/ /skyo ba med cing bsam pa brtan pa dang / /de ni blang ba med cing dor med pa/ /'khor gsum po dag de ni rnam par sbyong / /shes rab kyis ni</text></item>
<item><p>193b4</p><section>mdo sde</section><text>bsam gtan brgyan gyur te/ /de la ma chags gyur dang lhag mthong dang / /mkhas pa mngon par shes pa skyed pa dang / /'khor gsum po dag de ni rnam par sbyod/ /</text></item>
<item><p>193b5</p><section>mdo sde</section><text>shes rab kyis ni thabs kyang brgyan byed de/ /shin tu sdud dang gzungs dang yang dag smon/ /'khor gsum po dag de ni rnam sbyong zhing / /sems can chos dang de bzhin</text></item>
<item><p>193b6</p><section>mdo sde</section><text>zhing rnams sbyong / /dran pa nye bar gzhag la dran mi 'jug /yang dag spong pa rnams la gnyis med de/ /rdzu 'phrul gyis ni lus dang sems kyang dben/ /sems</text></item>
<item><p>193b7</p><section>mdo sde</section><text>can gyis ni dbang po kun mi shes/ /bdud dang nyon mongs rnams kyis zil mi non/ /chos kyi rang bzhin tshul bzhin rjes su rtogs/ /de bzhin lam la 'ong med 'gro</text></item>
<item><p>194a1</p><section>mdo sde</section><text>ba med| |'di ni gang dag shes rab ldan pa'i rgyan/ /de ni shin tu zhi bas zhi gnas shes/ /de yi lhag mthong spyod yul mtha' yas</text></item>
<item><p>194a2</p><section>mdo sde</section><text>te| |chos kyi phung po ci zhig phung po shes/ /khams ni nam mkha' mtshungs shing 'dra bar shes/ /des ni stong pa lta bur skye mched shes/ /rten pas bsags</text></item>
<item><p>194a3</p><section>mdo sde</section><text>pas chos rnams 'byung med de/ /don dam bden par 'khrugs pa med par shes/ /tshul bzhin gyis ni nges par rtogs par shes/ /dus gsum la ni chags</text></item>
<item><p>194a4</p><section>mdo sde</section><text>med ye shes 'jug /rnam par bzhag phyir phung po gsum yang shes/ /dkon mchog gsum ni mtshan nyid gcig tu shes/ /'di ni gang dag shes rab</text></item>
<item><p>194a5</p><section>mdo sde</section><text>ldan pa'i rgyan/ /rnam bsgrubs mtshan nyid sgyu ma lta bur shes/ /yongs brtags rtsa ba rmi lam ji bzhin no/ /rnam 'phrul mtshan nyid smig rgyu 'dra ba ste/ /'pho</text></item>
<item><p>194a6</p><section>mdo sde</section><text>med chos rnams gzugs brnyan mtshan nyid do/ /'du 'phrod byung ba mig yor lta bu ste/ /rkyen rnams kyis ni brag ca ji bzhin no/ /chos kyi dbyings ni rtag tu</text></item>
<item><p>194a7</p><section>mdo sde</section><text>ma 'dres shes/ /de bzhin nyid ni gnas med de rab shes/ /yang dag mtha' ni rtag tu mi g.yo chos/ /'dus ma byas dang 'dus byas gnyis su med/ /shes</text></item>
<item><p>194b1</p><section>mdo sde</section><text>rab zab cing blo ni rab yangs par/ /brgyan nas sangs rgyas chos rnams tshol bar byed/ /de ni nam yang dran pa brjed pa med/ /chos rnams kun tu 'dzin cing 'dzin par byed/ /</text></item>
<item><p>194b2</p><section>mdo sde</section><text>don dang tshig 'bru la ni rtag tu mkhas/ /nges tshig shes pa rtag par rtogs khong chud/ /chags med tshig dang rtsub pa ma yin dang / /rab tu grol ba'i tshig dang rdzun</text></item>
<item><p>194b3</p><section>mdo sde</section><text>med tshig /thos pa kun don rtag tu rtog pa dang / /mkhas pa de ni ye shes rton par byed/ /nges don mdo sde rtogs par rab tu shes/ /gang zag med pa'i chos nyid</text></item>
<item><p>194b4</p><section>mdo sde</section><text>rton byed cing / /'jig rten 'das pa'i chos nyid la yang rton/ /de ni gzungs kyis brgyan bar gyur pa yin/ /de yi tshig ni bden pa'i rjes su mthun/ /gzung bar 'os</text></item>
<item><p>194b5</p><section>mdo sde</section><text>dang dus su 'os pa yin/ /de yi chos bstan de ni 'bras bu yod/ /phyed pa dang ni dus su rgyun chags 'jug /de yi spobs pa mgyogs pa skye ba ste/ /shugs can dang</text></item>
<item><p>194b6</p><section>mdo sde</section><text>ni myur dang rtag mi chags/ /rgyun chad med dang 'khrul med nges pa'i tshig /legs par brgyus pa'i phreng bas legs brgyan bzhin/ /lha dang klu yi skad ni rab tu</text></item>
<item><p>194b7</p><section>mdo sde</section><text>shes| |gnod sbyin dag dang dri za lha min dang / /mkha' lding mi 'am ci dang lto 'phye che/ /sems can kun gyi skad kyang rab tu shes/ /'khor lhags shes nas pa gong</text></item>
<item><p>195a1</p><section>mdo sde</section><text>med pa ste/ /smra ba mthong nas zhum par gyur ba'ang med/ /'jigs pa med par chos kyi gtam yang rjod/ /'dri ba rnams la nges 'byung</text></item>
<item><p>195a2</p><section>mdo sde</section><text>rab tu shes/ /lhag pa'i nga rgyal can mthong snel zhi yi/ /gtam brjod rnal 'byor mthong nas rjes su mthun/ /nga rgyal can la lag na rdo rje ston/ /yul mngon</text></item>
<item><p>195a3</p><section>mdo sde</section><text>chags la sreg pa'i bskal pa ste/ /theg pa gsum gyi rim pa'i gtam yang brjod/ /dogs pa kun gyi tha tshom gcod pa ste/ /blo yi chos rnams mngon sum</text></item>
<item><p>195a4</p><section>mdo sde</section><text>'gyur ba yin/ /de yi shes rab nam yang gzhan mi ltos/ /yi ge thams cad rtag tu zad mi shes/ /don rnams nges pa dag la rgyun chags te/ /'di ni sangs</text></item>
<item><p>195a5</p><section>mdo sde</section><text>rgyas chos rnams mtha' yas brjod/ /de ni gzungs kyis brgyan par gyur pa yin/ /kun nas nyon mongs skyon ni mtha' yas shes/ /rnam pa byang ba'i phan</text></item>
<item><p>195a6</p><section>mdo sde</section><text>yon thug pa med/ /de bzhin sems can dbang po thams cad shes/ /sangs rgyas gnang ba'i so so rig pa thob/ /de ni gzungs kyis brgyan par gyur pa ste/ /</text></item>
<item><p>195a7</p><section>mdo sde</section><text>de yi yon tan 'di dang gzhan dag kyang / /bskal par rgyun chad med par rab brjod kyang / /yon tan mtha' ni rtogs par mi nus so/ /bam po</text></item>
<item><p>195b1</p><section>mdo sde</section><text>gsum pa/ bcom ldan 'das kyis gzhan yang byang chub sems dpa' gzungs kyi dbang phyug gi rgyal po la bka' stsal pa/ rigs kyi bu/ snang ba gang dag gis</text></item>
<item><p>195b2</p><section>mdo sde</section><text>snang bar gyur na byang chub sems dpa' mun pa mun nag dang bral shing byang chub sems dpa'i spyod pa yongs su dag pa spyod par 'gyur ba byang chub sems dpa' rnams</text></item>
<item><p>195b3</p><section>mdo sde</section><text>gyi snang ba ni/ brgyad po 'di dag go /brgyad gang zhe na/ 'di lta ste/ dran pa'i snang ba dang / blo gros kyi snang ba dang / rtogs pa'i snang ba dang / chos kyi snang ba</text></item>
<item><p>195b4</p><section>mdo sde</section><text>dang / shes pa'i snang ba dang / bden pa'i snang ba dang / mngon par shes pa'i snang ba dang / sgrub pa'i snang ba ste/ rigs kyi bu/ byang chub sems dpa'</text></item>
<item><p>195b5</p><section>mdo sde</section><text>rnams kyi snang ba ni/ brgyad po 'di dag go /rigs kyi bu/ de la byang chub sems dpa' rnams kyi dran pa'i snang ba gang zhe na/ rigs kyi bu/ byang chub sems</text></item>
<item><p>195b6</p><section>mdo sde</section><text>dpa' rnams kyi dran pa'i snang ba ni/ brgyad po 'di dag ste/ brgyad gang zhe na/ 'di lta ste/ sngon byas pa'i dge ba'i rtsa ba chud mi gzon pa dang / dge ba'i rtsa</text></item>
<item><p>195b7</p><section>mdo sde</section><text>ba ma byas pa gsog pa dang / thos pa'i chos rnams mi brjed pa dang / don rnam par nges pa rjes su thob pa dang / yul drug gis mi 'phrog pa dang / mi dge ba'i</text></item>
<item><p>196a1</p><section>mdo sde</section><text>chos spang zhing dge ba'i chos yongs su rdzogs par bya ba'i phyir dran pa rgya chen po phun sum tshogs par gyur pa dang / de dran pa phun</text></item>
<item><p>196a2</p><section>mdo sde</section><text>sum tshogs par rig nas sangs rgyas bcom ldan 'das rnams kyis chos kyi grong khyer srung bar 'jog pa dang / dran pa sngon du 'gro bas chos thams cad la</text></item>
<item><p>196a3</p><section>mdo sde</section><text>snang ba thob pa yin te/ rigs kyi bu/ byang chub sems dpa' rnams kyi dran pa'i snang ba ni/ brgyad po 'di dag go /rigs kyi bu/ byang chub sems dpa'</text></item>
<item><p>196a4</p><section>mdo sde</section><text>rnams kyi blo gros kyi snang ba ni/ brgyad po 'di dag ste/ brgyad gang zhe na/ 'di lta ste/ don gyi blo gros yin gyi tshig 'bru'i blo gros ma yin pa dang / ye shes</text></item>
<item><p>196a5</p><section>mdo sde</section><text>kyi blo gros yin gyi rnam par shes pa'i blo gros ma yin pa dang / chos kyi blo gros yin gyi nyon mongs pa'i blo gros ma yin pa dang / rigs pa'i blo gros yin</text></item>
<item><p>196a6</p><section>mdo sde</section><text>gyi 'gal ba'i blo gros ma yin pa dang / byang chub kyi sems kyi blo gros yin gyi nyan thos dang rang sangs rgyas kyi blo gros ma yin pa dang / rlabs po che'i blo gros</text></item>
<item><p>196a7</p><section>mdo sde</section><text>yin gyi dman pa'i blo gros ma yin pa dang / sangs rgyas kyi blo gros yin gyi bdud kyi blo gros ma yin pa dang / snying rje chen po'i blo gros yin gyi sems can</text></item>
<item><p>196b1</p><section>mdo sde</section><text>la rnam par 'tshe ba'i blo gros ma yin pa ste/ rigs kyi bu/ byang chub sems dpa' rnams kyi blo gros kyi snang ba ni/ brgyad po 'di dag go /rigs kyi bu/ byang chub sems</text></item>
<item><p>196b2</p><section>mdo sde</section><text>dpa' rnams kyi rtogs pa'i snang ba ni/ brgyad po 'di dag ste/ brgyad gang zhe na/ 'di lta ste/ chos thams cad rtogs par khong du chud par 'gyur ba dang / dgongs</text></item>
<item><p>196b3</p><section>mdo sde</section><text>te bstan pa rnams rtogs par khong du chud par 'gyur ba dang / sems can gyi bsam pa rnams rtogs par khong du chud par 'gyur ba dang / so so yang dag par</text></item>
<item><p>196b4</p><section>mdo sde</section><text>rig pa'i shes pa rnams rtogs par khong du chud par 'gyur ba dang / rten cing 'brel par 'byung ba zab mo rtogs par khong du chud par 'gyur ba dang / snel zhi'i</text></item>
<item><p>196b5</p><section>mdo sde</section><text>rgyud bstan pa rtogs par khong du chud par 'gyur ba dang / spyi'i tshugs kyi rgyud bstan pa rtogs par khong du chud par 'gyur ba dang / sangs rgyas kyi chos thams</text></item>
<item><p>196b6</p><section>mdo sde</section><text>cad rtogs par khong du chud par 'gyur ba ste/ rigs kyi bu/ byang chub sems dpa' rnams kyi rtogs pa'i snang ba ni/ brgyad po 'di dag go /rigs kyi bu/ byang chub</text></item>
<item><p>196b7</p><section>mdo sde</section><text>sems dpa' rnams kyi chos kyi snang ba ni/ brgyad po 'di dag ste/ brgyad gang zhe na/ 'di lta ste/ sems can rnams la las kyi bya ba la 'jug pa ston pas 'jig</text></item>
<item><p>197a1</p><section>mdo sde</section><text>rtan pa'i chos kyi snang ba dang / thar pa 'dod pa rnams la shes rab kyis ston pas 'jig rten las 'das pa'i chos kyi snang ba dang /</text></item>
<item><p>197a2</p><section>mdo sde</section><text>lam shin tu bsgoms pa'i phyir sgrib pa med pa'i chos kyi snang ba dang / 'dod pa dang / srid pa dang / ma rig pa dang / lta ba'i zag pa mi slong ba'i phyir zag</text></item>
<item><p>197a3</p><section>mdo sde</section><text>pa med pa'i chos kyi snang ba dang / 'phags pa rnams kyi nges par gyur pa mngon sum du byed pa'i phyir 'dus ma byas pa'i chos kyi snang ba dang / glo bur gyi nyon</text></item>
<item><p>197a4</p><section>mdo sde</section><text>mongs pa la shin tu rtogs pa'i phyir kun nas nyon mongs pa'i chos kyi snang ba dang / sems rang bzhin gyis 'od gsal ba'i phyir rnam par byang ba'i</text></item>
<item><p>197a5</p><section>mdo sde</section><text>chos kyi snang ba dang / chos rnams shin tu nye bar zhi ba'i phyir mya ngan las 'das pa'i chos kyi snang ba ste/ rigs kyi bu/ byang chub sems dpa' rnams</text></item>
<item><p>197a6</p><section>mdo sde</section><text>kyi chos kyi snang ba ni/ brgyad po 'di dag go /rigs kyi bu/ byang chub sems dpa' rnams kyi shes pa'i snang ba ni/ brgyad po 'di dag ste/ brgyad</text></item>
<item><p>197a7</p><section>mdo sde</section><text>gang zhe na/ 'di lta ste/ brgyad pa'i shes pa'i snang ba dang / rgyun du zhugs pa'i shes pa'i snang ba dang / lan gcig phyir 'ong ba'i shes pa'i snang ba</text></item>
<item><p>197b1</p><section>mdo sde</section><text>dang / phyir mi 'ong ba'i shes pa'i snang ba dang / dgra bcom pa'i shes pa'i snang ba dang / rang sangs rgyas kyi shes pa'i snang ba dang / byang chub sems dpa'i shes</text></item>
<item><p>197b2</p><section>mdo sde</section><text>pa'i snang ba dang / yang dag par rdzogs pa'i sangs rgyas kyi mkhyen pa'i snang ba ste/ rigs kyi bu/ byang chub sems dpa' rnams kyi shes pa'i snang ba ni/ brgyad po</text></item>
<item><p>197b3</p><section>mdo sde</section><text>'di dag go /rigs kyi bu/ byang chub sems dpa' rnams kyi bden pa'i snang ba ni/ brgyad po 'di dag ste/ brgyad gang zhe na/ 'di lta ste/ bden pa sgom pa gang</text></item>
<item><p>197b4</p><section>mdo sde</section><text>gis nges par gyur pa la 'jug pa de la de'i snang ba dang / bden pa sgom pa gang gis 'bras bu dang po thob par 'gyur ba de la de'i snang ba dang / bden pa sgom pa</text></item>
<item><p>197b5</p><section>mdo sde</section><text>gang gis 'bras bu gnyis pa thob par 'gyur ba de la de'i snang ba dang / bden pa sgom pa gang gis 'bras bu gsum pa thob par 'gyur ba de la de'i snang ba dang /</text></item>
<item><p>197b6</p><section>mdo sde</section><text>bden pa sgom pa gang gis 'bras bu bzhi pa thob par 'gyur ba de la de'i snang ba dang / bden pa sgom pa gang gis rang sangs rgyas nyid thob par 'gyur ba de la de'i</text></item>
<item><p>197b7</p><section>mdo sde</section><text>snang ba dang / bden pa sgom pa gang gis byang chub sems dpa'i bzod pa rab tu thob par 'gyur ba de la de'i snang ba dang / bden pa sgom pa gang gis sangs rgyas</text></item>
<item><p>198a1</p><section>mdo sde</section><text>kyi byang chub mngon par rdzogs pa 'tshang rgya bar 'gyur ba de la de'i snang ba ste/ rigs kyi bu/ byang chub sems dpa' rnams kyi bden</text></item>
<item><p>198a2</p><section>mdo sde</section><text>pa'i snang ba ni/ brgyad po 'di dag go /rigs kyi bu/ byang chub sems dpa' rnams kyi mngon par shes pa'i snang ba ni/ brgyad po 'di dag ste/ brgyad gang</text></item>
<item><p>198a3</p><section>mdo sde</section><text>zhe na| 'di lta ste/ lha'i mig gis gzugs thams cad yang dag par mthong ba'i phyir gsal ba'i snang ba dang / lha'i rna bas sgra thams cad thos pa'i phyir</text></item>
<item><p>198a4</p><section>mdo sde</section><text>nges par rtog pa'i snang ba dang / sngon gyi gnas bskal ba grangs med pa rjes su dran pa'i phyir rjes su dran pa'i snang ba dang / sems can thams cad kyi sems</text></item>
<item><p>198a5</p><section>mdo sde</section><text>la lta ba'i phyir rang bzhin gyis 'od gsal ba'i snang ba dang / sangs rgyas kyi zhing mtha' yas par rdzu 'phrul gyis 'gro ba'i phyir nam mkha' sgrib pa med pa'i</text></item>
<item><p>198a6</p><section>mdo sde</section><text>snang ba dang / zag pa med pa'i shes pa yongs su rdzogs par byed pa'i phyir shes pa'i snang ba dang / sems can thams cad nye bar 'tsho ba'i phyir bsod nams kyi</text></item>
<item><p>198a7</p><section>mdo sde</section><text>tshogs kyi snang ba dang / sems can thams cad kyi dogs pa gcod pa'i phyir ye shes kyi tshogs kyi snang ba ste/ rigs kyi bu/ byang chub sems dpa' rnams kyi</text></item>
<item><p>198b1</p><section>mdo sde</section><text>mngon par shes pa'i snang ba ni/ brgyad po 'di dag go /rigs kyi bu/ byang chub sems dpa' rnams kyi sgrub pa'i snang ba ni/ dgu po 'di dag ste/ dgu gang zhe</text></item>
<item><p>198b2</p><section>mdo sde</section><text>na| 'di lta ste/ sgrub pas ye shes kyi snang ba dang / sgrub pas shes rab kyi snang ba dang / sgrub pas blo'i snang ba dang / sgrub pas yang dag pa'i lta ba'i snang ba dang /</text></item>
<item><p>198b3</p><section>mdo sde</section><text>sgrub pas zhi gnas kyi snang ba dang / sgrub pas lhag mthong gi snang ba dang / sgrub pas sems can gyi bsam pa'i snang ba dang / sgrub pas 'khrugs pa med par</text></item>
<item><p>198b4</p><section>mdo sde</section><text>sems rnam par grol ba'i snang ba dang / sgrub pas shin tu mthar thug pa'i snang ba snang ba ste/ rigs kyi bu/ byang chub sems dpa' rnams kyi sgrub pa'i snang ba</text></item>
<item><p>198b5</p><section>mdo sde</section><text>ni| dgu po 'di dag go /de nas bcom ldan 'das kyis de'i tshe tshigs su bcad pa 'di dag gsungs so/ /dran pa de dang yang dag 'dres pa ni/ /sngon chad las</text></item>
<item><p>198b6</p><section>mdo sde</section><text>dge bsags pa chud mi gzon/ /phra bar bsngo ba phun sum tshogs pa ste/ /phyi phyir zhing ni yang dag sgrub par byed/ /thos pa'i chos rnams la ni brjed pa med/ /rnam</text></item>
<item><p>198b7</p><section>mdo sde</section><text>par nges pa myur du thob par 'gyur/ /nye bar zhi bas yul rnams las ni sbas/ /dran dang ldan pa mi dge rnams dang bral/ /dran pa rgya bo che ni shin tu bsags/ /bya</text></item>
<item><p>199a1</p><section>mdo sde</section><text>ba bya ba dag ni rnam par 'byed/ /dran pa dag dang ldan par rig nas ni/ /rgyal ba rang byung dag gi byin gyis rlob/ /dam pa'i chos</text></item>
<item><p>199a2</p><section>mdo sde</section><text>kyi grong khyer skyong byed pa/ /de ni 'gro ba rnams la chos ston nus/ /shes rab ldan pa mun pa rnam bral te/ /lha dang mi rnams kyi ni don kyang byed/ /blo gros bzang</text></item>
<item><p>199a3</p><section>mdo sde</section><text>ldan snang ba thob gyur nas/ /dogs pa dang ni the tshom rnams kyang gcod/ /dran dang ldan pa rang byung ye shes kyis/ /byang chub myur du rjes su rtogs par byed/ /</text></item>
<item><p>199a4</p><section>mdo sde</section><text>de ni don gyi blo gros can yin gyi/ /tshig 'bru'i rjes su mi rgyug sgra la'ang min/ /sems can dag pa ye shes blo gros can/ /rnam par shes pa'i blo gros 'dod</text></item>
<item><p>199a5</p><section>mdo sde</section><text>ma yin| |chos kyi blo gros ldan par gyur pa de/ /nyon mongs blo gros sel cing gti mug bral/ /shes rab dang ni thabs kyi tshul shes pa/ /de ni rgyal ba'i byang</text></item>
<item><p>199a6</p><section>mdo sde</section><text>chub 'gal mi byed/ /de ni sangs rgyas 'gyur ba'i blo gros ldan/ /nyan thos 'gyur min rang rgyal 'gyur ma yin/ /rtag tu rlabs chen blo gros can yin gyi/ /</text></item>
<item><p>199a7</p><section>mdo sde</section><text>de ni blo gros chung du 'dod ma yin/ /sangs rgyas blo gros rtag tu ldan yin gyi/ /bdud kyi blo gros su ni 'gyur ma yin/ /blo gros ldan pa snying rje cher gzhol gyi/ /</text></item>
<item><p>199b1</p><section>mdo sde</section><text>sems can gang la'ang rnam par 'tshe ba min/ /chos 'ga' bstan pa gang yin de la ni/ /the tshom med cing rtogs par khong du chud/ /de ni dgongs te gsungs la</text></item>
<item><p>199b2</p><section>mdo sde</section><text>mkhas 'gyur zhing / /sems can spyod pa rnams la rtogs dang ldan/ /so so yang dag rig la rtogs ldan zhing / /de yi shes pa 'jug pa chags pa med/ /rkyen byung</text></item>
<item><p>199b3</p><section>mdo sde</section><text>byed pa po dang rnam bral bar/ /rten pa'i chos rnams dag ni rab tu shes/ /de ni snrel zhi'i rgyu la mkhas gyur cing / /spyi'u tshugs tshul ni rtogs par khong du chud/ /</text></item>
<item><p>199b4</p><section>mdo sde</section><text>sangs rgyas kyi ni chos rnams ji snyed pa/ /thams cad kyang ni rtogs par khong du chud/ /'jig rten pa yi chos kyi snang ba yis/ /lha mi rnams kyi las kyi bya ba shes/ /</text></item>
<item><p>199b5</p><section>mdo sde</section><text>'jig rten las ni 'das pa'i ye shes kyis/ /shes rab snang ba dang ni ldan pa yin/ /kha na ma thor bcas dang ma tho med/ /ye shes rab tu gsal ba chen po 'jug/</text></item>
<item><p>199b6</p><section>mdo sde</section><text>lam ni shin tu bsgoms par gyur pa'i phyir/ /rtag tu 'bras bu yod par chos ston to/ /zag par bcas dang zag pa med pa yi/ /chos la de yi snang ba rab tu 'jug/</text></item>
<item><p>199b7</p><section>mdo sde</section><text>de ni zag pa thams cad spong byed cing / /lha dang mi rnams kyi ni don kyang byed/ /'dus ma byas dang 'dus byas chos rnams la/ /de yi shes pa rtag tu rab tu 'jug /</text></item>
<item><p>200a1</p><section>mdo sde</section><text>de ni de yis dri bral rab rib med/ /skyon med thob nas spyad pa rnams kyang spyod/ /rnam par byang dang kun nas nyon mongs pa/ /de yi</text></item>
<item><p>200a2</p><section>mdo sde</section><text>shes pa sgrib pa med pa 'jug /rang bzhin gyis ni sems 'od gsal ba dang / /kun nas nyon mongs pa yi tshul yang shes/ /ji ltar mya ngan 'das par gyur</text></item>
<item><p>200a3</p><section>mdo sde</section><text>pa ni| |skye ba med cing 'byung ba med par shes/ /'di 'dra 'di ni theg pa chen po la/ /chos kyi snang ba mtha' yas gyur pa yin/ /de ni brgyad pa yi ni shes pa dang / /</text></item>
<item><p>200a4</p><section>mdo sde</section><text>rgyun du zhugs la shes pa 'jug pa dang / /lan gcig phyir 'ong ba yi shes pa dang / /phyir mi 'ong la shes pa 'jug pa dang / /de ni dgra bcom pa dang rang</text></item>
<item><p>200a5</p><section>mdo sde</section><text>rgyal dang / /'jig rten mgon po byang chub sems dpa' dag /kun la de yi shes dang sgrub pa rnams/ /lhag ma lus pa med par rab tu 'jug /gang gis</text></item>
<item><p>200a6</p><section>mdo sde</section><text>'bras bu thob par 'gyur ba dang / /'khrugs med don dam nges par 'byung 'gyur ba/ /de la rab bsgoms smra ba dpa' bo rnams/ /bden pa'i snang ba</text></item>
<item><p>200a7</p><section>mdo sde</section><text>dag dang ldan pa yin/ /bden pa dag ni sgom pa byas pas na/ /skyon med 'jug dang 'bras bu dang po thob/ /gnyis dang gsum dang de bzhin bzhi pa dang / /</text></item>
<item><p>200b1</p><section>mdo sde</section><text>rang rgyal rnams kyi 'bras bu thob par 'gyur/ /sgom pa gang gis su ni smra ba'i stag /de dag bzod pa dag ni thob 'gyur dang / /gang gis rgyal ba byang chub 'tshang</text></item>
<item><p>200b2</p><section>mdo sde</section><text>rgya ba| |bden pa de dag lnga ni snang bar 'gyur/ /lha yi mig gis su ni de yis kyang / /gzugs kyi rnam pa dag ni thams cad mthong / /lha yi rna ba nges par rtogs pa</text></item>
<item><p>200b3</p><section>mdo sde</section><text>yis| |phyogs bcu dag gi sgra rnams rtogs par 'gyur/ /sngon gyi gnas shes pa yi snang ba yis/ /bskal pa khrag khrig dag ni rjes su dran/ /'od gsal ba yi</text></item>
<item><p>200b4</p><section>mdo sde</section><text>shes pa'i snang ba yis/ /gzhan gyi sems kyi spyod pa rnams la mkhas/ /rdzu 'phrul kyi ni shes pa'i snang ba yis/ /phyogs bcu'i zhing ni khrag khrig rnams su 'gro/ /zag</text></item>
<item><p>200b5</p><section>mdo sde</section><text>pa med pa'i shes pa'i snang ba ni/ /nam mkha' dang ni mtshungs shing 'dra ba yin/ /bsod nams kyi ni snang ba mtha' yas pa'i/ /mngon shes thog ma 'gro ba nye bar</text></item>
<item><p>200b6</p><section>mdo sde</section><text>'gro/ /de yi shes pa chags pa med pa yis/ /'gro ba'i dogs pa dag ni gcod par byed/ /nan tan snying por byed pa'i rnal 'byor pa/ /dran dang blo gros rtogs</text></item>
<item><p>200b7</p><section>mdo sde</section><text>dang chos shes snang / /bden pa yi ni snang ba mtha' yas te/ /mngon par shes pa'i snang bar gyur pa yin/ /sgrub pas ye shes dang ni shes rab dang / /rgya chen blo dang</text></item>
<item><p>201a1</p><section>mdo sde</section><text>spobs pa mtha' yas dang / /yang dag lta ba dang ni lhag mthong dang / /shin tu 'khrugs pa med pa mthar thug gyur/ /snang ba shin</text></item>
<item><p>201a2</p><section>mdo sde</section><text>tu rnam par dag pa brgyad/ /'di dag mthu chen gang la yod pa ni/ /re zhig byang chub thob par ma gyur kyang / /de ni sangs rgyas mdzad pa byed par 'gyur/ /bcom ldan</text></item>
<item><p>201a3</p><section>mdo sde</section><text>'das kyis gzhan yang byang chub sems dpa' gzungs kyi dbang phyug gi rgyal po la bka' stsal pa/ /rigs kyi bu/ byang chub sems dpa' rnam pa bcu drug</text></item>
<item><p>201a4</p><section>mdo sde</section><text>gis sems can rnams la byang chub sems dpa'i snying rje chen po skye'o/ /bcu drug gang zhe na/ rigs kyi bu/ 'di la byang chub sems dpa' 'di snyam du kyi</text></item>
<item><p>201a5</p><section>mdo sde</section><text>ma sems can 'di dag ni/ 'jig tshogs la lta bas bcings pa/ lta ba sna tshogs dang 'dres pa dag ste/ lta ba thams cad spang pa'i phyir de dag la chos</text></item>
<item><p>201a6</p><section>mdo sde</section><text>bstan par bya'o snyam du sems can rnams la byang chub sems dpa'i snying rje chen po skye ba dang / kye ma sems can 'di dag ni/ yod pa ma yin pa'i phyin</text></item>
<item><p>201a7</p><section>mdo sde</section><text>ci log tu gyur nas mi rtag pa la rtag par 'du shes/ sdug bsngal ba la bde bar 'du shes/ bdag med pa la bdag tu 'du shes/ mi sdug pa la sdug</text></item>
<item><p>201b1</p><section>mdo sde</section><text>par 'du shes pa dag ste/ phyin ci log thams cad spang ba'i phyir de dag la chos bstan par bya'o snyam du sems can rnams la byang chub sems dpa'i snying rje chen</text></item>
<item><p>201b2</p><section>mdo sde</section><text>po skye ba dang / kye ma sems can 'di dag ni/ ngar 'dzin pa dang / nga yir 'dzin pa la gnas pa/ dngos po med pa la dngos por 'du shes pa dag ste/ ngar</text></item>
<item><p>201b3</p><section>mdo sde</section><text>'dzin pa dang / nga yir 'dzin pa spang ba'i phyir de dag la chos bstan par bya'o snyam du sems can rnams la byang chub sems dpa'i snying rje chen po skye ba dang /</text></item>
<item><p>201b4</p><section>mdo sde</section><text>kye ma sems can 'di dag ni/ sgrib pa lngas bsgribs te 'dod pa'i zug rdus zug pa/ khong khro ba mang ba/ rmugs pa dang gnyid la chags pa/ dam pa ma</text></item>
<item><p>201b5</p><section>mdo sde</section><text>yin pa la 'gyod pa kun nas langs pa/ zab mo'i chos la nges pa ma thob pa dag ste/ sgrib pa thams cad spang ba'i phyir de dag la chos bstan par bya'o snyam du</text></item>
<item><p>201b6</p><section>mdo sde</section><text>sems can rnams la byang chub sems dpa'i snying rje chen po skye ba dang / kye ma sems can 'di ni/ skye mched drug gis chags pas chags te/ mig gis gzugs</text></item>
<item><p>201b7</p><section>mdo sde</section><text>rnams mthong nas mtshan mar 'dzin cing mngon rtags su 'dzin pa yin/ rna bas sgra thos/ snas dri snams/ lces ro myangs/ lus kyis reg bya rnams la reg /yid</text></item>
<item><p>202a1</p><section>mdo sde</section><text>kyis chos rnams rnam par shes nas mtshan mar 'dzin cing mngon rtags su 'dzin pa dag yin te/ skye mched drug gis chags pa sdang</text></item>
<item><p>202a2</p><section>mdo sde</section><text>ba'i phyir de dag la chos bstan par bya'o snyam du sems can rnams la byang chub sems dpa'i snying rje chen po skye ba dang / kye ma sems can 'di dag ni/ nga rgyal</text></item>
<item><p>202a3</p><section>mdo sde</section><text>dang / lhag pa'i nga rgyal dang / nga rgyal las kyang nga rgyal dang / nga'o snyam pa'i nga rgyal dang / mngon pa'i nga rgyal dang / cung zad snyam pa'i nga rgyal dang / log</text></item>
<item><p>202a4</p><section>mdo sde</section><text>pa'i nga rgyal gyis bcom pas chung du dag pas bdag cag che'o snyam du bdag la rlom sems su byed pa/ /mtshungs pa dag pas ni/ bdag cag che'o snyam du bdag</text></item>
<item><p>202a5</p><section>mdo sde</section><text>la rlom sems su byed pa dang / ches che ba dag pas kyang bdag cag ches che'o snyam du bdag la rlom sems su byed pa/ gzugs la bdag tu khas len pa nas</text></item>
<item><p>202a6</p><section>mdo sde</section><text>rnam par shes pa'i bar la bdag tu khas len pa/ ma thob par bdag la thob pa snyam du shes pa/ bdag cag ni/ 'phags pa'o snyam du bdag la sems pa/</text></item>
<item><p>202a7</p><section>mdo sde</section><text>log pa'i lta ba la yang dag pa'i lta bar mos pa dag ste/ nga rgyal gyi rnam pa thams cad spang pa'i phyir de dag la chos bstan par bya'o snyam du sems can rnams la</text></item>
<item><p>202b1</p><section>mdo sde</section><text>byang chub sems dpa'i snying rje chen po skye ba dang / kye ma sems can 'di dag ni/ lam ngan par zhugs pa/ 'phags pa'i lam dang bral ba dang ste/ lam ngan pa spang</text></item>
<item><p>202b2</p><section>mdo sde</section><text>zhing 'phags pa'i lam thob par bya ba'i phyir de dag la chos bstan par bya'o snyam du sems can rnams la byang chub sems dpa'i snying rje chen po skye ba dang / kye ma sems</text></item>
<item><p>202b3</p><section>mdo sde</section><text>can 'di dag ni/ sred pa'i khol po chung ma dang / bu pho dang / bu mo la yongs su zhen pas spags pa/ rang dbang med pa/ bdag la mi dpon ba dag ste/ rang dbang yod</text></item>
<item><p>202b4</p><section>mdo sde</section><text>cing bdag la dbog par bya ba dang / gar dga' bar 'gro bar bya ba'i phyir de dag la chos bstan par bya'o snyam du sems can rnams la byang chub sems dpa'i snying</text></item>
<item><p>202b5</p><section>mdo sde</section><text>rje chen po skye ba dang / kye ma sems can 'di dag ni/ phan tshun mi 'phrod pa/ khro ba dang / zhe sdang dang / gnod sems mang ba dag ste/ khro ba dang / zhe sdang dang /</text></item>
<item><p>202b6</p><section>mdo sde</section><text>gnod sems spang bar bya ba'i phyir de dag la chos bstan par bya'o snyam du sems can rnams la byang chub sems dpa'i snying rje chen po skye ba dang / kye ma sems can 'di</text></item>
<item><p>202b7</p><section>mdo sde</section><text>dag ni| sdig pa'i grogs pos yongs su zin pa/ dge ba'i bshes gnyen dang bral ba/ sdig pa'i las byed pa dag ste/ dge ba'i bshes gnyen gyis yongs su</text></item>
<item><p>203a1</p><section>mdo sde</section><text>zin pa dang / sdig pa'i grogs po yongs su spang bar bya ba'i phyir de dag la chos bstan par bya'o snyam du sems can rnams la byang</text></item>
<item><p>203a2</p><section>mdo sde</section><text>chub sems dpa'i snying rje chen po skye ba dang / kye ma sems can 'di dag ni/ brkam pa/ chags pas zil gyis non pa/ chog mi shes shing 'phags pa'i shes</text></item>
<item><p>203a3</p><section>mdo sde</section><text>rab kyi gnas pa dang bral ba dang ste/ chags pa spangs pa dang / 'phags pa'i shes rab bskyed pa'i phyir de dag la chos bstan par bya'o snyam du sems can</text></item>
<item><p>203a4</p><section>mdo sde</section><text>rnams la byang chub sems dpa'i snying rje chen po skye ba dang / kye ma sems can 'di dag ni/ las kyi rnam par smin pa med par lta zhing rtag pa dang chad pa la gnas</text></item>
<item><p>203a5</p><section>mdo sde</section><text>pa dag ste/ rten cing 'brel bar 'byung ba zab mo dang / las dang / bya ba la gzud pa'i phyir de dag la chos bstan par bya'o snyam du sems can rnams la byang</text></item>
<item><p>203a6</p><section>mdo sde</section><text>chub sems dpa'i snying rje chen po skye ba dang / skye ma sems can 'di dag ni/ ma rig pa dang gti mug gis ldongs pa/ bdag dang / sems can dang / srog</text></item>
<item><p>203a7</p><section>mdo sde</section><text>dang / gso ba dang / skyes bu dang / gang zag la mngon par zhen pa dag ste/ 'phags pa'i shes rab kyi mig rnam par dag par bya ba dang / lta bar gyur pa</text></item>
<item><p>203b1</p><section>mdo sde</section><text>thams cad spang bar bya ba'i phyir de dag la chos bstan par bya'o snyam du sems can rnams la byang chub sems dpa'i snying rje chen po skye ba dang / kye ma sems can 'di dag</text></item>
<item><p>203b2</p><section>mdo sde</section><text>ni| 'khor ba la mngon par dga' ba/ phung po lnga'i gshed mas yongs su zin pa dag ste/ khams gsum thams cad las dbyung ba'i phyir de dag la chos bstan</text></item>
<item><p>203b3</p><section>mdo sde</section><text>par bya'o snyam du sems can rnams la byang chub sems dpa'i snying rje chen po skye ba dang / kye ma sems can 'di dag ni/ bdud kyi zhags pa'i bcing bas bcings</text></item>
<item><p>203b4</p><section>mdo sde</section><text>pa| g.yo ba dang | rlom sems la gnas pa dag ste/ bdud kyi zhags pas bcings pa thams cad las rnam par dgrol ba dang / g.yo dang / rlom sems spang</text></item>
<item><p>203b5</p><section>mdo sde</section><text>ba'i phyir de dge la chos bstan par bya'o snyam du sems can rnams la byang chub sems dpa'i snying rje chen po skye ba dang / kye ma sems can 'di dag ni/ mya ngan las</text></item>
<item><p>203b6</p><section>mdo sde</section><text>'da' ba'i sgo bcad cing ngan 'gro'i sgo phye ba dag ste/ mya ngan las 'da' ba'i sgo dbye ba dang / ngan 'gro'i sgo gcad pa'i phyir de dag la chos bstan par bya'o snyam</text></item>
<item><p>203b7</p><section>mdo sde</section><text>snyam du sems can rnams la byang chub sems dpa'i snying rje chen po skye ba ste/ rigs kyi bu/ rnam pa bcu drug po de dag gis sems can rnams la byang chub sems</text></item>
<item><p>204a1</p><section>mdo sde</section><text>dpa'i snying rje chen po skye'o/ /rigs kyi bu/ 'di dag ni/ byang chub sems dpa' rnams kyi las ma 'dres pa sum cu rtsa gnyis te/ de</text></item>
<item><p>204a2</p><section>mdo sde</section><text>dag la brtson na/ byang chub sems dpa' rnams legs par byed pa'i las byed pa rnams yin no/ /sum cu rtsa gnyis gang zhe na/ 'di lta ste/ sems can dag</text></item>
<item><p>204a3</p><section>mdo sde</section><text>gti mug gi gnyid kyis log pa dang / bdag shes rab kyis sad par mthong nas shes rab kyis sems can rnams sad par byed pa 'di ni/ byang chub sems</text></item>
<item><p>204a4</p><section>mdo sde</section><text>dpa'i las ma 'dres pa dang po'o/ /sems can dag chung du la mos pa dang / bdag rgya chen po la mos par mthong nas theg pa chen po la sems can rnams yang</text></item>
<item><p>204a5</p><section>mdo sde</section><text>dag par 'dzin du 'jug pa dang / sems can dag chos ma yin pa 'dod pa dang / bdag chos la gnas par mthong nas sems can rnams chos 'dod pa</text></item>
<item><p>204a6</p><section>mdo sde</section><text>la rab tu 'god pa dang / sems can dag 'tsho ba yongs su ma dag pa dang / bdag 'tsho ba yongs su dag par mthong nas sems can rnams 'tsho ba yongs</text></item>
<item><p>204a7</p><section>mdo sde</section><text>su dag par sbyor ba dang / sems can dag lta bar gyur par bying ba dang / bdag yang dag pa'i lta bar zhugs par mthong nas sems can rnams 'phags</text></item>
<item><p>204b1</p><section>mdo sde</section><text>pa'i yang dag pa'i lta ba la rab tu 'god pa dang / sems can dag ma rig par gyur cing tshul bzhin ma yin pa yid la byed pa ba shags par mthong zhing bdag rig</text></item>
<item><p>204b2</p><section>mdo sde</section><text>pa'i rjes su mthun pa'i tshul bzhin yid la byed pa la gnas par rig nas sems can rnams rig pa'i rjes su mthun pa'i tshul bzhin yid la byed pa la rab tu 'god</text></item>
<item><p>204b3</p><section>mdo sde</section><text>pa dang / sems can dag log pa'i chos la gnas pa dang / bdag yang dag pa'i chos la zhugs par mthong nas yang dag pa'i chos bsgrub par bya ba'i phyir sems</text></item>
<item><p>204b4</p><section>mdo sde</section><text>can rnams la chos ston pa dang / sems can dag ser sna can du gyur te kun tu 'dzin pa'i sems dang ldan pa dang / bdag bdog pa thams cad yongs su gtong bar</text></item>
<item><p>204b5</p><section>mdo sde</section><text>mthong nas sems can rnams bdag pa thams cad yongs su gtong ba la sbyor ba dang / sems can dag ngang tshul ngan pa can du gyur te sdom pa la mi gnas pa dang /</text></item>
<item><p>204b6</p><section>mdo sde</section><text>bdag tshul khrims yongs su dag par gnas nas sems can rnams tshul khrims kyi sdom pa la rab tu 'god pa dang / sems can dag gnod sems mang zhing khro</text></item>
<item><p>204b7</p><section>mdo sde</section><text>ba shas che ba dang / bdag bzod pa'i stobs dang / byams pa la gnas par mthong nas sems can rnams bzod pa'i stobs dang / byams pa la gnas pa</text></item>
<item><p>205a1</p><section>mdo sde</section><text>yang dag par 'dzin du 'jug pa dang / sems can dag le lo can du gyur te brtson 'grus chug nab dang / bdag le lo med cing brtson</text></item>
<item><p>205a2</p><section>mdo sde</section><text>'grus brtsams par mthong nas sems can rnams brtson 'grus rtsom pa la sbyor ba dang / sems can dag sems g.yengs shing dran pa nyams pa dang / bdag</text></item>
<item><p>205a3</p><section>mdo sde</section><text>mnyam par bzhag ste bsam gtan la bsam gtan byed par mthong nas sems can rnams sems mi g.yeng pa dang / dran pa dang / shes bzhin la rab tu</text></item>
<item><p>205a4</p><section>mdo sde</section><text>'god pa dang / sems can dag shes rab 'chal bar gyur te dman zhing gti mug dang ldan pa dang / bdag shes rab dang ldan zhing gti mug dang bral bar</text></item>
<item><p>205a5</p><section>mdo sde</section><text>mthong nas sems can rnams shes rab chen po dang / gti mgu dang bral ba yang dag par shin tu 'jug pa dang / sems can dag rigs pa ma yin par lhung zhing</text></item>
<item><p>205a6</p><section>mdo sde</section><text>yang ba'i byed pa brtsams pa dang / bdag thabs mkhas pa dang ldan zhing yang dag pa'i las brtsams par mthong nas sems can rnams thabs mkhas pa dang /</text></item>
<item><p>205a7</p><section>mdo sde</section><text>yang dag pa'i las rtsom pa yang dag par 'dzin du 'jug pa dang / sems can dag nyon mongs pas bcom zhing kun tu rtog pa dang / rnam par rtog pa dang /</text></item>
<item><p>205b1</p><section>mdo sde</section><text>yongs su rtog pa'i spyod yul par gyur pa dang / bdag nyon mos pa thams cad las log par mthong nas sems can rnams nyon mongs pa thams cad spong ba la rab</text></item>
<item><p>205b2</p><section>mdo sde</section><text>tu 'god pa dang / sems can dag 'jig tshogs la lta ba'i bcing pas bcings shing dmigs pa la rab tu gnas pa dang / bdag 'jig tshogs la lta ba yongs su</text></item>
<item><p>205b3</p><section>mdo sde</section><text>mos pa dang ldan zhing dmigs pas bcings pa las yongs su grol bar mthong nas sems can rnams 'jig tshogs la lta ba yongs su shes pa dang / dmigs</text></item>
<item><p>205b4</p><section>mdo sde</section><text>pa dang bral pa la sbyor ba dang / sems can dag ma dul zhing ma sbas te byang ba ma yin pa dang / bdag dul zhing sbas te byang bar mthong nas sems can rnams</text></item>
<item><p>205b5</p><section>mdo sde</section><text>dul ba dang / spas pa dang / byang ba la rab tu 'god pa dang / sems can dag byas pa mi gzo zhing byas pa mi shes te dge ba'i rtsa ba 'joms pa dang / bdag</text></item>
<item><p>205b6</p><section>mdo sde</section><text>byas pa gzo zhing byas pa shes te dge ba'i rtsa ba srung bar gnas par mthong nas sems can rnams byas pa gzo ba dang / byas pa shes pa dang / dge ba'i rtsa ba</text></item>
<item><p>205b7</p><section>mdo sde</section><text>chud mi gzon pa la rab tu 'god pa dang / sems can dag chu bor lhung zhing sdig pa 'dod pa'i dbang du song ba dang / bdag chu bo thams cad las yang dag</text></item>
<item><p>206a1</p><section>mdo sde</section><text>par 'das par mthong nas sems can rnams chu bo thams cad las yang dag par 'da' ba la spyor ba dang / sems can dag bka'</text></item>
<item><p>206a2</p><section>mdo sde</section><text>blo mi bde zhing mthun par 'dzin pa ma yin pa dang / bdag bka' blo bde zhing mthun par 'dzin par mthong nas sems can rnams la bka' blo bde zhing mthun par</text></item>
<item><p>206a3</p><section>mdo sde</section><text>'dzin pa yang dag par 'dzin du 'jug pa dang / sems can dag phongs pa mang zhing dam pa ma yin pa la yongs su zhen pa dang / bdag ma phongs pa mang zhing dge</text></item>
<item><p>206a4</p><section>mdo sde</section><text>ba bdud rtsi la gnas par mthong nas sems can rnams yongs su zhen pa dang bral zhing dge ba'i rtsa ba la gnas par sbyor ba dang / sems can dag dbul zhing</text></item>
<item><p>206a5</p><section>mdo sde</section><text>'phags pa'i nor dang bral ba dang / bdag 'phags pa'i nor dang ma bral zhing nor bdun dang ldan par mthong nas sems can rnams 'phags pa'i nor thob</text></item>
<item><p>206a6</p><section>mdo sde</section><text>par bya ba la rab tu 'god pa dang / sems can dag rtag tu na zhing khams rnam pa bzhi po'i sbrul gdug pas zin pa dang / bdag nad med cing bde la 'gyur</text></item>
<item><p>206a7</p><section>mdo sde</section><text>ba med par mthong nas sems can rnams nad thams cad spong ba yang dag par 'dzin du 'jug pa dang / sems can dag mi shes pa'i mun pas kun tu gtibs</text></item>
<item><p>206b1</p><section>mdo sde</section><text>shing ye shes kyi snang ba dang bral ba dang / bdag ye shes kyi snang ba thob par mthong nas sems can rnams ye shes kyi snang ba chen po la rab tu 'god pa dang / sems can</text></item>
<item><p>206b2</p><section>mdo sde</section><text>dag khams gsum la chags pas chags shing rgyud lnga'i 'gro ba'i 'khor ba'i 'khor lo'i rjes su 'jug pa mthong zhing / bdag khams gsum yongs su shes pa la</text></item>
<item><p>206b3</p><section>mdo sde</section><text>mkhas par shes nas sems can rnams khams gsum yongs su shes pa la mkhas pa yang dag par 'dzin du 'jug pa dang / sems can dag g.yon phyogs kyi</text></item>
<item><p>206b4</p><section>mdo sde</section><text>lam du zhugs shing g.yas phyogs kyi lam dang bral ba dang / bdag g.yos phyogs kyi lam la gnas par mthong nas sems can rnams g.yas phyogs kyi lam</text></item>
<item><p>206b5</p><section>mdo sde</section><text>la rab tu 'god pa dang / sems can dag lus dang srog la chags shing nyes pa ma mthong ba dang / bdag lus dang srog la mi lta zhing nyes pa mthong ba yin par</text></item>
<item><p>206b6</p><section>mdo sde</section><text>mthong nas sems can rnams lus dang srog la mi lta ba dang / nyes pa mthong ba la rab tu 'god pa dang / sems can dag sangs rgyas dang / chos dang / dge</text></item>
<item><p>206b7</p><section>mdo sde</section><text>'dun dang bral ba dang / bdag dkon mchog gsum gyi rigs rgyun mi gcod par gnas par mthong nas sems can rnams dkon mchog gsum gyi rigs rgyun mi</text></item>
<item><p>207a1</p><section>mdo sde</section><text>gcod pa la 'dzud pa dang / sems can rnams dam pa'i chos las nyams pa dang / bdag dam pa'i chos yongs su 'dzin par</text></item>
<item><p>207a2</p><section>mdo sde</section><text>gnas par mthong nas sems can rnams dam pa'i chos yongs su 'dzin pa la rab tu 'god pa dang / sems can dag ston pa rin po che dang ring du gnas shing /</text></item>
<item><p>207a3</p><section>mdo sde</section><text>rjes su dran pa drug dang bral ba dang / bdag rjes su dran pa drug ma btang bar mthong nas sems can rnams rjes su dran pa drug sgom pa la rab tu 'god pa dang /</text></item>
<item><p>207a4</p><section>mdo sde</section><text>sems can dag las dang nyon mongs pa'i sgrib pas bsgribs pa dang / bdag las dang nyon mongs pa dang bral bar mthong nas sems can rnams las dang</text></item>
<item><p>207a5</p><section>mdo sde</section><text>nyon mongs pa dang bral ba la rab tu 'god pa dang / sems can dag mi dge ba'i chos thams cad dang ldan zhing dge ba'i chos thams cad spangs pa dang / bdag</text></item>
<item><p>207a6</p><section>mdo sde</section><text>mi dge ba'i chos thams cad spangs shing dge ba'i chos thams cad dang ldan par mthong nas sems can rnams mi dge ba'i chos thams cad spong ba dang / dge</text></item>
<item><p>207a7</p><section>mdo sde</section><text>ba'i chos thams cad yongs su rdzogs par byed pa la rab tu 'god pa ste/ rigs kyi bu/ byang chub sems dpa'i las sum cu rtsa gnyis po 'di dag ni/ byang</text></item>
<item><p>207b1</p><section>mdo sde</section><text>chub sems dpa' rnams kyi yang dag phul yin te/ de dag la gnas nas byang chub sems dpa' rnams legs par byed pa'i las byed pa rnams yin no/ /rigs</text></item>
<item><p>207b2</p><section>mdo sde</section><text>kyi bu| yang byang chub sems dpa'i las ni/ tshad med do/ /de ci'i phyir zhe na/ rigs kyi bu/ sems can rnams kyi kun nas nyon mongs pa'i sgo ji snyed par byang</text></item>
<item><p>207b3</p><section>mdo sde</section><text>chub sems dpas rnam par byang ba'i sgo yang dag par bsgrub par bya ba'ang de snyed do/ /rigs kyi bu/ gal te gang dag gang+gA'i klung gi bye ma snyed kyi 'jig rten gyi</text></item>
<item><p>207b4</p><section>mdo sde</section><text>khams kyi sems can de dag thams cad nyan thos kyi theg pa'am/ rang sangs rgyas kyi theg pa la rab tu gnas par gyur kyang sems can de dag thams cad kyi las gang</text></item>
<item><p>207b5</p><section>mdo sde</section><text>yin pa de sems dang po bskyed pa'i byang chub sems dpa'i las kyi brgya'i char yang nye bar mi 'gro'o/ /stong gi cha dang / brgya stong gi cha dang / bye ba'i cha dang / bye ba brgya</text></item>
<item><p>207b6</p><section>mdo sde</section><text>phrag stong gi cha dang / grangs dang / cha dang / bgrang ba dang / dpe dang / rgyur yang nye bar mi 'gro'o/ /de ci'i phyir zhe na/ nyan thos dang / rang sangs rgyas dang ni/</text></item>
<item><p>207b7</p><section>mdo sde</section><text>rang gi rgyud kyi nyon mongs pa spong bar nye bar gnas pa yin gyi/ byang chub sems dpa' dag ni/ sems can thams cad kyi nyon mongs pa spong bar nye bar gnas pa</text></item>
<item><p>208a1</p><section>mdo sde</section><text>yin no| |rigs kyi bu/ de ltar na/ sems can thams cad kyi las gang yin pa dang / nyan thos dang / rang sangs rgyas thams cad</text></item>
<item><p>208a2</p><section>mdo sde</section><text>kyi las gang yin pa bas 'dir byang chub sems dpa'i las nyid mchog ces brjod do/ /de ci'i phyir zhe na/ byis pa so so'i skye bo rnams kyi las ni/ phyin ci log</text></item>
<item><p>208a3</p><section>mdo sde</section><text>dang ldan pa/ nyan thos dang / rang sangs rgyas thams cad kyi las ni/ nyi tshe ba dang ldan pa yin gyi/ byang chub sems dpa'i las ni/ phyin ci log med cing tshad</text></item>
<item><p>208a4</p><section>mdo sde</section><text>med pa'i rnam pa'i yon tan rtsom pa ste/ byang chub sems dpa' rgyu 'dis sems can thams cad dang / nyan thos dang / rang sangs rgyas thams cad zil gyis</text></item>
<item><p>208a5</p><section>mdo sde</section><text>non to| |de nas byang chub sems dpa' gzungs kyi dbang phyug gi rgyal po tshim zhing mgu la yid rang sa shing rab tu dga' ste/ dga' ba dang / yid bde ba skyes</text></item>
<item><p>208a6</p><section>mdo sde</section><text>nas bcom ldan 'das kyis gsungs pa la mngon par dga' ste rjes su yi rang nas yang bcom ldan 'das la 'di skad ces gsol to/ /bcom ldan</text></item>
<item><p>208a7</p><section>mdo sde</section><text>'das| ji tsam du de bzhin gshegs pas byang chub sems dpa'i rgyan dang / byang chub sems dpa'i snang pa dang / byang chub sems dpa'i snying rje chen po dang /</text></item>
<item><p>208b1</p><section>mdo sde</section><text>byang chub sems dpa'i las legs par gsungs pa de dag ni/ ngo mtshar to/ /bcom ldan 'das/ de bzhin gshegs pa dgra bcom pa yang dag par rdzogs</text></item>
<item><p>208b2</p><section>mdo sde</section><text>pa'i sangs rgyas kyis yang bshad du gsol/ bcom ldan 'das/ ji ltar sems can dag la sangs rgyas bcom ldan 'das rnams kyi thugs rje chen po/</text></item>
<item><p>208b3</p><section>mdo sde</section><text>'jug /de bzhin gshegs pa'i thugs rje chen po ni/ ji tsam/ rnam pa ni/ gang lags/ rtags ni/ gang lags/ mtshan ma ni/ gang lags/ gnas</text></item>
<item><p>208b4</p><section>mdo sde</section><text>ni| gang lags/ sangs rgyas bcom ldan 'das rnams 'phrin las ni/ ji ltar mdzad/ de bzhin gshegs pa'i 'phrin las ni/ ji tsam/ rnam pa ni/ gang</text></item>
<item><p>208b5</p><section>mdo sde</section><text>lags| rtags ni/ gang lags/ mtshan ma ni/ gang lags/ gnas ni/ gang lags pa de bcom ldan 'das thams cad mkhyen pa/ thams cad</text></item>
<item><p>208b6</p><section>mdo sde</section><text>gzigs pa/ de bzhin gshegs pa'i 'phrin las rnams mngon sum du gyur pas mngon sum du bdag cag la legs par yang dag par bshad du gsol/</text></item>
<item><p>208b7</p><section>mdo sde</section><text>de skad ces gsol pa dang / bcom ldan 'das kyis byang chub sems dpa' gzungs kyi dbang phyug gi rgyal po la 'di skad ces bka' stsal to/ /rigs kyi bu/</text></item>
<item><p>209a1</p><section>mdo sde</section><text>khyod de'i phyir legs par nyon la yid la zungs shig dang / de bzhin gshegs pa'i snying rje chen po dang / de bzhin gshegs</text></item>
<item><p>209a2</p><section>mdo sde</section><text>pa'i 'phrin las la 'jug pa tsam cung zad cig khyod la bshad par bya'o/ /rigs kyi bu/ sems can rnams la sangs rgyas bcom ldan 'das rnams kyi thugs</text></item>
<item><p>209a3</p><section>mdo sde</section><text>rje chen po ni/ skye ba'ang med/ 'jug pa'ang med do/ /zhes brjod par bya'o/ /de ci'i phyir zhe na/ sangs rgyas bcom ldan 'das rnams kyi thugs rje chen po ni/</text></item>
<item><p>209a4</p><section>mdo sde</section><text>rtag tu 'jug pa'i phyir ro/ /de ni/ bskal pa grangs med par yongs su sbyang ba byas pas yang dag par bskyed pa ste/ 'jug pa'ang med/ log pa'ang med</text></item>
<item><p>209a5</p><section>mdo sde</section><text>do| |sangs rgyas bcom ldan 'das rnams kyi thugs rje chen po ni/ ma btang ba/ sems can thams cad la gnas pa'o/ /de bzhin gshegs pa'i thugs rje chen</text></item>
<item><p>209a6</p><section>mdo sde</section><text>po de ni/ ji tsam du las yongs su thob par bya bar sla ba ma yin pa de tsam du tshad med/ de tsam du bsam gyis mi khyab ste/ de tsam du mi zad cing / de tsam du ring</text></item>
<item><p>209a7</p><section>mdo sde</section><text>du song ba'o/ /de ci'i phyir zhe na/ rigs kyi bu/ de bzhin gshegs pas ji ltar byang chub thob pa de ltar sems can rnams la thugs rje chen po 'jug go /byang</text></item>
<item><p>209b1</p><section>mdo sde</section><text>chub ji 'dra ba thugs rje chen po'ang de 'dra'o/ /de bzhin gshegs pas byang chub ji ltar thob ce na/ de bzhin gshegs pas rtsa ba med pa dang / gnas med par</text></item>
<item><p>209b2</p><section>mdo sde</section><text>byang chub thob bo/ /de la rtsa ba ni/ gang / gnas ni/ gang zhe na/ 'jig tshogs ni/ rtsa ba'o/ /yang dag pa ma yin pa kun rtog pa ni/ gnas so/ /de gnyis ni/ de</text></item>
<item><p>209b3</p><section>mdo sde</section><text>bzhin gshegs pas byang chub dang mnyam pa nyid kyis mnyam par yongs su shes te/ de'i phyir de bzhin gshegs pas rtsa ba med pa dang / gnas med par byang</text></item>
<item><p>209b4</p><section>mdo sde</section><text>chub mngon par rdzogs par sangs rgyas zhes bya'o/ /sems can 'di dag gis ni/ rtsa ba med pa dang / gnas med pa'i chos 'di dag khong du ma chud pas de dag</text></item>
<item><p>209b5</p><section>mdo sde</section><text>gis khong du chud par bya'o snyam du sems can rnams la de bzhin gshegs pa'i thugs rje chen po 'jug go/ rigs kyi bu/ byang chub ni/ zhi ba dang / nye bar zhi</text></item>
<item><p>209b6</p><section>mdo sde</section><text>ba'o| |de la zhi ba ni/ gang / nye bar zhi ba ni/ gang zhe na/ nang ni/ zhi ba'o/ /phyi ni/ nye bar zhi ba'o/ /de ci'i phyir zhe na/ mig ni/ bdag dang / bdag gis stong</text></item>
<item><p>209b7</p><section>mdo sde</section><text>ste| de ni/ de'i rang bzhin no/ rna ba dang / sna dang / lce dang / lus dang / yid ni/ bdag dang / bdag gis stong ste/ de ni/ de'i rang bzhin no/ /mig stong par</text></item>
<item><p>210a1</p><section>mdo sde</section><text>yongs su shes nas gzugs rnams la mi rgyug ste/ de'i phyir nye bar zhi ba zhes bya'o/ /rna ba stong par yongs su shes nas sgra rnams</text></item>
<item><p>210a2</p><section>mdo sde</section><text>la mi rgyug ste/ de'i phyir nye bar zhi ba zhes bya'o/ /sna stong par yongs su shes nas dri rnams la mi rgyug ste/ de'i phyir nye bar zhi ba zhes bya'o/ /lce stong par yongs su</text></item>
<item><p>210a3</p><section>mdo sde</section><text>shes nas ro rnams la mi rgyug ste/ de'i phyir nye bar zhi ba zhes bya'o/ /lus stong par yongs su shes nas reg bya rnams la mi rgyug ste/ de'i phyir nye bar zhi ba zhes</text></item>
<item><p>210a4</p><section>mdo sde</section><text>bya'o| |yid stong par yongs su shes nas chos rnams la mi rgyug ste/ de'i phyir nye bar zhi ba zhes bya'o/ /sems can 'di dag gis ni/ zhi ba dang / nye bar zhi ba khong</text></item>
<item><p>210a5</p><section>mdo sde</section><text>du ma chud pas de dag gis khong du chud par bya'o snyam du sems can rnams la de bzhin gshegs pa'i thugs rje chen po 'jug go /rigs kyi bu/ sems rang bzhin</text></item>
<item><p>210a6</p><section>mdo sde</section><text>gyis 'od gsal ba'i phyir byang chub rang bzhin gyis 'od gsal ba'o/ /ci'i phyir rang bzhin 'od gsal ba zhes bya zhe na/ rang bzhin gang yin pa de ni/ kun nas</text></item>
<item><p>210a7</p><section>mdo sde</section><text>nyon mongs pa med pa/ nam mkha' dang mtshungs pa/ nam mkha'i rang bzhin/ nam mkha' dang mnyam par gzhol ba/ nam mkha' dang mnyam pas mnyam</text></item>
<item><p>210b1</p><section>mdo sde</section><text>pa ste| rang bzhin de ni/ shin tu 'od gsal ba nyid do/ /byis pa so so'i skye bo rnams kyis ni/ rang bzhin 'od gsal ba 'di khong du ma chud pas glo bur gyi nyon mongs</text></item>
<item><p>210b2</p><section>mdo sde</section><text>pa rnams kyis kun nas nyon mongs te/ rang bzhin 'od gsal ba de dag gis khong du chud par bya'o snyam du sems can rnams la de bzhin gshegs pa'i thugs rje</text></item>
<item><p>210b3</p><section>mdo sde</section><text>chen po 'jug go /rigs kyi bu/ byang chub ni/ blang ba med pa dang / dor ba med pa'o/ /de la blang ba med pa ni/ gang / dor ba med pa ni/ gang zhe na/ blang ba med</text></item>
<item><p>210b4</p><section>mdo sde</section><text>pa zhes bya ba ni/ chos thams cad mi 'dzin pa'o/ /dor ba med pa zhes bya ba ni/ chos thams cad mi 'dor ba'o/ /de la de bzhin gshegs pa blang ba med pa dang /</text></item>
<item><p>210b5</p><section>mdo sde</section><text>dor ba med par chu bor 'jug pa na/ ji ltar de bzhin nyid la pha rol med pa dang / pha rol med pa ma yin par yang dag par rjes su mthong ba de ltar rgal to/ /de ltar</text></item>
<item><p>210b6</p><section>mdo sde</section><text>de bzhin gshegs pas chos thams cad pha rol med pa dang / pha rol dang bral bar mngon par rdzogs par sangs rgyas te/ de'i phyir de bzhin gshegs pa zhes</text></item>
<item><p>210b7</p><section>mdo sde</section><text>bya'o| |byis pa so so'i skye bo dag gis ni/ blang ba med pa dang / dor ba med pa 'di khong du ma chud pas de dag gis khong du chud par bya'o snyam du sems can rnams</text></item>
<item><p>211a1</p><section>mdo sde</section><text>la de bzhin gshegs pa'i thugs rje chen po 'jug go /rigs kyi bu/ byang chub ni/ mtshan ma med pa dang / dmigs pa med pa'o/ /</text></item>
<item><p>211a2</p><section>mdo sde</section><text>de la mtshan ma med pa ni/ gang / dmigs pa med pa ni/ gang zhe na/ mig gi rnam par shes pa dmigs su med pa ni/ mtshan ma med pa'o/ /gzugs</text></item>
<item><p>211a3</p><section>mdo sde</section><text>yang dag par rjes su mi mthong ba ni/ dmigs pa med pa'o/ /rna ba'i rnam par shes pa dmigs su med pa ni/ mtshan ma med pa'o/ /sgra mnyan du med pa ni/</text></item>
<item><p>211a4</p><section>mdo sde</section><text>dmigs pa med pa'o/ /sna'i rnam par shes pa dmigs su med pa ni/ mtshan ma med pa'o// dri bsnam du med pa ni/ dmigs pa med pa'o/ /lce'i rnam par</text></item>
<item><p>211a5</p><section>mdo sde</section><text>shes pa dmigs su med pa ni/ mtshan ma med pa'o/ /ro myang du med pa ni/ dmigs pa med pa'o/ /lus kyi rnam par shes pa dmigs su med pa ni/ mtshan</text></item>
<item><p>211a6</p><section>mdo sde</section><text>ma med pa'o/ /reg bya reg par byar med pa ni/ dmigs pa med pa'o/ /yid kyi rnam par shes pa dmigs su med pa ni/ mtshan ma med pa'o/ /chos yang</text></item>
<item><p>211a7</p><section>mdo sde</section><text>dag par rjes su mi mthong ba ni/ dmigs pa med pa'o/ /de ltar na/ mtshan ma med pa dang / dmigs pa med pa ni/ 'phags pa rnams kyi spyod yul lo/ /</text></item>
<item><p>211b1</p><section>mdo sde</section><text>'phags pa rnams kyi spyod yul gang zhe na/ gang khams gsum pa'i spyod yul ma yin pa de ni/ 'phags pa rnams kyi spyod yul lo/ /de ltar na/ gang spyod yul</text></item>
<item><p>211b2</p><section>mdo sde</section><text>ma yin pa de ni/ 'phags pa rnams kyi spyod yul te/ 'phags pa'i spyod yul 'di byis pa so so'i skye bo rnams kyis khong du ma chud pas de dag gis khong du chud par</text></item>
<item><p>211b3</p><section>mdo sde</section><text>bya'o snyam du sems can rnams la de bzhin gshegs pa'i thugs rje chen po 'jug go /rigs kyi bu/ byang chub ni/ 'das pa ma yin/ ma 'das pa ma yin/ da</text></item>
<item><p>211b4</p><section>mdo sde</section><text>ltar byung ba ma yin te/ dus gsum mnyam pa 'khor gsum yongs su chad pa'o/ /de la 'khor gsum yongs su chad pa gang zhe na/ gang 'das pa la sems mi 'jug</text></item>
<item><p>211b5</p><section>mdo sde</section><text>pa dang / ma 'ongs pa la rnam par shes pa mi rgyug pa dang / da ltar byung ba la yid la byed pa mi 'jug pa'o/ /de sems dang / yid dang / rnam par shes pa mi gnas pas</text></item>
<item><p>211b6</p><section>mdo sde</section><text>'das pa la rtog par mi byed/ ma 'ongs pa la mi sems/ da ltar byung ba spros par mi byed do/ /de ltar dus gsum mnyam pa nyid dang / 'khor gsum yongs su dag</text></item>
<item><p>211b7</p><section>mdo sde</section><text>pa 'di sems can rnams kyis khong du ma chud pas de dag gis khong du chud par bya'o snyam du sems can rnams la de bzhin gshegs pa'i thugs rje chen po 'jug go/</text></item>
<item><p>212a1</p><section>mdo sde</section><text>rigs kyi bu/ byang chub ni/ lus med cing 'dus ma byas pa'o/ /de la lus med pa ni/ gang mig gi rnam par shes pas rnam par</text></item>
<item><p>212a2</p><section>mdo sde</section><text>shes par bya ba ma yin/ rna ba dang / sna dang / lce dang / lus dang / yid kyi rnam par shes pas rnam par shes par bya ba ma yin pa'o/ /'dus ma byas zhes bya ba</text></item>
<item><p>212a3</p><section>mdo sde</section><text>ni| gang la skye ba med pa dang / 'jig pa med pa dang / gnas med pa ste/ de ni/ mtshan nyid gsum dang bral ba'i 'dus ma byas zhes bya'o/ /'dus ma byas ji</text></item>
<item><p>212a4</p><section>mdo sde</section><text>lta bar 'dus byas kyang de bzhin du khong du chud par bya'o/ /de ci'i phyir zhe na/ chos thams cad kyi rang bzhin gang yin pa de ni/ med pa'o/ /med pa gang yin pa</text></item>
<item><p>212a5</p><section>mdo sde</section><text>de la ni| gnyis med do/ /lus med pa dang / 'dus ma byas 'di byis pa so so'i skye bo dag gis khong du ma chud pas de dag gis khong du chud par bya'o snyam du sems</text></item>
<item><p>212a6</p><section>mdo sde</section><text>can rnams la de bzhin gshegs pa'i thugs rje chen po 'jug go /rigs kyi bu/ byang chub ces bya ba de ni/ dbyer med pa dang / gnas so/ /de la gnas ni/</text></item>
<item><p>212a7</p><section>mdo sde</section><text>gang / dbyer med pa ni/ gang zhe na/ de bzhin nyid ni/ gnas so/ /gnas med pa ni/ dbyer med pa'o/ /chos kyi dbyings ni/ gnas so/ /tha dad pa ma yin pa</text></item>
<item><p>212b1</p><section>mdo sde</section><text>ni| dbyer med pa'o/ /yang dag pa'i mtha' ni/ gnas so/ /g.yo ba med pa ni/ dbyer med pa'o/ /stong pa nyid ni/ gnas so/ /dmigs su med pa ni/ dbyer med pa'o//</text></item>
<item><p>212b2</p><section>mdo sde</section><text>mtshan ma med pa ni/ gnas so/ /rnam par rtog pa med pa ni/ dbyer med pa'o/ /smon pa med pa ni/ gnas so/ /smon lam 'debs pa med pa ni/ dbyer med pa'o/ /sems</text></item>
<item><p>212b3</p><section>mdo sde</section><text>can med pa nyid ni/ gnas so// sems can ngo bo nyid med pa ni/ dbyer med pa'o/ /nam mkha' ni/ gnas so/ /dmigs su med pa ni/ dbyer med pa'o/ /skye ba</text></item>
<item><p>212b4</p><section>mdo sde</section><text>med pa ni/ gnas so/ /'gog pa med pa ni/ dbyer med pa'o/ /'dus ma byas ni/ gnas so/ /rgyu ba med pa ni/ dbyer med pa'o/ /byang chub ni/ gnas so/ /nye bar</text></item>
<item><p>212b5</p><section>mdo sde</section><text>zhi ba ni| dbyer med pa'o/ /mya ngan las 'das pa ni/ gnas so/ /mngon par grub pa med pa ni/ dbyer med pa'o/ /de ltar dbyer med pa dang / gnas 'di sems</text></item>
<item><p>212b6</p><section>mdo sde</section><text>can rnams kyis khong du ma chud pas de dag gis khong du chud par bya'o snyam du sems can rnams la de bzhin gshegs pa'i thugs rje chen po 'jug go /rigs kyi bu/</text></item>
<item><p>212b7</p><section>mdo sde</section><text>byang chub ni/ lus kyis kyang mngon par rdzogs par 'tshang mi rgya/ sems kyis kyang ma yin no/ /de ci'i phyir zhe na/ lus ni/ bem po'o/ /sems ni/ sgyu ma lta bu'o/</text></item>
<item><p>213a1</p><section>mdo sde</section><text>gang lus dang sems 'di lta bur khong du chud pa de ni/ tha snyad btags nas byang chub ces bya'o/ byang chub ni/ lus sam/ sems</text></item>
<item><p>213a2</p><section>mdo sde</section><text>sam| chos sam/ chos ma yin pa'am/ yang dag pa'am/ yang dag pa ma yin pa'am/ bden pa'am/ rdzun pa gang gis kyang brjod par bya ba ma yin no/ /de</text></item>
<item><p>213a3</p><section>mdo sde</section><text>ci'i phyir zhe na/ byang chub ni/ chos thams cad kyis brjod par bya ba ma yin no/ /byang chub ni/ gang gis tshig tu tha snyad gdags par 'gyur ba'i dbyibs ci'ang</text></item>
<item><p>213a4</p><section>mdo sde</section><text>med de/ ji ltar nam mkha' dbyibs med cing brjod par bya ba ma yin pa de bzhin du byang chub kyang dbyibs med cing brjod par bya ba ma yin no/ /de ltar yang dag</text></item>
<item><p>213a5</p><section>mdo sde</section><text>pa ji lta ba bzhin du yongs su btsal na/ chos thams cad ni/ brjod par bya ba ma yin pa ste/ chos la tshig med do/ /tshig la'ang chos med do/ /chos kyi tshul</text></item>
<item><p>213a6</p><section>mdo sde</section><text>kyi rnam pa 'di sems can rnams kyis khong du ma chud pas de dag gis khong du chud par bya'o snyam du sems can rnams la de bzhin gshegs pa'i thugs rje chen</text></item>
<item><p>213a7</p><section>mdo sde</section><text>po 'jug go /rigs kyi bu/ byang chub ni/ gzung du med pa dang / gzhi med pa'o/ /de la gzung du med pa ni/ gang / gzhi med pa ni/ gang zhe na/ mig yongs</text></item>
<item><p>213b1</p><section>mdo sde</section><text>su shes pa ni/ gzung du med pa'o/ /gzugs dmigs su med pa ni/ gzhi med pa'o/ /rna ba yongs su shes pa ni/ gzung du med pa'o/ /sgra dmigs su med pa ni/ gzhi</text></item>
<item><p>213b2</p><section>mdo sde</section><text>med pa'o/ /sna yongs su shes pa ni/ gzung du med pa'o/ /dri dmigs su med pa ni/ gzhi med pa'o/ /lce yongs su shes pa ni/ gzung du med pa'o/ /ro dmigs su</text></item>
<item><p>213b3</p><section>mdo sde</section><text>med pa ni/ gzhi med pa'o/ /lus yongs su shes pa ni/ gzung du med pa'o/ /reg bya dmigs su med pa ni/ /gzhi med pa'o/ /yid yongs su shes pa ni/ gzung du</text></item>
<item><p>213b4</p><section>mdo sde</section><text>med pa'o/ /chos dmigs su med pa ni/ gzhi med pa'o/ /de ltar de bzhin gshegs pas byang chub gzung du med pa dang / gzhi med par mngon par rdzogs par</text></item>
<item><p>213b5</p><section>mdo sde</section><text>sangs rgyas so/ /mngon par rdzogs par sangs rgyas nas kyang mig gzung du med/ gzugs gzhi ma yin/ rnam par shes pa gnas pa med do/ /rna ba gzung du med/</text></item>
<item><p>213b6</p><section>mdo sde</section><text>sgra gzhi ma yin/ rnam par shes pa gnas pa med do/ /sna gzung du med/ dri gzhi ma yin/ rnam par shes pa gnas pa med do/ /lce gzung du med/ ro gzhi ma yin/</text></item>
<item><p>213b7</p><section>mdo sde</section><text>rnam par shes pa gnas pa med do/ /lus gzung du med/ reg bya gzhi ma yin/ rnam par shes pa gnas pa med do/ /yid gzung du med/ chos gzhi ma yin/</text></item>
<item><p>214a1</p><section>mdo sde</section><text>rnam par shes pa gnas pa med do/ /de rnam par shes pa gnas pa med pas sems can thams cad kyi sems kyi gnas rnams rab tu shes</text></item>
<item><p>214a2</p><section>mdo sde</section><text>so| |sems can dag gi sems kyi gnas rnams gang zhe na/ sems can rnams kyi sems kyi gnas ni/ bzhi po 'di dag go /bzhi gang zhe na/ 'di lta ste/ gzugs</text></item>
<item><p>214a3</p><section>mdo sde</section><text>sems can rnams kyi sems kyi gnas dang / tshor ba dang / 'du shes dang / 'du byed dag sems can rnams kyi sems kyi gnas te/ sems kyi gnas de dag kyang</text></item>
<item><p>214a4</p><section>mdo sde</section><text>de bzhin gshegs pas gnas med par mkhyen to/ /gnas med pa'i mtha' 'di sems can rnams kyis khong du ma chud pas de dag gis khong du chud par bya'o snyam</text></item>
<item><p>214a5</p><section>mdo sde</section><text>du sems can rnams la de bzhin gshegs pa'i thugs rje chen po 'jug go /rigs kyi bu/ byang chub ces bya ba 'di ni/ stong pa nyid kyi tshig bla dwags so/ /stong</text></item>
<item><p>214a6</p><section>mdo sde</section><text>pa nyid gang gis byang chub stong pa'i stong pa nyid des chos thams cad stong ngo / /stong pa nyid ji lta ba bzhin du chos de dag thams cad de bzhin gshegs pas mngon</text></item>
<item><p>214a7</p><section>mdo sde</section><text>par rdzogs par sangs rgyas te/ stong pa nyid kyis stong pa nyid mngon par rdzogs par sangs rgyas pa ma yin no/ /de ni/ 'di lta ste/ stong pa nyid dang / byang chub ces</text></item>
<item><p>214b1</p><section>mdo sde</section><text>bya ba tshul gcig par shes pa ste/ de la gnyis gang gis stong pa nyid dang / byang chub gnyis su dbye ba'i gnyis cung zad kyang med do/ /de ci'i phyir zhe na/ chos thams</text></item>
<item><p>214b2</p><section>mdo sde</section><text>cad ni| gnyis su med pa/ gnyis su dbyer med pa/ mtshan nyid med pa/ ming med pa/ mtshan ma med pa/ rgyu ba med pa/ rab tu rgyu ba med pa'o/ /kun tu 'byung ba</text></item>
<item><p>214b3</p><section>mdo sde</section><text>med pa'o/ /gang stong pa zhes bya ba de ni/ mngon par zhen pa med cing 'dzin pa med pa'i tshig bla dwags so/ /'di la don dam par gang stong pa zhes bya ba'i chos gang yang</text></item>
<item><p>214b4</p><section>mdo sde</section><text>dmigs su med kyang stong pa zhes kyang brjod do/ /ji ltar nam mkha' la nam mkha' zhes brjod kyang nam mkha' ni/ brjod par bya ba ma yin pa de bzhin du stong pa la</text></item>
<item><p>214b5</p><section>mdo sde</section><text>stong pa zhes brjod kyang stong pa ni/ brjod par bya ba ma yin no/ /'di lta ste/ ming med pa la ming du tha snyad 'dogs pa de ni/ chos thams cad la 'jug pa'o/ /ming de</text></item>
<item><p>214b6</p><section>mdo sde</section><text>yang yul na gnas pa ma yin/ phyogs na gnas pa ma yin no/ /ji ltar ming yul na gnas pa ma yin/ phyogs na gnas pa ma yin pa de bzhin du ming gang gis</text></item>
<item><p>214b7</p><section>mdo sde</section><text>chos gang brjod pa'i chos de'ang yul na gnas pa ma yin/ phyogs na gnas pa ma yin no/ /de ltar de bzhin gshegs pas chos de dag thams cad mkhyen te/ gzod</text></item>
<item><p>215a1</p><section>mdo sde</section><text>ma nas ma skyes pa dang / ma 'gag pa dang / mtshan nyid med pa dang / sems dang / yid dang / rnam par shes pa dang bral ba dang /</text></item>
<item><p>215a2</p><section>mdo sde</section><text>yi ge med pa dang / sgra med par shes so/ /ji ltar shes pa de bzhin du rnam par grol te/ bcings pa'ang med/ grol ba'ang med do/ /mnyam pa nyid 'di'ang byis</text></item>
<item><p>215a3</p><section>mdo sde</section><text>pa so so'i skye bo dag gis khong du ma chud pas de dag gis khong du chud par bya'o snyam du sems can rnams la de bzhin gshegs pa'i thugs rje chen po 'jug go /</text></item>
<item><p>215a4</p><section>mdo sde</section><text>rigs kyi bu/ byang chub ni/ nam mkha' dang mnyam ste/ nam mkha' ni/ mnyam pa'ang ma yin/ mi mnyam pa'ang ma yin no/ /byang chub kyang mnyam pa'ang ma</text></item>
<item><p>215a5</p><section>mdo sde</section><text>yin| mi mnyam pa'ang ma yin no/ /chos gang la yang dag par yongs su grub pa med pa de mnyam pa'am mi mnyam par brjod pa ma yin no/ /de ltar de bzhin</text></item>
<item><p>215a6</p><section>mdo sde</section><text>gshegs pas chos thams cad mnyam pa'ang ma yin/ mi mnyam pa'ang ma yin par mngon par rdzogs par sangs rgyas te/ ji ltar chos cung zad tsam yin</text></item>
<item><p>215a7</p><section>mdo sde</section><text>yang mnyam par yang mi byed/ mi mnyam par yang mi byed pa de ltar mngon par rdzogs par sangs rgyas so/ /chos 'di dag ji 'dra ba de 'dra bar yang dag pa'i</text></item>
<item><p>215b1</p><section>mdo sde</section><text>ye shes kyis mkhyen to/ /yang dag pa'i ye shes kyang gang zhe na/ 'di lta ste/ chos thams cad ni/ rtsa ba med pa/ ma skyes pa/ ma 'gag ste/ de dag ni/ ma</text></item>
<item><p>215b2</p><section>mdo sde</section><text>byung ba las 'byung ba/ byung nas kyang 'bral ba'o/ /de dag ni/ bdag po med par 'byung ba/ bdag po med par 'bral ba'o/ /de ltar 'byung ba dang / 'jig pa la</text></item>
<item><p>215b3</p><section>mdo sde</section><text>brten nas 'jug kyang 'di la 'jug pa gang yang med de/ lam gcad pa'i phyir de bzhin gshegs pa chos ston to/ /zhes kyang brjod do/ /lam chad pa de'ang</text></item>
<item><p>215b4</p><section>mdo sde</section><text>sems can rnams kyis khong du ma chud pas de dag gis khong du chud par bya'o snyam du sems can rnams la de bzhin gshegs pa'i thugs rje chen po 'jug go /</text></item>
<item><p>215b5</p><section>mdo sde</section><text>rigs kyi bu/ byang chub ces bya ba de ni/ ji lta ba bzhin gyi gnas so/ /de la ji lta ba bzhin gyi gnas gang zhe na/ byang chub ji lta bar gzugs kyang de bzhin te/</text></item>
<item><p>215b6</p><section>mdo sde</section><text>de bzhin nyid las mi 'da'o/ /byang chub ji lta bar tshor ba dang / 'du shes dang / 'du byed rnams dang / rnam par shes pa'ang de bzhin te/ de bzhin nyid las</text></item>
<item><p>215b7</p><section>mdo sde</section><text>mi 'da'o/ /byang chub ji lta bar sa'i khams dang / chu'i khams dang / me'i khams dang / rlung gi khams kyang de bzhin te/ de bzhin nyid las mi 'da'o/ /byang</text></item>
<item><p>216a1</p><section>mdo sde</section><text>chub ji lta bar mig gi khams dang / gzugs kyi khams dang / mig gi rnam par shes pa'i khams kyang de bzhin te/ de bzhin nyid</text></item>
<item><p>216a2</p><section>mdo sde</section><text>las mi 'da'o/ /byang chub ji lta bar rna ba'i khams dang / sgra'i khams dang / rna ba'i rnam par shes pa'i khams dang / sna'i khams dang / dri'i khams dang / sna'i</text></item>
<item><p>216a3</p><section>mdo sde</section><text>rnam par shes pa'i khams dang / lce'i khams dang / ro'i khams dang / lce'i rnam par shes pa'i khams dang / lus kyi khams dang / reg bya'i khams dang /</text></item>
<item><p>216a4</p><section>mdo sde</section><text>lus kyi rnam par shes pa'i khams dang / yid kyi khams dang / chos kyi khams dang / yid kyi rnam par shes pa'i khams kyang de bzhin te/ de bzhin nyid las</text></item>
<item><p>216a5</p><section>mdo sde</section><text>mi 'da'o/ /chos su btags pa ni/ 'di dag tu zad de/ 'di ltar phung po dang / khams dang / skye mched du btags pa'o/ /de dag ni/ de bzhin gshegs pas</text></item>
<item><p>216a6</p><section>mdo sde</section><text>ji lta ba bzhin du mngon par rdzogs par sangs rgyas so/ /phyin ci ma log par mngon par rdzogs par sangs rgyas so/ /de dag ni/ sngon gyi ji lta bar phyis kyang</text></item>
<item><p>216a7</p><section>mdo sde</section><text>de bzhin/ bar du'ang de bzhin te/ sngon gyi mthar yang ma skyes/ phyi ma'i mthar yang mi 'pho/ /bar du'ang dben pa dag go /de ltar na/ 'di ni/ ji lta ba bzhin</text></item>
<item><p>216b1</p><section>mdo sde</section><text>gyi gnas yin no/ /gcig ji lta bar thams cad kyang de bzhin/ thams cad ji lta bar gcig kyang de bzhin te/ ji lta ba bzhin la ni/ gcig pa'am/ mang bar mi</text></item>
<item><p>216b2</p><section>mdo sde</section><text>dmigs so/ /ji lta ba bzhin gyi gnas 'di'ang byis pa so so'i skye bo rnams kyis khong du ma chud pas de dag gis khong du chud par bya'o snyam du sems can rnams la</text></item>
<item><p>216b3</p><section>mdo sde</section><text>de bzhin gshegs pa'i thugs rje chen po 'jug go /rigs kyi bu/ byang chub ni/ rnam pa la 'jug pas rnam pa med pa la zhugs pa'o/ /de la rnam pa ni/ gang /rnam</text></item>
<item><p>216b4</p><section>mdo sde</section><text>pa med pa ni/ gang zhe na/ rnam pa zhes bya ba ni/ dge ba'i chos thams cad rtsom pa'o/ /rnam pa med pa zhes bya ba ni/ chos thams cad mi dmigs pa'o/ /rnam pa</text></item>
<item><p>216b5</p><section>mdo sde</section><text>zhes bya ba ni/ gnas pa med pa'i sems kyi gnas so/ /rnam pa med pa zhes bya ba ni/ mtshan ma med pa'i ting nge 'dzin gyi rnam par thar pa'i sgo'o/ /rnam pa zhes bya</text></item>
<item><p>216b6</p><section>mdo sde</section><text>ba ni| chos rnams la sems pa dang / 'jal ba dang / bgrang ba dang / so sor rtog pa'o/ /rnam pa med pa zhes bya ba ni/ 'jal ba las shin tu 'das pa'o/ /'jal</text></item>
<item><p>216b7</p><section>mdo sde</section><text>ba las shin tu 'das pa gang zhe na/ gang la rnam par shes pa'i las med pa'o/ /rnam pa zhes bya ba ni/ 'dus byas la so sor rtog pa'o/ /rnam pa med pa zhes bya</text></item>
<item><p>217a1</p><section>mdo sde</section><text>pa ni| 'dus ma byas la mngon sum du byed pa'o/ /rnam pa dang / rnam pa med pa la 'jug pa 'di'ang byis pa so so'i skye po rnams kyis</text></item>
<item><p>217a2</p><section>mdo sde</section><text>khong du ma chud pas de dag gis khong du chud par bya'o snyam du sems can rnams la de bzhin gshegs pa'i thugs rje chen po 'jug go /rigs kyi bu/ byang chub</text></item>
<item><p>217a3</p><section>mdo sde</section><text>ni| zag pa med pa dang / nye bar len pa med pa'o/ /de la zag pa med pa'o/ gang / nye bar len pa med pa ni/ gang zhe na/ zag pa med pa zhes bya ba ni/ zag</text></item>
<item><p>217a4</p><section>mdo sde</section><text>pa bzhi dang bral ba'i phyir te/ 'di lta ste/ 'dod pa'i zag pa dang bral ba dang / srid pa'i zag pa dang bral ba dang / ma rig pa'i zag pa dang bral ba dang / lta</text></item>
<item><p>217a5</p><section>mdo sde</section><text>ba'i zag pa dang bral ba'i phyir ro/ /nye bar len pa med pa zhes bya ba ni/ nye bar len pa bzhi dang bral ba'i phyir te/ 'di ltar 'dod pa'i nye bar len pa dang /</text></item>
<item><p>217a6</p><section>mdo sde</section><text>bral ba dang / lta ba'i nye bar len pa dang bral ba dang / bdag tu smra ba'i nye bar len pa dang bral ba dang / tshul khrims dang brtul zhugs mchog tu 'dzin</text></item>
<item><p>217a7</p><section>mdo sde</section><text>pa'i nye bar len pa dang bral ba'i phyir ro/ /de la nye bar len pa bzhi po 'di dag thams cad kyang ma rig pas mun par byas shing sred pas bsnyen te bdag go</text></item>
<item><p>217b1</p><section>mdo sde</section><text>snyam du mngon par zhen pas nye bar len pa dag go /de la de bzhin gshegs pas bdag nye bar len pa'i rtsa ba yongs su shes nas bdag rnams par dag pas sems can</text></item>
<item><p>217b2</p><section>mdo sde</section><text>rnam par dag par rtogs so/ /bdag rnam par dag pa gang yin pa dang / sems can thams cad rnam par dag pa gang yin pa de gnyis su med cing gnyis su dbyer</text></item>
<item><p>217b3</p><section>mdo sde</section><text>med do| |gnyis su med pa'i don gang yin pa de skye ba med do/ /skye ba dang 'gag pa med pas sems dang / yid dang / rnam par shes pa rnams mi 'jug go /gang</text></item>
<item><p>217b4</p><section>mdo sde</section><text>la sems dang / yid dang / rnam par shes pa mi 'jug pa de la yongs su rtog pa gang gis tshul bzhin ma yin pa yid la byed par 'gyur ba'i yongs su rtog pa</text></item>
<item><p>217b5</p><section>mdo sde</section><text>gang yang med do/ /der tshul bzhin yid la byed pa dang ldan pas ma rig pa kun nas mi slong ngo / /gang ma rig pa kun nas mi ldang ba de srid pa'i yan lag bcu</text></item>
<item><p>217b6</p><section>mdo sde</section><text>gnyis kun nas mi ldang ngo / /gang srid pa'i yan lag bcu gnyis kun nas ni ldang ba de mi skye ba'o/ /gang mi skye ba de nges par gyur pa'o/ /gang nges par gyur pa de</text></item>
<item><p>217b7</p><section>mdo sde</section><text>nges pa'i don to/ /nges pa'i don gang yin pa de don dam pa'o/ /don dam pa gang yin pa de gang zag med pa'i don to/ /gang zag med pa'i don gang yin pa de</text></item>
<item><p>218a1</p><section>mdo sde</section><text>brjod du med pa'i don to/ /brjod du med pa'i don gang yin pa de rten cing 'brel par 'byung ba'i don to/ /rten cing 'brel par 'byung ba'i</text></item>
<item><p>218a2</p><section>mdo sde</section><text>don gang yin pa de chos kyi don to/ /chos kyi don gang yin pa de de bzhin nyid kyi don to/ /de bzhin nyid kyi don gang yin pa de de bzhin gshegs pa'i don to/ /</text></item>
<item><p>218a3</p><section>mdo sde</section><text>des na sus rten cing 'brel par 'byung ba mthong ba des chos mthong ngo / /sus chos mthong ba des de bzhin gshegs pa mthong ngo / /zhes bya ste/ ji ltar de bzhin</text></item>
<item><p>218a4</p><section>mdo sde</section><text>nyid kyis yongs su btsal na ci'ang mi mthong ba de ltar mthong ngo / /de la ci'ang zhes bya ba gang zhe na/ 'di lta ste/ mtshan ma dang / dmigs pa'o/ /des gang gi</text></item>
<item><p>218a5</p><section>mdo sde</section><text>tshe sems med pa dang / dmigs pa med par mthong ba de'i tshe yang dag pa mthong ngo / /de ltar de bzhin gshegs pas chos de dag mnyam pa nyid kyis mnyam par</text></item>
<item><p>218a6</p><section>mdo sde</section><text>mngon par rdzogs par sangs rgyas so/ /zag pa med pa dang / nye bar len pa med pa 'di'ang sems can rnams kyis khong du ma chud pas de dag gis khong du chud par</text></item>
<item><p>218a7</p><section>mdo sde</section><text>bya'o snyam du sems can rnams la de bzhin gshegs pa'i thugs rje chen po 'jug go /rigs kyi bu/ byang chub ni/ dag pa dang / dri ma med pa dang / nyon mongs</text></item>
<item><p>218b1</p><section>mdo sde</section><text>pa med pa'o/ /de la dag pa ni/ gang / dri ma med pa ni/ gang / nyon mongs pa med pa ni/ gang zhe na/ stong pa nyid ni/ dag pa'o/ /mtshan ma med pa ni/ dri ma med pa'o/ /smon</text></item>
<item><p>218b2</p><section>mdo sde</section><text>pa med pa ni/ nyon mongs pa med pa'o/ /skye ba med pa ni/ dag pa'o/ /mngon par 'du byed pa med pa ni/ dri ma med pa'o/ /'byung ba med pa ni/ nyon mongs pa med pa'o/ /</text></item>
<item><p>218b3</p><section>mdo sde</section><text>rang bzhin ni/ dag pa'o/ /yongs su dag pa ni/ dri ma med pa'o/ /'od gsal ba ni/ nyon mongs pa med pa'o/ /spros pa med pa ni/ dag pa'o/ /ma spros pa ni/ dri ma med</text></item>
<item><p>218b4</p><section>mdo sde</section><text>pa'o| |spros pa nye bar zhi ba ni/ nyon mongs pa med pa'o/ /de bzhin nyid ni/ dag pa'o/ /chos kyi dbyings ni/ dri ma med pa'o/ /yang dag pa'i mtha' ni/ nyon mongs</text></item>
<item><p>218b5</p><section>mdo sde</section><text>pa med pa'o/ /skabs 'byed pa ni/ dag pa'o/ /nam mkha' ni/ dri ma med pa'o/ /nam mkha' ni/ nyon mongs pa med pa'o/ /nang yongs su shes pa ni/ dag pa'o/ /phyi</text></item>
<item><p>218b6</p><section>mdo sde</section><text>rol tu mi rgyu ba ni/ dri ma med pa'o/ /nad dang phyi mi dmigs pa ni/ nyon mongs pa med pa'o/ /phung po yongs su shes pa ni/ dag pa'o/ /khams kyi ngo bo nyid ni/ dri ma</text></item>
<item><p>218b7</p><section>mdo sde</section><text>med pa'o/ skye mched 'dor ba ni/ nyon mongs pa med pa'o/ /'das pa la zad par shes pa ni/ dag pa'o/ /ma 'ongs pa la mi skye bar shes pa ni/ dri ma med pa'o/ /de</text></item>
<item><p>219a1</p><section>mdo sde</section><text>ltar byung ba la chos kyi dbyings gnas par shes pa ni/ nyon mongs pa med pa'o/ /de ltar na/ dag pa dang / dri ma med pa dang / nyon</text></item>
<item><p>219a2</p><section>mdo sde</section><text>mongs pa med pa ni/ 'di lta ste/ zhi ba'i gnas kyi gnas gcig tu yang dag par 'du'o/ /zhi ba gang yin pa de rab tu zhi ba'o/ /rab tu zhi ba gang yin pa de nye bar</text></item>
<item><p>219a3</p><section>mdo sde</section><text>zhi ba'o| |nye bar zhi ba gang yin pa de nye bar zhi bar byed pas mtshan ma med pa zhes bya'o/ /mtshan ma med pa gang yin pa de nye bar zhi ba'o/ /nye bar zhi ba gang yin</text></item>
<item><p>219a4</p><section>mdo sde</section><text>pa de blo gros zhes bya'o/ /rigs kyi bu/ de ltar na/ nam mkha' ji lta bar byang chub kyang de bzhin no/ /byang chub ji lta bar chos thams cad kyang de bzhin no/ /chos</text></item>
<item><p>219a5</p><section>mdo sde</section><text>rnams ji lta bar sems can rnams kyang de bzhin no/ /sems can rnams ji lta bar zhing rnams kyang de bzhin no/ /zhing rnams ji lta bar mya ngan las 'das pa'ang de</text></item>
<item><p>219a6</p><section>mdo sde</section><text>bzhin no/ /des na/ chos thams cad ni/ mya ngan las 'das pa dang mnyam pa zhes bya ste/ mthar phyin cing mur thug pa'i phyir gnyen po med pa'o/ /gnyen po</text></item>
<item><p>219a7</p><section>mdo sde</section><text>med pa'i phyir chos thams cad ni/ gzod ma nas dag pa/ gzod ma nas dri ma med pa/ gzod ma nas nyon mongs pa med pa'o/ /de la de bzhin gshegs</text></item>
<item><p>219b1</p><section>mdo sde</section><text>pas de lta bu'i tshul dang mthun par chos thams cad mngon par rdzogs par sangs rgyas te ma dag pa dang / dri ma med pa ma yin pa dang / nyon mongs pa dang bcas</text></item>
<item><p>219b2</p><section>mdo sde</section><text>pa'i sems can gyi khams la rnam par gzigs nas sems can thams cad la rnam par rol pa zhes bya ba'i thugs rje chen po 'jug go /de bzhin gshegs pa ni/</text></item>
<item><p>219b3</p><section>mdo sde</section><text>thabs mkhas pas tshangs pa la gzhes te gsol ba ma btab par chos kyi 'khor lo mi bskor ro/ /de nas tshangs pa gtsug phud can tshangs pa brgya stong phrag brgyad kyis</text></item>
<item><p>219b4</p><section>mdo sde</section><text>yongs su bskor te mdun du bdar nas lhan cig tu tshangs pa'i 'jig rten nas mi snang bar gyur te de bzhin gshegs pa'i spyan sngar 'dug nas des de bzhin gshegs</text></item>
<item><p>219b5</p><section>mdo sde</section><text>pa'i zhabs gnyis la gtugs te chos kyi 'khor lo bskor ba'i slad du bcom ldan 'das kyis chos bshad du gsol/ /bde bar gshegs pas chos bshad du</text></item>
<item><p>219b6</p><section>mdo sde</section><text>gsol zhes de bzhin gshegs pa la gsol ba btab bo/ /de'i tshe tshangs pa gtsug phud can gyis de bzhin gshegs pa la tshigs su bcad pas kyang gsol to/ /khyod kyi</text></item>
<item><p>219b7</p><section>mdo sde</section><text>chos ni zhi zhing rab zhi la/ /dag cing rnam dag dri med 'od gsal te/ /brjod med sgra med yi ge med 'phags par/ /sangs rgyas ye shes kyis ni thugs su chud/ /yun</text></item>
<item><p>220a1</p><section>mdo sde</section><text>ring gnyid log gti mug rgyags pas bsgribs/ /nor pa'i sems can sad par mdzad don du/ /de skad khyod kyis bskal pa bye bar ni/ /</text></item>
<item><p>220a2</p><section>mdo sde</section><text>brtul zhugs dka' thub shin tu dka' ba spyad/ /gang dag sngon gyi rgyal ba'i rgyus lhags pa/ /de dag chos mchog 'di ni rtogs 'gyur te/ /'di na sems dge bsam</text></item>
<item><p>220a3</p><section>mdo sde</section><text>pa mang mchis kyi/ /de bzhin gshegs pas chos rab 'khor lo bskor/ /khyod kyis bdud 'khor shin tu tshar bcad de/ /khyod kyis bdud rtsi'i sgo ni rab tu phye/ /ded</text></item>
<item><p>220a4</p><section>mdo sde</section><text>dpon chen po lam log 'khyams pa yi/ /sems can dag ni 'phags pa'i lam du khrid/ /khyod kyi sangs rgyas thugs rje bla na med/ /'gro la phan par bsam</text></item>
<item><p>220a5</p><section>mdo sde</section><text>gyis mi khyab 'jug /ston pa khyod la bdag ni gsol 'debs kyi/ /chos mchog 'khor lo rab tu bskor du gsol/ /ji ltar rgyal ba 'khor ba 'jig gis</text></item>
<item><p>220a6</p><section>mdo sde</section><text>bskor/ /ji ltar gser thub rgyal bas bskor ba dang / /bde gshegs 'od srung gis kyang bskor ba ltar/ /bcom ldan 'das kyang chos kyi 'khor lo bskor/ /mi</text></item>
<item><p>220a7</p><section>mdo sde</section><text>ltar sprin gyi chu yis tshim ba gyis te/ /de yis lo thog sman rnams bskyed pa ltar/ /thugs rje'i sprin gyis 'jig rten khyab mdzad de/ /de bzhin gshegs pa khyod</text></item>
<item><p>220b1</p><section>mdo sde</section><text>kyis chos char phob/ /rnam par 'dren mchog gang zhig skyes ma thag /'gro ba thar par mdzad slad sgra phyung ba/ /de dus deng lags lha mi skom pa rnams/ /chos chen chu</text></item>
<item><p>220b2</p><section>mdo sde</section><text>yis skom pa bsal du gsol/ /rigs kyi bu/ de ltar de bzhin gshegs pas tshangs pa gtsug phud can gyis gsol ba btab par mkhyen nas nyid kyis thugs rje</text></item>
<item><p>220b3</p><section>mdo sde</section><text>chen po ma btang bas grong khyer wA ra NA si drang srong lhung ba ri dwags kyi nags su dge sbyong dang / bram ze'am/ lha'am/ bdud dam/ tshangs pa'am/ gang gis kyang</text></item>
<item><p>220b4</p><section>mdo sde</section><text>'jig rten du chos dang mthun par ma bskor ba'i chos kyi 'khor lo bla na med pa bskor te/ der mi rtag pa'i sgras stong gsum gyi stong chen po'i 'jig rten gyi khams go</text></item>
<item><p>220b5</p><section>mdo sde</section><text>bar byas so/ /kau N+Di n+yas kyang thog mar chos kun tu shes so/ /de nas de'i tshe ched du brjod pa 'di ched du brjod do/ /brjod du med cing zab pa ste/ /yi ge med cing nges</text></item>
<item><p>220b6</p><section>mdo sde</section><text>pa'i don/ /kau N+Di n+yas ni 'di shes pas/ /nga yi 'bad pa don med min/ /de bzhin gshegs pas chos kyi 'khor lo bskor bas sems can grangs med dpag tu</text></item>
<item><p>220b7</p><section>mdo sde</section><text>med pa dag btul bar gyur to/ /de bzhin gshegs pa thugs rje chen pos rnam par rol par rig nas sems can tshad med/ /grangs med pa dag gis byang chub tu</text></item>
<item><p>221a1</p><section>mdo sde</section><text>sems bskyed par gyur to/ /rigs kyi bu/ sangs rgyas bcom ldan 'das kyi thugs rje chen po rnam pa bcu drug po 'di ni/ lhun gyis 'grub</text></item>
<item><p>221a2</p><section>mdo sde</section><text>par rtag tu 'jug pa ste/ yang gtang bar bya ba ma yin no/ /thugs rje chen po de dang ldan pas de bzhin gshegs pa sems can re re'i ched du'ang bskal pa gang+gA'i</text></item>
<item><p>221a3</p><section>mdo sde</section><text>klung gi bye ma snyed du sems can dmyal ba chen po rnams su gnas par spro ste/ gal te sems can de dag 'phags pa'i chos 'dul ba la 'dul bar 'gyur ba lta</text></item>
<item><p>221a4</p><section>mdo sde</section><text>na/ de bzhin gshegs pa'ang yongs su mi skyo zhing / thugs rje chen po de'ang yongs su mi nyams so/ /de ltar sems can rnams la sangs rgyas bcom ldan 'das</text></item>
<item><p>221a5</p><section>mdo sde</section><text>rnams kyi thugs rje chen po bsam gyis mi khyab pa 'jug go /nyan thos dang rang sangs rgyas rnams kyi snying rje ni/ pags pa'i rnam pa lta bu'o/ /byang chub sems dpa' rnams</text></item>
<item><p>221a6</p><section>mdo sde</section><text>kyi snying rje ni/ sha'i rnam pa lta bu'o/ /sangs rgyas bcom ldan 'das rnams kyi thugs rje chen po ni/ rus pa dang / rkang gi rnam pa lta bu'o/ /nyan thos rnams kyi snying</text></item>
<item><p>221a7</p><section>mdo sde</section><text>rje ni| sangs rgyas kyi ye shes la rjes su yi rang ba'o/ /byang chub sems dpa' rnams kyi snying rje ni/ byang chub kyi sems yang dag par 'dzin du 'jug pa'o/ /sangs</text></item>
<item><p>221b1</p><section>mdo sde</section><text>rgyas bcom ldan 'das rnams kyi thugs rje chen po ni/ byang chub tu lung ston par byed pa'o/ /nyan thos rnams kyi snying rje ni/ byams pa la ltos pa'o/ /byang chub sems dpa'</text></item>
<item><p>221b2</p><section>mdo sde</section><text>rnams kyi snying rje ni/ sems can yongs su smin pa la ltos pa'o/ /sangs rgyas bcom ldan 'das rnams kyi thugs rje chen po ni/ shin tu yongs su smin par bya ba la ltos</text></item>
<item><p>221b3</p><section>mdo sde</section><text>ba'o| |nyan thos rnams kyi snying rje chen po ni/ rtsom pas yongs su skyo ba'o/ /byang chub sems dpa' rnams kyi snying rje ni/ rtsom pa nyams 'og tu tshud par byed ba'o/ /</text></item>
<item><p>221b4</p><section>mdo sde</section><text>sangs rgyas bcom ldan 'das rnams kyi thugs rje chen po ni/ rtsom pa thams cad nyams 'og tu tshud par byed pa'o/ /rigs kyi bu/ de ltar na/ sangs rgyas bcom</text></item>
<item><p>221b5</p><section>mdo sde</section><text>ldan 'das rnams kyi thugs rje chen po ni/ mchog yin te/ gang gi phyir sangs rgyas kyi 'dul ba'i ched du bskal ba'am/ bskal pa brgya'am/ bskal pa stong ngam/</text></item>
<item><p>221b6</p><section>mdo sde</section><text>bskal pa brgya phrag stong du gnas kyang de srid shin tu yongs su mya ngan las 'da' bas yongs su mya ngan las mi 'da'o/ /rigs kyi bu/ khyod kyis rnam grangs 'dis kyang</text></item>
<item><p>221b7</p><section>mdo sde</section><text>'di ltar rig par bya'o/ /rigs kyi bu/ sngon byung ba 'das pa'i dus na bskal ba grangs med pa pas kyang ches grangs med par gyur ba de'i tshe de'i dus na dri mchog gi</text></item>
<item><p>222a1</p><section>mdo sde</section><text>bskal ba la 'jig rten gyi khams dri ldan du de bzhin gshegs pa dgra bcom pa yang dag par rdzogs pa'i sangs rgyas tsan+dan khyim zhes bya</text></item>
<item><p>222a2</p><section>mdo sde</section><text>ba rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa sangs</text></item>
<item><p>222a3</p><section>mdo sde</section><text>rgyas bcom ldan 'das 'jig rten du byung ngo / /bcom ldan 'das tsan+dan khyim de bzhin gshegs pa de'i tshe'i tshad ni/ lo brgyad khri bzhi stong phrag bcu drug thub</text></item>
<item><p>222a4</p><section>mdo sde</section><text>par gyur to/ /de'i nyan thos kyi 'dus pa ni/ nyan thos brgyad cu rtsa bzhi phrag bcu drug go /bcom ldan 'das tsan+dan khyim de bzhin gshegs pa de'i spu'i khung bu</text></item>
<item><p>222a5</p><section>mdo sde</section><text>gcig nas dri'i ngad byung ba gang yin pa des stong gsum gyi stong chen po'i 'jig rten gyi khams der dri zhim po'i dir byed do/ /'jig rten gyi khams de ni dring ba</text></item>
<item><p>222a6</p><section>mdo sde</section><text>'byung ba med do/ /yang 'jig rten gyi khams de na rtsig pa dang / shing dang / ri dang / gzugs su snang ba rnams de bzhin gshegs pa'i dri des yongs su bsgos</text></item>
<item><p>222a7</p><section>mdo sde</section><text>par gyur te/ des na 'jig rten gyi khams de dri ldan zhes bya'o/ /sems can gang dag 'jig rten gyi khams der skyes par gyur pa de dag thams cad de bzhin</text></item>
<item><p>222b1</p><section>mdo sde</section><text>gshegs pa'i dri des lus dang / ngag dang / yid kyi spyod pa kha na ma tho ba med par gyur to/ /sems can gang dag bcom ldan 'das de'i bstan pa la rab tu byung ba</text></item>
<item><p>222b2</p><section>mdo sde</section><text>de dag kyang dri de snams pas bsam gtan bzhi dag bskyed par gyur to/ /'jig rten gyi khams der sangs rgyas stong phrag bcu gcig car byung bar gyur te/ thams cad</text></item>
<item><p>222b3</p><section>mdo sde</section><text>kyang 'di ltar tsan+dan khyim zhes bya bar ming mthun par gyur to/ /des na bskal pa de dri mchog ces bya'o/ /bcom ldan 'das tsan+dan khyim de bzhin gshegs pa de sangs</text></item>
<item><p>222b4</p><section>mdo sde</section><text>rgyas kyi mdzad pa mdzad nas yongs su mya ngan las 'das pa'i dus kyi tshe sems can sangs rgyas kyis 'dul ba gang zhig ngas gdul bar bya zhes sems can gyi khams</text></item>
<item><p>222b5</p><section>mdo sde</section><text>la rnam par gzigs nas des lha'i spyan rnam par dag pa mi'i las 'das pas 'du shes med 'du shes med 'du shes med min gyi lha'i nang na sems can sngon dge ba'i rtsa ba bskyed</text></item>
<item><p>222b6</p><section>mdo sde</section><text>pa rgya chen po la mos pa/ sangs rgyas kyis 'dul ba gcig cig der bskal pa stong phrag brgyad cu rtsa bzhir gnas nas de nas shi 'phos te mi rnams dang skal ba mnyam</text></item>
<item><p>222b7</p><section>mdo sde</section><text>par skye zhing / gal te 'dod pa rnams la ma rtses par theg pa chen po'i bsngags pa thos pa lta na/ bla na med pa yang dag par rdzogs pa'i byang chub tu sems bskyed par</text></item>
<item><p>223a1</p><section>mdo sde</section><text>'gyur| bla na med pa yang dag par rdzogs pa'i byang chub las phyir mi ldog par 'gyur ba zhig gzigs so/ /de nas bcom ldan 'das</text></item>
<item><p>223a2</p><section>mdo sde</section><text>tsan+dan khyim de bzhin gshegs pa de thabs mkhas pas thugs rje chen po mngon du mdzad nas dge slong rnams la bka' stsal pa/ dge slong dag /nga yongs su</text></item>
<item><p>223a3</p><section>mdo sde</section><text>mya ngan las 'da' ba'i dus la bab kyi/ deng yongs su mya ngan las 'da' bar bya'o/ /de nas bcom ldan 'das tsan+dan khyim de bzhin gshegs pas thugs rje</text></item>
<item><p>223a4</p><section>mdo sde</section><text>chen po la lta bas yongs su mi skyo ba zhes bya ba'i ting nge 'dzin la snyoms par zhugs nas yongs su mya ngan las 'da' ba bstan to/ /de yongs su mya ngan las</text></item>
<item><p>223a5</p><section>mdo sde</section><text>'das nas sku gdung ni/ rgyas par gyur to/ /de'i dam pa'i chos ni/ lo brgyad khri bzhi stong phrag brgyad du gnas par gyur to/ /de'i dam pa'i chos gnas pa'ang skye</text></item>
<item><p>223a6</p><section>mdo sde</section><text>bo mang pos thob par gyur to/ /de'i dam pa'i chos ltar bcos pa gang yang med par gyur to/ /bcom ldan 'das ting nge 'dzin gyi stobs bskyed pa dang / rdzu 'phrul</text></item>
<item><p>223a7</p><section>mdo sde</section><text>gyi byin gyi rlabs kyis bskal pa stong phrag brgyad cu rtsa bzhir sku mi snang bar gnas par gyur to/ /de ltar bskal pa stong phrag brgyad cu rtsa bzhi po de dag 'das nas sems</text></item>
<item><p>223b1</p><section>mdo sde</section><text>can de 'du shes med 'du shes med min skye mched kyi lha rnams kyi nang nas shi 'phos te mi'i 'jig rten du tshong dpon zhig gi rigs su skyes par gyur to/ /khye'u de gang gi</text></item>
<item><p>223b2</p><section>mdo sde</section><text>tshe lo brgyad lon par gyur pa de'i tshe bcom ldan 'das tsan+dan khyim de bzhin gshegs pa de bskal pa stong phrag brgyad cu rtsa bzhi 'das nas ting nge 'dzin de las gzhengs</text></item>
<item><p>223b3</p><section>mdo sde</section><text>te| khye'u de'i mdun du sangs rgyas kyi kha dog dang / gzugs kyis bzhugs nas khye'u de ma gtogs par gzhan gang gis kyang de ma mthong ste/ des ci nas kyang khye'u</text></item>
<item><p>223b4</p><section>mdo sde</section><text>de sems thag pa nas bla na med pa yang dag par rdzogs pa'i byang chub tu sems bskyed de/ bla na med pa yang dag par rdzogs pa'i byang chub las phyir mi ldog par 'gyur</text></item>
<item><p>223b5</p><section>mdo sde</section><text>ba de ltar theg pa chen po 'di las brtsams te khye'u de la chos bstan to/ /'dod pa'i nyes pa'i gtam yang yang dag par bshad do/ /bcom ldan 'das des de lhag</text></item>
<item><p>223b6</p><section>mdo sde</section><text>pa'i bsam pa phun sum tshogs par rig nas lha'i bu dag khye'u 'di bskal pa grangs med pa brgya stong phrag bdun cu rtsa gnyis na bla na med pa yang dag par rdzogs pa'i</text></item>
<item><p>223b7</p><section>mdo sde</section><text>byang chub tu mngon par rdzogs par 'tshang rgya ste/ de bzhin gshegs pa rin chen mchog ces bya bar 'jig rten du 'byung ngo / /zhes lung bstan to/ /de'i lung bstan</text></item>
<item><p>224a1</p><section>mdo sde</section><text>pa de ni/ khye'u de ma gtogs par mir gyur pa gang gis kyang ma thos so/ /lha'i bu snod du gyur pa stong phrag bcu gnyis kyis de'i lung</text></item>
<item><p>224a2</p><section>mdo sde</section><text>bstan pa de thos nas bla na med pa yang dag par rdzogs pa'i byang chub tu sems bskyed par gyur te/ 'di skad du gang gi tshe bcom ldan 'das rin chen mchog</text></item>
<item><p>224a3</p><section>mdo sde</section><text>de bzhin gshegs pa des byang chub brnyes par gyur pa de'i tshe bdag cag sangs rgyas kyi zhing der skye bar shog cig /ces smon lam yang btab bo/ /bcom ldan</text></item>
<item><p>224a4</p><section>mdo sde</section><text>'das de dag thams cad sangs rgyas kyi zhing der skye bar bya ba'i phyir de bzhin gshegs pa rin chen mchog de khyod la bla na med pa yang dag par rdzogs pa'i</text></item>
<item><p>224a5</p><section>mdo sde</section><text>byang chub tu lung ston par 'gyur ro/ /zhes lung bstan to/ /de nas bcom ldan 'das tsan+dan khyim de bzhin gshegs pa des byang chub sems dpa' de dag lung</text></item>
<item><p>224a6</p><section>mdo sde</section><text>bstan nas de'i 'og tu shin tu yongs su mya ngan las 'das pas yongs su mya ngan las 'das par gyur to/ /de'i sku gdung ni/ lha rnams kyis mchod par</text></item>
<item><p>224a7</p><section>mdo sde</section><text>gyur to| |rigs kyi bu/ sangs rgyas bcom ldan 'das rnams ni/ gang na nyan thos dang / rang sangs rgyas thams cad kyis med pa de lta bu'i thugs rje chen po</text></item>
<item><p>224b1</p><section>mdo sde</section><text>dang ldan no/ /rigs kyi bu/ de ltar sangs rgyas bcom ldan 'das rnams ji ltar sangs rgyas kyi rigs rgyun mi gcod pa de ltar gang dag sangs rgyas rnams la yon</text></item>
<item><p>224b2</p><section>mdo sde</section><text>'bul ba de dag gis dge ba'i rtsa ba de'ang yongs su mya ngan las ma 'das kyi bar du rgyun mi chad de/ rgyu chud mi za ba'i phyir ro/ /de bzhin gshegs pa'i thugs</text></item>
<item><p>224b3</p><section>mdo sde</section><text>rje chen po bstan pa 'di bshad pa na 'khor de las sems can gang+ga'i'i klung gi bye ma'i sum cha snyed kyis ni/ bla na med pa yang dag par rdzogs pa'i byang chub tu sems</text></item>
<item><p>224b4</p><section>mdo sde</section><text>bskyed par gyur to/ /byang chub sems dpa' gang+gA'i klung gi bye ma'i phyed snyed kyis ni/ rjes su mthun pa'i bzod pa thob par gyur to/ /byang chub sams dpa' gang+gA'i</text></item>
<item><p>224b5</p><section>mdo sde</section><text>klung gi bye ma snyed kyis ni/ snying rje chen po rnam pa bcu drug thob par gyur to/ /sangs rgyas kyi chos thams cad dbang bskur ba dang ldan pa'i chos kyi bzod pa'ang</text></item>
<item><p>224b6</p><section>mdo sde</section><text>thob par gyur to/ /de nas thams cad dang ldan pa'i 'khor de bstan pa 'di thos nas tshim zhing mgu la yid rangs shing rab tu dga' ste/ dga' ba dang / yid</text></item>
<item><p>224b7</p><section>mdo sde</section><text>bde ba skyes nas bcom ldan 'das la legs so/ /zhes bya ba gsol te lha dang / mi'i mchod pas bcom ldan 'das la mchod do/ /bam po bzhi</text></item>
<item><p>225a1</p><section>mdo sde</section><text>pa| de nas bcom ldan 'das kyis yang byang chub sems dpa' gzungs kyi dbang phyug gi rgyal po la bka' stsal pa/ rigs kyi bu/ de la</text></item>
<item><p>225a2</p><section>mdo sde</section><text>de bzhin gshegs pa'i las gang zhe na/ rigs kyi bu/ de bzhin gshegs pa'i las ni/ sum cu rtsa gnyis po 'di dag go /sum cu rtsa gnyis gang zhe na/ rigs</text></item>
<item><p>225a3</p><section>mdo sde</section><text>kyi bu| 'di la de bzhin gshegs pas ye shes bla na med pas gnas la'ang gnas su yang dag pa ji lta ba bzhin du rab tu mkhyen to/ /gnas ma yin pa la'ang</text></item>
<item><p>225a4</p><section>mdo sde</section><text>gnas ma yin par yang dag pa ji lta ba bzhin du rab tu mkhyen to/ /rigs kyi bu/ de la gnas ni/ gang / gnas ma yin pa ni/ gang zhe na/ rigs kyi bu/ 'di</text></item>
<item><p>225a5</p><section>mdo sde</section><text>ni| gnas ma yin zhing go skabs med de/ gang lus kyis nyes par spyad pa dang / dag gis nyes par spyad pa dang / yid kyis nyes bar spyad pa'i rnam par</text></item>
<item><p>225a6</p><section>mdo sde</section><text>smin pa 'dod pa dang / sdug pa dang / dga' ba dang / yid du 'ong bar 'gyur ba 'di ni/ gnas med do/ /'di ni/ gnas yin zhing go skabs yod pa ste/ gang</text></item>
<item><p>225a7</p><section>mdo sde</section><text>lus kyis legs par spyad pa dang / ngag gis legs par spyad pa dang / yid kyis legs par spyad pa'i rnam par smin pa 'dod pa dang / sdug pa dang / dga'</text></item>
<item><p>225b1</p><section>mdo sde</section><text>ba dang / yid du 'ong bar 'gyur ba 'di ni/ gnas yin no/ /rigs kyi bu/ gnas ma yin zhing go skabs med de/ gang ser snas longs spyod chen po mngon par</text></item>
<item><p>225b2</p><section>mdo sde</section><text>'grub pa dang / 'chal pa'i tshul khrims kyis lha dang mir skye ba dang / gnod sems kyis mdzes par 'gyur ba dang / le los mngon par rtogs pa thob pa dang / sems</text></item>
<item><p>225b3</p><section>mdo sde</section><text>rnam par g.yeng pas nges par gyur pa la 'jug pa dang / gang 'chal ba'i shes rab kyis bag chags kyi mtshams sbyor ba legs par 'joms par 'gyur ba ni/</text></item>
<item><p>225b4</p><section>mdo sde</section><text>gnas ma yin zhing go skabs med de/ de ni/ gnas ma yin no/ /'di ni/ gnas yin zhing go skabs yod pa ste/ gang sbyin pas longs spyod chen po mngon par 'grub</text></item>
<item><p>225b5</p><section>mdo sde</section><text>pa dang / tshul khrims kyis lha dang mir skye ba dang / bzod pas mdzes par 'gyur ba dang / brtson 'grub kyis mngon par rtogs pa thob pa dang / bsam gtan</text></item>
<item><p>225b6</p><section>mdo sde</section><text>gyis nges par gyur pa la 'jug pa dang / gang shes rab kyis bag chags kyi mtshams sbyor ba thams cad legs par 'joms pa 'di ni/ gnas yin zhing go skabs</text></item>
<item><p>225b7</p><section>mdo sde</section><text>yod do/ /gnas ma yin zhing go skabs med de/ gang mtshams med pa byed pa sems gnas par 'gyur ba 'di ni/ gnas med do/ /gang tshul khrims rnam par</text></item>
<item><p>226a1</p><section>mdo sde</section><text>dag pa'i sems gnas par 'gyur ba 'di ni/ gnas yin zhing go skabs yod do/ /gnas ma yin zhing go skabs med do/ gang</text></item>
<item><p>226a2</p><section>mdo sde</section><text>dmigs pa can gyis rjes su mthun pa'i bzod pa thob par 'gyur ba de ni/ gnas med do/ /gang stong pa nyid la mos pas bzod pa thob par 'gyur ba 'di ni/</text></item>
<item><p>226a3</p><section>mdo sde</section><text>gnas yin zhing go skabs yod do/ /gnas ma yin zhing go skabs med de/ gang 'gyod pa la rab tu gnas bas sems shin tu sbyangs par 'gyur ba 'di ni/</text></item>
<item><p>226a4</p><section>mdo sde</section><text>gnas med do/ /gang kun nas ldang ba med pa'i sems shin tu sbyangs par 'gyur ba 'di ni/ gnas yin zhing go skabs yod do/ /gnas ma yin zhing go skabs</text></item>
<item><p>226a5</p><section>mdo sde</section><text>med de/ gang bud med lus de nyid kyis 'khor los bsgyur pa'i rgyal po'am/ brgya byin nam/ tshangs pa'am/ sangs rgyas su 'jig rten du 'byung ba 'di ni/</text></item>
<item><p>226a6</p><section>mdo sde</section><text>gnas med do/ /'di ni/ gnas yin zhing go skabs yod de/ gang bud med kyi lus brjes nas 'khor los bsgyur ba'i rgyal po'am/ brgya byin nam/ tshangs</text></item>
<item><p>226a7</p><section>mdo sde</section><text>pa'am| sangs rgyas su 'jig rten du 'byung ba 'di ni/ gnas yin no/ /gnas ma yin zhing go skabs med de/ gang 'khor los bsgyur ba'i rgyal po mi mnyam</text></item>
<item><p>226b1</p><section>mdo sde</section><text>pas rgyal srid byed pa 'di ni/ gnas med do/ /gang mnyam pas byed pa 'di ni/ gnas yin zhing go skabs yod do/ /gnas ma yin zhing go skabs med de/ gang byang</text></item>
<item><p>226b2</p><section>mdo sde</section><text>gi sgra mi snyan gyi mi log par ltung bar 'gro ba 'di ni/ gnas med do/ /bde 'gror 'gro ba ni/ gnas yin zhing go skabs yod do/ /gnas ma yin zhing go skabs</text></item>
<item><p>226b3</p><section>mdo sde</section><text>med de/ gang srog gcod pa'i skyes bu gang zag srog gcod pa'i rgyus tshe ring bar 'gyur ba nas log par lta ba dag log par lta ba can log pa'i las yang dag par</text></item>
<item><p>226b4</p><section>mdo sde</section><text>blangs pa'i rgyas 'phags pa'i lam thob par 'gyur ba'i bar 'di ni/ gnas med do/ /'di ni/ gnas yin zhing go skabs yod de/ gang srog gcod pa spangs pa'i</text></item>
<item><p>226b5</p><section>mdo sde</section><text>rgyus tshe ring par 'gyur ba nas yang dag par lta ba 'phags pa'i lam thob par 'gyur ba'i bar 'di ni/ gnas yin no/ /gnas ma yin zhing go skabs med de/ gang brgyad</text></item>
<item><p>226b6</p><section>mdo sde</section><text>pa 'bras bu ma thob par ldang ba 'di ni/ gnas med do/ /gang 'bras bu thob nas ldang ba 'di ni/ gnas yin zhing go skabs yod do/ /gnas ma yin zhing go skabs</text></item>
<item><p>226b7</p><section>mdo sde</section><text>med do/ gang rgyun du zhugs pa srid pa brgyad pa mngon par 'grub pa 'di ni/ gnas med do/ /gang re ltar thogs kyang srid pa bdun du 'gyur ba 'di ni/ gnas yin</text></item>
<item><p>227a1</p><section>mdo sde</section><text>no/ /gnas ma yin zhing go skabs med de/ gang lan gcig phyir 'od ba srid pa gnyis pa mngon par 'grub pa 'di ni/ gnas med do/ /</text></item>
<item><p>227a2</p><section>mdo sde</section><text>gang lan gcig phyir 'ong ba 'jig rten 'dir 'ongs nas sdug bsngal mthar 'byin par byed pa 'di ni/ gnas yin zhing go skabs yod do/ /gnas ma yin</text></item>
<item><p>227a3</p><section>mdo sde</section><text>zhing go skabs med de/ gang phyir mi 'ong ba 'jig rten 'dir 'ong ba 'di ni/ gnas med do/ /gang de nyid du yongs su mya ngan las 'da' ba 'di ni/ gnas</text></item>
<item><p>227a4</p><section>mdo sde</section><text>yin zhing go skabs yod do/ /gnas ma yin zhing go skabs med de/ gang dgra bcom pa nyid mtshams sbyor bar 'gyur ba 'di ni/ gnas med do/ /gang dgra</text></item>
<item><p>227a5</p><section>mdo sde</section><text>bcom pa la nyid mtshams sbyor ba med pa 'di ni/ gnas yin zhing go skabs yod do/ /gnas ma yin zhing go skabs med de/ gang 'phags pa'i gang zag</text></item>
<item><p>227a6</p><section>mdo sde</section><text>ston pa gzhan gyi lung nod pa 'di ni/ gnas med do/ /gang lha gzhan med pa 'di ni/ gnas yin no/ /gnas ma yin zhing go skabs med de/ gang mi skye</text></item>
<item><p>227a7</p><section>mdo sde</section><text>ba'i chos la bzod pa rab tu thob pa'i byang chub sems dpa' phyir ldog par 'gyur ba 'di ni/ gnas med do/ /gang byang chub mngon par rdzogs par 'tshang rgya ba 'di</text></item>
<item><p>227b1</p><section>mdo sde</section><text>ni/ gnas yin no/ /gnas ma yin zhing go skabs med de/ gang byang chub sems dpa' byang chub kyi snying po la 'dug nas mngon par rdzogs par sangs ma rgyas par ldang ba</text></item>
<item><p>227b2</p><section>mdo sde</section><text>'di ni/ gnas med do/ /gang byang chub mngon par rdzogs par sangs rgyas nas ldang ba 'di ni/ gnas yin no/ /gnas ma yin zhing go skabs med de/ gang de bzhin</text></item>
<item><p>227b3</p><section>mdo sde</section><text>gshegs pa la bag chags kyi mtshams sbyor ba snang ba 'di gnas med do/ /gang de bzhin gshegs pa bag chags kyi mtshams sbyor ba thams cad legs par bcom</text></item>
<item><p>227b4</p><section>mdo sde</section><text>pa 'di ni/ gnas yin zhing go skabs yod do/ /gnas ma yin te/ gang de bzhin gshegs pa'i ye shes thogs par 'gyur ba 'di ni/ gnas med do/ /gang</text></item>
<item><p>227b5</p><section>mdo sde</section><text>de bzhin gshegs pa'i ye shes thogs pa med pa 'di ni/ gnas yin no/ /gnas ma yin zhing go skabs med de/ gang de bzhin gshegs pa'i spyi gtsug mthong bar</text></item>
<item><p>227b6</p><section>mdo sde</section><text>'gyur ba 'di ni/ gnas med do/ /gang de bzhin gshegs pa'i spyi gtsug bltar mi mthong ba 'di ni/ gnas yin no/ /gnas ma yin zhing go skabs med de/ gang</text></item>
<item><p>227b7</p><section>mdo sde</section><text>sangs rgyas kyi mthu ma gtogs par de bzhin gshegs pa'i sems kyi rgyu ba shes pa 'di ni/ gnas med do/ /gang mi shes pa 'di ni/ gnas yin no/ /gnas ma</text></item>
<item><p>228a1</p><section>mdo sde</section><text>yin te/ gang de bzhin gshegs pa la sems mnyam par ma bzhag pa dmigs pa 'di ni/ gnas med do/ /gang de bzhin gshegs</text></item>
<item><p>228a2</p><section>mdo sde</section><text>pa rtag tu mnyam par bzhag pa 'di ni/ gnas yin no/ /'di ni/ gnas ma yin te/ gang de bzhin gshegs pa la log pa'i tshig 'byung ba 'di ni/ gnas</text></item>
<item><p>228a3</p><section>mdo sde</section><text>med do| |gang bden pa'i tshig 'byung ba 'di ni/ gnas yin no/ /rigs kyi bu/ gnas ma yin zhing go skabs med de/ de bzhin gshegs pa la 'khrul pa</text></item>
<item><p>228a4</p><section>mdo sde</section><text>dmigs pa 'di ni/ gnas med do/ /'di ni/ gnas yin zhing go skabs yod de/ gang de bzhin gshegs pa la 'khrul pa med pa 'di ni/ gnas yin</text></item>
<item><p>228a5</p><section>mdo sde</section><text>no| |rigs kyi bu/ de ltar gang de bzhin gshegs pa'i gnas dang / gnas ma yin pa mkhyen pa'i stobs de yi ge rnams kyis tshad bstan du med de/ yang dag</text></item>
<item><p>228a6</p><section>mdo sde</section><text>pa'o| |de kho na'o/ /gzhan ma yin pa nyid do/ /de la 'di skad ces bya'o/ /sa kun 'grum par 'gyur yang srid/ /nam mkha' g.yo bar 'gyur srid kyi/ /sangs rgyas</text></item>
<item><p>228a7</p><section>mdo sde</section><text>gnas min bshad pa ni/ /gnas su 'gyur ba mi srid do/ /skyes bus kha dog lnga can du/ /nam mkha' gzugs su byed kyang srid/ /sangs rgyas gnas min bshad</text></item>
<item><p>228b1</p><section>mdo sde</section><text>pa ni| gnas su 'gyur ba mi srid do/ /tha ma dang ni 'bring dang mchog /gang dag sangs rgyas gnas bshad pa/ /de kun de bzhin bshad pa ste/ /gzhan du 'gyur ba</text></item>
<item><p>228b2</p><section>mdo sde</section><text>yod ma yin/ /tha ma dang ni 'bring dang mchog /gang dag gnas min bshad pa yang / /de kun de bzhin bshad pa ste/ /gzhan du 'gyur ba yod ma yin/ /gnas</text></item>
<item><p>228b3</p><section>mdo sde</section><text>dang gnas min rab shes pa/ /sems can bsam pa ji bzhin du/ /des ni phyad par yang dag dang / /chos kyang srog chags rnams la bshad/ /dge sbyong dang ni bram ze</text></item>
<item><p>228b4</p><section>mdo sde</section><text>gzhan| |gang du thams cad rgyug byed cing / /gnas dang gnas min ma shes pa/ /sangs rgyas la ni de med do/ /gnas gang dang ni ldan pas na/ /sems can thar byed</text></item>
<item><p>228b5</p><section>mdo sde</section><text>dpung 'gyur ba/ /yon tan kun ldan sangs rgyas kyis/ /de ni yang dag rab tu bshad/ /sems can gang dag snod min gang / /de la sangs rgyas btang snyoms mdzad/ /</text></item>
<item><p>228b6</p><section>mdo sde</section><text>gang gi dus na 'grol 'gyur ba/ /de yi dus la rab tu gzhes/ /gang gis sems can thar byed pa/ /kha na ma tho med pa'i las/ /sangs rgyas blo mchog ldan pa yin//</text></item>
<item><p>228b7</p><section>mdo sde</section><text>'phrin las dang po 'di yin no/ /gnas dang gnas min bshad pa ni/ /dpag tu med cing grangs med de/ /drang srong chen po'i stobs 'di ni/ /pha rol rgol pas thub par</text></item>
<item><p>229a1</p><section>mdo sde</section><text>dka'| |rigs kyi bu/ gzhan yang de bzhin gshegs pas 'das pa dang / ma 'ongs pa dang / da ltar byung ba'i las rnams dang / las len</text></item>
<item><p>229a2</p><section>mdo sde</section><text>pa rnams gnas dang / rgyu dang / dngos po dang / rnam par smin pa la mkhas pa yang dag pa ji lta ba bzhin rab tu mkhyen to/ /ji ltar rab tu mkhyen ce na/ rigs kyi</text></item>
<item><p>229a3</p><section>mdo sde</section><text>bu| 'di la 'das pa'i las len pa gang dge ba'i rgyu las byung ba/ mi dge ba dang bral ba gang ma 'ongs pa'i dus na dge ba'i rgyu las byung ba 'byin pa de de bzhin</text></item>
<item><p>229a4</p><section>mdo sde</section><text>gshegs pas rab tu mkhyen to/ /las len pa gang mi dge ba'i rgyu las byung ba/ dge ba dang bral ba gang ma 'ongs pa'i dus na mi dge ba'i rgyu las byung ba 'byin pa</text></item>
<item><p>229a5</p><section>mdo sde</section><text>de'ang de bzhin gshegs pas rab tu mkhyen to/ /las len pa gang ma 'ongs pa'i dus na dman pa la brten par 'gyur ba de'ang de bzhin gshegs pas yang</text></item>
<item><p>229a6</p><section>mdo sde</section><text>dag pa ji lta ba bzhin du rab tu mkhyen to/ /las len pa gang ma 'ongs pa'i dus na khyad par la brten par 'gyur ba de'ang de bzhin gshegs pas rab tu mkhyen to//</text></item>
<item><p>229a7</p><section>mdo sde</section><text>las len pa gang da ltar byung ba'i dus na dman pa la brten la ma 'ongs pa'i dus na khyad par la brten par 'gyur ba de'ang de bzhin gshegs pas rab tu mkhyen</text></item>
<item><p>229b1</p><section>mdo sde</section><text>to| |las len pa gang da ltar byung ba'i dus na khyad par la brten la ma 'ongs pa'i dus na dman pa la brten par 'gyur ba de'ang de bzhin gshegs pas rab tu mkhyen to/ /</text></item>
<item><p>229b2</p><section>mdo sde</section><text>las len pa gang da ltar byung ba'i dus na'ang dman pa la brten la ma 'ongs pa'i dus na'ang dman pa la brten par 'gyur ba de'ang de bzhin gshegs pas rab tu mkhyen</text></item>
<item><p>229b3</p><section>mdo sde</section><text>to| |las len pa gang da ltar byung ba'i dus na'ang khyad par la brten la ma 'ongs pa'i dus na'ang khyad par la brten par 'gyur ba de'ang de bzhin gshegs pas rab tu</text></item>
<item><p>229b4</p><section>mdo sde</section><text>mkhyen to/ /las len pa gang 'das pa na sbyor ba dman la de ma 'das pa'i dus na rgya che zhing sbyor ba rgya che bar 'gyur ba de'ang de bzhin gshegs pas rab tu mkhyen to/ /</text></item>
<item><p>229b5</p><section>mdo sde</section><text>las len pa gang rtsom pa chud la khyad par chen por 'gyur ba dang / las len pa gang rtsom pa chen por gyur la khyad par chung dur 'gyur ba dang / las len pa gang</text></item>
<item><p>229b6</p><section>mdo sde</section><text>nyan thos nyid kyi rgyu 'byin pa de'ang de bzhin gshegs pas rab tu mkhyen to/ /las len pa gang rang sangs rgyas nyid kyi rgyu 'byin pa de'ang de bzhin gshegs pas rab</text></item>
<item><p>229b7</p><section>mdo sde</section><text>tu mkhyen to/ /las len pa gang sangs rgyas nyid kyi rgyu 'byin pa de'ang de bzhin gshegs pas rab tu mkhyen to/ /las len pa gang da ltar byung ba na sdug bsngal la</text></item>
<item><p>230a1</p><section>mdo sde</section><text>ma 'ongs pa na rnam par smin pa bde bar 'gyur ba dang / las len pa gang de ltar byung ba na bde la ma 'ongs pa na rnam par smin pa sdug</text></item>
<item><p>230a2</p><section>mdo sde</section><text>bsngal par 'gyur ba dang / las len pa gang da ltar byung ba na sdug bsngal la ma 'ongs pa na'ang rnam par smin pa sdug bsngal bar 'gyur ba dang / las len</text></item>
<item><p>230a3</p><section>mdo sde</section><text>pa gang da ltar byung ba na'ang bde la ma 'ongs pa na'ang rnam par smin pa bde bar 'gyur ba de'ang de bzhin gshegs pas rab tu mkhyen to/ /rigs kyi bu/ de ltar</text></item>
<item><p>230a4</p><section>mdo sde</section><text>na| 'das pa dang / ma 'ongs pa dang / da ltar byung ba'i sems can rnams kyi las gang yin pa dang / rkyen gang yin pa dang / rnam par smin pa gang yin</text></item>
<item><p>230a5</p><section>mdo sde</section><text>pa de de bzhin gshegs pas de kho na dang / gzhan ma yin pa la brten par yang dag pa ji lta ba bzhin du rab tu mkhyen to/ /mkhyen nas kyang de bzhin du chos</text></item>
<item><p>230a6</p><section>mdo sde</section><text>ston te/ 'di ni/ de bzhin gshegs pa'i de bzhin gshegs pa'i 'phrin las gnyis pa'o/ /de la 'di skad ces bya'o/ /de bzhin gshegs pa rgyu la mkhas pa</text></item>
<item><p>230a7</p><section>mdo sde</section><text>ste| |las kyi rnam smin tshul mkhyen spyan dang ldan/ /dus gsum dag la chags pa mi mnga' ste/ /sems can kun gyi spyod pa rab tu mkhyen/ /rgyu ni gang zhig bde</text></item>
<item><p>230b1</p><section>mdo sde</section><text>bar 'gyur ba ste/ /lha dang mi yi rnam par smin ldan dang / /gang yang sdug bsngal dag tu 'gyur byed pa/ /de ni bde bar gshegs pas rab tu mkhyen/ /dge ba dang ni mi dge'i</text></item>
<item><p>230b2</p><section>mdo sde</section><text>las rnams kyi/ /rgyu dang rnam par smin pa cir 'gyur ba/ /de ni bde bar gshegs pas rab mkhyen te/ /nor bu rin chen phyag tu bzhag pa bzhin/ /las gang chung du'i rgyu las byung</text></item>
<item><p>230b3</p><section>mdo sde</section><text>gyur la/ /tshad med rgyu yang 'byin par 'gyur ba dang / /gang yang rgya che ba dang chung du yang / /de ni ji lta bzhin du sangs rgyas mkhyen/ /gang yang nyon thos kyi ni rgyu 'byin dang / /rkyen</text></item>
<item><p>230b4</p><section>mdo sde</section><text>gyi theg pa de bzhin 'byin pa dang / /gang yang rgyal ba'i rgyu ni 'byin 'gyur ba/ /de kun bde bar gshegs pas rab tu mkhyen/ /rgyu ni gang zhig sdug bsngal 'gyur byed la/ /de</text></item>
<item><p>230b5</p><section>mdo sde</section><text>yang bde ba dag tu 'gyur ba dang / /rgyu ni gang zhig bde bar 'gyur byed la/ /de yang sdug bsngal dag tu 'gyur ba dang / /rgyu ni bde la sdug bsngal gnas pa dang / /rgyu yang</text></item>
<item><p>230b6</p><section>mdo sde</section><text>bde la bde bar gnas pa dang / /las kyi ngo bo nyid kyi chos nyid ni/ /rgyu dang mthun par bde gshegs rab tu mkhyen/ /dus gsum dag tu sems can thams cad kyi/ /rgyu gang</text></item>
<item><p>230b7</p><section>mdo sde</section><text>las 'jug byed dang las kyang ni/ /gzhan ma yin par sangs rgyas ye shes kyis/ /de bzhin rgyal bas phyed par rab tu mkhyen/ /rigs kyi bu/ gzhan yang de bzhin gshegs</text></item>
<item><p>231a1</p><section>mdo sde</section><text>pas sems can gzhan rnams dang / gang zag gzhan dag gi mos pa du ma dang / mos pa sna tshogs yang dag pa ji lta ba bzhin du</text></item>
<item><p>231a2</p><section>mdo sde</section><text>rab tu mkhyen to/ /rigs kyi bu/ de bzhin gshegs pas sems can gzhan dag dang / gang zag gzhan rnams kyi mos pa du ma dang / mos pa sna tshogs yang</text></item>
<item><p>231a3</p><section>mdo sde</section><text>dag pa ji lta ba bzhin du ji ltar rab tu mkhyen ce na/ gang zag gang 'dod chags sa gnas shing zhe sdang la mos pa dang / gang zag gang zhe sdang la gnas shing</text></item>
<item><p>231a4</p><section>mdo sde</section><text>'dod chags la mos pa dang / gang zag gang gti mug la gnas shing 'dod chags dang / zhe sdang dang / gti mug la mos pa de'ang de bzhin gshegs</text></item>
<item><p>231a5</p><section>mdo sde</section><text>pas rab tu mkhyen to/ /gang zag gang dge ba la gnas shing dge ba la mos pa de'ang de bzhin gshegs pas rab tu mkhyen to/ /gang zag gang dag sbyor ba dman</text></item>
<item><p>231a6</p><section>mdo sde</section><text>zhing bsam pa rgya chen po la mos pa de dag kyang de bzhin gshegs pas rab tu mkhyen to/ /gang zag gang dag sbyor ba rgya chen zhing bsam pa dman pa la mos pa</text></item>
<item><p>231a7</p><section>mdo sde</section><text>de dag kyang de bzhin gshegs pas rab tu mkhyen to/ /mos pa gang gis sbyor ba dman zhing khyad par la ngas par 'gyur ba dang / mos pa gang gis sbyor ba khyad</text></item>
<item><p>231b1</p><section>mdo sde</section><text>par du 'phags shing dman pa la gnas par 'gyur ba dang / mos pa gang gis log pa nyid du nges la nges pa'i khams thob par 'gyur ba dang / mos pa gang gis ma</text></item>
<item><p>231b2</p><section>mdo sde</section><text>nges la yang dag pa nyid du nges pa'i khams thob par 'gyur ba dang / mos pa gang gis yang dag pa nyid du nges la rnam par grol ba thob par 'gyur ba de'ang de bzhin</text></item>
<item><p>231b3</p><section>mdo sde</section><text>gshegs pas yang dag pa ji lta ba bzhin du rab tu mkhyen to/ /mos pa gang gis 'dod pa'i khams las yang dag par 'da' bar 'gyur ba dang / mos pa gang gis</text></item>
<item><p>231b4</p><section>mdo sde</section><text>gzugs kyi khams las yang dag par 'da' bar 'gyur ba dang / mos pa gang gis khams gsum pa las yang dag par 'da' bar 'gyur ba de'ang de bzhin gshegs</text></item>
<item><p>231b5</p><section>mdo sde</section><text>pas rab tu mkhyen to/ /mos pa gang gis dman pa la brten cing khyad par gnon par 'gyur ba dang / mos pa gang gis khyad par du gyur nas kyang dman pa la gnas</text></item>
<item><p>231b6</p><section>mdo sde</section><text>par 'gyur ba de'ang de bzhin gshegs pas rab tu mkhyen to/ /mos pa gang gis skye ba tha dad pa dang / kha dog tha dad pa dang / yongs su longs spyod pa tha dad pa</text></item>
<item><p>231b7</p><section>mdo sde</section><text>yongs su 'dzin par 'gyur ba de'ang de bzhin gshegs pas rab tu mkhyen to/ /mos pa gang gis rtse mo las nyams par 'gyur ba dang / mos pa gang gis rnam par</text></item>
<item><p>232a1</p><section>mdo sde</section><text>grol ba thob par 'gyur ba de'ang de bzhin gshegs pas rab tu mkhyen to/ /mkhyen nas kyang de bzhin du chos ston te/ 'di ni/ de bzhin</text></item>
<item><p>232a2</p><section>mdo sde</section><text>gshegs pa'i de bzhin gshegs pa'i 'phrin las gsum pa'o/ /de la 'di skad ces bya'o/ /'jig rten mos pa sna tshogs mos pa du mar blo gros tshad med pa/ /de yi</text></item>
<item><p>232a3</p><section>mdo sde</section><text>mos pa de bzhin gshegs pas lhag ma ma lus mkhyen par gyur/ /'di na gang gis mos pa zhe sdang rgyus byung 'dod chags gnas pa dang / /zhe sdang gnas shing gti</text></item>
<item><p>232a4</p><section>mdo sde</section><text>mug mos pa sangs rgyas kyis ni rab tu mkhyen/ /gti mug gnas pa'i sems ni dge dang 'dod chags la yang 'jug pa dang / /de 'og gang 'jug pa dang sems can</text></item>
<item><p>232a5</p><section>mdo sde</section><text>sbyor ba dman la rgya chen mos/ /bsam pa rgya che ba dang gang dag sbyor ba rgya chen yod kyang ni/ /mos pa dman par gyur pa de yang bde bar gshegs pas rab tu mkhyen/ /mos</text></item>
<item><p>232a6</p><section>mdo sde</section><text>pa gang gis sems can sbyor ba dman la rgya cher 'gyur ba dang / /sems can blo gros rgya chen 'gyur la dman par 'gyur ba de yang mkhyen/ /log pa nyid du gang nges</text></item>
<item><p>232a7</p><section>mdo sde</section><text>pa yang yang dag nyid du nges 'gyur dang / /khams gsum pa las rnam par grol ba'i mos pa'ang sangs rgyas rab tu mkhyen/ /dus gsum thams cad dag gi sems can</text></item>
<item><p>232b1</p><section>mdo sde</section><text>kun gyi skye dang kha dog dang / /de bzhin yongs spyod tha dad pa dang rtse mo las ni nyams 'gyur dang / /gang yang rnam par grol bar 'gyur ba'i mos pa rgyal bas thams cad</text></item>
<item><p>232b2</p><section>mdo sde</section><text>mkhyen| |mkhyen nas chos ston mdzad pa 'di yong bde gshegs 'phrin las yin zhes gsungs/ /rigs kyi bu/ gzhan yang de bzhin gshegs pas khams du ma dang /</text></item>
<item><p>232b3</p><section>mdo sde</section><text>khams sna tshogs can gyi 'jig rten yang dag pa ji lta ba bzhin du rab tu mkhyen to/ /ji ltar rab tu mkhyen ce na/ khams gang gis 'jig rten bsod nams kyi 'du byed</text></item>
<item><p>232b4</p><section>mdo sde</section><text>gsog pa'i khams de'ang de bzhin gshegs pas yang dag pa ji lta ba bzhin du rab tu mkhyen to/ /khams gang gis bsod nams ma yin pa'i 'du byed gsog pa</text></item>
<item><p>232b5</p><section>mdo sde</section><text>de'ang de bzhin gshegs pas rab tu mkhyen to/ /khams gang gis mi g.yo ba'i 'du byed gsog pa de'ang de bzhin gshegs pas rab tu mkhyen to/ /khams gang gis</text></item>
<item><p>232b6</p><section>mdo sde</section><text>'byung ba'i khams su'ang 'jog par 'gyur ba de'ang de bzhin gshegs pas rab tu mkhyen to/ /gzhan yang de bzhin gshegs pas mig gi khams dang / gzugs kyi</text></item>
<item><p>232b7</p><section>mdo sde</section><text>khams dang / mig gi rnam par shes pa'i khams rab tu mkhyen to/ /ji ltar rab tu mkhyen ce na/ nang stong pa nyid dang / phyi stong pa nyid dang / phyi nang stong pa nyid du rab</text></item>
<item><p>233a1</p><section>mdo sde</section><text>tu mkhyen to/ /rna ba'i khams dang / sgra'i khams dang / rna ba'i rnam par shes pa'i khams rab tu mkhyen to/ /ji ltar rab tu mkhyen ce na /nang</text></item>
<item><p>233a2</p><section>mdo sde</section><text>stong pa nyid dang / phyi stong pa nyid dang / phyi nang stong pa nyid du rab tu mkhyen to/ /sna'i khams dang / dri'i khams dang / sna'i rnam par shes pa'i khams rab tu mkhyen</text></item>
<item><p>233a3</p><section>mdo sde</section><text>to| |ji ltar rab tu mkhyen ce na/ snang stong pa nyid dang / phyi stong pa nyid dang / phyi nang stong pa nyid du rab tu mkhyen to/ /lce'i khams dang / ro'i khams dang / lce'i</text></item>
<item><p>233a4</p><section>mdo sde</section><text>rnam par shes pa'i khams rab tu mkhyen to/ /ji ltar rab tu mkhyen ce na/ nang stong pa nyid dang / phyi stong pa nyid dang / phyi nang stong pa nyid du rab tu mkhyen to/ /lus kyi</text></item>
<item><p>233a5</p><section>mdo sde</section><text>khams dang / reg bya'i khams dang / lus kyi rnam par shes pa'i khams rab tu mkhyen to/ /ji ltar rab tu mkhyen ce na/ nang stong pa nyid dang / phyi stong pa nyid dang /</text></item>
<item><p>233a6</p><section>mdo sde</section><text>phyi nang stong pa nyid du rab tu mkhyen to/ /yid kyi khams dang / chos kyi khams dang / yid kyi rnam par shes pa'i khams rab tu mkhyen to/ /ji ltar rab tu mkhyen ce na/ nang</text></item>
<item><p>233a7</p><section>mdo sde</section><text>stong pa nyid dang / phyi stong pa nyid dang / phyi nang stong pa nyid du rab tu mkhyen to/ /sa'i khams dang / chu'i khams dang / me'i khams dang / rlung gi khams rab tu</text></item>
<item><p>233b1</p><section>mdo sde</section><text>mkhyen to/ /ji ltar rab tu mkhyen ce na/ nam mkha'i khams ji lta ba de bzhin du rab tu mkhyen to/ /'dod pa'i khams dang / gzugs kyi khams dang / gzugs med pa'i khams</text></item>
<item><p>233b2</p><section>mdo sde</section><text>rab tu mkhyen to/ /ji ltar rab tu mkhyen ce na/ kun tu rtog pa las byung bar rab tu mkhyen to/ /'dus byas kyi khams ni mngon par 'du byed pa'i mtshan nyid du rab tu mkhyen to/ /</text></item>
<item><p>233b3</p><section>mdo sde</section><text>'dus ma byas kyi khams ni mngon par 'du mi byed pa'i mtshan nyid du rab tu mkhyen to/ /kun nas nyon mongs pa'i khams ni glo bur gyi nyon mongs pa'i mtshan nyid du rab tu</text></item>
<item><p>233b4</p><section>mdo sde</section><text>mkhyen to/ /rnam par byang ba'i khams ni rang bzhin gyis 'od gsal ba'i mtshan nyid du rab tu mkhyen to/ /'khor ba'i khams ni tshul bzhin ma yin pa ma rig pa'i mtshan</text></item>
<item><p>233b5</p><section>mdo sde</section><text>nyid du rab tu mkhyen to/ /mya ngan las 'das pa'i dbyings ni tshul bzhin rig pa'i mtshan nyid du rab tu mkhyen to/ /de ltar na/ 'jig rten gnas pa'i khams gang yin</text></item>
<item><p>233b6</p><section>mdo sde</section><text>pa dang / rab tu gnas pa'i khams gang yin pa dang / rjes su khrid pa'i khams gang yin pa dang / thogs pa'i khams gang yin pa dang / sbyor ba'i khams gang yin</text></item>
<item><p>233b7</p><section>mdo sde</section><text>pa dang / bsam pa'i khams gang yin pa dang / nges par sems pa'i khams gang yin pa dang / rten pa'i khams gang yin pa de de bzhin gshegs pas rab</text></item>
<item><p>234a1</p><section>mdo sde</section><text>tu mkhyen te/ mkhyen nas kyang de bzhin du chos ston te/ 'di ni de bzhin gshegs pa'i de bzhin gshegs pa'i 'phrin las bzhi pa'o/ /de la 'di skad ces bya'o/ /mi yi seng+ge</text></item>
<item><p>234a2</p><section>mdo sde</section><text>khams rnams kun gyi tshul la mkhas/ /gang du gang gi khams ni ji 'dra 'jug pa dang / /khams gang dge brgya chen kun tu 'byung byed pa/ /de kun bde bar</text></item>
<item><p>234a3</p><section>mdo sde</section><text>gshegs pas ma lus rab mkhyen to/ /bsod nams bsod nams min dang mi g.yo rgyus byung myong / /gang gis 'byung ba thob par 'gyur bzhi pa'i khams/ /khams</text></item>
<item><p>234a4</p><section>mdo sde</section><text>gang gnas nas khams las rnam par grol 'gyur ba/ /khams de shes rab chen po bde bar gshegs pas mkhyen/ /mig gi khams dang de bzhin gzugs dang</text></item>
<item><p>234a5</p><section>mdo sde</section><text>yid kyi khams/ /rang bzhin stong par rgyal bas spyod pa'i bdag nyid mkhyen/ /de bzhin rna ba sna dang lce dang de bzhin lus/ /yid dang chos kyi khams kyang rtag tu</text></item>
<item><p>234a6</p><section>mdo sde</section><text>stong par mkhyen/ /chu dang me dang sa dang rlung gi khams 'di dag /nam mkha' mnyam par mi yi seng+ges rab tu mkhyen/ /'dod pa dang ni gzugs dang gzugs med</text></item>
<item><p>234a7</p><section>mdo sde</section><text>khams 'di dag /yongs su rtog las yang dag byung bar ma lus mkhyen/ /nyon mongs khams ni rgyal bas rang bzhin med par mkhyen/ /rnam byang rang bzhin 'dra bar</text></item>
<item><p>234b1</p><section>mdo sde</section><text>bde bar gshegs pas mkhyen/ /mi mkhas dag gis 'khor ba rtag tu 'dus byas dang / /mya ngan 'das pa gang la mtshan nyid gsum med dang / /khams gang mi dge</text></item>
<item><p>234b2</p><section>mdo sde</section><text>bas ni 'jug pa'i mtshan nyid dang / /gang yang dge bas 'jug pa thams cad gcod pa dang / /sna tshogs khams dang du ma'i khams can 'jig rten 'di/ /sangs</text></item>
<item><p>234b3</p><section>mdo sde</section><text>rgyas mkhyen kyang ngas mkhyen snyam du rlom sems med/ /nam mkha' ji lta bzhin du mtha' yas phyogs rnams kyi/ /khams rnams de bzhin mi yi seng+ges rab tu mkhyen/ /</text></item>
<item><p>234b4</p><section>mdo sde</section><text>rgyal ba'i ye shes dam pa de ni thug pa med/ /de yi mtha' ni 'gro ba rnams kyis shes mi nus/ /'di ni skyob pa rdul med rnams kyi 'phrin las bzhi/ /de yis sems can</text></item>
<item><p>234b5</p><section>mdo sde</section><text>'dul ba'i khams rnams cho ga mkhyen/ /gang dag las legs byas pas dul gyur de dag la/ /'khrul pa brgya lam na yang nam yang mi 'byung ngo / /rigs kyi bu/ gzhan</text></item>
<item><p>234b6</p><section>mdo sde</section><text>yang de bzhin gshegs pas sems can gzhan dag dang / gang zag gzhan rnams kyi dbang po'i rim pa yang dag pa ji lta ba bzhin du rab tu mkhyen to/ /rigs kyi bu/</text></item>
<item><p>234b7</p><section>mdo sde</section><text>de bzhin gshegs pas ji ltar sems can gzhan dag dang / gang zag gzhan rnams kyi dbang po'i rim pa yang dag pa ji lta ba bzhin du rab tu mkhyen ce na/ rigs</text></item>
<item><p>235a1</p><section>mdo sde</section><text>kyi bu| 'di la de bzhin gshegs pas sems can dbang po rtul po rnams kyang sems can dbang po rtul por yang dag pa ji lta ba bzhin</text></item>
<item><p>235a2</p><section>mdo sde</section><text>du rab tu mkhyen to/ /de bzhin du dbang po 'bring yang rab tu mkhyen to/ /dbang po rno ba'ang rab tu mkhyen to/ /dbang po khyad par du 'phags pa'ang rab tu mkhyen to/ /</text></item>
<item><p>235a3</p><section>mdo sde</section><text>dbang po dman pa'ang rab tu mkhyen to/ /yongs su rtog pa'i dbang po ji lta bus mthar phyin pa'i 'dod chags skye ba dang / mthar phyin pa'i zhe sdang skye ba dang / mthar</text></item>
<item><p>235a4</p><section>mdo sde</section><text>phyin pa'i gti mug skye ba de'ang de bzhin gshegs pas rab tu mkhyen to/ /yongs su rtog pa'i dbang po ji lta bus 'dod chags dang / zhe sdang dang / gti mug</text></item>
<item><p>235a5</p><section>mdo sde</section><text>bcos ma skye ba de'ang de bzhin gshegs pas rab tu mkhyen to/ /yongs su rtog pa'i dbang po ji lta bus snrel zhi'i 'dod chags dang / zhe sdang dang / gti mug</text></item>
<item><p>235a6</p><section>mdo sde</section><text>skye ba de'ang de bzhin gshegs pas rab tu mkhyen to/ /yongs su rtog pa'i dbang po ji lta bus tshar bcad cing 'dod chags dang / zhe sdang dang / gti mug skye ba</text></item>
<item><p>235a7</p><section>mdo sde</section><text>de'ang de bzhin gshegs pas rab tu mkhyen to/ /yongs su rtog pa'i dbang po ji lta bus dbang po gang dag dge ba'i rgyu las byung ba dang / dbang po gang dag mi</text></item>
<item><p>235b1</p><section>mdo sde</section><text>dge ba'i rgyu las byung ba dang / dbang po gang dag mi g.yo ba'i rgyu las byung ba dang / dbang po gang dag 'byung ba'i rgyu las byung ba de dag thams cad kyang de bzhin gshegs pas</text></item>
<item><p>235b2</p><section>mdo sde</section><text>rab tu mkhyen to/ /rigs kyi bu/ gzhan yang de bzhin gshegs pas mig gi dbang po rab tu mkhyen to/ /rna ba'i dbang po dang / sna'i dbang po dang / lce'i dbang po dang / lus</text></item>
<item><p>235b3</p><section>mdo sde</section><text>kyi dbang po dang / yid kyi dbang po dang / po'i dbang po dang / mo'i dbang po dang / srog gi dbang po dang / bde ba'i dbang po dang / sdug bsngal gyi dbang po dang / yid bde ba'i</text></item>
<item><p>235b4</p><section>mdo sde</section><text>dbang po dang / yid mi bde ba'i dbang po dang / btang snyoms kyi dbang po rab tu mkhyen to/ /dad pa'i dbang po dang / brtson 'grus kyi dbang po dang / dran pa'i dbang po dang /</text></item>
<item><p>235b5</p><section>mdo sde</section><text>ting nge 'dzin gyi dbang po dang / shes rab kyi dbang po rab tu mkhyen to/ /mi shes pa kun shes par byed pa'i dbang po dang / kun shes pa'i dbang po dang / kun shes pa dang</text></item>
<item><p>235b6</p><section>mdo sde</section><text>ldan pa'i dbang po rab tu mkhyen to/ /dbang po gang mig gi dbang po'i rgyu las byung la rna ba'i dbang po la gnas par gyur te sna dang / lce dang / lus kyi dbang po la ma yin pa</text></item>
<item><p>235b7</p><section>mdo sde</section><text>de'ang de bzhin gshegs pas rab tu mkhyen to/ /dbang po gang rna ba'i dbang po'i rgyu las byung la sna'i dbang po la gnas par 'gyur ba dang / dbang po gang sna'i dbang po'i rgyu</text></item>
<item><p>236a1</p><section>mdo sde</section><text>las byung la lce'i dbang po la gnas par 'gyur ba dang / dbang po gang lce'i dbang po'i rgyu las byung la lus kyi dbang po la gnas par 'gyur ba</text></item>
<item><p>236a2</p><section>mdo sde</section><text>dang / dbang po gang lus kyi dbang po'i rgyu las byung la mig gi dbang po la gnas par 'gyur ba de'ang de bzhin gshegs pas rab tu mkhyen to/ /sems can gang sbyin</text></item>
<item><p>236a3</p><section>mdo sde</section><text>pa'i dbang po can yin la de'ang tshul khrims la sbyor ba de la de bzhin gshegs pas dbang po mchog dang mchog ma yin pa mkhyen pas sbyin pa'i gtam ston to/ /sems</text></item>
<item><p>236a4</p><section>mdo sde</section><text>can gang tshul khrims kyi dbang po can yin la de'ang sbyin pa la sbyor ba de la de bzhin gshegs pas dbang po mchog dang mchog ma yin pa mkhyen pas tshul khrims kyi</text></item>
<item><p>236a5</p><section>mdo sde</section><text>gtam ston to/ /sems can gang bzod pa'i dbang po can yin la de'ang brtson 'grus la sbyor ba de la de bzhin gshegs pas dbang po mchog dang mchog ma yin pa mkhyen</text></item>
<item><p>236a6</p><section>mdo sde</section><text>pas bzod pa'i gtam ston to/ /sems can gang brtson 'grus kyi dbang po can yin la de'ang bzod pa la sbyor ba de la de bzhin gshegs pas dbang po mchog dang mchog</text></item>
<item><p>236a7</p><section>mdo sde</section><text>ma yin pa mkhyen pas brtson 'grus kyi gtam ston to/ /sems can gang bsam gtan gyi dbang po can yin la de'ang shes rab la sbyor ba de la de bzhin gshegs pas</text></item>
<item><p>236b1</p><section>mdo sde</section><text>dbang po mchog dang mchog ma yin pas mkhyen pas bsam gtan gyi gtam ston to/ /sems can gang shes rab kyi dbang po can yin la de'ang bsam gtan la sbyor ba de la</text></item>
<item><p>236b2</p><section>mdo sde</section><text>de bzhin gshegs pas dbang po mchog dang mchog ma yin pa mkhyen pas shes rab kyi gtam ston to/ /de bzhin du byang chub kyi phyogs kyi chos thams cad la'ang rgyas par</text></item>
<item><p>236b3</p><section>mdo sde</section><text>khong du chud par bya'o/ /sems can gang nyan thos kyi theg pa'i dbang po can yin la de'ang rang sangs rgyas kyi theg pa la sbyor ba de la de bzhin gshegs pas dbang po mchog</text></item>
<item><p>236b4</p><section>mdo sde</section><text>dang mchog ma yin pa mkhyen pas nyan thos kyi theg pa'i gtam ston to/ /sems can gang rang sangs rgyas kyi theg pa'i dbang po can yin la de'ang nyan thos kyi theg pa la sbyor</text></item>
<item><p>236b5</p><section>mdo sde</section><text>ba de la de bzhin gshegs pas dbang po mchog dang mchog ma yin pa mkhyen pas rang sangs rgyas kyi theg pa'i gtam ston to/ /sems can gang theg pa chen po'i dbang</text></item>
<item><p>236b6</p><section>mdo sde</section><text>po can yin la de'ang nyan thos dang rang sangs rgyas kyi theg pa la sbyor ba de la de bzhin gshegs pas dbang po mchog dang mchog ma yin pas mkhyen pas theg pa chen po'i</text></item>
<item><p>236b7</p><section>mdo sde</section><text>gtam ston to/ /sems can gang tha ma'i dbang po can yin la de'ang theg pa chen po la sbyor ba de la de bzhin gshegs pas dbang po mchog dang mchog ma yin pa mkhyen</text></item>
<item><p>237a1</p><section>mdo sde</section><text>pas tha ma'i gtam ston to/ /sems can skal pa med pa'i dbang po can skal pa med par snang ba de dag de bzhin gshegs pas snod ma yin</text></item>
<item><p>237a2</p><section>mdo sde</section><text>par rig nas btang snyoms su 'jog go /sems can skal ba yod pa'i dbang po can skal pa yod par snang ba dag la de bzhin gshegs pas skal ba yod par rig nas</text></item>
<item><p>237a3</p><section>mdo sde</section><text>ri mor byas shing chos ston te/ rigs kyi bu/ de ltar de bzhin gshegs pas sems can thams cad kyi dbang po yongs su smin pa rnams kyang rab tu mkhyen/ dbang po yongs</text></item>
<item><p>237a4</p><section>mdo sde</section><text>su ma smin pa rnams kyang rab tu mkhyen/ 'byung ba ma yin pa'i dbang po rnams kyang rab tu mkhyen/ 'byung ba dang bcas pa'i dbang po rnams kyang rab tu mkhyen te/ sems</text></item>
<item><p>237a5</p><section>mdo sde</section><text>can gyi dbang po'i rnam pa gang yin pa dang / sbyor ba gang yin pa dang / bsam pa gang yin pa dang / gang gi rgyu las byung ba dang / rkyen gang yin pa dang / dmigs pa</text></item>
<item><p>237a6</p><section>mdo sde</section><text>gang yin pa dang / rgyu mthun pa gang yin pa dang / sems can gyi dbang po'i mtha' gang yin pa de dag thams cad de bzhin gshegs pas yang dag pa ji lta ba bzhin du rab</text></item>
<item><p>237a7</p><section>mdo sde</section><text>tu mkhyen te/ 'di ni/ de bzhin gshegs pa'i de bzhin gshegs pa'i 'phrin las lnga ba'o/ /de la 'di skad ces bya'o/ /gang zhig dbang po shes pa'i pha ro son pa</text></item>
<item><p>237b1</p><section>mdo sde</section><text>sems can bsam pa rnams la mkhas/ /gang gi dbang po'i spyod pa ji 'drar gyur pa thams cad rgyal bas rab tu mkhyen/ /rgyal ba dbang po khyad par can dang 'bring dang tha ma'i</text></item>
<item><p>237b2</p><section>mdo sde</section><text>cho ga mkhyen gyur te/ /gang gis 'gro ba grol byed mtshungs pa med pa'i las 'di khyad par 'phags pa yin/ /gang gis mthar phyin pa yi nyon mongs gyur dang gang gis bcos</text></item>
<item><p>237b3</p><section>mdo sde</section><text>par gyur ba dang / /dbang po gang gis gsog tu gyur pa dang ni gang gis snrel zhir gyur pa dang / /nyon mongs pa dag tshar gcod 'gyur dang dge ba'i dbang po dang ni mi g.yo dang //</text></item>
<item><p>237b4</p><section>mdo sde</section><text>de bzhin mi dge ba dang gzhan yang grol bar 'gyur ba dag kyang rab tu mkhyen/ /gang gis mig dang yid dang pho mo srog gi dbang po dang ni bde ba dang / /sdug bsngal dang ni</text></item>
<item><p>237b5</p><section>mdo sde</section><text>yid bde ba dang gang gis yid mi bde bar 'gyur ba dang / /gang gis btang snyoms dad dang brtson 'grus dran dang shes rab de bzhin rtse gcig 'gyur/ /kun shes byed dang</text></item>
<item><p>237b6</p><section>mdo sde</section><text>kun shes dbang po'i cho ga dang ni grol ba'i dbang po gang yin mkhyen/ /mig gi rgyu las byung la rna bar gnas par byed kyi sna dang lce la min/ /lus kyi bar gyi rgyu las byung bar</text></item>
<item><p>237b7</p><section>mdo sde</section><text>gyur la de yang mig la gnas pa dang / /sbyin pa'i dbang po yin la tshul khrims snang ba'i mi de la ni sbyin pa'i gtam/ /tshul khrims dbang po yin la sbyin par snang ba'i mi</text></item>
<item><p>238a1</p><section>mdo sde</section><text>de la ni tshul khrims gtam/ /bzod pa'i dbang po yin la brtson 'grus snang ba'i mi la bzod pa'i gtam ston to/ /brtson 'grus dbang po</text></item>
<item><p>238a2</p><section>mdo sde</section><text>yin la bzod par snang ba'i mi de la ni brtson 'grus gtam/ /bsam gtan dbang po shes rab snang ba'i mi de la ni bsam gtan gtam ston to/ /shes rab dbang po</text></item>
<item><p>238a3</p><section>mdo sde</section><text>yin la bsam gtan snang ba'i mi de la ni shes rab gtam ston to/ /gang dag nyan thos theg pa'i dbang po yin la rang rgyal sbyor bar byed pa'i mi/ /de dag la ni nyan</text></item>
<item><p>238a4</p><section>mdo sde</section><text>thos gtam ston byed kyi rang rgyal gtam ni spong bar byed/ /gang gi dbang po rkyen gyi theg par nges la sgra la sbyor byed gnas byed pa/ /de dag la ni rkyen gyi theg pa bstan</text></item>
<item><p>238a5</p><section>mdo sde</section><text>pa'i cho ga ngag dbang rab tu ston/ /gang dag dbang po theg pa chen por nges la sbyor ba dman pa'i mi rnams gang yin pa/ /de dag la ni thugs rje che la gnas pa'i rgyal</text></item>
<item><p>238a6</p><section>mdo sde</section><text>ba'i pha rol phyin gtam ston/ /skal ba yod med mkhyen nas rgyal ba gsung zhing kha cig la ni btang snyoms 'jog /dbang po yongs su smin dang gang yang dbang po</text></item>
<item><p>238a7</p><section>mdo sde</section><text>yongs ma smin pa stobs bcus mkhyen/ /mi yi dbang po'i spyod pa'i rnam pa gang dang gang gi sbyor ba ji lta dang / /bsam pa ji lta ba dang rkyen gang yin dang ji ltar rgyu gang</text></item>
<item><p>238b1</p><section>mdo sde</section><text>yin pa'ang mkhyen/ /dmigs pa ji lta ba dang mthar thug ji 'drar gyur dang rgyu mthun de bzhin du/ /rang byung ye shes kyis mkhyen ston pa'i 'phrin las 'di na nor ba yod ma yin/ /rigs</text></item>
<item><p>238b2</p><section>mdo sde</section><text>kyi bu| gzhan yang de bzhin gshegs pas thams cad du 'gro ba'i lam yang dag pa ji lta ba bzhin du rab tu mkhyen to/ /ji ltar rab tu mkhyen ce na/ yang dag pa nyid du nges pa'i</text></item>
<item><p>238b3</p><section>mdo sde</section><text>sems can gyi khams kyang rab tu mkhyen to/ /ma nges pa'i sems can gyi khams kyang rab tu mkhyen to/ /log pa nyid du nges pa'i sems can gyi khams kyang rab tu mkhyen to/ /nges pa</text></item>
<item><p>238b4</p><section>mdo sde</section><text>dang bcas pa'i sems can gyi khams kyang de bzhin du rab tu mkhyen to/ /sems can gang dag rgyu'i stobs can/ sngon gyi sbyor ba phun sum tshogs pa/ zur tsam gyis go ba/ dbang po</text></item>
<item><p>238b5</p><section>mdo sde</section><text>rno ba'i sems can de dag la de bzhin gshegs pas chos bstan kyang rung / ma bstan kyang rung ste rnam par grol ba'i skal ba yod pa de dag de bzhin gshegs pas sngon gyi rgyu'i stobs</text></item>
<item><p>238b6</p><section>mdo sde</section><text>mkhyen nas ci nas de dag myur du rnam par grol bar 'gyur bar de lta de ltar chos ston to/ /ma nges pa'i sems can gyi khams kyang rab tu mkhyen te/ gang dag rkyen gyi stobs can</text></item>
<item><p>238b7</p><section>mdo sde</section><text>yongs su smin par bya ba'i mtshan nyid kyi sems can de dag gal te mthun par 'doms shing rjes su ston pa dang phrad na rnam par grol bar 'gyur gyi/ ma phrad na rnam par grol bar</text></item>
<item><p>239a1</p><section>mdo sde</section><text>mi 'gyur ba de dag la'ang de bzhin gshegs pa da lta de ltar rgyu dang / rkyen dang ldan pa'i gtam yang dag par gsung ste/ 'di ltar de bzhin</text></item>
<item><p>239a2</p><section>mdo sde</section><text>gshegs pa las de lta bu'i chos thos nas tshul bzhin rab tu sbyor bas 'bras bu thob par 'gyur ba de dag gi don du sangs rgyas bcom ldan 'das rnams 'byung ngo / /log pa</text></item>
<item><p>239a3</p><section>mdo sde</section><text>nyid du nges pa'i sems can gyi khams kyang de bzhin du rab tu mkhyen te/ yongs su sbyor ba ma byas pa/ kho re chung ba/ blun pa/ snod du ma gyur pa'i sems can de dag la de</text></item>
<item><p>239a4</p><section>mdo sde</section><text>bzhin gshegs pas chos bstan kyang rung / ma bstan kyang rung ste sems can de dag rnam par dgrol ba'i skal ba med pas de dag de bzhin gshegs pas snod ma yin</text></item>
<item><p>239a5</p><section>mdo sde</section><text>par rig nas btang snyoms su 'jog ste/ de dag gi ched du byang chub sems dpa' rnams go cha gyon to/ /rigs kyi bu/ gzhan yang de bzhin gshegs pas 'dod chags</text></item>
<item><p>239a6</p><section>mdo sde</section><text>kyi lam rnam gsum rab tu mkhyen te/ rnam gsum gang zhe na/ 'dod chags kyi lam sdug pa'i rnam pa las skye ba'ang yod/ 'dod chags kyi lam rjes su chags pa'i</text></item>
<item><p>239a7</p><section>mdo sde</section><text>rnam pa las skye ba'ang yod/ 'dod chags kyi lam sngon gyi rgyu las skye ba'ang yod do/ /zhe sdang gi lam rnam pa gsum yang rab tu mkhyen te/ zhe sdang gi lam khong khro</text></item>
<item><p>239b1</p><section>mdo sde</section><text>ba'i rgyu las skye ba'ang yod/ zhe sdang gi lam bsam pa yongs su ma rdzogs pa las skye ba'ang yod/ zhe sdang gi lam sngon gyi bag la nyal las skye ba'ang yod do/ /gti mug</text></item>
<item><p>239b2</p><section>mdo sde</section><text>gi lam rnam pa gsum yang rab tu mkhyen te/ gti mug gi lam ma rig pa'i rgyu las skye ba'ang yod/ gti mug gi lam 'jig tshogs la lta ba'i rgyu las skye ba'ang</text></item>
<item><p>239b3</p><section>mdo sde</section><text>yod| gti mug gi lam the tshom gyi rgyu las skye ba'ang yod de/ de dag kyang de bzhin gshegs pas rab tu mkhyen to/ /rigs kyi bu/ gzhan yang dbang po rno ba'i phyir</text></item>
<item><p>239b4</p><section>mdo sde</section><text>mngon par shes pa myur la dka' ba'i lam yang de bzhin gshegs pas rab tu mkhyen to/ /dbang po rtul ba'i phyir mngon par shes pa bul la dka' ba'i lam yang</text></item>
<item><p>239b5</p><section>mdo sde</section><text>rab tu mkhyen to/ /dbang po rno ba'i phyir mngon par shes pa myur la sla ba'i lam yang rab tu mkhyen to/ /dbang po rtul ba'i phyir mngon par shes pa myur la dka' ba'i lam</text></item>
<item><p>239b6</p><section>mdo sde</section><text>yang rab tu mkhyen to/ /dmigs pa bor ba'i phyir mngon par shes pa bul la bul ba'i lam yang rab tu mkhyen to/ /lam gyi rgyun ma bcad pa'i phyir mngon par shes pa</text></item>
<item><p>239b7</p><section>mdo sde</section><text>myur la bul ba'i lam yang rab tu mkhyen to/ /yongs su thug pa med par dbugs 'byin pa'i phyir mngon par shes pa bul la myur ba'i lam yang rab tu mkhyen to/ /de</text></item>
<item><p>240a1</p><section>mdo sde</section><text>la ma chags pa'i phyir mngon par shes pa myur la bul ba'i lam yang rab tu mkhyen to/ /so sor rtog pa'i stobs yongs su rdzogs par byed kyi sgom</text></item>
<item><p>240a2</p><section>mdo sde</section><text>pa'i stobs la ma yin pa'i lam yang yod de/ de'ang de bzhin gshegs pas rab tu mkhyen to/ /sgom pa'i stobs yongs su rdzogs par byed kyi so sor rtog pa'i stobs la ma</text></item>
<item><p>240a3</p><section>mdo sde</section><text>yin pa'i lam yang yod de/ de'ang de bzhin gshegs pas rab tu mkhyen to/ /so sor rtog pa'i stobs kyang yongs su rdzogs par mi byed la sgom pa'i stobs la'ang ma yin</text></item>
<item><p>240a4</p><section>mdo sde</section><text>pa'i lam yang yod de/ de'ang de bzhin gshegs pas rab tu mkhyen to/ /so sor rtog pa'i stobs dang / sgom pa'i stobs kyang yongs su rdzogs par byed pa'i lam yod</text></item>
<item><p>240a5</p><section>mdo sde</section><text>de| de'ang de bzhin gshegs pas rab tu mkhyen to/ /bsam pa phun sum tshogs la sbyor ba phun sum tshogs pa ma yin pa'i lam yang yod de/ de'ang de bzhin gshegs</text></item>
<item><p>240a6</p><section>mdo sde</section><text>pas rab tu mkhyen to/ /sbyor ba phun sum tshogs la bsam pa phun sum tshogs pa ma yin pa'i lam yang yod de/ de'ang de bzhin gshegs pas rab tu mkhyen to/ /bsam</text></item>
<item><p>240a7</p><section>mdo sde</section><text>pa'ang phun sum tshogs pa ma yin la sbyor ba'ang phun sum tshogs pa ma yin pa'i lam yang yod/ bsam pa'ang phun sum tshogs la sbyor ba'ang phun sum tshogs pa'i lam</text></item>
<item><p>240b1</p><section>mdo sde</section><text>yang yod de/ de'ang de bzhin gshegs pas rab tu mkhyen to/ /lus sbyong gi /ngag lam yin/ sems la ma yin pa'i lam yang yod/ ngag sbyong gi /lus la ma yin /sems</text></item>
<item><p>240b2</p><section>mdo sde</section><text>la ma yin pa'i lam yang yod/ lus dang / ngag dang / sems kyang sbyong ba'i lam yang yod/ lus la ma yin/ ngag la'ang ma yin la/ sems kyang mi sbyong ba'i lam yod</text></item>
<item><p>240b3</p><section>mdo sde</section><text>yod de| de ltar sems can thams cad kyi 'jug pa'i rgyu las byung ba dang / log pa'i rgyu las byung ba'i lam gang ji snyed pa de dag thams cad du de bzhin gshegs pa'i ye</text></item>
<item><p>240b4</p><section>mdo sde</section><text>shes mthong ba thogs pa med pa 'jug ste/ 'di ni/ de bzhin gshegs pa'i de bzhin gshegs pa'i 'phrin las drug pa'o/ /de la 'di skad ces bya'o/ /bde bar gshegs pas</text></item>
<item><p>240b5</p><section>mdo sde</section><text>lam kun rab tu mkhyen cing nges dang rgyu dang bcas pa'i sems can khams kyang mkhyen/ /ma nges yongs su smin par bya ba'i mtshan nyid dang ni de bzhin snod min log par lta</text></item>
<item><p>240b6</p><section>mdo sde</section><text>ldan dang / /'dod chags rnam gsum lam ldan dag dang zhe sdang rnam pa gsum dang de bzhin gti mug ldan pa dang / /nyon mongs khams kyi rnam pa mtha' yas pa dang</text></item>
<item><p>240b7</p><section>mdo sde</section><text>lam gyi rgyu dang rkyen kyang ston pas rab tu mkhyen/ /rno bar gyur la dka' ba'i lam dang de bzhin dbang po rnams ni zhan phyir bul bar gyur pa dang / /rno bar 'gyur la sla ba'i lam</text></item>
<item><p>241a1</p><section>mdo sde</section><text>dang de bzhin bul ba 'jig rten gyi ni mgon pos rab tu mkhyen/ /bul ba'i lam la de yi blo yang bul zhing de bzhin bul bar gyur la rno</text></item>
<item><p>241a2</p><section>mdo sde</section><text>zhing dag pa'ang yod/ /bul bar gyur la myur ba'i lam dang de bzhin de la ma chags phyir ni shin tu myur ba dang / /so sor rtog pa skyed par byed kyi sgom pa'i lam ni skyed par</text></item>
<item><p>241a3</p><section>mdo sde</section><text>mi byed pa yi lam yang yod/ /sgom pa skyed par byed dang khyad par can gyi sbyor dang ldan pas gnyi ga skyed par byed pa'ang yod/ /bsam pa rnam par sbyong bar byed kyi sbyong</text></item>
<item><p>241a4</p><section>mdo sde</section><text>ba dag par byed pa ma yin pa yi lam yang yod/ /gnyi ga sbyong bar byed pa'ang yod de de yang sangs rgyas bdag nyid chen po thams cad gzigs pas mkhyen/ /lus</text></item>
<item><p>241a5</p><section>mdo sde</section><text>ni rnam par sbyong bar byed kyi ngag la ma yin pa dang sems kyang sbyong bar mi byed yod/ /tshig dang de bzhin lus kyang sbyong bar byed kyi nam yang sems ni rnam par sbyong</text></item>
<item><p>241a6</p><section>mdo sde</section><text>bar mi byed dang / /sems ni rnam par sbyong bar byed kyi nam yang ngag ni rnam par sbyong bar mi byed pa'ang yod/ /ngag dang de bzhin sems kyang sbyong bar byed kyi nam</text></item>
<item><p>241a7</p><section>mdo sde</section><text>yang lus ni rnam par sbyong bar mi byed dang / /lus dang de bzhin sems kyang sbyong bar byed pa'i lam dang ji ltar 'jug par 'gyur dang ldog pa yang / /ye shes dang ni</text></item>
<item><p>241b1</p><section>mdo sde</section><text>sems gzigs pas mkhyen 'di yang bde gshegs 'phrin las khyad par 'phags pa drug /rigs kyi bu/ gzhan yang de bzhin gshegs pas bsam gtan dang /</text></item>
<item><p>241b2</p><section>mdo sde</section><text>rnam par thar pa dang / ting nge 'dzin dang / snyoms par 'jug pa'i kun nas nyon mongs pa dang / rnam par byang ba dang / ldang ba thams cad yang dag pa ji lta ba bzhin du</text></item>
<item><p>241b3</p><section>mdo sde</section><text>rab tu mkhyen to/ /ji ltar rab tu mkhyen ce na/ sems can rnams kyi kun nas nyon mongs pa skye ba'i rgyu gang yin pa dang / rkyen gang yin pa de'ang de bzhin gshegs</text></item>
<item><p>241b4</p><section>mdo sde</section><text>pas rab tu mkhyen to/ /sems can rnams rnam par dag par 'gyur ba'i rgyu gang yin pa dang / rkyen gang yin pa de'ang de bzhin gshegs pas rab tu mkhyen to/ /de la rgyu</text></item>
<item><p>241b5</p><section>mdo sde</section><text>ni| gang / rkyen ni/ gang zhe na/ sems can rnams kyi kun nas nyon mongs pa'i rgyu ni/ tshul bzhin ma yin pa yid la byed pa'o/ /sems can rnams kyi kun nas nyon mongs</text></item>
<item><p>241b6</p><section>mdo sde</section><text>pa'i rkyen ni/ ma rig pa'o/ /ma rig pa ni/ rgyu'o/ /'du byed rnams ni/ rkyen to/ /'du byed ni/ rgyu'o/ /rnam par shes pa ni/ rkyen to/ /rnam par shes pa ni/ rgyu'o/ /ming</text></item>
<item><p>241b7</p><section>mdo sde</section><text>dang gzugs ni/ rkyen to/ /ming dang gzugs ni/ rgyu'o/ /skye mched drug ni/ rkyen to/ /skye mched drug ni/ rgyu'o/ /reg pa ni/ rkyen to/ /reg pa ni/ rgyu'o/ /tshor ba ni/ rkyen</text></item>
<item><p>242a1</p><section>mdo sde</section><text>to| |tshor ba ni/ rgyu'o/ /sred pa ni/ rkyen to/ /sred pa ni/ rgyu'o/ /nye bar len pa ni/ rkyen to/ /nye bar len pa ni/ rgyu'o/ /srid pa ni/ rkyen to/ /</text></item>
<item><p>242a2</p><section>mdo sde</section><text>srid pa ni/ rgyu'o/ /skye ba ni/ rkyen to/ /skye ba ni/ rgyu'o/ /rga shi ni/ rkyen to/ /rga shi ni/ rgyu'o/ /nyon mongs pa rnams ni/ rkyen to/ /nyon mongs pa rnams ni/ rgyu'o/ /las</text></item>
<item><p>242a3</p><section>mdo sde</section><text>rnams ni/ rkyen to/ /lta ba ni/ rgyu'o/ /sred pa ni/ rkyen to/ /bag la nyal ni/ rgyu'o/ /kun nas ldang ba ni/ rkyen to/ /'di ni/ sems can rnams kyi kun nas nyon mongs</text></item>
<item><p>242a4</p><section>mdo sde</section><text>pa'i rgyu'o/ /'di ni/ rkyen to/ /de la sems can rnams kyi rnam par dag par 'gyur ba'i rgyu ni/ gang / rkyen ni/ gang zhe na/ sems can rnams kyi rnam par dag pa'i rgyu</text></item>
<item><p>242a5</p><section>mdo sde</section><text>gnyis dang / rkyen gnyis so/ /gnyis gang zhe na/ gzhan las rjes su mthun pa'i sgra dang / so so bdag nyid tshul bzhin yid la byed pa ste/ gnyis po 'di dag</text></item>
<item><p>242a6</p><section>mdo sde</section><text>go /gzhan yang sems can rnams kyi rnam par dag pa'i rgyu gnyis dang / rkyen gnyis te/ zhi gnas la rtse gcig pa dang / lhag mthong la mkhas pa'o/ /gzhan</text></item>
<item><p>242a7</p><section>mdo sde</section><text>yang rgyu gnyis dang / rkyen gnyis te/ 'ong ba med par shes pa dang / 'gro ba med par shes pa'o/ /gzhan yang rgyu gnyis dang / rkyen gnyis te/ skye ba med par</text></item>
<item><p>242b1</p><section>mdo sde</section><text>rab tu rtog pa dang / nges par gyur pa la reg pa byed pa'o/ /gzhan yang rgyu gnyis dang / rkyen gnyis te/ rkang par ldan pa dang / rig pas rnam par grol ba mngon sum</text></item>
<item><p>242b2</p><section>mdo sde</section><text>du byed pa'o/ /gzhan yang rgyu gnyis dang / rkyen gnyis te/ rnam par thar pa'i sgo la sgom pa dang / rang bzhin gyis rnam par grol bar shes pa'o/ /gzhan yang rgyu gnyis</text></item>
<item><p>242b3</p><section>mdo sde</section><text>dang / rkyen gnyis te/ zad pa shes pa dang / mi skye ba shes pa'o/ /gzhan yang rgyu gnyis dang / rkyen gnyis te/ bde ba rjes su rtogs pa dang / bden pa rjes su thob pa</text></item>
<item><p>242b4</p><section>mdo sde</section><text>ste| 'di ni/ sems can rnams kyi rnam par dag pa'i rgyu'o/ /'di ni/ rkyen te/ de'ang de bzhin gshegs pas rab tu mkhyen to/ /rigs kyi bu/ gzhan yang kun nas</text></item>
<item><p>242b5</p><section>mdo sde</section><text>nyon mongs pa la dmigs pa tshad med/ rnam par dag pa la dmigs pa'ang tshad med de/ yang dag pa ji lta ba bzhin du so sor rtog pas kun nas nyon mongs pa la</text></item>
<item><p>242b6</p><section>mdo sde</section><text>dmigs pa rnam par byang ba la dmigs par 'jog pa'ang yod/ lhag pa'i nga rgyal gyis 'dzin pas rnam par dag pa la dmigs pa kun nas nyon mongs pa la</text></item>
<item><p>242b7</p><section>mdo sde</section><text>dmigs par 'jog pa'ang yod de/ de la snrel zhi'i rnam grangs kyis de bzhin gshegs pa'i ye shes 'jug go /rigs kyi bu/ de bzhin gshegs pa ni/ ye</text></item>
<item><p>243a1</p><section>mdo sde</section><text>shes 'di lta bu dang ldan pas 'dod pa dag las dben pa/ sdig pa mi dge ba'i chos rnams las dben pa/ rtog pa dang bcas pa/ dpyod</text></item>
<item><p>243a2</p><section>mdo sde</section><text>pa dang bcas pa/ dben pa las skyes pa'i dga' ba dang / bde ba can/ bsam gtan dang po la snyoms par zhugs te 'gog pa las ldang ngo / /'gog pa las</text></item>
<item><p>243a3</p><section>mdo sde</section><text>snyoms par zhugs te bsam gtan dang po las ldang ngo / /rnam par thar pa brgyad la rjes su mthun par snyoms par 'jug go /mi mthun par yang snyoms par 'jug</text></item>
<item><p>243a4</p><section>mdo sde</section><text>go /thod rgal du'ang snyoms par 'jug go /ting nge 'dzin ni/ snyoms par 'jug par ston/ snyoms par 'jug pa ni/ ting nge 'dzin du ston kyang de bzhin gshegs</text></item>
<item><p>243a5</p><section>mdo sde</section><text>pa'i ting nge 'dzin la 'dres pa gang yang med cing de bzhin gshegs pa la ni/ dmigs pas ting nge 'dzin la snyoms par 'jug par bya ba med do/ /de bzhin gshegs</text></item>
<item><p>243a6</p><section>mdo sde</section><text>ba'i ting nge 'dzin gcig gis ting nge 'dzin thams cad mngon par 'grub ste/ de bzhin gshegs pa ni/ ting nge 'dzin gcig las ma bzhengs par ting nge 'dzin</text></item>
<item><p>243a7</p><section>mdo sde</section><text>thams cad la snyoms par 'jug kyang de bzhin gshegs pa la sems gcig nas gcig tu 'jug pa med do/ /de bzhin gshegs pa la sems mnyam par ma bzhag</text></item>
<item><p>243b1</p><section>mdo sde</section><text>pa mi dmigs so/ /de bzhin gshegs pa'i ting nge 'dzin ni/ sus kyang blta bar mi nus te/ nyan thos kyi ting nge 'dzin ni/ rang sangs rgyas kyi ting nge 'dzin gyis zil gyis non</text></item>
<item><p>243b2</p><section>mdo sde</section><text>to| |rang sangs rgyas kyi ting nge 'dzin ni/ byang chub sems dpa'i ting nge 'dzin gyis zil gyis non to/ /byang chub sems dpa'i ting nge 'dzin ni/ de bzhin gshegs pa'i ting nge</text></item>
<item><p>243b3</p><section>mdo sde</section><text>'dzin gyis zil gyis non te/ /de bzhin gshegs pa'i ting nge 'dzin ni/ zil gyis mi non pa ste/ 'di la de bzhin gshegs pa'i ye shes ni/ zil gyis mi non par 'jug</text></item>
<item><p>243b4</p><section>mdo sde</section><text>go /gdams pa gang dang / rjes su bstan pa gang gis nyan thos rnams ting nge 'dzin skyed pa de'ang de bzhin gshegs pas rab tu mkhyen to/ /de bzhin du rang sangs rgyas</text></item>
<item><p>243b5</p><section>mdo sde</section><text>dang | de bzhin du byang chub sems dpa' rnams kyi de dag kyang de bzhin gshegs pas rab tu mkhyen to/ /mkhyen nas kyang de bzhin du 'doms shing de bzhin du rjes</text></item>
<item><p>243b6</p><section>mdo sde</section><text>su ston te/ 'di ni/ de bzhin gshegs pa'i de bzhin gshegs pa'i 'phrin las bdun pa'o/ /de la 'di skad ces bya'o/ /'dir ni 'gro ba'i kun nas nyon mongs rgyu</text></item>
<item><p>243b7</p><section>mdo sde</section><text>dang rkyen/ /rgyal ba rang byung ye shes ldan pas de kun mkhyen/ /de bzhin mngon par brtson rgyus rnam dag 'gyur ba yi/ /rgyu dang rkyen de chos kyi rjes ni rab tu mkhyen/ /tshul/</text></item>
<item><p>244a1</p><section>mdo sde</section><text>bzhin ma yin rgyu ste rkyen ni ma rig pa/ /rgyu ni ma rig pa ste rkyen ni 'du byed yin/ /rnam par shes dang ming dang gzugs dang dbang po drug /</text></item>
<item><p>244a2</p><section>mdo sde</section><text>thams cad srid pa'i yan lag 'gro ba'i rgyu dang rkyen/ /nyon mongs rnams ni rgyu ste de bzhin las rnams rkyen/ /lta ba rgyu ste de bzhin sred pa rkyen du gsungs/ /kun tu sbyor</text></item>
<item><p>244a3</p><section>mdo sde</section><text>dang bag la nyal 'di 'dir rgyu ste/ /mi gang rgyu las kun tu byung ba de 'dir rkyen/ /'gro ba rnam dag 'gyur ba'i rgyu dang rkyen gnyis te/ /gzhan las mthun pa'i sgra thos</text></item>
<item><p>244a4</p><section>mdo sde</section><text>pa dang thos nas kyang / /chos rnams stong par nang du tshul bzhin rtog byed pa/ /de ni srid pa'i mtsho la rnam par sgrol bar 'gyur/ /zhi gnas lhag mthong gnyi ga</text></item>
<item><p>244a5</p><section>mdo sde</section><text>zung du 'brel ldan pa/ /sgom pa gang du'ang 'gro ba med cing 'ong ba med/ /de la skye med 'chi 'pho dang ni rtog med de/ /de ni skyon med reg cing rnam par dag par 'gyur//</text></item>
<item><p>244a6</p><section>mdo sde</section><text>rkang par ldan nas rig pa gsum ni rjes su nyal/ /bag yod gyur nas rnam thar gsum gyi sgo la sgom/ /zad pa dang ni mi skye shes dang bden pa thob/ /'di ni rnam dag</text></item>
<item><p>244a7</p><section>mdo sde</section><text>lam du 'dren pa'i rgyu dang rkyen/ /rgyal ba bsam gtan gcig la yang dag snyoms zhugs nas/ /'gog par reg ste de bzhin dran dang ldan par bzhengs/ /rjes</text></item>
<item><p>244b1</p><section>mdo sde</section><text>su mthun dang mi mthun pa dang thod rgal du/ /chos kyi rgyal po rnam thar brgyad la snyoms par 'jug /mtshungs pa med pa mnyam pa nyid la gnas nas ni/ /ting 'dzin gcig</text></item>
<item><p>244b2</p><section>mdo sde</section><text>las ting 'dzin bye ba mtha' yas ston/ /sems la 'dres pa med cing chos la rnam rtog med/ /de phyir rgyal ba mnyam par ma bzhag sems kyang med/ /gang dag nyan thos de</text></item>
<item><p>244b3</p><section>mdo sde</section><text>bzhin rang rgyal ting nge 'dzin/ /byang chub sems dpa'i ting 'dzin rnam pa bye ba dag /de kun bde gshegs ting nge 'dzin gyis zil gyis non/ /gdams pa shes la mkhas</text></item>
<item><p>244b4</p><section>mdo sde</section><text>pa bde gshegs 'phrin las so/ /rigs kyi bu/ gzhan yang de bzhin gshegs pas bdag dang sems can gzhan rnams dang / gang zag gzhan dag gi sngon gyi gnas</text></item>
<item><p>244b5</p><section>mdo sde</section><text>rnam pa du ma rjes su dran no/ /'di lta ste/ skye ba gcig rjes su dran no/ /gnyis sam/ gsum mam/ bzhi'am/ lnga'am/ bcu'am/ nyi shu'am/ sum cu'am/ bzhi</text></item>
<item><p>244b6</p><section>mdo sde</section><text>bcu'am/ lnga bcu'am/ skye ba brgya'am/ skye ba stong ngam/ skye ba brgya phrag stong ngam/ skye ba bye ba brgya phrag stong ngam/ 'jig pa'i bskal pa'am/ 'chags pa'i bskal</text></item>
<item><p>244b7</p><section>mdo sde</section><text>pa'am| 'jig pa dang 'chags pa'i bskal pa'am/ 'jig pa'i bskal pa du ma'am/ 'chags pa'i bskal pa du ma'am/ 'jig pa dang 'chags pa'i bskal pa du</text></item>
<item><p>245a1</p><section>mdo sde</section><text>ma rjes su dran no/ /sems can de dag ming 'di zhes bya bar gyur to/ /nga der byung ste ming 'di zhes bya/ rus ni/ 'di zhes bya/ rigs ni/</text></item>
<item><p>245a2</p><section>mdo sde</section><text>'di zhes bya/ khas zas ni/ 'di lta bu zhig za za/ kha dog ni/ 'di lta bu/ dbyibs ni/ 'di lta bu/ yun ni/ 'di srid cig tu gnas gnas/ bde ba dang sdug bsngal</text></item>
<item><p>245a3</p><section>mdo sde</section><text>ni| 'di lta bu zhig myong ste/ bdag de nas shi 'phos nas che ge mo zhig tu skyes so/ /de nas shi 'phos nas 'dir skyes par rnam pa dang bcas/ yul phyogs dang bcas/</text></item>
<item><p>245a4</p><section>mdo sde</section><text>gzhi ci las gyur pa dang bcas par bdag dang / sems can gzhan dag gi sngon gyi gnas rnam pa du ma rjes su dran no/ /de sems can de'i sngon gyi gnas rjes su dran</text></item>
<item><p>245a5</p><section>mdo sde</section><text>no| |sngon gyi rgyu ji lta bu dang / rgyu gang gis sems can gang kun tu byung ba de'i sngon gyi rgyu de bzhin gshegs pas rab tu mkhyen te/ mkhyen nas kyang de bzhin du chos ston</text></item>
<item><p>245a6</p><section>mdo sde</section><text>to| |'das pa'i sems can thams cad kyi sems kyi rgyu ba'ang de bzhin gshegs pas rab tu mkhyen to/ /sems kyi dmigs pa gang gi 'og tu gang la dmigs pa'i</text></item>
<item><p>245a7</p><section>mdo sde</section><text>sems skye ba dang / dmigs pa gang gis skyes pa dang / dmigs pa gang mtshang bas 'gags pa de'ang de bzhin gshegs pas rab tu mkhyen to/ /de ltar ji tsam du</text></item>
<item><p>245b1</p><section>mdo sde</section><text>sems can gcig gi sems gcig nas gcig tu brgyud de 'jug pa sems de lta bu zhig gi 'og tu sems 'di lta bu zhig byung ba de bskal pa gang+gA'i klung gi bye ma snyed</text></item>
<item><p>245b2</p><section>mdo sde</section><text>du'ang tshig tu bstan pas bstan par dka'o/ /de bzhin du sems can thams cad kyi'ang de lta bur so so'i sems gcig nas gcig tu brgyud pa de bzhin gshegs pas rab</text></item>
<item><p>245b3</p><section>mdo sde</section><text>tu mkhyen to/ /yongs su brtag pa nye bar bzung ste/ de bzhin gshegs pas phyi ma'i mtha'i mur thug par bstan kyang de'i ye shes mthar thug par mi 'gyur ro/ /de bzhin</text></item>
<item><p>245b4</p><section>mdo sde</section><text>gshegs pa'i sngon gyi gnas rjes su dran pa'i mkhyen pa 'di ni/ bsam gyis mi khyab cing mtshungs pa med la tshad med de/ de'i mtha'i gnas ni/ bstan par sla ba ma</text></item>
<item><p>245b5</p><section>mdo sde</section><text>yin no| |sangs rgyas kyi khyu mchog tu gyur pas de bzhin gshegs pa sems can de dag la kye sems can dag /dge ba'i rtsa ba sangs rgyas la bskyed pa'am/ nyan thos la</text></item>
<item><p>245b6</p><section>mdo sde</section><text>bskyed pa'am/ rang sangs rgyas la bskyed pa de lta bu de dran par gyis shig /dran par gyis shig /ces dran par mdzad do/ /'di lta ste/ sangs rgyas kyi mthus de dag</text></item>
<item><p>245b7</p><section>mdo sde</section><text>gis kyang dran par 'gyur ro/ /de bzhin gshegs pas de dag la de dge ba'i rtsa ba la dmigs pa des gang gi phyir ci nas kyang theg pas rnam par grol ba las phyir mi</text></item>
<item><p>246a1</p><section>mdo sde</section><text>ldog par 'gyur ba de ltar de ltar chos ston te/ 'di ni/ de bzhin gshegs pa'i de bzhin gshegs pa'i 'phrin las brgyad pa'o/ /de</text></item>
<item><p>246a2</p><section>mdo sde</section><text>la 'di skad ces bya'o/ /de ni bdag dang de bzhin gzhan dag gi /sngon gyi mtha' ni bye ba khrag khrig dang / /thug pa med par 'jig rten sgron mas dran/ /skyu ru ra lnga phyag mthil</text></item>
<item><p>246a3</p><section>mdo sde</section><text>bzhag pa bzhin/ /ming rus de bzhin kha dog rnam rtog dang / /tshe gnas 'chi 'pho dang ni 'gro ba dang / /rgyu gang gis ni sems can gang 'ongs pa/ /de la dus mkhyen nas</text></item>
<item><p>246a4</p><section>mdo sde</section><text>ni chos kyang ston/ /'gro ba'i sems dang sems las byung ba'i chos/ /gang dag 'das pa mtha' yas thug med dang / /gang gi 'og tu sems ni gang 'byung ba/ /ye</text></item>
<item><p>246a5</p><section>mdo sde</section><text>shes tshe ldan rgyal bas thams cad mkhyen/ /sems can gcig gi sems ni snga ma gang / /'das pa gang yin bde bar gshegs pas mkhyen/ /bskal pa gang+gA'i klung gi bye</text></item>
<item><p>246a6</p><section>mdo sde</section><text>snyed du/ |de ni bstan kyang de la thug pa med/ /gang yang sngon gyi spyod pa bye ba dag /mtha' yas thug pa med pa bstan kyang ni||mtshungs pa med pa'i ye shes mi zad de//</text></item>
<item><p>246a7</p><section>mdo sde</section><text>bde gshegs ye shes rgya mtsho de 'dra 'o/ /sems can gang dag bsam pa dge gyur dang / /gang gis sngon chad rgyal ba bsti stang byas/ /sangs rgyas rdzu 'phrul stobs</text></item>
<item><p>246b1</p><section>mdo sde</section><text>kyi shugs gnas te/ /sngon chad dkar po byas pa dran par byed/ /sngon chad dkar po des byas ci 'dra ba/ /sangs rgyas mthus ni de dag dran par 'gyur/ /de dran nas kyang theg pa</text></item>
<item><p>246b2</p><section>mdo sde</section><text>gsum gnas te/ /de dag thar lam dge las phyir mi ldog /bde gshegs rnams kyi sngon byung mtha' yas pa/ /sems can kun gyis bsam par mi nus te/ /gang gis</text></item>
<item><p>246b3</p><section>mdo sde</section><text>sems can thug pa med btul pa/ /skyes bu chen po rnams kyi 'phrin las brgyad/ /rigs kyi bu/ gzhan yang de bzhin gshegs pas lha'i mig rnam par dag pa mi las shin</text></item>
<item><p>246b4</p><section>mdo sde</section><text>tu 'das pas sems can rnams 'chi 'pho dang / skye ba dang / bzang po dang / ngan pa dang / kha dog mdzes pa dang / kha dog mi sdug pa dang / bde 'gror 'gro ba dang / ngan</text></item>
<item><p>246b5</p><section>mdo sde</section><text>'gror 'gro ba rnams gzigs so/ /kye ma sems can 'di dag ni/ lus kyis nyes par spyod pa dang ldan pa/ ngag gis nyes par spyod pa dang ldan pa/ yid kyi nyes par spyod</text></item>
<item><p>246b6</p><section>mdo sde</section><text>pa dang ldan pa/ 'phags pa rnams la skur pa 'debs pa/ log par lta ba dag ste/ log par lta ba'i las yang dag par blangs pa'i rgyus lus zhig ste shi ba'i 'og tu</text></item>
<item><p>246b7</p><section>mdo sde</section><text>ngan song ngan 'gro log par ltung ba sems can dmyal ba rnams su skye bar 'gyur ro/ /sems can 'di dag ni/ lus kyis legs par spyod pa dang ldan pa/ ngag gis legs</text></item>
<item><p>247a1</p><section>mdo sde</section><text>par spyod pa dang ldan pa/ yid kyis legs par spyod pa dang ldan pa/ 'phags pa rnams la skur pa mi 'debs pa/ yang dag par lta ba</text></item>
<item><p>247a2</p><section>mdo sde</section><text>dag ste| yang dag par lta ba yang dag par blangs ba'i rgyus lus zhig ste shi ba'i 'og tu bde 'gro mtho ris kyi 'jig rten du lha rnams kyi nang du skye bar 'gyur ro/ /zhes</text></item>
<item><p>247a3</p><section>mdo sde</section><text>ji ltar las kyis nye bar 'gro ba'i sems can dag rab tu mkhyen to/ /de la de bzhin gshegs pa'i lha'i mig ni/ 'di yin te/ mig des phyogs bcu'i 'jig</text></item>
<item><p>247a4</p><section>mdo sde</section><text>rten chos kyi dbyings kyis klas pa/ nam mkha'i mthas gtugs pa/ tshad med pa/ grangs med pa/ bgrang ba las shin tu 'das pa'i sangs rgyas kyi zhing dag na zhing gang</text></item>
<item><p>247a5</p><section>mdo sde</section><text>dag kha cig snang ba de dag thams cad ni/ 'jig pa dang / 'chags par gzigs so/ /sems can gang dag kha cig snang ba de dag thams cad ni/ 'chi 'pho ba dang /</text></item>
<item><p>247a6</p><section>mdo sde</section><text>skye bar gzigs so/ /byang chub sems dpa' gang dag kha cig snang ba de dag thams cad ni/ 'chi 'pho ba dang / mngal du 'jug pa dang / btsa' bar gzigs so/ /</text></item>
<item><p>247a7</p><section>mdo sde</section><text>sangs rgyas gang dag kha cig snang ba de dag thams cad ni/ mngon par rdzogs par 'tshang rgya ba dang / chos kyi 'khor lo bskor ba dang / tshe'i 'du byed 'dor ba dang /</text></item>
<item><p>247b1</p><section>mdo sde</section><text>yongs su mya ngan las 'da' bar gzigs so/ /nyan thos gang dag kha cig snang ba de dag thams cad ni/ rnam par grol ba yongs su mya ngan las 'da' bar gzigs so/ /</text></item>
<item><p>247b2</p><section>mdo sde</section><text>rang sangs rgyas gang dag kha cig snang ba de dag thams cad ni/ rdzu 'phrul ston cing yon sbyong bar gzigs so/ /sems can gang dag snang bar ma gyur pa dag dang / gang dag phyi</text></item>
<item><p>247b3</p><section>mdo sde</section><text>rol gyi mngon par shes pa lnga dang ldan pa rnams kyi mig gi lam du ma gyur pa dang / nyan thos rnams kyi ma yin pa dang / rang sangs rgyas rnams kyi ma yin pa dang / byang chub</text></item>
<item><p>247b4</p><section>mdo sde</section><text>sems dpa' dag gi ma yin pa de dag kyang de bzhin gshegs pa'i lha'i mig la snang bar 'gyur ro/ /yang shing rta'i phang lo tsam gyis phyogs na snang bar ma gyur pa'i sems</text></item>
<item><p>247b5</p><section>mdo sde</section><text>can gang dag de bzhin gshegs pa la snang bar gyur pa de dag ni/ ches mang gi /stong gsum gyi stong chen po'i 'jig rten gyi khams kyi lha dang / mi rnams ni/ de lta ma yin</text></item>
<item><p>247b6</p><section>mdo sde</section><text>te| de ltar snang bar ma gyur pa'i sems can gyi khams ni/ tshad med do/ /de ltar sangs rgyas kyis 'dul ba'i sems can gang yin zhes de bzhin gshegs pa'i lha'i mig gis</text></item>
<item><p>247b7</p><section>mdo sde</section><text>sangs rgyas kyi zhing thams cad du sems can gyi khams la rnam par gzigs te/ sangs rgyas kyis 'dul ba'i sems can gyi ris ji snyed pa de dag gi mdun na de snyed kyi de</text></item>
<item><p>248a1</p><section>mdo sde</section><text>bzhin gshegs pa bzhugs shing sems can de dag 'dul yang de dag ma yin pa'i sems can gzhan gyis mi shes te/ 'di ni/ de bzhin</text></item>
<item><p>248a2</p><section>mdo sde</section><text>gshegs pa'i de bzhin gshegs pa'i 'phrin las dgu pa'o/ /de la 'di skad ces bya'o/ /de bzhin gshegs pa'i lha yi mig ni dri med 'od gsal te/ /mig ni rnam sbyangs</text></item>
<item><p>248a3</p><section>mdo sde</section><text>mtha' yas bsod nams gzi brjid gzi brjid gyur/ /phyogs bcu dag gi zhing rnams kun tu mtshan nyid rnam gzigs te/ /gang dag byung dang gang dag 'byung bar</text></item>
<item><p>248a4</p><section>mdo sde</section><text>'gyur dang gang dag byung / /de na sems can gzugs can gzugs med gang dag yod pa dang / /bde 'gro ngan 'gro dag na rab 'bring tha ma gang mchi dang / /sdig pa</text></item>
<item><p>248a5</p><section>mdo sde</section><text>byed pa gang dag ngan 'gro rnams su 'gro ba dang / /gang yang mtho ris bsod nams las can de dag rgyal bas gzigs/ /byang chub sems dpa' gang dag zhing</text></item>
<item><p>248a6</p><section>mdo sde</section><text>rnams kun tu spyad spyod dang / /mngal du 'jug dang 'byung dang byang chub shing drung 'gro ba dang / /gang dag la la byang chub shing drung gnas nas bdud 'dul ba/ /de kun</text></item>
<item><p>248a7</p><section>mdo sde</section><text>sangs rgyas thams cad gzigs pas lha yi mig gis gzigs/ /sangs rgyas chos kyi rgyal po gang dag byang chub mchog sangs rgyas/ /gang dag chos kyi 'khor lo</text></item>
<item><p>248b1</p><section>mdo sde</section><text>bskor zhing lha dang mi rnams 'grol/ /sangs rgyas mdzad pa mchog mdzad nas ni rgyal ba tshe 'dor dang / /gang yang mya ngan 'das pa ston pa de dag rgyal bas gzigs/ /</text></item>
<item><p>248b2</p><section>mdo sde</section><text>gang dag 'dren pa'i chos thos nas ni tshul bzhin rab sbyor ba/ /dam pa bsil bar gyur pa rims med zhi ba'i gnas la reg /gang yang bdag kyang chos thos nas ni srid</text></item>
<item><p>248b3</p><section>mdo sde</section><text>pa'i rgya mtsho las/ /brgal te bde bar pha rol phyin pa de dag rgyal bas gzigs/ /gsang ba pa dang nyan thos rang rgyal byang chub sems dpa' yi/ /lha mig lam du ma</text></item>
<item><p>248b4</p><section>mdo sde</section><text>gyur sems can khams ni mtha' yas gang / /de bzhin gshegs pa'i lha mig rnam dag dri ma med pa yis/ /sems can kun gyi lus phra shin tu gnas pa rnams kyang</text></item>
<item><p>248b5</p><section>mdo sde</section><text>gzigs/ /gang yang phang lo tsam la sems can khams phra rgyal bas gzigs/ /de ni ches mang stong gsum lha mi skye rgu de lta min/ /'gro ba yangs pa dag na sems can</text></item>
<item><p>248b6</p><section>mdo sde</section><text>khams 'khor mtha' yas pa/ /rab tu shes kyang thams cad gzigs la sems can 'du shes med/ /de bzhin gshegs pas 'dul ba'i sems can dbang po rno ba gang / /</text></item>
<item><p>248b7</p><section>mdo sde</section><text>de yi mdun na 'jig rten mgon po chos mchog gsung yang ni/ /sems can tshogs gzhan gang gis kyang ni de bzhin gshegs mi mthong / /'di ni 'dren pa'i lha yi mig</text></item>
<item><p>249a1</p><section>mdo sde</section><text>gi stobs kyi 'phrin las yin/ /rigs kyi bu/ gzhan yang de bzhin gshegs pa zag pa thams cad zad pas bdag skye ba ni/ zad/ tshangs</text></item>
<item><p>249a2</p><section>mdo sde</section><text>par spyod pa ni/ bsten/ bya ba ni/ byas te/ 'di las srid pa gzhan mi shes so/ /zhes zag pa med pa/ sems rnam par grol ba/ rang gi mngon par shes pa mngon sum</text></item>
<item><p>249a3</p><section>mdo sde</section><text>du byas nas rdzogs par byas te gnas so/ /de la de bzhin gshegs pa'i zag pa zad pa mkhyen pa de ni/ dag pa/ dri ma med pa/ yongs su dag pa/ 'od gsal ba/ bag</text></item>
<item><p>249a4</p><section>mdo sde</section><text>chags kyis mtshams sbyor ba thams cad legs par bcom pa'o/ /nyan thos rnams kyi zag pa zad pa ni/ tshad yod pa'i bag chags legs par bcom pa'o/ /rang sangs</text></item>
<item><p>249a5</p><section>mdo sde</section><text>rgyas rnams kyi zag pa zad pa ni/ tshad yod pa/ snying rje chen po dang bral ba/ spobs pa dang bral ba'o/ /de bzhin gshegs pa'i zag pa zad pa ni/ rnam pa thams cad kyi</text></item>
<item><p>249a6</p><section>mdo sde</section><text>mchog dang ldan pa dang / bag chags kyis mtshams sbyor ba thams cad legs par bcom pa/ snying rje chen pos kun tu bzung ba/ mi 'jigs pa dang / spobs pa dang</text></item>
<item><p>249a7</p><section>mdo sde</section><text>ma bral ba/ 'jig rten thams cad kyis zil gyis mi non pa ste/ sems kyi skad cig gcig dang ldan pa'o/ /de ci'i phyir zhe na/ de bzhin gshegs pa la las kyi bag</text></item>
<item><p>249b1</p><section>mdo sde</section><text>chags med/ nyon mongs pa'i bag chags med/ spyod lam 'khrul ba'i bag chags med do/ /'di lta ste/ dper na/ nam mkha' rang bzhin gyis yongs su dag pas rdul</text></item>
<item><p>249b2</p><section>mdo sde</section><text>dang / du ba dang lhan cig mi gnas pa de bzhin gshegs pa'i zag pa zad pa mkhyen pa de'ang las dang / nyon mongs pa'i bag chags thams cad dang lhan cig mi gnas</text></item>
<item><p>249b3</p><section>mdo sde</section><text>so| |de zag pa zad pa mkhyen pa de 'di lta bu la rab tu gnas ma thag tu zag pa dang bcas pa/ len pa dang bcas pa'i sems can rnams la zag pa zad par bya ba dang /</text></item>
<item><p>249b4</p><section>mdo sde</section><text>len pa spang ba'i phyir chos ston to/ /kye ma sems can yang dag pa ma yin pa kun tu rtog pa las kun tu byung ba dag /khyed zag pa dang / len pa de dag la yang dag pa ji</text></item>
<item><p>249b5</p><section>mdo sde</section><text>lta ba bzhin du so sor rtogs shig /ces de dag la de bzhin gshegs pas ci nas kyang zag pa rnams yang dag pa ma yin par yang dag pa ji lta ba bzhin rab tu shes</text></item>
<item><p>249b6</p><section>mdo sde</section><text>par 'gyur ba dang / rab tu shes nas kyang chos gang yang mi len te/ de dag mi len pas yongs su mya ngan las 'da' bar 'gyur ba de lta de ltar dpe nye bar bkod pa'i</text></item>
<item><p>249b7</p><section>mdo sde</section><text>dpe rnams kyis chos ston te/ rigs kyi bu/ 'di ni/ de bzhin gshegs pa'i de bzhin gshegs pa'i 'phrin las bcu pa'o/ /de la 'di skad ces bya'o/ /'dren pa'i</text></item>
<item><p>250a1</p><section>mdo sde</section><text>zag pa zad pa mkhyen pa ni/ /shin tu rgya che ma bsgribs tshad med ldan/ /stobs bcu stobs ni de yis byang chub mchog /zhi ba 'di ni rtogs</text></item>
<item><p>250a2</p><section>mdo sde</section><text>shing rab tu phye/ /nyan thos rnams kyi zag zad shes pa ni/ /bag chags ma bcom tshad dang ldan pa yin/ /mi yi mchog gi rab mchog 'dren pa yi/ /bag chags bcom</text></item>
<item><p>250a3</p><section>mdo sde</section><text>zhing tshad dang ldan ma yin/ /de bzhin gang dag rang rgyal byang chub reg /de la snying rje che dang spobs pa med/ /zag pa dag ni yongs su zad gyur nas/ /snying rje che dang</text></item>
<item><p>250a4</p><section>mdo sde</section><text>spobs pa tshad kyang med/ /sangs rgyas zag zad mkhyen la gnas nas ni/ /'gro ba'i zag pa yang dag ma yin mkhyen/ /rigs pa'i gnas kyi tshul 'di ma shes pas//</text></item>
<item><p>250a5</p><section>mdo sde</section><text>sems can 'di dag thams cad log par sbyor/ /de la rgyal bas snying rje mi zad bskyed/ /mi rtag stong pa bdag med chos kyang ston/ /chos 'di dngos med sgyu ma lta bur</text></item>
<item><p>250a6</p><section>mdo sde</section><text>ni| |rtogs la zhi mchog yang dag thob par gyis/ /'di ni srog dang gang zag shes skyes dang / /shed bu de bzhin byed pa po med kyang / /sems can 'di kun log</text></item>
<item><p>250a7</p><section>mdo sde</section><text>par zhen pas na/ /snying rje bskyed pa ston pa thar pa 'chang / /bde bar gshegs la yongs su skyo med cing / /yang dag shes la nam yang nyes pa med/ /des ni rgyal ba</text></item>
<item><p>250b1</p><section>mdo sde</section><text>rtag tu rnal 'byor brtson/ /'gro la phan phyir chos kyang rab tu ston/ /'di ni pha rol rgol ba rab 'dul ba/ /stobs bcu ldan gyi rgyal dang mthun pa'i las/ /stobs bcu mnga' ba</text></item>
<item><p>250b2</p><section>mdo sde</section><text>stobs der gnas nas ni/ /mtshungs med 'khor lo dam pa rab tu bskor/ /bam po lnga pa/ rigs kyi bu/ gzhan yang de bzhin gshegs pa ni/ de bzhin</text></item>
<item><p>250b3</p><section>mdo sde</section><text>gshegs pa'i mi 'jigs pa bzhi po dag la rab tu gnas te 'phrin las mdzad cing yang dag par rdzogs pa'i sangs rgyas so/ /zhes bdag nyid zhal gyis 'che ba de la lha</text></item>
<item><p>250b4</p><section>mdo sde</section><text>dang bcas pa'i 'jig rten gang gis kyang khyod kyis chos 'di dag mngon par rdzogs par sangs ma rgyas so/ /zhes chos dang mthun pas de bzhin gshegs pa la rgol mi nus</text></item>
<item><p>250b5</p><section>mdo sde</section><text>so| |ci'i phyir de bzhin gshegs pa yang dag par rdzogs pa'i sangs rgyas zhes bya zhe na/ de bzhin gshegs pas chos thams cad mi mnyam pa med par yang dag par</text></item>
<item><p>250b6</p><section>mdo sde</section><text>mngon par rdzogs par sangs rgyas te/ so so'i skye bo'i chos rnams gang yin pa dang / slob pa'i chos rnams gang yin pa dang / mi slob pa'i chos rnams gang yin</text></item>
<item><p>250b7</p><section>mdo sde</section><text>pa dang / rang sangs rgyas kyi chos rnams gang yin pa dang / byang chub sems dpa'i chos rnams gang yin pa dang / sangs rgyas kyi chos rnams gang yin pa de dag thams</text></item>
<item><p>251a1</p><section>mdo sde</section><text>cad de bzhin gshegs pas mnyam pa nyid du yang dag par mngon par rdzogs par sangs rgyas so/ /'jig rten pa dang / 'jig rten las</text></item>
<item><p>251a2</p><section>mdo sde</section><text>'das pa dang / kha na ma tho ba dang bcas pa dang / kha na ma tho ba med pa dang / zag pa dang bcas pa dang / zag pa med pa dang / 'dus byas dang / 'dus ma byas kyi chos gang yin pa de dag</text></item>
<item><p>251a3</p><section>mdo sde</section><text>thams cad kyang de bzhin gshegs pas mnyam pa nyid du yang dag par mngon par rdzogs par sangs rgyas so/ /de la mnyam pa nyid gang zhe na/ lta ba'i ngo bo</text></item>
<item><p>251a4</p><section>mdo sde</section><text>nyid kyis stong pa nyid du mnyam pa nyid do/ /mtshan ma'i ngo bo nyid kyis mtshan ma med par mnyam pa nyid do/ /khams gsum pa'i ngo bo nyid kyis smon pa med par mnyam</text></item>
<item><p>251a5</p><section>mdo sde</section><text>pa nyid do/ /skye ba'i ngo bo nyid kyis mi skye bar mnyam pa nyid do/ /mngon par 'du byed pa'i ngo bo nyid kyis mngon par 'du byed pa med par mnyam pa nyid do/ /'byung</text></item>
<item><p>251a6</p><section>mdo sde</section><text>ba'i ngo bo nyid kyis 'byung ba med par mnyam pa nyid do/ /kun gzhi'i ngo bo nyid kyis kun gzhi med par mnyam pa nyid do/ /dus gsum gyi ngo bo nyid kyis ji lta</text></item>
<item><p>251a7</p><section>mdo sde</section><text>ba bzhin du mnyam pa nyid do/ /ma rig pa dang / srid pa dang / srid pa'i ngo bo nyid kyis rig pa dang / rnam par grol bar mnyam pa nyid do/ /'khor ba'i ngo bo</text></item>
<item><p>251b1</p><section>mdo sde</section><text>nyid kyis mya ngan las 'das par mnyam pa nyid de/ de ltar de bzhin gshegs pas chos thams cad mnyam pa nyid du mngon par rdzogs par sangs rgyas pas de'i phyir</text></item>
<item><p>251b2</p><section>mdo sde</section><text>yang dag par rdzogs pa'i sangs rgyas zhes bya'o/ /de bzhin gshegs pas ji ltar chos de dag mngon par rdzogs par sangs rgyas pa de bzhin du thugs rje chen po la gnas</text></item>
<item><p>251b3</p><section>mdo sde</section><text>te bstan pa sna tshogs dang / rnam grangs sna tshogs dang / rkyen sna tshogs rnams kyis sems can gzhan dag dang / gang zag gzhan rnams la yang dag par rab tu</text></item>
<item><p>251b4</p><section>mdo sde</section><text>ston te| de'i chos de'ang de byed pa'i sdug bsngal yang dag par zad par bya ba'i phyir nges par 'byung ngo / /gang dag ston pa ma yin par ston pa'o/ /zhes khas 'che ba</text></item>
<item><p>251b5</p><section>mdo sde</section><text>dang / yang dag par rdzogs pa'i sangs rgyas ma yin par yang dag par rdzogs pa'i sangs rgyas so/ /zhes khas 'che ba de dag de bzhin gshegs pa'i mi 'jigs</text></item>
<item><p>251b6</p><section>mdo sde</section><text>pa 'dis zil gyis non par 'gyur zhing med par yang 'gro bar 'gyur te/ 'di ni de bzhin gshegs pa'i de bzhin gshegs pa'i 'phrin las bcu gcig pa'o/ /</text></item>
<item><p>251b7</p><section>mdo sde</section><text>de la 'di skad ces bya'o/ /rang byung gis ni chos rnams kun/ /mnyam pa nyid du rjes rtogs pas/ /des ni yang dag rdzogs sangs rgyas/ /de bzhin gshegs pas mnyam</text></item>
<item><p>252a1</p><section>mdo sde</section><text>par gzigs/ /so so'i skye bo'i chos rnams dang / /slob dang mi slob chos rnams dang / /rang rgyal chos rnams gang yin pa/ /de dag sangs rgyas</text></item>
<item><p>252a2</p><section>mdo sde</section><text>chos dang mnyam/ /'jig rten pa dang de bzhin du/ /'jig rten las ni 'das pa dang / /dge dang mi dge gang yin pa/ /mya ngan 'das dang mtshungs shing 'dra/ /stong pa</text></item>
<item><p>252a3</p><section>mdo sde</section><text>mtshan ma med pa dang / /smon pa rnam par spangs pa dang / /skye med mngon par 'du mi byed/ /thams cad mnyam pa nyid du gzigs/ /de dag rtogs nas thugs rje</text></item>
<item><p>252a4</p><section>mdo sde</section><text>yis| |sems can rnams la rab ston to/ /des ni sems can rnam par 'grol/ /'di ni thub pa'i las kyi mchog /rigs kyi bu/ gzhan yang de bzhin gshegs</text></item>
<item><p>252a5</p><section>mdo sde</section><text>pas nga zag pa zad do/ /zhes bdag nyid zhal gyis 'che ba de la lha dang bcas pa'i 'jig rten gang gis kyang khyod zag pa 'di dag ma zad do/ /zhes chos dang mthun</text></item>
<item><p>252a6</p><section>mdo sde</section><text>pas de bzhin gshegs pa la rgol mi nus so/ /de la de bzhin gshegs pa'i zag pa zad pa ni/ 'di yin te/ 'dod pa'i zag pa rnams las de bzhin gshegs</text></item>
<item><p>252a7</p><section>mdo sde</section><text>pa'i sems rnam par grol bas 'dod chags la spyod pa'i bag chags thams cad legs par bcom mo/ /srid pa'i zag pa rnams las de bzhin gshegs pa'i</text></item>
<item><p>252b1</p><section>mdo sde</section><text>sems rnam par grol bas zhe sdang la spyod pa'i bag chags thams cad legs par bcom mo/ /ma rig pa'i zag pa rnams las de bzhin gshegs pa'i sems rnam par</text></item>
<item><p>252b2</p><section>mdo sde</section><text>grol bas gti mug la spyod pa'i bag chags thams cad legs par bcom mo/ /lta ba'i zag pa rnams las de bzhin gshegs pa'i sems rnam par grol bas nyon mongs</text></item>
<item><p>252b3</p><section>mdo sde</section><text>pa la spyod pa'i bag chags thams cad legs par bcom ste/ de'i phyir 'jig rten gyi kun rdzob nye bar bzung nas de bzhin gshegs pa zag pa zad pa zhes bya'o/ /don</text></item>
<item><p>252b4</p><section>mdo sde</section><text>dam par ni/ 'phags pa'i shes rab dang / ye shes kyi mdun na gang yongs su shes par bya ba'am/ spang bar bya ba'am/ bsgom par bya ba'am/ mngon sum du bya</text></item>
<item><p>252b5</p><section>mdo sde</section><text>bar 'gyur ba'i chos gang yang mi gnas so/ /de ci'i phyir zhe na/ gang zad pa zhes bya ba de ni/ nam du'ang mi zad pa yin no/ /de ni/ shin tu zad pa nyid yin gyi/ gnyen</text></item>
<item><p>252b6</p><section>mdo sde</section><text>pos zad pa zhes ni/ mi bya ste/ de ni/ ji lta ba bzhin du zad pa'o/ /ji lta ba bzhin du zad pa gang yin pa de la zad pa gang yang med do/ /gang la zad pa gang yang med pa de</text></item>
<item><p>252b7</p><section>mdo sde</section><text>'dus ma byas pa'o/ /'dus ma byas pa gang yin pa de la skye ba med/ 'jig pa med/ gnas pa med de/ de'i phyir de bzhin gshegs pa rnams byung yang rung /ma byung yang</text></item>
<item><p>253a1</p><section>mdo sde</section><text>rung ste| chos nyid dang / chos kyi dbyings de ni/ gnas pa nyid do/ /chos kyi dbyings de ji ltar gnas pa de bzhin du de la ye shes zhugs</text></item>
<item><p>253a2</p><section>mdo sde</section><text>te| ji ltar 'jug pa med pa dang / ldog pa med pa de ltar zhugs so/ /de lta bu'i chos kyi tshul gyis zag pa dang / zag pa spong ba mi dmigs te/ de bzhin gshegs</text></item>
<item><p>253a3</p><section>mdo sde</section><text>pa ni| thugs rje chen po la gnas nas sems can rnams kyi zag pa spang ba'i phyir sems can rnams la chos ston te/ 'di ni/ de bzhin gshegs pa'i de bzhin</text></item>
<item><p>253a4</p><section>mdo sde</section><text>gshegs pa'i 'phrin las bcu gnyis pa'o/ /de la 'di skad ces bya'o/ /rgyal bas 'dod pa'i zag pa spangs pas na/ /'dod chags bag chags phyis ni yod ma yin//</text></item>
<item><p>253a5</p><section>mdo sde</section><text>mi dbang srid pa kun las rnam grol bas/ /de yi nyes pa ma lus yang dag chad/ /bde gshegs rig pa kun la gnas pas na/ /de yi gti mug lhag ma ma lus bral//</text></item>
<item><p>253a6</p><section>mdo sde</section><text>mi yi seng+ge lta ba kun dang bral/ /des ni nyon mongs spyod pa'i bag chags med/ /kun gyis zag pa zad pa thob 'gyur bar/ /rgyal ba kun rdzob tu ni chos ston to/ /gang</text></item>
<item><p>253a7</p><section>mdo sde</section><text>zhig 'phel ba dang ni zad 'gyur ba/ /chos de dam pa'i don du yod ma yin/ /zad pa gnyen pos zad pa ma yin te/ /sngon nas zad pas de phyir zad ces bstan/ /zad</text></item>
<item><p>253b1</p><section>mdo sde</section><text>pa gang yin de ni 'dus ma byas/ de la mtshan nyid gsum ni yod ma yin/ /dbyings de gnas pa yin te 'gyur ba med/ /dbang gi pha rol son pas chos rnams mkhyen/ /</text></item>
<item><p>253b2</p><section>mdo sde</section><text>de dag shes nas de bzhin chos ston te/ /'di ni rgyal ba'i 'phrin las bcu gnyis pa/ /rigs kyi bu/ gzhan yang de bzhin gshegs pas bar du gcod pa'i chos rnams</text></item>
<item><p>253b3</p><section>mdo sde</section><text>mtshungs par rab tu gcod par yang dag pa ji lta ba bzhin du rab tu mkhyen pa de la lha dang bcas pa'i 'jig rten gang gis kyang chos 'di dag bar du gcod par mi 'gyur</text></item>
<item><p>253b4</p><section>mdo sde</section><text>ro| |zhes chos dang mthun pas de bzhin gshegs pa la rgol mi nus so/ /de la bar du gcod pa'i chos rnams gang zhe na/ bar du gcod par 'gyur ba'i chos gcig</text></item>
<item><p>253b5</p><section>mdo sde</section><text>ste/ gcig gang zhe na/ 'di lta ste/ dang ba med pa'i sems so/ /bar du gcod pa'i chos gnyis te/ gnyis gang zhe na/ 'di lta ste/ ngo tsha mi shes pa dang / khrel</text></item>
<item><p>253b6</p><section>mdo sde</section><text>med pa'o/ /bar du gcod par 'gyur ba'i chos gsum ste/ gsum gang zhe na/ 'di lta ste/ lus kyis nyes par spyod pa dang / ngag gis nyes par spyad pa dang / yid kyis</text></item>
<item><p>253b7</p><section>mdo sde</section><text>nyes par spyad pa ste/ gsum po 'di dag go /bar du gcod par 'gyur ba'i chos bzhi ste/ bzhi gang zhe na/ 'di lta ste/ 'gro ba ma yin par 'gro ba bzhi ste/ 'dun pas</text></item>
<item><p>254a1</p><section>mdo sde</section><text>'gro ba ma yin par 'gro ba dang / zhe sdang gis 'gro ba ma yin par 'gro ba dang / gti mug gis 'gro ba ma yin par 'gro ba</text></item>
<item><p>254a2</p><section>mdo sde</section><text>dang / 'jigs pas 'gro ba ma yin par 'gro ba ste/ bzhi po 'di dag go /bar du gcod par 'gyur ba'i chos lnga ste| lnga gang zhe na/ 'di lta ste/ srog gcod pa</text></item>
<item><p>254a3</p><section>mdo sde</section><text>dang / ma byin par len pa dang / 'dod pa la log par g.yem pa dang / brdzun du smra ba dang / chang 'thung ba ste/ lnga po 'di dag go /bar du gcod par 'gyur ba'i</text></item>
<item><p>254a4</p><section>mdo sde</section><text>chos drug ste/ drug gang zhe na/ 'di lta ste/ sangs rgyas la ma gus pa yin/ chos la ma gus pa yin/ dge 'dun la ma gus pa yin/ bslab pa la ma gus pa</text></item>
<item><p>254a5</p><section>mdo sde</section><text>yin/ ting nge 'dzin la ma gus pa yin/ gding ba la ma gus pa yin te/ drug po 'di dag go /bar du gcod par 'gyur ba'i chos bdun te/ bdun gang zhe na/</text></item>
<item><p>254a6</p><section>mdo sde</section><text>'di lta ste/ nga rgyal dang / che ba'i nga rgyal dang / nga rgyal las kyang nga rgyal dang / nga'o snyam pa'i nga rgyal dang / mngon pa'i nga rgyal dang / cung zad snyam pa'i nga rgyal</text></item>
<item><p>254a7</p><section>mdo sde</section><text>dang / log pa'i nga rgyal te/ bdun po 'di dag go /bar du gcod par 'gyur ba'i chos brgyad de/ brgyad gang zhe na/ 'di lta ste/ log pa'i lta ba dang / log pa'i</text></item>
<item><p>254b1</p><section>mdo sde</section><text>rtog pa dang / log pa'i ngag dang / log pa'i las kyi mtha' dang / log pa'i 'tsho ba dang / log pa'i rtsol ba dang / log pa'i dran pa dang / log pa'i ting nge 'dzin te/</text></item>
<item><p>254b2</p><section>mdo sde</section><text>brgyad po 'di dag go /bar du gcod par 'gyur ba'i chos dgu ste/ dgu gang zhe na/ 'di lta ste/ bdag la gnod pa byas so/ /byed do/ /byed par 'gyur ro/ /zhes kun nas</text></item>
<item><p>254b3</p><section>mdo sde</section><text>mnar sems kyi sems skyed pa dang / bdag gi mdza' bo gang yin pa de la gnod pa byas so/ /byed do/ /byed par 'gyur ro/ /zhes kun nas mnar sems kyi sems skyed pa dang /</text></item>
<item><p>254b4</p><section>mdo sde</section><text>bdag dang mi mdza' ba gang yin pa de'i don byas so/ /byed do/ /byed par 'gyur ro/ /zhes kun nas mnar sems kyi sems skyed pa ste/ dgu po 'di dag go /bar du gcod par</text></item>
<item><p>254b5</p><section>mdo sde</section><text>'gyur ba'i chos bcu ste/ bcu gang zhe na/ 'di lta ste/ mi dge ba bcu'i las kyi lam rnams yin no/ /bcu gang zhe na/ 'di lta ste/ srog gcod pa dang / ma byin par</text></item>
<item><p>254b6</p><section>mdo sde</section><text>len pa dang / 'dod pa la log par g.yem pa dang / brdzun du smra ba dang / phra ma dang / ngag rtsub po dang / tshig kyal pa dang / brnab sems dang / gnod sems dang /</text></item>
<item><p>254b7</p><section>mdo sde</section><text>log par lta ba ste/ tshul bzhin ma yin pa yid la byed pa dang ldan pa'i kun tu sbyor bar 'gyur ba'i chos rnams ro myang ba la rjes su lta zhing gnas pa dang / phyin ci log</text></item>
<item><p>255a1</p><section>mdo sde</section><text>log dang ldan pa dang / sgrib pas kun nas dkris pa dang / sred pa dang lta ba la mngon par zhen pa'i zang zing dang bcas pa dang / phung po</text></item>
<item><p>255a2</p><section>mdo sde</section><text>dang bcas pa'i lus kyi las dang / ngag gi las dang / yid kyi las ji snyed pa de dag thams cad bar du gcod pa'i chos su de bzhin gshegs pas mkhyen</text></item>
<item><p>255a3</p><section>mdo sde</section><text>cing bar du gcod par 'gyur ro/ /zhes de bzhin gshegs pa de bzhin du yang dag pa ji lta ba bzhin du ston te/ 'di dag ni/ bar du gcod par 'gyur ba'i chos rnams</text></item>
<item><p>255a4</p><section>mdo sde</section><text>so| |bar du gcod par 'gyur ba'i chos de dag zhi bar bya ba dang / nye bar zhi bar bya ba dang / spang bar bya ba'i phyir de bzhin gshegs pas chos ston te/ 'di ni/ de</text></item>
<item><p>255a5</p><section>mdo sde</section><text>bzhin gshegs pa'i de bzhin gshegs pa'i 'phrin las bcu gsum pa'o/ /de la 'di skad ces bya'o/ /rgyal ba yis ni chos gang rjes rtogs pa/ /de dag bsten na</text></item>
<item><p>255a6</p><section>mdo sde</section><text>rnam par grol mi thob/ /gang la dad pa spang ba yod pa dang / /gang la ngo tsha khrel ltas cung zad med/ /de bzhin lus dang ngag dang sems sdom pa/ /gang dag la ni</text></item>
<item><p>255a7</p><section>mdo sde</section><text>nam yang med pa dang / /'dun pa dang ni zhe sdang gti mug nas/ /srog gcod gzhan gyi longs spyod 'jig pa'i bdag /gzhan gyi chung ma rdzun smra de bzhin chang / /ma</text></item>
<item><p>255b1</p><section>mdo sde</section><text>gus drug po dag dang nga rgyal bdun/ /log pa brgyad ni gang yin de dag kyang / /thams cad rnam par grol ba'i lam gyi gegs/ /kun nas mnar sems dngos po dgur</text></item>
<item><p>255b2</p><section>mdo sde</section><text>gsungs dang / /mi dge bcu po'i las kyi lam rnams dang / /gang yang tshul bzhin mi ldan de dag la/ /mngon par shes dang thar pa nam yang med/ /de dag phyin ci log</text></item>
<item><p>255b3</p><section>mdo sde</section><text>dang ldan pa dang / /mthar zhen yang dag ma yin chags rig nas/ /chos rnams 'di dag rnam par spang ba'i phyir/ /rgyal ba dbang po byams pas 'chad pa mdzad/ /rigs</text></item>
<item><p>255b4</p><section>mdo sde</section><text>kyi bu| gzhan yang de bzhin gshegs pas 'phags pa'i nges par 'byung ba'i lam ni/ de byed pa'i sdug bsngal yang dag par zad par 'gyur ba'i 'phags pa'i nges</text></item>
<item><p>255b5</p><section>mdo sde</section><text>bar 'byung ba'i lam du yang dag pa ji lta ba bzhin du rab tu mkhyen te/ de la brten na sems can rnams nges par 'byung ba de la lha dang bcas pa'i 'jig rten gang gis kyang</text></item>
<item><p>255b6</p><section>mdo sde</section><text>'di nges par 'byung ba'i lam ma yin no/ /zhes chos dang mthun pas de bzhin gshegs pa la rgol mi nus so/ /nges par 'byung ba'i lam gang zhe na/ 'di lta ste/ sems</text></item>
<item><p>255b7</p><section>mdo sde</section><text>can rnams rnam par dag par 'gyur ba'i bgrod pa gcig pu'i lam mo/ /nges par 'byung ba'i lam gyi chos gnyis te/ gnyis gang zhe na/ 'di lta ste/ zhi gnas dang /</text></item>
<item><p>256a1</p><section>mdo sde</section><text>lhag mthong ngo / /nges par 'byung ba'i lam gyi chos gsum ste/ gsum gang zhe na/ 'di lta ste/ stong pa nyid dang / mtshan ma med pa dang /</text></item>
<item><p>256a2</p><section>mdo sde</section><text>smon pa med pa ste/ gsum po 'di dag go /nges par 'byung ba'i lam gyi chos bzhi ste/ bzhi gang zhe na/ 'di lta ste/ lus su gtogs pa'i dran pa dang / tshor bar</text></item>
<item><p>256a3</p><section>mdo sde</section><text>gtogs pa dang / sems su gtogs pa dang / chos su gtogs pa'i dran pa ste/ de la nang gi lus la lus kyi rjes su lta ba'i dran pa nye bar gzhag pa dang / phyi'i</text></item>
<item><p>256a4</p><section>mdo sde</section><text>lus la lus kyi rjes su lta ba'i dran pa nye bar bzhag pa dang / nang dang phyi'i lus la lus kyi rjes su lta ba'i dran pa nye bar gzhag pa dang / nang gi tshor ba dang / phyi'i</text></item>
<item><p>256a5</p><section>mdo sde</section><text>tshor ba dang / nang dang phyi'i tshor ba la tshor ba'i rjes su lta ba'i dran pa nye bar gzhag pa dang / nang gi sems dang / phyi'i sems dang / nang dang phyi'i sems la sems</text></item>
<item><p>256a6</p><section>mdo sde</section><text>kyi rjes su lta ba'i dran pa nye bar gzhag pa dang / nang gi chos dang / phyi'i chos dang / nang dang phyi'i chos rnams la chos kyi rjes su lta ba'i dran pa nye bar gzhag pa ste/</text></item>
<item><p>256a7</p><section>mdo sde</section><text>bzhi po 'di dag go /nges par 'byung ba'i lam gyi chos lnga ste/ lnga gang zhe na/ 'di lta ste/ dad pa'i dbang po dang / brtson 'grus kyi dbang po dang / dran pa'i dbang</text></item>
<item><p>256b1</p><section>mdo sde</section><text>po dang / ting nge 'dzin gyi dbang po dang / shes rab kyi dbang po ste/ lnga po 'di dag go /nges par 'byung ba'i lam gyi chos drug ste/ drug gang zhe na/ 'di lta ste/ sangs rgyas</text></item>
<item><p>256b2</p><section>mdo sde</section><text>rjes su dran pa dang / chos rjes su dran pa dang / dge 'dun rjes su dran pa dang / gtong ba rjes su dran pa dang / tshul khrims rjes su dran pa dang / lha rjes su dran pa ste/ drug</text></item>
<item><p>256b3</p><section>mdo sde</section><text>po 'di dag go /nges par 'byung ba'i lam gyi chos bdun te/ bdun gang zhe na/ 'di lta ste/ dran pa yang dag byang chub kyi yan lag dang / chos rnam par 'byed pa yang</text></item>
<item><p>256b4</p><section>mdo sde</section><text>dag byang chub kyi yan lag dang / brtson 'grus yang dag byang chub kyi yan lag dang / dga' ba yang dag byang chub kyi yan lag dang / shin tu sbyangs pa yang dag byang</text></item>
<item><p>256b5</p><section>mdo sde</section><text>chub kyi yan lag dang / ting nge 'dzin yang dag byang chub kyi yan lag dang / btang snyoms yang dag byang chub kyi yan lag ste/ bdun po 'di dag go /nges par 'byung</text></item>
<item><p>256b6</p><section>mdo sde</section><text>ba'i lam gyi chos brgyad de/ brgyad gang zhe na/ 'di lta ste/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi</text></item>
<item><p>256b7</p><section>mdo sde</section><text>mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin te/ brgyad po 'di dag go /nges par 'byung</text></item>
<item><p>257a1</p><section>mdo sde</section><text>ba'i lam gyi chos dgu ste/ dgu gang zhe na/ 'di lta ste/ bsam gtan dang po dang / bsam gtan gnyis pa dang / bsam gtan</text></item>
<item><p>257a2</p><section>mdo sde</section><text>gsum pa dang / bsam gtan bzhi pa dang / nam mkha' mtha' yas skye mched kyi snyoms par 'jug pa dang / rnam shes mtha' yas skye mched kyi snyoms par</text></item>
<item><p>257a3</p><section>mdo sde</section><text>'jug pa dang / ci'ang med pa'i skye mched kyi snyoms par 'jug pa dang / 'du shes med 'du shes med min skye mched la snyoms par 'jug pa dang / 'du shes dang tshor ba 'gog</text></item>
<item><p>257a4</p><section>mdo sde</section><text>pa'i snyoms par 'jug pa ste/ dgu po 'di dag go /nges par 'byung ba'i lam gyi chos bcu ste/ bcu gang zhe na/ 'di lta ste/ dge ba bcu'i las kyi lam rnams so/ /de dag kyang gang</text></item>
<item><p>257a5</p><section>mdo sde</section><text>zhe na/ 'di lta ste/ srog gcod pa spong ba dang / ma byin par len pa spong ba dang / 'dod pas log par g.yem pa spong ba dang / brdzun du smra ba spong ba dang / phra ma spong ba dang / ngag</text></item>
<item><p>257a6</p><section>mdo sde</section><text>rtsub po spong ba dang / tshig kyal pa spong ba dang / brnab sems spong ba dang / gnod sems spong ba dang / log par lta ba spong ba ste/ nges par 'byung ba'i lam gyi chos bcu po 'di dag go /de</text></item>
<item><p>257a7</p><section>mdo sde</section><text>ltar ji tsam byang chub kyi phyogs kyi chos dge ba tshul khrims kyi phung po dang ldan pa'am/ ting nge 'dzin gyi phung po dang ldan pa'am/ shes rab kyi phung po dang ldan pa'am/ rnam par grol</text></item>
<item><p>257b1</p><section>mdo sde</section><text>ba'i phung po dang ldan pa'am/ rnam par grol ba'i ye shes mthong pa'i phung po dang ldan pa'am/ 'phags pa'i bden pa dang ldan pa de'ang nges par 'byung ba'i lam zhes bya'o/ /</text></item>
<item><p>257b2</p><section>mdo sde</section><text>gzhan yang nges par 'byung ba'i lam zhes bya ba ni/ gang yang yang dag par sgrub pa'o/ /yang dag par sgrub pa gang yin pa de la ni gsog pa'am/ mi gsog pa'am/ blang</text></item>
<item><p>257b3</p><section>mdo sde</section><text>pa'am/ dor ba'am/ gzung ba'am/ spong ba'i chos gang yang med do/ /de ci'i phyir zhe na/ yang dag par zhugs pa ni gnyis la blo mi 'jug ste/ chos thams cad gnyis</text></item>
<item><p>257b4</p><section>mdo sde</section><text>su med par yang dag pa ji lta ba bzhin du ye shes kyis mthong ba ni nges par 'byung ba'i lam ste/ de bzhin gshegs pa nges par 'byung ba'i lam de sems can rnams la</text></item>
<item><p>257b5</p><section>mdo sde</section><text>yang dag par ston to/ /de la brten na/ de byed pa'i sdug bsngal yang dag par zad par 'gyur ba'i phyir sems can rnams nges par 'byung ste/ 'di ni de bzhin gshegs</text></item>
<item><p>257b6</p><section>mdo sde</section><text>pa'i de bzhin gshegs pa'i 'phrin las bcu bzhi pa'o/ /de la 'di skad ces bya'o/ /gang sbyangs bde ba tshad med 'gyur ba dang / /gang brten pas na mis ni zhi rig pa/ /thams</text></item>
<item><p>257b7</p><section>mdo sde</section><text>cad rgyal bas mkhyen te rang thos shing / /mkhyen nas 'chi med 'gro ba'i chos ston to/ /rgyal bas bsngags pa dge ba byang chub phyogs/ /dge chos mang po ji snyed yod pa dag /</text></item>
<item><p>258a1</p><section>mdo sde</section><text>blo gros can gyis bsten na mi 'grol ba'i/ /gnas med ces ni bde bar gshegs pas bshad/ /yang dag chos la mkhas dang yang dag</text></item>
<item><p>258a2</p><section>mdo sde</section><text>ldan| |tshul bzhin gyis ni nyon mongs rgya chen zhi/ /chos min ma zhen chos la'ang ma yin pa/ /de ni rnam grol nad med zhi la reg /rten la mkhas pa gang zhig chos rnams</text></item>
<item><p>258a3</p><section>mdo sde</section><text>la| |gsob gsog ya ma brla dang mkha' 'dra dang / /sgyu ma'i gzugs mtshungs rmi lam 'drar rtog pa/ /de ni srid pa'i mtsho las thar par 'gyur/ /'di ni drang srong rgyal po</text></item>
<item><p>258a4</p><section>mdo sde</section><text>thub pa'i las/ /snying rje bskyed nas skye bo myos pa dang / /gang phyir srid pa'i 'khor lo las 'grol ba/ /de phyir de dag 'dra ba med pa yin/ /rigs kyi bu/ gzhan yang</text></item>
<item><p>258a5</p><section>mdo sde</section><text>gang gi phyir de'i lus 'khrul pas byis pa'am/ mkhas pas kyang rung ste/ chos dang mthun pas rgol bar 'gyur ba'i 'khrul pa de bzhin gshegs pa la med do/ /de ci'i</text></item>
<item><p>258a6</p><section>mdo sde</section><text>phyir zhe na/ sangs rgyas bcom ldan 'das rnams ni/ sku'i 'phrin las 'khrul pa med pa dang ldan pa ste/ kun tu gzigs pa dang / rnam par gzigs pa dang / bskum</text></item>
<item><p>258a7</p><section>mdo sde</section><text>pa dang / rmyang ba dang / chos gos snam sbyar dang / than ba dang / lhung bzed dang / chos gos thogs pas spyod lam mdzes par bzhud pa dang / byon pa dang / 'chag</text></item>
<item><p>258b1</p><section>mdo sde</section><text>pa dang / bzhengs pa dang / bzhugs pa dang / gzims pa dang / grong dang / grong khyer dang / grong rdal du 'jug pa dang / 'byung ba na zhabs kyi mthil sa la mi reg</text></item>
<item><p>258b2</p><section>mdo sde</section><text>ste| 'khor lo rtsibs stong pas las 'byung zhing dri yid du 'ong ba'i pad+ma mngon par 'byung ste/ de la de bzhin gshegs pa'i zhabs 'jog go /de la gang dud 'gro'i skye</text></item>
<item><p>258b3</p><section>mdo sde</section><text>gnas su song ba'i sems can gang dag de bzhin gshegs pa'i zhabs la reg pa de dag zhag bdun rab tu bde ba dang ldan par 'gyur ro/ /shi 'phos na'ang bde 'gro</text></item>
<item><p>258b4</p><section>mdo sde</section><text>mtho ris kyi 'jig rten du skye bar 'gyur ro/ /de bzhin gshegs pa'i sku la chos gos sor bzhin tsam gyis mi reg mod kyi/ rnam par 'thor rlung gi rlung gis kyang bzlog</text></item>
<item><p>258b5</p><section>mdo sde</section><text>bar mi nus so/ /sku'i 'od kyis mnar med pa'i bar gyi sems can bde bar byed de/ de'i phyir de bzhin gshegs pa'i sku la 'khrul pa med ces bya'o/ /rigs kyi bu/ yang</text></item>
<item><p>258b6</p><section>mdo sde</section><text>gang gi phyir de'i gsung gi 'khrul pas byis pa'am/ mkhas pas kyang rung ste/ chos dang mthun pas rgol bar 'gyur ba'i gsung gi 'khrul pa de bzhin gshegs pa la</text></item>
<item><p>258b7</p><section>mdo sde</section><text>med do| |de ci'i phyir zhe na/ rigs kyi bu/ de bzhin gshegs pa ni/ dus su gsung ba/ tshigs su gsung ba/ yang dag par gsung ba/ bden par gsung ba/ ji</text></item>
<item><p>259a1</p><section>mdo sde</section><text>skad gsungs pa de bzhin du mdzad pa'o/ /shin tu nges pa'i tshig dang ldan pa'o/ /sems can thams cad tshim par byed pa'i tshig dang ldan pa'o/ /</text></item>
<item><p>259a2</p><section>mdo sde</section><text>mi zlos pa'i tshig dang ldan pa'o/ /don dang tshig 'brus ba rgyan pa'i tshig dang ldan pa'o/ /skad cig brjod pas sems can thams cad kyi bsam pa tshim par brnyed pa ste/ de'i</text></item>
<item><p>259a3</p><section>mdo sde</section><text>phyir de bzhin gshegs pa'i gsung 'khrul pa med ces bya'o/ /rigs kyi bu/ yang gang gi phyir de'i thugs 'khrul pas byis pa'am/ mkhas pas kyang rung ste/ chos dang</text></item>
<item><p>259a4</p><section>mdo sde</section><text>mthun pas rtsod par 'gyur ba'i sems kyi 'khrul pa de bzhin gshegs pa la med do/ /de ci'i phyir zhe na/ 'di ltar de bzhin gshegs pa ni/ mnyam par bzhag pa'i</text></item>
<item><p>259a5</p><section>mdo sde</section><text>gnas mi 'dor zhing sangs rgyas kyi mdzad pa thams cad mdzad kyang sems der mi gtong zhing chos thams cad la chags pa med pa'i ye shes kyi mthong ba 'jug ste/ de'i</text></item>
<item><p>259a6</p><section>mdo sde</section><text>phyir de bzhin gshegs pa'i sems 'khrul pa med ces bya'o/ /ji ltar de'i sems 'khrul pa med pa de bzhin du 'khrul pa thams cad sel ba'i phyir sems can rnams</text></item>
<item><p>259a7</p><section>mdo sde</section><text>la chos ston te/ 'di ni/ de bzhin gshegs pa'i de bzhin gshegs pa'i 'phrin las bco lnga pa'o/ /de la 'di skad ces bya'o/ /sku dang gsung dang thugs kyi 'khrul</text></item>
<item><p>259b1</p><section>mdo sde</section><text>pa dag /rnam par 'dren la cung zad yod ma yin/ /'jig rten mgon po kha na ma tho med/ /'khrul med 'gro la phan byed kun nas gzigs/ /ji ltar rgyal ba cung zad 'khrul</text></item>
<item><p>259b2</p><section>mdo sde</section><text>med pa| |de ltar chos mchog zhi ba 'gro la ston/ /'khrul pa 'di dag thams cad rnam spangs pa/ /'di ni rgyal ba'i 'phrin las bco lnga pa/ /rigs kyi bu/ gzhan yang de'i</text></item>
<item><p>259b3</p><section>mdo sde</section><text>ca co gang las bdud dam/ bdud kyi ris kyi lha'am/ gzhan mu stegs can dag gis glags rnyed par 'gyur ba'i ca co de bzhin gshegs pa la med do/ /de ci'i phyir zhe</text></item>
<item><p>259b4</p><section>mdo sde</section><text>na| de bzhin gshegs pa la ca co'am/ rjes su ca co med do/ /de ci'i phyir zhe na/ de bzhin gshegs pa ni/ rjes su chags pa dang / khong khro ba dang bral ba ste/ sems can</text></item>
<item><p>259b5</p><section>mdo sde</section><text>thams cad kyis bkrus ti byas kyang mtho bar mi sems/ sems can thams cad kyis bkur sti ma byas kyang sro shi bar mi 'gyur ro/ /gang gi phyir de 'gyod pas rjes su ca co</text></item>
<item><p>259b6</p><section>mdo sde</section><text>'byung bar 'gyur ba bya dka' ba'i bya ba'am/ mthar ma phyin pa cung zad kyang de bzhin gshegs pa la med do/ /de bzhin gshegs pa ni/ 'jig rten gang dang yang rtsod</text></item>
<item><p>259b7</p><section>mdo sde</section><text>pa ma yin te/ de'i phyir de bzhin gshegs pa la ca co med do/ /de bzhin gshegs pa ni/ nyon mongs pa med pa la gnas pa ste/ nga yi ba med pa/ yongs su 'dzin pa</text></item>
<item><p>260a1</p><section>mdo sde</section><text>med pa| len pa med pa/ mdud pa thams cad dang bral ba ste/ de'i phyir de bzhin gshegs pa la ca co med do/ /ji ltar de la ca co med pa</text></item>
<item><p>260a2</p><section>mdo sde</section><text>de bzhin du sems can thams cad kyis ca co thams cad spang pa'i phyir chos ston to/ 'di ni/ de bzhin gshegs pa'i de bzhin gshegs pa'i 'phrin las bcu drug</text></item>
<item><p>260a3</p><section>mdo sde</section><text>pa'o| |de la 'di skad ces bya'o/ /bsngags pa thos kyang mtho bar sems pa med/ /mi bsngags thos kyang sro shir mi 'gyur te/ /rjes su chags dang khrong khror 'gyur ba</text></item>
<item><p>260a4</p><section>mdo sde</section><text>med| |sngon spyod legs par spyad pa smad pa min/ /rgyal bas nyon mongs med pa rtag tu bsgoms/ /de la nga yi med cing 'dzin mdud med/ /ji ltar gnas pa de ltar</text></item>
<item><p>260a5</p><section>mdo sde</section><text>chos ston te/ /'di ni bden pa mthong ba'i lam gyi mchog /rigs kyi bu/ gzhan yang bsnyel ba gang gis chos gang la'ang rmongs par 'gyur ba'i bsnyel ba de bzhin</text></item>
<item><p>260a6</p><section>mdo sde</section><text>gshegs pa la med do/ /de ci'i phyir zhe na/ de bzhin gshegs pa ni/ bsam gtan dang / rnam par thar pa dang / ting nge 'dzin dang / snyoms par 'jug pa</text></item>
<item><p>260a7</p><section>mdo sde</section><text>thams cad la bsnyel ba med do/ /de bzhin gshegs pa ni/ sems can thams cad kyi sems kyi spyod pa dang / g.yo ba la rnam par lta zhing so so ci rigs par chos ston</text></item>
<item><p>260b1</p><section>mdo sde</section><text>pa la bsnyel ba med do/ /de bzhin gshegs pa ni/ don dang / chos dang / nges pa'i tshig dang / spobs pa so so yang dag par rig pa rnams la bsnyel ba med do/ /de bzhin</text></item>
<item><p>260b2</p><section>mdo sde</section><text>gshegs pa ni/ 'das pa dang / ma 'ongs pa dang / da ltar byung ba la chags pa med pa'i ye shes mthong ba la bsnyel ba med do/ /de bzhin gshegs pa ji ltar bdag bsnyel</text></item>
<item><p>260b3</p><section>mdo sde</section><text>ba med pa de ltar sems can thams cad brjod par mi 'gyur bar chos ston te/ 'di ni/ de bzhin gshegs pa'i de bzhin gshegs pa'i 'phrin las bcu bdun pa'o/ /de</text></item>
<item><p>260b4</p><section>mdo sde</section><text>la 'di skad ces bya'o/ /chos dang ye shes rnam thar spyod yul la/ /rnam par 'dren pa bsnyel ba med pa ste/ /bsam pa ji bzhin chos rnams bstan pa'i phyir/ /sems</text></item>
<item><p>260b5</p><section>mdo sde</section><text>can bsam pa rnams la spyod mtha' yas/ /so so yang dag rig la bsnyel ba med/ /dus gsum la ni ye shes bsgribs pa med/ /ji ltar mi bsnyel de ltar chos ston te/</text></item>
<item><p>260b6</p><section>mdo sde</section><text>'di ni skyes mchog rnams kyi 'phrin las yin/ /rigs kyi bu/ gzhan yang de bzhin gshegs pa la sems mnyam par ma bzhag pa med do/ /de bzhin gshegs pa ni /</text></item>
<item><p>260b7</p><section>mdo sde</section><text>'chag gam/ bzhengs sam/ bzhugs sam/ gzigs sam/ bshos gsol lam/ gsung ngam/ cang mi gsung yang rung ste/ rtag tu mnyam par bzhag pa/</text></item>
<item><p>261a1</p><section>mdo sde</section><text>ting nge 'dzin zab mo'i mchog thob pa/ sgrib pa med pa'i bsam gtan la bsam gtan byed pa ste/ de bzhin gshegs pa'i byin gyis</text></item>
<item><p>261a2</p><section>mdo sde</section><text>rlabs ma gtogs par sems can gyi ris na sems can gang mnyam par bzhag kyang rung / mnyam par ma bzhag kyang rung ste/ su yang de bzhin gshegs pa'i</text></item>
<item><p>261a3</p><section>mdo sde</section><text>sems la lta bar nus pa med do/ /de bzhin gshegs pa ji ltar rtag tu mnyam par bzhag pa de ltar de bzhin gshegs pa sems can rnams ting nge 'dzin las mi</text></item>
<item><p>261a4</p><section>mdo sde</section><text>g.yeng bar bya ba'i phyir chos ston to/ /'di ni/ de bzhin gshegs pa'i de bzhin gshegs pa'i 'phrin las bco brgyad pa'o/ /de la 'di skad ces bya'o/ /bzhengs sam</text></item>
<item><p>261a5</p><section>mdo sde</section><text>bzhugs sam gzims sam 'chag pa rnams su yang / /sangs rgyas sems ni mnyam par ma bzhag nam yang med/ /mi gsung bzhugs dang gsung pa dang ni bshos</text></item>
<item><p>261a6</p><section>mdo sde</section><text>gsol dang / /rgyal ba mnyam par bzhag la g.yeng ba mi dmigs so/ /gang zhig bde gshegs mnyam par bzhag pa'i sems shes pa/ /gang zag de ni phyogs bcu</text></item>
<item><p>261a7</p><section>mdo sde</section><text>dag na'ang yod ma yin/ /de ni ji ltar mnyam bzhag de ltar 'gro ba la/ /rtag tu chos rnams ston te 'di ni rgyal ba'i las/ /rigs kyi bu/ gzhan yang tha dad pa'i 'du</text></item>
<item><p>261b1</p><section>mdo sde</section><text>shes gang gis sems mi mnyam par gnas par 'gyur ba'i tha dad pa'i 'du shes de bzhin gshegs pa la med do/ /de ci'i phyir zhe na/ nam mkha' bzhin du zhing mi zad pa'i</text></item>
<item><p>261b2</p><section>mdo sde</section><text>phyir de bzhin gshegs pa zhing rnams la tha dad pa'i 'du shes med do/ /rang bzhin gyis bdag med pa'i phyir de bzhin gshegs pa sems can rnams la tha dad pa'i 'du shes</text></item>
<item><p>261b3</p><section>mdo sde</section><text>med do| |chos kyi dbyings 'dres pa med cing mnyam pa nyid du shes pa'i phyir de bzhin gshegs pa sangs rgyas kyi zhing rnams la tha dad pa'i 'du shes med do/ /'dod chags</text></item>
<item><p>261b4</p><section>mdo sde</section><text>dang bral ba'i chos nyid kyi phyir de bzhin gshegs pa chos rnams la tha dad pa'i 'du shes med do/ /de bzhin gshegs pa ni/ tshul khrims dang ldan pa rnams la'ang rjes</text></item>
<item><p>261b5</p><section>mdo sde</section><text>su chags pa med/ tshul khrims 'chal pa rnams la'ang khong khro ba med/ phan btags pa rnams la'ang lan du phan 'dogs pa med/ gnod pa byas pa rnams la'ang</text></item>
<item><p>261b6</p><section>mdo sde</section><text>lan du gnod pa byed pa med/ 'dul bar 'os pa rnams la'ang mnyam pa nyid du ma yin/ log par nges pa rnams la'ang smod pa ma yin gyi/ de bzhin gshegs pa</text></item>
<item><p>261b7</p><section>mdo sde</section><text>ni| chos thams cad la mnyam pa nyid du gnas pa ste/ de'i phyir de bzhin gshegs pa la tha dad pa'i 'du shes med ces bya'o/ /ji ltar de bzhin gshegs pa la tha</text></item>
<item><p>262a1</p><section>mdo sde</section><text>dad pa'i 'du shes med pa de ltar sems can thams cad kyi tha dad pa'i 'du shes spang ba'i phyir chos ston te/ 'di ni/ de bzhin gshegs</text></item>
<item><p>262a2</p><section>mdo sde</section><text>pa'i de bzhin gshegs pa'i 'phrin las bcu dgu pa'o/ /de la 'di skad ces bya'o/ /zhing dang sems can de bzhin chos rnams la/ /tha dad 'du shes bde bar gshegs</text></item>
<item><p>262a3</p><section>mdo sde</section><text>pa med| /mnyam nyid gnas shing grags pa che rnams la/ /tha dad 'du shes nam yang yod ma yin/ /khrims ldan kha na ma tho med pa'i khrims/ /sems can 'dul</text></item>
<item><p>262a4</p><section>mdo sde</section><text>ba'i 'os dang gdul dka' ba/ /de la rkang gnyis dam pa sems mnyam ste/ /sems can tha dad 'dzin pa thar par byed/ /rigs kyi bu/ gzhan yang de bzhin gshegs</text></item>
<item><p>262a5</p><section>mdo sde</section><text>pa la so sor ma brtags pa'i btang snyoms med do/ /de ci'i phyir zhe na/ de bzhin gshegs pa'i btang snyoms ni/ lam bsgoms pa yin gyi/ lam ma bsgoms</text></item>
<item><p>262a6</p><section>mdo sde</section><text>pa ma yin te/ lus bsgoms pa/ sems bsgoms pa/ tshul khrims bsgoms pa'o/ /de bzhin gshegs pa'i btang snyoms ni/ shes rab bsgoms pa yin</text></item>
<item><p>262a7</p><section>mdo sde</section><text>gyi| ma bsgoms pa ma yin no/ /de bzhin gshegs pa'i btang snyoms ni/ ye shes dang ldan pa yin gyi/ gti mug dang ldan pa ma yin no/ /de bzhin gshegs</text></item>
<item><p>262b1</p><section>mdo sde</section><text>pa'i btang snyoms ni/ 'jig rten las 'das pa yin gyi/ 'jig rten par ltung ba ma yin no/ /de bzhin gshegs pa'i btang snyoms ni/ 'phags pa nges par 'byung ba</text></item>
<item><p>262b2</p><section>mdo sde</section><text>yin gyi| 'phags pa ma yin pa nges par mi 'byung ba ma yin no/ /de bzhin gshegs pa'i btang snyoms ni/ chos kyi 'khor lo bskor ba ste/ sems can la snying rje chen</text></item>
<item><p>262b3</p><section>mdo sde</section><text>po dang bral ba ma yin no/ /de bzhin gshegs pa'i btang snyoms de ni/ rang gi tshul gyis sgrub pa ste/ gnyen po'i rjes su song ba ma yin/ mtho bar sems pa ma yin/</text></item>
<item><p>262b4</p><section>mdo sde</section><text>dma' bar sems pa ma yin te/ gnas pa mi g.yo bar gyur pa/ dmigs pa dang bral ba/ rtog pa dang sel ba las shin tu 'das pa/ dus la lta ba/ dus las ma</text></item>
<item><p>262b5</p><section>mdo sde</section><text>yol ba| mi g.yo ba/ mi sems pa/ mi rtog pa/ rnam par mi rtog pa/ rnam par ma bsgrubs pa/ bstan du med pa/ yang dag pa/ de kho na/ de bzhin nyid/ gzhan ma</text></item>
<item><p>262b6</p><section>mdo sde</section><text>yin pa de bzhin nyid de/ de bzhin gshegs pa ni/ btang snyoms chen po de lta bu phun sum tshogs pas sems can thams cad la btang snyoms de lta bu yongs su rdzogs</text></item>
<item><p>262b7</p><section>mdo sde</section><text>par bya ba'i phyir chos ston te/ 'di ni/ de bzhin gshegs pa'i de bzhin gshegs pa'i 'phrin las nyi shu ba'o/ /de la 'di skad ces bya'o/ /legs spyad lam mchog</text></item>
<item><p>263a1</p><section>mdo sde</section><text>shin tu bsgoms pa'i phyir/ /so sor ma brtags btang snyoms yod ma yin/ /gang zag mchog ni lus dang de bzhin sems/ /tshul khrims</text></item>
<item><p>263a2</p><section>mdo sde</section><text>shes rab bden pa shin tu bsgoms/ /rgyal ba rjes su chags dang khong khro med/ /rtog dang rnam par rtog dang rnam bsgrubs med/ /btang snyoms yang dag de bzhin</text></item>
<item><p>263a3</p><section>mdo sde</section><text>gzhan ma yin/ /de ltar yin yang 'gro ba kun la 'chad/ /rigs kyi bu/ gzhan yang de bzhin gshegs pa'i 'dun pa nyams pa med do/ /de la 'dun pa gang zhe na/</text></item>
<item><p>263a4</p><section>mdo sde</section><text>'di lta ste/ dge ba'i chos la 'dun pa'o/ /de'ang gang zhe na/ byams pa chen po la de bzhin gshegs pa'i 'dun pa nyams pa med do/ /snying rje chen po la de bzhin</text></item>
<item><p>263a5</p><section>mdo sde</section><text>gshegs pa'i 'dun pa nyams pa med do/ /chos ston pa la 'dun pa nyams pa med do/ /sems can 'dul ba la 'dun pa nyams pa med do/ /sems can yongs su</text></item>
<item><p>263a6</p><section>mdo sde</section><text>smin par bya ba la 'dun pa nyams pa med do/ /rab tu dben pa la 'dun pa nyams pa med do/ /sems can byang chub yang dag par 'dzin du 'jug pa la 'dun pa</text></item>
<item><p>263a7</p><section>mdo sde</section><text>nyams pa med do/ /dkon mchog gsum gyi rigs rgyun mi gcod pa la 'dun pa nyams pa med do/ /de bzhin gshegs pa ni/ 'dun pas 'gro ba ma yin gyi/ de</text></item>
<item><p>263b1</p><section>mdo sde</section><text>bzhin gshegs pa'i 'dun pa ni/ ye shes sngon du 'gro ba nyid de/ de'i phyir de bzhin gshegs pa'i 'dun pa nyams pa med ces bya'o/ /sems can thams cad</text></item>
<item><p>263b2</p><section>mdo sde</section><text>la bla na med pa'i 'dun pa yongs su rdzogs par bya ba'i phyir chos kyang ston te/ 'di ni/ de bzhin gshegs pa'i de bzhin gshegs pa'i 'phrin las nyi shu rtsa gcig</text></item>
<item><p>263b3</p><section>mdo sde</section><text>pa'o/ |de la 'di skad ces bya'o/ /rgyal ba'i 'dun pa rtag tu dge ba'i chos kyi tshul la 'dod cing dga'/ /sems can rab tu thar par bya phyir byams dang snying rje chos kyang</text></item>
<item><p>263b4</p><section>mdo sde</section><text>sbyin| |sems can yongs smin bya dang nags tshal dga' la mos pa nyams pa med/ /rab tu mang po byang chub 'dzin 'jug dkon mchog gsum gyi rgyun mi gcod/ /'dod</text></item>
<item><p>263b5</p><section>mdo sde</section><text>dang zhe sdang dang ni 'jigs dang gti mug gis ni 'gro ma yin/ /khyad par gyur nas mkhas de shes pas byas pa'i chos kun rtogs par 'gyur/ /rgyal ba sems</text></item>
<item><p>263b6</p><section>mdo sde</section><text>can 'dun bral le lo can dag mthong nas 'dun la sbyor/ /gang gis 'gro ba 'dun pa'i las ni mtshungs pa med pa'i shes pas rig /rigs kyi bu/ gzhan yang</text></item>
<item><p>263b7</p><section>mdo sde</section><text>de bzhin gshegs pa'i brtson 'grus nyams pa med do/ /de la de bzhin gshegs pa'i brtson 'grus ni/ 'di yin te/ 'di lta ste/ 'dul ba'i sems can</text></item>
<item><p>264a1</p><section>mdo sde</section><text>rnams yal bar mi 'dor ba'i brtson 'grus dang / chos nyan pa dag la brnyas pa med pa'i brtson 'grus so/ /gal te de bzhin gshegs</text></item>
<item><p>264a2</p><section>mdo sde</section><text>pas chos kyi snod chos nyan pa gang bskal par yang chos nyan pas skyo bar mi 'gyur ba rnyed na/ de bzhin gshegs pa'ang chos ston/ kha zas dang bral ba'i rgyud du gyur</text></item>
<item><p>264a3</p><section>mdo sde</section><text>kyang bskal par yang mi ldang ngo / /de bzhin gshegs pa ni/ sems can la lta bas tha na gang na sangs rgyas kyis 'dul ba'i sems can gcig gi phyir yang sangs</text></item>
<item><p>264a4</p><section>mdo sde</section><text>rgyas kyi zhing gang+gA'i klung gi bye ma snyed 'da' zhing bzhud de/ de bzhin gshegs pa la sku mnyel ba'am/ gsung mnyel ba'am/ thugs mnyel ba med do/ /de bzhin</text></item>
<item><p>264a5</p><section>mdo sde</section><text>gshegs pa ni/ sems shin tu sbyangs pa/ brtson 'grus brtsams pa/ brtson 'grus kyi bsngags pa smra ba ste/ yang dag par sbyor ba'i brtson 'grus gang gis</text></item>
<item><p>264a6</p><section>mdo sde</section><text>sems can rnams kyis 'phags pa'i rnam par grol ba thob par 'gyur ba'i brtson 'grus de sems can rnams la bsngags par byed de/ 'di ni/ de bzhin gshegs</text></item>
<item><p>264a7</p><section>mdo sde</section><text>pa'i de bzhin gshegs pa'i 'phrin las nyi shu rtsa gnyis pa'o/ /de la 'di skad ces bya'o/ /brtson 'grus gang gis mi yi seng+ge 'phags 'gyur ba/ /brtson 'grus</text></item>
<item><p>264b1</p><section>mdo sde</section><text>stobs de'i bsngags pa rtag tu rjod par byed/ /brtson 'grus stobs ni gang du'ang nyams pa yod min te/ /snod du gyur ba rnyed nas chos kyang ston par byed/ /bde bar gshegs</text></item>
<item><p>264b2</p><section>mdo sde</section><text>kyi brtson 'grus gnas pa yod min te/ /lus dang ngag dang sems ni gang du'ang skyo ba med/ /ji ltar rang byung brtson 'grus kun tu sdig med pa/ /de ltar blo sbyangs sems</text></item>
<item><p>264b3</p><section>mdo sde</section><text>can yang dag 'dzin du 'jug /rigs kyi bu/ gzhan yang de bzhin gshegs pa'i dran pa ni/ thams cad kyi thams cad rnam pa thams cad kyi thams cad du nyams pa</text></item>
<item><p>264b4</p><section>mdo sde</section><text>med do| |de ci'i phyir zhe na/ de bzhin gshegs pa la bsnyel ba med do/ /rigs kyi bu/ de bzhin gshegs pas bla na med pa yang dag par rdzogs pa'i byang chub</text></item>
<item><p>264b5</p><section>mdo sde</section><text>mngon par rdzogs par sangs rgyas ma thag tu 'das pa dang / ma 'ongs pa dang / da ltar byung ba'i sems can rnams kyi sems kyi rgyud la rnam par gzigs kyang de</text></item>
<item><p>264b6</p><section>mdo sde</section><text>la de bzhin gshegs pa bsnyel ba shin tu med do/ /sems can gyi spyod pa ji lta ba bzhin du mkhyen kyang de la de bzhin gshegs pas ye shes kyang gtong ba med do//</text></item>
<item><p>264b7</p><section>mdo sde</section><text>de bzhin gshegs pa ni/ phung po gsum du rnam par dgod pa dang / sems can gyi dbang po la 'jug pa dang / sems can gyi bsam pa la 'jug pa dang sems</text></item>
<item><p>265a1</p><section>mdo sde</section><text>can gyi spyod pa la rnam par gzigs pas dran pa nyams pa med pa nyid de/ de bzhin gshegs pa ni/ dran par byas sam/ bsam</text></item>
<item><p>265a2</p><section>mdo sde</section><text>mam| rnam par brtags te sems can rnams la chos ston pa med do/ /ston kyang nyams pa med do/ /de ci'i phyir zhe na/ de bzhin gshegs pa'i dran pa ni/ ji ltar</text></item>
<item><p>265a3</p><section>mdo sde</section><text>nyams pa med do/ /de ji ltar bdag dran zhing bsnyel ba med pa de ltar sems can rnams la chos ston te/ 'di ni/ de bzhin gshegs pa'i de bzhin gshegs</text></item>
<item><p>265a4</p><section>mdo sde</section><text>pa'i 'phrin las nyi shu rtsa gsum pa'o/ /de la 'di skad ces bya'o/ /ston pa'i dran pa gang yang nyams med de/ /rgyal ba'i dran pas dran par bya ba med/ /rgyal bas</text></item>
<item><p>265a5</p><section>mdo sde</section><text>gang tshe byang chub sangs rgyas nas/ /'gro ba'i sems ni ma lus rnam par mkhyen/ /bsam pa dbang po sems can spyod pa dag /phyis kyang rnam par shes par bya ba</text></item>
<item><p>265a6</p><section>mdo sde</section><text>med| |lhun gyis grub pa'i bya bar gnas nas ni/ /rgyal ba'i dbang po 'gro la chos ston to/ /rigs kyi bu/ gzhan yang de bzhin gshegs pa'i ting nge 'dzin nyams</text></item>
<item><p>265a7</p><section>mdo sde</section><text>pa med do| |de bzhin gshegs pa'i ting nge 'dzin gang yin pa de ni/ chos thams cad mnyam pa nyid dang / chos thams cad mi mnyam pa ma yin pa dang / chos</text></item>
<item><p>265b1</p><section>mdo sde</section><text>thams cad ji lta ba bzhin no/ /ci'i phyir de bzhin gshegs pa'i ting nge 'dzin nyams par mi 'gyur zhe na/ de bzhin nyid gang dang mnyam pa de dang ting nge 'dzin mnyam mo/ /</text></item>
<item><p>265b2</p><section>mdo sde</section><text>ting nge 'dzin gang dang mnyam pa de dang de bzhin gshegs pa mnyam ste/ de'i phyir mnyam par bzhag pa zhes bya'o/ /'dod chags kyi mtha' gang dang mnyam pa 'dod chags</text></item>
<item><p>265b3</p><section>mdo sde</section><text>dang bral ba'i mtha' yang de dang mnyam mo/ /zhe sdang gi mtha' gang dang mnyam pa zhe sdang dang bral ba'i mtha' yang de dang mnyam mo/ /gti mug gi mtha' gang dang mnyam pa</text></item>
<item><p>265b4</p><section>mdo sde</section><text>gti mug dang bral ba'i mtha' yang de dang mnyam mo/ /'dus byas kyi mtha' gang dang mnyam pa 'dus ma byas kyi mtha' yang de dang mnyam mo/ /'khor ba'i mtha' gang dang</text></item>
<item><p>265b5</p><section>mdo sde</section><text>mnyam pa mya ngan las 'das pa'i mtha' yang de dang mnyam ste/ mnyam pa nyid de dag la snyoms par zhugs pas de'i phyir mnyam par bzhag pa zhes bya'o/ /de'i phyir de</text></item>
<item><p>265b6</p><section>mdo sde</section><text>bzhin gshegs pa'i ting nge 'dzin nyams pa med ces bya'o/ /de ci'i phyir zhe na/ mnyam pa nyid de la nyams pa med/ yongs su nyams pa med do/ /de bzhin gshegs</text></item>
<item><p>265b7</p><section>mdo sde</section><text>pa'i ting nge 'dzin de'ang mig dang ldan pa ma yin/ rna ba dang / sna dang / lce dang / lus dang / yid dang ldan pa ma yin mod kyi/ /de bzhin gshegs pa dbang po ma tshang</text></item>
<item><p>266a1</p><section>mdo sde</section><text>ba'ang ma yin no/ /de bzhin gshegs pa'i ting nge 'dzin ni/ sa'i khams la mi gnas so/ /chu'i khams la ma yin/ me'i khams la ma</text></item>
<item><p>266a2</p><section>mdo sde</section><text>yin te| rlung gi khams la'ang mi gnas so/ /'dod pa'i khams la mi gnas/ gzugs kyi khams la mi gnas/ gzugs med pa'i khams la mi gnas/ 'jig</text></item>
<item><p>266a3</p><section>mdo sde</section><text>rten 'di la mi gnas/ 'jig rten pha rol la mi gnas so/ /mi gnas pa'i phyir nyams pa med de/ de'i phyir de bzhin gshegs pa'i ting nge 'dzin nyams pa med ces</text></item>
<item><p>266a4</p><section>mdo sde</section><text>bya'o| |de bzhin gshegs pa sems can thams cad kyang ting nge 'dzin thob par bya ba'i phyir chos ston te/ 'di ni/ de bzhin gshegs pa'i de bzhin gshegs pa'i</text></item>
<item><p>266a5</p><section>mdo sde</section><text>'phrin las nyi shu rtsa bzhi pa'o/ /de la 'di skad ces bya'o/ /sangs rgyas rtag tu mnyam par bzhag /de yi ting 'dzin nyams pa med/ /chos rnams kun dang mnyam</text></item>
<item><p>266a6</p><section>mdo sde</section><text>par ldan/ /sangs rgyas mnyam nyid mnyam par bzhag /sa chu me la ma yin te/ /rlung dang 'dod gzugs gzugs med la/ /rgyal ba gnas te bsam gtan min//</text></item>
<item><p>266a7</p><section>mdo sde</section><text>des 'di ting 'dzin nyams pa med/ /rigs kyi bu/ gzhan yang de bzhin gshegs pa'i shes rab nyams pa med do/ /shes rab gang zhe na/ gang chos thams</text></item>
<item><p>266b1</p><section>mdo sde</section><text>cad rab tu shes pa ste/ gzhan gyi dring mi 'jog pa'i shes pa'o/ /sems can gzhan dag dang / gang zag gzhan rnams la chos yang dag par ston pa'i shes pa'o/ /so</text></item>
<item><p>266b2</p><section>mdo sde</section><text>so yang dag par rig pa la mkhas pas tshig rab tu dbye ba shes pa'o/ /tshig gcig la 'jug pas bskal pa brgya stong du gnas shing ston pa shes pa'o/ /ji ltar dris pa</text></item>
<item><p>266b3</p><section>mdo sde</section><text>bzhin du the tshom gcod pa'i shes pa'o/ /thams cad du chags pa med pa shes pa'o/ /theg pa gsum rnam par dgod pa bstan pa shes pa'o/ /sems can gyi sems kyi</text></item>
<item><p>266b4</p><section>mdo sde</section><text>spyod pa brgyad khri bzhi stong yongs su shes pa'i shes pa'o/ /chos kyi phung po brgyad khri bzhi stong so so ci rigs par chos ston pa shes pa'o/ /'di ni/ de bzhin gshegs</text></item>
<item><p>266b5</p><section>mdo sde</section><text>pa'i shes rab mtha' yas pa/ thug pa med pa/ zad pa med pa/ tshad med pa bstan pa'o/ /ji ltar de bzhin gshegs pa la nyams pa med cing yongs su nyams pa</text></item>
<item><p>266b6</p><section>mdo sde</section><text>med pa de ltar sems can thams cad kyang shes rab mi zad par bya ba'i phyir chos ston te/ 'di ni/ de bzhin gshegs pa'i de bzhin gshegs pa'i 'phrin las nyi shu rtsa lnga</text></item>
<item><p>266b7</p><section>mdo sde</section><text>pa'o/ /de la 'di skad ces bya'o/ /shes rab kyis ni tshul rnams mngon sum ste/ /so so yang dag rig dbang pha rol son/ /bsam bzhin rang byung sems can chos ston te/ /</text></item>
<item><p>267a1</p><section>mdo sde</section><text>'bru gcig tshig la mtha' yas tshig rnams 'jug /'gro ba'i spyod pa thug med rab shes nas/ /de bzhin brgyad khri bzhi stong chos ston kyang //</text></item>
<item><p>267a2</p><section>mdo sde</section><text>nam yang bde gshegs shes rab nyams med de/ /stobs bcu'i las 'di 'gro las khyad par 'phags/ /rigs kyi bu/ gzhan yang de bzhin gshegs pa'i rnam</text></item>
<item><p>267a3</p><section>mdo sde</section><text>par grol ba nyams pa med do/ /de bzhin gshegs pa'i rnam par grol ba gang zhe na/ nyan thos rnams kyi rnam par grol ba ni/ sgra'i rjes su 'gro ba'o/ /rang sangs rgyas</text></item>
<item><p>267a4</p><section>mdo sde</section><text>rnams kyi rnam par grol ba ni/ rkyen khong du chud pa'o/ /sangs rgyas rnams kyi rnam par grol ba ni/ chags pa dang / 'dzin pa thams cad dang bral bas rnam par grol</text></item>
<item><p>267a5</p><section>mdo sde</section><text>ba zhes bya ste/ sngon gyi mthar yang ma bcings/ phyi ma'i mthar yang mi 'pho/ da ltar byung ba la'ang mi gnas so/ /mig dang gzugs la gnyis su 'dzin pa las rnam</text></item>
<item><p>267a6</p><section>mdo sde</section><text>par grol ba'o/ /rna ba dang sgra dang / sna dang dri dang / lce dang ro dang / lus dang reg bya dang / yid dang chos la gnyis su 'dzin pa las rnam par grol ba ste/ 'dzin</text></item>
<item><p>267a7</p><section>mdo sde</section><text>par mngon par zhen pa'i gnas las rnam par grol ba'o/ /sems rang bzhin 'od gsal ba de bzhin du shes pa ste/ de'i phyir sems kyi skad cig gcig dang ldan</text></item>
<item><p>267b1</p><section>mdo sde</section><text>pa'i shes rab kyis bla na med pa yang dag par rdzogs pa'i byang chub mngon par rdzogs par sangs rgyas zhes bya'o/ /ji ltar de bzhin gshegs pas mngon par rdzogs par</text></item>
<item><p>267b2</p><section>mdo sde</section><text>sangs rgyas pa de ltar de bzhin gshegs pa sems can gzhan dag dang / gang zag gzhan rnams la chos ston to/ /'di ni/ de bzhin gshegs pa'i de bzhin gshegs</text></item>
<item><p>267b3</p><section>mdo sde</section><text>pa'i 'phrin las nyi shu rtsa drug pa'o/ /de la 'di skad ces bya'o/ /nyan thos rnams kyi rnam grol sgra rjes 'gro /rang sangs rgyas kyi brten nas skyes pa'o/ /sangs rgyas ma</text></item>
<item><p>267b4</p><section>mdo sde</section><text>smad rnams kyi rnam grol ni/ /chags las rab 'das dri med nam mkha' 'dra/ /sems ni sngon nas bcings par ma gyur te/ /sems rgyun 'di dag rang bzhin rnam par</text></item>
<item><p>267b5</p><section>mdo sde</section><text>grol| |ji ltar rnam grol de ltar yang dag shes/ /shes nas rnam grol nyams pa gang yang med/ /rigs kyi bu/ gzhan yang de bzhin gshegs pa'i lus kyi</text></item>
<item><p>267b6</p><section>mdo sde</section><text>las thams cad ye shes sngon du 'gro zhing ye shes kyi rjes su 'brang ba'o/ /de bzhin gshegs pa lus kyi las de dang ldan pas lta bas kyang sems can rnams 'dul/</text></item>
<item><p>267b7</p><section>mdo sde</section><text>smra bas kyang sems can rnams 'dul/ cang mi smra bas kyang sems can rnams 'dul/ za bas kyang sems can rnams 'dul/ spyod lam gyis kyang sems can rnams</text></item>
<item><p>268a1</p><section>mdo sde</section><text>'dul| mtshan dag gis kyang sems can rnams 'dul/ dpe byad bzang po dag gis kyang sems can rnams 'dul/ spyi gtsug bltar mi</text></item>
<item><p>268a2</p><section>mdo sde</section><text>snang bas kyang sems can rnams 'dul/ bltas pa tsam gyis kyang sems can rnams 'dul/ 'od gtong bas kyang sems can rnams 'dul/ gom pa 'dor bas kyang</text></item>
<item><p>268a3</p><section>mdo sde</section><text>sems can rnams 'dul/ grong khyer du 'jug pa dang 'byung bas kyang sems can rnams 'dul te/ sangs rgyas bcom ldan 'das rnams kyi spyod lam gang sems</text></item>
<item><p>268a4</p><section>mdo sde</section><text>can 'dul bar mi 'gyur ba de gang yang med do/ /de'i phyir de bzhin gshegs pa'i lus kyi las thams cad ye shes sngon du 'gro zhing ye shes kyi rjes su 'brang ba zhes bya'o/ /</text></item>
<item><p>268a5</p><section>mdo sde</section><text>'di ni| de bzhin gshegs pa'i de bzhin gshegs pa'i 'phrin las nyi shu rtsa bdun pa'o/ /de la 'di skad ces bya'o/ /'dren pa rnams kyi spyod lam ston pa dang / /</text></item>
<item><p>268a6</p><section>mdo sde</section><text>'gro dang 'jug dang de bzhin 'byung ba dang / /dpe byad bzang dang mtshan dang spyi gtsug gis/ /sangs rgyas dag ni sems can 'dul bar sbyor/ /rnam par 'dren pa</text></item>
<item><p>268a7</p><section>mdo sde</section><text>gang tshe 'od gtong ba/ /de tshe skye bo du ma bde bar gyur/ /'od kyis reg nas 'dul bar rab tu 'gro /'di ni rkang gnyis dam pa rnams kyi las/ /rigs kyi bu/ gzhan</text></item>
<item><p>268b1</p><section>mdo sde</section><text>yang de bzhin gshegs pa'i dag gi las thams cad ye shes sngon du 'gro zhing ye shes kyi rjes su 'brang ba'o/ /de ci'i phyir zhe na/ de bzhin gshegs pa ni/ 'bras bu yod</text></item>
<item><p>268b2</p><section>mdo sde</section><text>pa'i chos ston pa'o/ /phyad par lung ston pa'o/ /shin tu nges pa'i tshig smra ba'o/ /de bzhin gshegs pa'i ngag de'ang kun shes par byed pa'o/ /rnam par shes par byed pa'o/ /</text></item>
<item><p>268b3</p><section>mdo sde</section><text>mi mtho ba'o/ /mi dma' ba'o/ /ma yo ba'o/ /ldab ldib can ma yin pa'o/ /gya gyu ma yin pa'o/ /mi brlang ba'o/ /mi rtsub pa'o/ /ma 'chal pa'o/ /'jam pa'o/ /mnyen pa'o/ /las</text></item>
<item><p>268b4</p><section>mdo sde</section><text>su rung ba'o/ /ra ra po ma yin pa'o/ /byung rgyal ma yin pa'o/ /brtabs pa ma yin pa'o/ /rnam par myur ba ma yin pa'o/ /rab tu myur ba ma yin pa'o/ /shin tu rnam par phye ba'o//</text></item>
<item><p>268b5</p><section>mdo sde</section><text>shin tu nges pa'i tshig go /shin tu dga' ba skyed pa'o/ /shin tu snyan pa'o/ /shin tu gdangs snyan pa'o/ /shin tu gsal pa'o/ /thags thogs med pa'o/ /rdzogs</text></item>
<item><p>268b6</p><section>mdo sde</section><text>pa'o| |snyan pa'o/ /'brel pa'o/ /bsgrags pa'o/ /mchod par gyur pa'o/ /mdzes pa'o/ /rdul med pa'o/ /rdul dang bral ba'o/ /tha ba med pa'o/ /dri ma med pa'o/ /dri</text></item>
<item><p>268b7</p><section>mdo sde</section><text>ma dang bral ba'o/ /rmongs pa med pa'o/ /shin tu zur phyin pa'o/ /chags pa med pa'o/ /rab tu grol ba'o/ /'od gsal ba'o/ /drang ba'o/ /mi dman pa'o/ /mi 'dzings</text></item>
<item><p>269a1</p><section>mdo sde</section><text>pa'o| |dib dib po ma yin pa'o/ /bde ba skyed pa'o/ /lus tshim par byed pa'o/ /sems dga' ba skyed pa'o/ /'dod chags zhi bar</text></item>
<item><p>269a2</p><section>mdo sde</section><text>byed pa'o/ /zhe sdang 'dul ba'o/ /gti mug sel ba'o/ /bdud 'joms pa'o/ /sdig pa sel ba'o/ /rgol ba 'dul ba'o/ /rnam par shes par byed pa'o/ /rnga'i sgra'o/ /</text></item>
<item><p>269a3</p><section>mdo sde</section><text>mkhas pa dga' bar byed pa'o/ /ka la ping+ka'i sgra dbyangs so/ /brgya byin gyi sgra'o/ /tshangs pa'i sgra'o/ /rgya mtsho'i rlabs kyi sgra'o/ /sprin gyi sgra'o/ /sa'i sgra dbyangs so/ /</text></item>
<item><p>269a4</p><section>mdo sde</section><text>khrung khrung gi sgra'o/ /rma bya'i sgra skad do/ /khu byug gi sgra'o/ /shang shang te'u'i sgra'o/ /ngang pa'i rgyal po'i sgra'o/ /ri dwags kyi rgyal po'i sgra'o/ /pi wang dang / pi wang</text></item>
<item><p>269a5</p><section>mdo sde</section><text>rgyud gsum pa dang / khar rnga dang / gling bu dang / dung dang / sil snyan gyi sgra'o/ /kun shes par bya ba'o/ /rnam par shes par bya ba'o/ /yid du 'ong ba'o/ /mnyan</text></item>
<item><p>269a6</p><section>mdo sde</section><text>par 'os pa'o/ /zab pa'o/ /rdzun pa ma yin pa'o/ /rna ba bde bar byed pa'o/ /dge ba'i rtsa ba skyed pa'o/ /tshig dang yi ge nyams pa med pa'o/ /tshig dang yi ge shin</text></item>
<item><p>269a7</p><section>mdo sde</section><text>tu nges pa'i tshig go /don dang ldan pa'o/ /chos dang ldan pa'o/ /dus dang ldan pa'o/ /dus tshigs thams cad dang ldan pa'o/ /dus las mi g.yo ba'o/ /dbang po mchog</text></item>
<item><p>269b1</p><section>mdo sde</section><text>dang mchog ma yin pa shes pa ston pa'o/ /sbyin pas brgyan pa'o/ /tshul khrims kyis rnam par dag pa'o/ /bzod pas yang dag par bsgrubs pa'o/ /brtson 'grus kyis shin</text></item>
<item><p>269b2</p><section>mdo sde</section><text>tu sbyangs pa'o/ /bsam gtan gyis las su rung bar byas pa'o/ /shes rab kyis nges par brtags pa'o/ /byams pas shin tu brtsams pa'o/ /snying rjes skyo ba med pa'o/ /rab</text></item>
<item><p>269b3</p><section>mdo sde</section><text>tu dga' ba'o/ /'od gsal ba'o/ /btang snyoms kyis nges par brtags pa'o/ /theg pa gsum rnam par 'jog pa'o/ /dkon mchog gsum gyi rigs rgyun mi gcod</text></item>
<item><p>269b4</p><section>mdo sde</section><text>pa'o| |phung po gsum rnam par 'byed pa'o/ /rnam par thar pa'i sgo gsum gyis rnam par sbyangs pa'o/ /bden pas yongs su bsgos pa'o/ /ye shes kyis yongs su bsgos</text></item>
<item><p>269b5</p><section>mdo sde</section><text>pa'o| |mkhas pas ma smad pa'o/ /'phags pas bsngags pa'o/ /nam mkha'i tshad kyi rjes su 'gro ba'o/ /rnam pa thams cad kyi mchog dang ldan pa'o/ /rigs kyi bu/ de</text></item>
<item><p>269b6</p><section>mdo sde</section><text>bzhin gshegs pa'i ngag ni/ de lta bu ste/ de'i phyir de bzhin gshegs pa'i ngag gi las thams cad ye shes sngon du 'gro zhing ye shes kyi rjes su 'brang ba zhes bya'o//</text></item>
<item><p>269b7</p><section>mdo sde</section><text>'di ni| de bzhin gshegs pa'i de bzhin gshegs pa'i 'phrin las nyi shu rtsa brgyad pa'o/ /de la 'di skad ces bya'o/ /mtshungs pa med pa'i ngag ni gsal zhing dri</text></item>
<item><p>270a1</p><section>mdo sde</section><text>med yon tan kun gyis 'phags/ /zhing stong rgyas par 'gengs shing skad cig las kyang skad rnams kun grag ste/ /sems can kha</text></item>
<item><p>270a2</p><section>mdo sde</section><text>cig nyan thos theg dang de bzhin rang rgyal theg pa thos/ /thos nas sangs rgyas bdag nyid chen pos de bzhin byang chub 'dir yid 'jud/ /yi ge rnams ni mtshams</text></item>
<item><p>270a3</p><section>mdo sde</section><text>sbyor ma yin phan tshun 'gal bar 'gyur ba'ang min/ /de ltar chos rab ston kyang sems ni rnam par rtog par 'gyur ba med/ /ji ltar brag ca g.yo ba med cing</text></item>
<item><p>270a4</p><section>mdo sde</section><text>byed pa med par sgra sgrog pa/ /de ltar mi yi dam pa sgra rnams sgrog cing sems can tshim par byed/ /rigs kyi bu/ gzhan yang de bzhin gshegs pa'i yid kyi</text></item>
<item><p>270a5</p><section>mdo sde</section><text>las thams cad ye shes sngon du 'gro zhing ye shes kyi rjes su 'brang ba'o/ /de ci'i phyir zhe na/ de bzhin gshegs pa ni/ sems kyis brjod par bya ba ma yin/</text></item>
<item><p>270a6</p><section>mdo sde</section><text>yid kyis ma yin/ rnam par shes pas ma yin gyi/ de bzhin gshegs pa ni/ ye shes kyis rab tu phye ba ste/ ye shes kyi bdag por gyur pa'o/ /de bzhin gshegs</text></item>
<item><p>270a7</p><section>mdo sde</section><text>pa'i ye shes de ni/ sems can thams cad kyi sems kyi rjes su song ba'o/ /sems can thams cad kyi yid kyi rjes su zhugs pa'o/ /sems can thams cad kyi shes</text></item>
<item><p>270b1</p><section>mdo sde</section><text>pa rig pa'o/ /chos thams cad nges par bsam pa'o/ /ting nge 'dzin thams cad la gzhan gyi dring mi 'jog pa'o/ /dmigs pa las shin tu 'das pa'o/ /rkyen las skye ba</text></item>
<item><p>270b2</p><section>mdo sde</section><text>dang bral ba'o/ /srid pa gsum bsal ba'o/ /nga rgyal gyi rim pa thams cad las shin tu 'das pa'o/ /bdud kyi las thams cad las rnam par grol ba'o/ /sgyu dang g.yo</text></item>
<item><p>270b3</p><section>mdo sde</section><text>thams cad dang bral ba'o/ /ngar 'dzin pa dang nga yir 'dzin pa spangs pa'o/ /ma rig pa dang gti mug gi mun pa dang rab rib kyi ling tog dang bral ba'o/ /lam gyi yan</text></item>
<item><p>270b4</p><section>mdo sde</section><text>lag shin tu yongs su bsgoms pa'o/ /nam mkha' ltar rnam par mi rtog pa'o/ /chos kyi dbyings dang dbyer med pa ste/ de bzhin gshegs pa'i yid kyi las ye shes sngon</text></item>
<item><p>270b5</p><section>mdo sde</section><text>du 'gro ba ni/ de lta bu'o/ /'di ni/ de bzhin gshegs pa'i de bzhin gshegs pa'i 'phrin las nyi shu rtsa dgu pa'o/ /de la 'di skad ces bya'o/ /rgyal ba rkang gnyis dbang</text></item>
<item><p>270b6</p><section>mdo sde</section><text>po sems dang yid kyis gzhal ma yin/ /ye shes rnam par dag gis 'dren pa kun gyi las rnam dag /bde gshegs ye shes de ni sems can kun gyi bsam pa la/ /</text></item>
<item><p>270b7</p><section>mdo sde</section><text>mnyam pa nyid du rjes su zhugs shing chos dbyings rang bzhin no/ /bsam gtan dang ni de bzhin ting 'dzin kun dang rab tu ldan/ /sems dang yid kyi rnam par rtog pa kun</text></item>
<item><p>271a1</p><section>mdo sde</section><text>tu rgyu ba med/ /bdud kyi yul las grol zhing bdud kyi las las shin tu 'das/ /nam mkha'i rang bzhin mtshungs shing dri med rnam par 'gyur</text></item>
<item><p>271a2</p><section>mdo sde</section><text>ba med| |rigs kyi bu/ gzhan yang 'das pa'i dus la de bzhin gshegs pa'i ye shes mthong ba chags pa med cing thogs pa med par 'jug go /ji ltar 'jug ce na/</text></item>
<item><p>271a3</p><section>mdo sde</section><text>'das pa'i dus kyi sangs rgyas kyi zhing byung ba dang / zhig pa ji snyed pa de dag thams cad bgrang ba'i tshul gyis rab tu mkhyen to/ /sangs rgyas kyi zhing de dag na rtswa dang / shing</text></item>
<item><p>271a4</p><section>mdo sde</section><text>gel pa dang / sman dang / nags tshal du gyur pa de dag thams cad kyang rab tu mkhyen to/ /sangs rgyas kyi zhing de dag na sems can gyi tshogs sems can du btags</text></item>
<item><p>271a5</p><section>mdo sde</section><text>par gyur pa ji snyed pa de dag thams cad kyang rab tu mkhyen to/ /sems can de dag gi spyod pa sna tshogs su gyur pa ji snyed pa de dag thams cad kyang rab tu mkhyen to/ /</text></item>
<item><p>271a6</p><section>mdo sde</section><text>sangs rgyas kyi zhing de dag tu sangs rgyas byung ba ji snyed pa de dag thams cad kyang rab tu mkhyen to/ /sangs rgyas re res chos bstan cing brjod pa ji snyed pa de dag thams</text></item>
<item><p>271a7</p><section>mdo sde</section><text>cad kyang rab tu mkhyen to/ /sems can ji snyed cig nyan thos kyi theg par btul ba de dag thams cad kyang rab tu mkhyen to/ /sems can ji snyed cig rang sangs rgyas kyi</text></item>
<item><p>271b1</p><section>mdo sde</section><text>theg par btul ba de dag thams cad kyang rab tu mkhyen to/ /sems can ji snyed cig theg pa chen por btul ba de dag thams cad kyang rab tu mkhyen to/ /sangs rgyas kyi zhing</text></item>
<item><p>271b2</p><section>mdo sde</section><text>rnam par phye ba thams cad kyang rab tu mkhyen to/ /dge slong gi dge 'dun rnam par phye ba'ang rab tu mkhyen to/ /tshe'i tshad rnam par phye ba'ang rab tu mkhyen to/ /chos gnas</text></item>
<item><p>271b3</p><section>mdo sde</section><text>pa rnam par phye ba'ang rab tu mkhyen to/ /dbugs 'byung ba dang rdub pa'ang rab tu mkhyen to/ /zas kyi mchog gi longs spyod kyang rab tu mkhyen to/ /sems can thams cad</text></item>
<item><p>271b4</p><section>mdo sde</section><text>kyi 'das pa'i rnam pa dang / 'chi 'pho dang / 'gro bar skye ba rnams kyang de bzhin gshegs pas rab tu mkhyen to/ /dbang po sna tshogs dang / spyod pa sna tshogs dang /</text></item>
<item><p>271b5</p><section>mdo sde</section><text>bsam pa sna tshogs rnams kyang rab tu mkhyen to/ /sems kyi rgyud kyang rab tu mkhyen to/ /sems gang gi 'og tu sems gang byung ba de dag thams cad kyang de bzhin gshegs</text></item>
<item><p>271b6</p><section>mdo sde</section><text>pas mngon sum gyi shes pa dang / rjes su rtogs pa'i shes pas bgrang ba'i tshul gyis rab tu mkhyen to/ /de dang de bzhin gshegs pa'i sems kyi rgyud 'das pa btang ba</text></item>
<item><p>271b7</p><section>mdo sde</section><text>rnams kyang dmigs so/ /de bzhin gshegs pa ni/ ye shes de lta bu dang ldan pas sems can rnams la bsam pa ji lta ba bzhin du phyad par chos ston te/ 'di ni/</text></item>
<item><p>272a1</p><section>mdo sde</section><text>de bzhin gshegs pa'i de bzhin gshegs pa'i 'phrin las sum cu pa'o/ /de la 'di skad ces bya'o/ /zhing dang sems can dang ni chos smra</text></item>
<item><p>272a2</p><section>mdo sde</section><text>la| |sangs rgyas ye shes chags med tshad kyang med/ /'dren pas sems can gang dag thar byas dang / /zhing du dge slong dge 'dun gyur grangs dang / /sems can</text></item>
<item><p>272a3</p><section>mdo sde</section><text>bsam pa dbang po gang yin dang / /dbyibs dang sgra yi rim pa gang dang sems/ /ming dang sbyor ba gang dag 'das pa kun/ /rdzogs pa'i sangs rgyas yang dag gzigs</text></item>
<item><p>272a4</p><section>mdo sde</section><text>pas rtogs/ /rigs kyi bu/ gzhan yang ma 'ongs pa'i dus la de bzhin gshegs pa'i ye shes mthong ba chags pa med cing thogs pa med pa 'jug go /ji ltar 'jug</text></item>
<item><p>272a5</p><section>mdo sde</section><text>zhe na| sems can nam/ chos sam/ zhing gang dag kha cig ma 'ongs pa'i dus na 'byung ba'am/ 'gag pa'am/ 'byung bar 'gyur ba'am/ 'jig par 'gyur ba de</text></item>
<item><p>272a6</p><section>mdo sde</section><text>dag thams cad de bzhin gshegs pas rab tu mkhyen to/ /bskal pa'i mes tshig par 'gyur ba ji snyed pa dang / chus 'jig par 'gyur ba ji snyed pa dang / sangs rgyas</text></item>
<item><p>272a7</p><section>mdo sde</section><text>kyi zhing gnas par 'gyur ba ji snyed pa dang / sangs rgyas kyi zhing de dag na sa'i khams su 'gyur ba ji snyed pa dang / rdul phra rab kyi rdul du 'gyur ba ji snyed pa dang / rtswa dang /</text></item>
<item><p>272b1</p><section>mdo sde</section><text>shing gel pa dang / sman dang / nags tshal du 'gyur ba ji snyed pa dang / skar ma'i gzugs su 'gyur ba ji snyed pa dang / zhing rab 'byams re rer sangs rgyas 'byung bar 'gyur</text></item>
<item><p>272b2</p><section>mdo sde</section><text>ba ji snyed pa dang / nyan thos 'byung bar 'gyur ba ji snyed pa dang / rang sangs rgyas 'byung bar 'gyur ba ji snyed pa dang / byang chub sems dpa' 'byung bar 'gyur ba ji snyed</text></item>
<item><p>272b3</p><section>mdo sde</section><text>pa dang / zas kyi mchog gi longs spyod dang / dbugs 'byung ba dang / rdub pa dang / 'chag pa dang / 'dug pa dang / spyod lam du 'gyur ba ji snyed pa dang / de bzhin</text></item>
<item><p>272b4</p><section>mdo sde</section><text>gshegs pa rab 'byams re res nyan thos kyi theg pa dang / rang sangs rgyas kyi theg pa dang / theg pa chen pos sems can thar bar byed par 'gyur ba ji snyed pa de dag</text></item>
<item><p>272b5</p><section>mdo sde</section><text>thams cad de bzhin gshegs pas rab tu mkhyen to/ /zhing rab 'byams re re na sems can rnams kyi skye ba'i gnas ji snyed pa dang / sems dang sems las byung ba ji snyed</text></item>
<item><p>272b6</p><section>mdo sde</section><text>cig 'byung bar 'gyur ba de dag thams cad de bzhin gshegs pas rab tu mkhyen kyang de bzhin gshegs pa'i ma 'ongs pa'i sems kyi rgyun bskal par 'gyur ba ma yin</text></item>
<item><p>272b7</p><section>mdo sde</section><text>par ma 'ongs pa la lta bas sems can rnams la chos ston te/ 'di ni/ de bzhin gshegs pa'i de bzhin gshegs pa'i 'phrin las sum cu rtsa gcig pa'o/ /de la</text></item>
<item><p>273a1</p><section>mdo sde</section><text>'di skad ces bya'o/ /dri med mig gis ma 'ongs dus na ni/ /cung zad 'byung bar 'gyur dang 'jig 'gyur dang / /sangs rgyas zhing rnams kun</text></item>
<item><p>273a2</p><section>mdo sde</section><text>na rgyal ba dang / /de dag thams cad ma lus sangs rgyas mkhyen/ /ma 'ongs pa yi dmigs par gtong ba na/ /de yi sems ni nam yang g.yeng ba med/ /sems can rnams</text></item>
<item><p>273a3</p><section>mdo sde</section><text>la de bzhin chos ston te/ /'di ni rkang gnyis mchog gi 'phrin las yin/ /rigs kyi bu/ gzhan yang da ltar byung ba'i dus de bzhin gshegs pa'i ye shes mthong</text></item>
<item><p>273a4</p><section>mdo sde</section><text>ba chags pa med cing thogs pa med pa 'jug go /ji ltar 'jug ce na/ 'di la de bzhin gshegs pas phyogs bcu dag na da ltar byung ba'i sangs rgyas kyi zhing thams</text></item>
<item><p>273a5</p><section>mdo sde</section><text>cad bgrang ba rnam pa gsum gyi tshul gyis rab tu mkhyen to/ /da ltar byung ba'i sangs rgyas thams cad rab tu mkhyen to/ /da ltar byung ba'i byang chub sems dpa' thams</text></item>
<item><p>273a6</p><section>mdo sde</section><text>cad rab tu mkhyen to/ /da ltar byung ba'i nyan thos thams cad rab tu mkhyen to/ /da ltar byung ba'i rang sangs rgyas thams cad rab tu mkhyen to/ /da ltar byung ba'i</text></item>
<item><p>273a7</p><section>mdo sde</section><text>skar ma'i gzugs thams cad rab tu mkhyen to/ /da ltar byung ba'i rtswa dang / shing gel pa dang / sman dang / nags tshal rnams rab tu mkhyen to/ /phyogs bcu dag</text></item>
<item><p>273b1</p><section>mdo sde</section><text>na da ltar byung ba'i sa'i khams rdul phra rab kyi rdul gyi char brlags pa thams cad bgrang ba'i tshul gyis rab tu mkhyen to/ /phyogs bcu'i chu'i khams skra'i rtse mo'i blangs</text></item>
<item><p>273b2</p><section>mdo sde</section><text>pa'i thigs pa thams cad kyang bgrang ba'i tshul gyis rab tu mkhyen to/ /phyogs bcu'i me'i khams kyi skye ba dang / 'gag pa thams cad kyang bgrang ba'i tshul gyis rab tu</text></item>
<item><p>273b3</p><section>mdo sde</section><text>mkhyen to/ /phyogs bcu'i rlung gi khams thams cad kyang gzugs su gyur pa la bab pa'i tshul gyis rab tu mkhyen to/ /phyogs bcu'i nam mkha'i khams thams cad kyang skra'i</text></item>
<item><p>273b4</p><section>mdo sde</section><text>rtse mos rgyas par dgang ba'i tshul gyis rab tu mkhyen to/ /da ltar byung ba'i sems can gyi khams rnam pa gsum yang rab tu mkhyen to/ /da ltar byung ba'i sems can dmyal ba pa'i</text></item>
<item><p>273b5</p><section>mdo sde</section><text>sems can gyi khams kyang rab tu mkhyen to/ /de'i skye ba'i rgyu dang / thar pa'i rgyu yang rab tu mkhyen to/ /da ltar byung ba'i dud 'gro'i skye gnas su song ba'i sems can gyi khams kyang</text></item>
<item><p>273b6</p><section>mdo sde</section><text>rab tu mkhyen to/ /de'i skye ba'i rgyu dang / thar pa'i rgyu yang rab tu mkhyen to/ /da ltar byung ba'i gshin rje'i 'jig rten pa'i sems can gyi khams kyang rab tu mkhyen to/ /de'i skye ba'i rgyu</text></item>
<item><p>273b7</p><section>mdo sde</section><text>dang / thar pa'i rgyu yang rab tu mkhyen to/ /da ltar byung ba'i mir gyur pa'i sems can gyi khams kyang rab tu mkhyen to/ /de'i skye ba'i rgyu dang / thar pa'i rgyu yang rab tu mkhyen to/ /da ltar byung</text></item>
<item><p>274a1</p><section>mdo sde</section><text>ba'i lha'i sems can gyi khams kyang rab tu mkhyen to/ /de'i skye ba'i rgyu dang / thar pa'i rgyu yang rab tu mkhyen to/ /da ltar byung ba'i sems can</text></item>
<item><p>274a2</p><section>mdo sde</section><text>rnams kyi sems kyi rgyun kyang rab tu mkhyen to/ /de dag nyon mongs pa dang bcas pa dang / nyon mongs pa dang bral ba'ang rab tu mkhyen to/ /da ltar byung ba'i sems can</text></item>
<item><p>274a3</p><section>mdo sde</section><text>gdul bar 'os pa rnams kyi dbang po rnams kyang rab tu mkhyen to/ /gdul bar 'os pa ma yin pa dag gi dbang po rnams kyang rab tu mkhyen to/ /de bzhin gshegs pas</text></item>
<item><p>274a4</p><section>mdo sde</section><text>de ltar rab tu mkhyen kyang de bzhin gshegs pa la gnyis kyi rjes su 'brang ba'i rnam par shes pa med cing gnyis su med pa la gzung ba'i phyir sems can rnams la chos</text></item>
<item><p>274a5</p><section>mdo sde</section><text>kyang ston te/ 'di ni/ de bzhin gshegs pa'i de bzhin gshegs pa'i 'phrin las sum cu rtsa gnyis pa'o/ /de la 'di skad ces bya'o/ /rgyal ba rnams kyi spyod yul</text></item>
<item><p>274a6</p><section>mdo sde</section><text>thug pa med/ /tshad med gzhal du med cing bsam mi khyab/ /nam mkha' mtshungs shing dpe yang med pa ste/ /'gro ba kun gyis shes par mi nus so/ /phyogs bcu dag na</text></item>
<item><p>274a7</p><section>mdo sde</section><text>da ltar byung ba yi/ /'gro ba'i bya bar byur pa ji snyed pa/ /de dag thams cad rgyal bas rjes su mkhyen/ /'di ni rang byung rnams kyi las kyi mchog /rigs kyi bu/ de bzhin</text></item>
<item><p>274b1</p><section>mdo sde</section><text>gshegs pa'i 'phrin las ni/ sum cu rtsa gnyis po 'di dag ste/ de bzhin gshegs pa'i 'phrin las de dag dang ldan pas sems can gyi khams 'dul lo/ /de bzhin</text></item>
<item><p>274b2</p><section>mdo sde</section><text>gshegs pa'i 'phrin las ni/ tshad med mod kyi/ sems can rnams gzud pa'i phyir mdo tsam du tshad kyis bstan to/ /bam po drug pa/ rigs kyi bu/ gzhan</text></item>
<item><p>274b3</p><section>mdo sde</section><text>yang de bzhin gshegs pa'i de bzhin gshegs pa'i 'phrin las gang yin pa de ni/ tshad med pa'o/ /bsam gyis mi khyab pa'o/ /'jig rten thams cad kyis rnam par shes par</text></item>
<item><p>274b4</p><section>mdo sde</section><text>bya ba ma yin pa'o/ /yi ge rnams kyis brjod par bya ba ma yin pa'o/ /gzhan dag gis thob par dka' ba'o/ /sangs rgyas kyi zhing thams cad du rgyun chad pa med pa'o/ /sangs rgyas</text></item>
<item><p>274b5</p><section>mdo sde</section><text>thams cad dang mnyam pa nyid du rjes su song ba'o/ /'bad pa'i bya ba thams cad las shin tu 'das pa'o/ /rnam mkha' dang mnyam pa nyid pas rnam par mi rtog pa'o/ /chos</text></item>
<item><p>274b6</p><section>mdo sde</section><text>kyi dbyings kyi bya ba ma yin pas sna tshogs su byar med pa'o/ /de ci'i phyir zhe na/ rigs kyi bu/ sangs rgyas bcom ldan 'das rnams ni/ gtam sna tshogs kyi ched du 'byung</text></item>
<item><p>274b7</p><section>mdo sde</section><text>ba ma yin te/ sems can sna tshogs kyi gtam gyi phyir ma yin/ zhing sna tshogs kyi gtam gyi phyir ma yin/ bstan pa sna tshogs kyi gtam gyi phyir ma yin/ bsam pa sna tshogs</text></item>
<item><p>275a1</p><section>mdo sde</section><text>kyi gtam gyi phyir ma yin/ rnam par grel ba sna tshogs kyi gtam gyi phyir ma yin/ yongs su mya ngan las 'das pa sna tshogs kyi gtam gyi phyir</text></item>
<item><p>275a2</p><section>mdo sde</section><text>ma yin gyi/ de bzhin gshegs pa ni/ chos kyi dbyings ro gcig pa/ sgrib pa med pa/ sems can thams cad la go skabs 'byed pa/ mngon par rdzogs par sangs rgyas</text></item>
<item><p>275a3</p><section>mdo sde</section><text>nas sems can rnams chos khong du chud par bya ba'i phyir sgrib pa med pa'i chos kyi 'khor lo 'di lta ste/ phyir mi ldog pa'i 'khor lo rab tu bskor ro/ /rigs kyi bu/ 'di lta ste/</text></item>
<item><p>275a4</p><section>mdo sde</section><text>dper na/ nor bu mkhan mkhas pa nor bu sbyong ba'i cho ga shin tu shes pa des nor bu'i rigs las sbyang ba ma byas pa'i nor bu rin po che blangs nas bul thog gi chu rnon pos bkrus te skra nag</text></item>
<item><p>275a5</p><section>mdo sde</section><text>po'i la bas byi dor bya bas byi dor byed kyang de tsam gyis brtson 'grus rgyun mi gcod kyi/ de'i 'og tu dngul chu rnon po dang bcas pas bkrus te shing dang snam bus byi dor</text></item>
<item><p>275a6</p><section>mdo sde</section><text>bya bas byi dor byed do/ /de tsam gyis kyang brtson 'grus rgyun mi gcod de/ de'i 'og tu'ang sman chen po'i khu bas bkrus te ras phra mos byi dor bya bas byi dor byed do/ /byi dor</text></item>
<item><p>275a7</p><section>mdo sde</section><text>byas te nor bu mching bu'i rigs dang bral nas bai DUR+ya zhes bya'o/ /rigs kyi bu/ de bzhin du de bzhin gshegs pas yongs su ma dag pa'i sems can gyi khams rig nas</text></item>
<item><p>275b1</p><section>mdo sde</section><text>mi rtag pa dang / sdug bsngal ba dang / bdag med pa dang / mi sdug pa yid 'byung bar 'gyur ba'i gtam gyis 'khor ba la mngon par dga' ba'i sems can rnams yid 'byung</text></item>
<item><p>275b2</p><section>mdo sde</section><text>bar byed/ 'phags pa'i chos 'dul ba la 'jug par byed do/ /de tsam gyis de bzhin gshegs pa brtson 'grus rgyun mi gcod cing / de'i 'og tu stong pa nyid dang / mtshan</text></item>
<item><p>275b3</p><section>mdo sde</section><text>ma med pa dang / smon pa med pa'i gtam gyis de bzhin gshegs pa'i tshul khong du chud par byed do/ /de tsam gyis kyang de bzhin gshegs pa brtson 'grus rgyun mi gcod kyi/</text></item>
<item><p>275b4</p><section>mdo sde</section><text>de'i 'og tu phyir mi ldog pa'i 'khor lo'i gtam dang / 'khor gsum yongs su dag pa'i gtam gyis sems can de dag de bzhin gshegs pa'i yul la 'dzud do/ /sems</text></item>
<item><p>275b5</p><section>mdo sde</section><text>can rgyu dang rang bzhin sna tshogs pa de dag mnyam du zhugs nas de bzhin gshegs pa'i chos nyid khong du chud pas sbyin gnas bla na med pa rnams zhes bya'o/ /de'i phyir rigs</text></item>
<item><p>275b6</p><section>mdo sde</section><text>kyi bu| khyod kyis ji ltar de bzhin gshegs pa'i 'phrin las bsam gyis mi khyab pa dang / kun gyi rjes su song ba dang / thams cad du kha na ma tho ba med pa dang / dus gsum</text></item>
<item><p>275b7</p><section>mdo sde</section><text>gyi rjes su song ba dang / dkon mchog gsum gyi rigs rgyun mi gcod pa rnam grangs 'dis kyang 'di ltar rig par bya ste/ de bzhin gshegs pa ni de bzhin gshegs pa'i</text></item>
<item><p>276a1</p><section>mdo sde</section><text>'phrin las bsam gyis mi khyab pa de la'ang gnas so/ /nam mkha'i rang bzhin gyi lus kyang mi 'dor ro/ /sangs rgyas kyi zhing thams cad</text></item>
<item><p>276a2</p><section>mdo sde</section><text>du'ang ston to/ /brjod du med pa'i chos ston pa'i tshig kyang mi 'dor ro/ /sgra ji bzhin gyi rnam par rig byed kyis sems can rnams la chos kyang ston to/ /sems can</text></item>
<item><p>276a3</p><section>mdo sde</section><text>thams cad kyi sems dmigs pa dang bral ba dang / sems can thams cad kyi sems kyi bsam pa'ang rab tu mkhyen to/ /sangs rgyas bcom ldan 'das ni/ byang</text></item>
<item><p>276a4</p><section>mdo sde</section><text>chub sems dpa'i bsam pa rnam par dag par bya ba'i phyir 'byung ngo / /rigs kyi bu/ gang rgyun chad pa med pa/ rgyun chags pa/ rgyun mi gcod pa/ byang chub sems</text></item>
<item><p>276a5</p><section>mdo sde</section><text>dpa' lung bstan pa'i gtam rgyun mi gcod pa 'di ni/ de bzhin gshegs pa rnams kyi de bzhin gshegs pa'i 'phrin las yang dag pa'o/ /de bzhin gshegs</text></item>
<item><p>276a6</p><section>mdo sde</section><text>pa'i 'phrin las bstan pa 'di bshad pa na phyogs bcu'i sangs rgyas kyi zhing dpag tu med pa/ grangs med pa/ bgrang ba las shin tu 'das pa dag rnam pa drug tu</text></item>
<item><p>276a7</p><section>mdo sde</section><text>g.yos par gyur to/ /snang ba chen pos kyang gsal bar gyur to/ /me tog gi sil mas kyang gtor bar gyur to/ /'khor gyi khyams rin po che bkod par gzi brjid</text></item>
<item><p>276b1</p><section>mdo sde</section><text>che ba gzi brjid che ba'i lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang / mi ma</text></item>
<item><p>276b2</p><section>mdo sde</section><text>yin pa dang / dge slong dang / dge slong ma dang / dge bsnyen dang / dge bsnyen ma ji snyed 'dus pa de dag thams cad kyis de bzhin gshegs pa'i 'phrin las bstan</text></item>
<item><p>276b3</p><section>mdo sde</section><text>pa'i chos kyi rnam grangs 'di thos nas tshim zhing mgu ste yid rangs nas de bzhin gshegs pa la mchod pa'i las kyi phyir me tog dang / bdug pa dang / spos dang / phreng ba</text></item>
<item><p>276b4</p><section>mdo sde</section><text>dang / byug pa dang / phye ma dang / chos gos dang / gdugs dang / rgyal mtshan dang / ba dan rnam pa sna tshogs dang / sil snyan dang / pheg rdob pa dang / glu dbyangs</text></item>
<item><p>276b5</p><section>mdo sde</section><text>byed pas bcom ldan 'das rnams mchod do/ /dbu'i gtsug tu me tog rnams kyis kyang gtor to/ /thig le lta bu'i rgyan dang / rna cha dang / dpung rgyan dang / nor bu'i</text></item>
<item><p>276b6</p><section>mdo sde</section><text>rgyan phreng dang / mu tig gi rgyan phreng dang / rgyan zla gam dang / spen tog rgyan dang / rgyan ne'u le can dang / sor gdub rgyan dang / gdu bu rgyan ta la 'dab dang / rgyan</text></item>
<item><p>276b7</p><section>mdo sde</section><text>lcam khris can dang / se ral phreng dang / rkang gdub dang / do shal dang / mgo rgyan dang / lag rgyan dang / rna rgyan dang / rkang rgyan rnams kyis kyang gtor to/ /rin</text></item>
<item><p>277a1</p><section>mdo sde</section><text>po che bai DUR+ya dag kyang gtor to/ /dzam+bu'i chu ba'i gser rin po che rnams dang / rin po che rdo'i snying po rnams dang / rin po che dpal gyi snying</text></item>
<item><p>277a2</p><section>mdo sde</section><text>po rnams dang / rin po cha an+da rnyil rnams dang / rin po che me mdog rnams dang / rin po che skar 'od rnams dang / rin po che kha dog mtha' yas rnams kyis kyang</text></item>
<item><p>277a3</p><section>mdo sde</section><text>gtor to/ /gser phye dang / dngul phye dang / a ga ru'i phye ma dang / rgya spos kyi phye ma dang / tsan+dan gyi phye ma dang / tsan+dan dus kyi rjes su 'brang ba'i phye ma dang /</text></item>
<item><p>277a4</p><section>mdo sde</section><text>tsan+dan dmar po'i phye ma dang / ke sa ra'i phye ma rnams kyis kyang mngon par gtor to/ /lha'i me tog rnams kyang mngon par gtor ba la 'di lta ste/ me tog mnad ra pa dang</text></item>
<item><p>277a5</p><section>mdo sde</section><text>mnad ra ba chen pa dang / yongs 'du dang / many+dzu sha ka dang / many+dzu sha ka chen po dang / mdog mdzes dang / mdog mdzes chen po dang / s+tha la dang / s+tha la chen po dang /</text></item>
<item><p>277a6</p><section>mdo sde</section><text>me tog 'khor lo dang / 'khor lo dri med dang / 'dab brgya dang / 'dab stong dang / 'dab 'bum dang / kun nas 'od dang / kun tu srung dang / kun tu cher</text></item>
<item><p>277a7</p><section>mdo sde</section><text>snang mig tu sdug dang / skar 'od dang / 'od byed dang / kha dog mtha' yas dang / me tog de lta bu dag kyang mngon par gtor to/ /chu nas skyes pa'i me tog ut+pa</text></item>
<item><p>277b1</p><section>mdo sde</section><text>la dang / pad+ma dang / ku mud dang / pad+ma dkar po rnams kyang gtor to/ /thang las skyes pa sna ma'i me tog dang / paR+shi ka dang / a ti mug+ta ka dang / tsam+pa ka dang / mya ngan</text></item>
<item><p>277b2</p><section>mdo sde</section><text>'tshang dang / d+ha nu ka ri dang / skya snar dang / me tog btang gzung dag kyang gtor to/ /sil snyan dang / pheg rdob pa dag kyang kun tu yang dag par sbyar ba la 'di lta ste/</text></item>
<item><p>277b3</p><section>mdo sde</section><text>pheg rdob pa dang / gling bu dang / rnga bo che dang / dung dang / rdza rnga dang / 'khar rnga dang / sil snyan dang / glu dbyangs rnam pa sna tshogs kyang byas so/ /spos kyi char dang / phye ma'i</text></item>
<item><p>277b4</p><section>mdo sde</section><text>char dang / rin po che'i char dang / rgyan gyi char dang / mu tig gi rgyan phreng gi char dang / gos kyi char dang / sil snyan dang / rol mo'i sgra'i char yang mngon par phab bo//</text></item>
<item><p>277b5</p><section>mdo sde</section><text>byang chub sems dpa' gang dag phyogs bcu 'jig rten gyi khams sna tshogs nas 'dus pa de dag steng gi bar snang la mngon par 'phags te bcom ldan 'das la</text></item>
<item><p>277b6</p><section>mdo sde</section><text>mchod pa'i las kyi phyir rang rang gi lus bor ro/ /byang chub sems dpa' de dag gis lus bor ma thag tu de nas steng gi bar snang la thams cad dang ldan pa'i 'khor gyi</text></item>
<item><p>277b7</p><section>mdo sde</section><text>khyams rin po che bkod pa khebs par byas te/ rin po che'i dra ba mu tig gi rgyan phreng du ma dpyangs pa/ kun nas mig mang ris su bris pa/ shin tu yongs su las su byas</text></item>
<item><p>278a1</p><section>mdo sde</section><text>pa| dril bu g.yer ka'i dra bas mdzes par byas pa/ rin po che'i pad+mas spras pa byung bar gyur to/ /mu thig gi rgyan phreng de dag gi mu tig gi</text></item>
<item><p>278a2</p><section>mdo sde</section><text>'bru re re las kyang byang chub sems dpa'i lus dpag tu med cing grangs med pa dag byung bar kun tu snang ngo / /de dag byung nas bcom ldan 'das la lan bdun bskor</text></item>
<item><p>278a3</p><section>mdo sde</section><text>ba byas te rin po che bkod pa'i pad+ma'i seng+ge'i khri de dag la 'khod do/ /phyogs bcu'i sangs rgyas kyi zhing tshad med pa nas sangs rgyas bcom ldan 'das tshad med pa dag gis</text></item>
<item><p>278a4</p><section>mdo sde</section><text>chos kyi rnam grangs 'di la mchod pa'i las kyi phyir de bzhin gshegs pa re res kyang bskal par brjod pa yongs su thug pa med pa zhes bya ba'i mchod pa bkod pa</text></item>
<item><p>278a5</p><section>mdo sde</section><text>bsgrubs te 'jig rten gyi khams mi mjed 'dir btang ba dang / sangs rgyas kyi mthus bkod pa de dag 'jig rten gyi khams mi mjed 'dir phyin te/ de dag gis</text></item>
<item><p>278a6</p><section>mdo sde</section><text>'khor gyi khyams rin po che bkod pa la rgyan gyi mchog gis brgyan par gyur to/ /'khor 'di las sems can tshad med pa yang dag par rdzogs pa'i byang chub tu</text></item>
<item><p>278a7</p><section>mdo sde</section><text>sems bskyed do/ /byang chub sems dpa' tshad med pa dag mi skye ba'i chos la bzod pa thob par gyur to/ /de nas bcom ldan 'das kyis thams cad dang ldan</text></item>
<item><p>278b1</p><section>mdo sde</section><text>pa'i byang chub sems dpa'i tshogs la glang po che'i lta stangs kyis gzigs nas 'di skad ces bka' stsal to/ /skyes bu dam pa khyed rnams las rgyan bkod pa bsam gyis mi</text></item>
<item><p>278b2</p><section>mdo sde</section><text>khyab ba| byang chub sems dpa'i ting nge 'dzin gyis byin gyis brlabs pa/ de bzhin gshegs pas btang ba/ rnam par brtags pa ma yin pa/ ma 'khrugs pa/ ma rnying</text></item>
<item><p>278b3</p><section>mdo sde</section><text>pa| ma nyams pa 'di ni/ de bzhin gshegs pa byams pa mngon par rdzogs par sangs rgyas nas lo bcu drug lon te/ 'khor gyi khyams rin po che bkod par 'dug</text></item>
<item><p>278b4</p><section>mdo sde</section><text>nas byang chub sems dpa'i spyod pa la 'jug pas nges par 'byung ba sgrib pa med pa'i sgo 'dus pa chen po'i le'u'i chos kyi rnam grangs 'di rgya cher yang dag par rab tu ston pa</text></item>
<item><p>278b5</p><section>mdo sde</section><text>na bstan pa dang / thams cad dang ldan pa'i byang chub sems dpa'i tshogs 'dun par bya ba dang / mchod pa 'dis de bzhin gshegs pa byams pa dang / bskal ba bzang</text></item>
<item><p>278b6</p><section>mdo sde</section><text>po'i de bzhin gshegs pa thams cad la mchod par su spro/ de nas byang chub sems dpa'i chos thams cad rnam par 'phrul pa'i rgyal po zhes bya ba 'khor de nyid du 'dus par</text></item>
<item><p>278b7</p><section>mdo sde</section><text>gyur nas 'dug pa de pad+ma'i stan las langs te pus mo g.yas pa'i lha nga pad+ma'i snying po la btsugs nas bcom ldan 'das ga la ba de logs su thal mo sbyar ba btud de bcom</text></item>
<item><p>279a1</p><section>mdo sde</section><text>ldan 'das la 'di skad ces gsol to/ /bcom ldan 'das/ bdag rgyan bkod pa/ rnam par ma brtags pa/ ma 'khrugs pa/ ma rnying ba/ ma nyams</text></item>
<item><p>279a2</p><section>mdo sde</section><text>pa 'dis de bzhin gshegs pa byams pa dang / da ma lags pa bskal pa bzang po'i de bzhin gshegs pa dgra bcom pa yang dag par rdzogs pa'i sangs rgyas gzhan thams</text></item>
<item><p>279a3</p><section>mdo sde</section><text>cad la'ang mchod pa bgyid par spro'o/ /de'i tshe bdud rnam par 'phrul pa zhes bya ba shin tu gnas pa'i gling bzhi pa na gnas pa 'khor de nyid du 'dug nas byang chub sems dpa'</text></item>
<item><p>279a4</p><section>mdo sde</section><text>chos thams cad rnam par 'phrul pa'i rgyal po la 'di skad ces smras so/ /rigs kyi bu/ snod gang gis bkod pa 'di rnying par gyur gyi bar du 'dzin pa'i khyod kyi snod de ji tsam</text></item>
<item><p>279a5</p><section>mdo sde</section><text>zhig /de skad ces smras pa dang / byang chub sems dpa' chos thams cad rnam par 'phrul pa'i rgyal pos bdud rnam par 'phrul pa la 'di skad ces smras so/ /rigs kyi bu/</text></item>
<item><p>279a6</p><section>mdo sde</section><text>snod ji snyed pa de dag thams cad ni/ 'chags par 'gyur ba/ bar du gcod pa dang bcas pa dag go /nam mkha' ni/ mi shigs pa bar du gcod pa med pa ste/ snod de</text></item>
<item><p>279a7</p><section>mdo sde</section><text>thams cad kyi mchog yin no/ /grogs po/ mig ma 'dzum par nga'i lus la ltos shig dang / snod chen po mthong bar 'gyur ro/ /de nas bdud rnam par 'phrul bas byang</text></item>
<item><p>279b1</p><section>mdo sde</section><text>chub sems dpa' chos thams cad rnam par 'phrul pa'i lus la mig mi 'dzum par bltas pa dang / des byang chub sems dpa' chos thams cad rnam par 'phrul pa'i lus kyi dkyil</text></item>
<item><p>279b2</p><section>mdo sde</section><text>lta ba'i dkyil 'khor na chu'i rgyal por snang ba zhes bya ba'i 'jig rten gyi khams mthong ngo / /ci'i phyir chu'i rgyal por snang ba zhes bya zhe na/ 'jig rten gyi khams de chus rab tu gang</text></item>
<item><p>279b3</p><section>mdo sde</section><text>ste rgya mtsho gcig pa ltar snang ngo / /de na de bzhin gshegs pa rin chen ut+pa la'i dpal zhes bya ba bzhugs so/ /'tsho'o/ /gzhes so/ /byang chub sems dpa' nyi tshe la chos</text></item>
<item><p>279b4</p><section>mdo sde</section><text>kyang ston to/ /chu'i phung po de las rin po che bkod pa'i pad+ma mngon par 'phags te/ de la bcom ldan 'das de dang / byang chub sems dpa' de dag bzhugs so/ /de nas</text></item>
<item><p>279b5</p><section>mdo sde</section><text>bdud rnam par 'phrul pas thal mo sbyar te byang chub sems dpa' chos thams cad rnam par 'phrul ba'i rgyal po la phyag btsal to/ /de nas byang chub sems dpa' chos thams</text></item>
<item><p>279b6</p><section>mdo sde</section><text>cad rnam par 'phrul ba'i rgyal pos bdud rnam par 'phrul ba la 'di skad ces smras so/ /grogs po/ khyod kyis byang chub sems dpa' rnams kyi snod mthong ngam/ smras pa/ mthong</text></item>
<item><p>279b7</p><section>mdo sde</section><text>ngo / /skyes bu dam pa/ khyod kyis snod 'di lta bu 'dis bskal pa bye ba khrag khrig brgya stong du rin po che bkod pa chen po ma bskams pa/ ma rnying pa 'di 'dzin par nus sam /</text></item>
<item><p>280a1</p><section>mdo sde</section><text>de nas bdud rnam par 'phrul pas bcom ldan 'das la phyag btsal te tshig 'di skad ces smras so/ /bcom ldan 'das/ bdag gis sngon</text></item>
<item><p>280a2</p><section>mdo sde</section><text>chad skyes bu dam pa 'di'ang ma mthong ngo / /chos kyi rnam grangs 'di'ang ma thos pas ci bdag nyan thos kyi theg pas myur du yongs su mya ngan las 'das par bgyi'am snyam</text></item>
<item><p>280a3</p><section>mdo sde</section><text>pa las| deng bdag gis chos kyi rnam grangs 'di'ang thos/ byang chub sems dpa' chos thams cad rnam par 'phrul pa'i rnam par sprul pa'i byin gyis brlabs pa 'di'ang</text></item>
<item><p>280a4</p><section>mdo sde</section><text>mthong bas lhag pa'i bsam pas bla na med pa yang dag par rdzogs pa'i byang chub tu sems bskyed par bgyi'o/ /bcom ldan 'das/ gal te bskal pa gang+gA'i klung gi</text></item>
<item><p>280a5</p><section>mdo sde</section><text>bye ma snyed du sems can dmyal ba chen por bsregs la/ de'i 'og tu bla na med pa yang dag par rdzogs pa'i byang chub mngon par rdzogs par 'tshang rgya bar 'gyur du</text></item>
<item><p>280a6</p><section>mdo sde</section><text>lags kyang bla na med pa yang dag par rdzogs pa'i byang chub 'di lta bu yongs su mi gtong ngo / /de nas bcom ldan 'das kyis bdud rnam par 'phrul pa la legs so//</text></item>
<item><p>280a7</p><section>mdo sde</section><text>zhes bya ba gnang ste/ skyes bu dam pa/ khyod kyis bla na med pa yang dag par rdzogs pa'i byang chub tu go cha bgos pa dang / rnam par sprul pa'i byin gyi rlabs 'di lta bu dang</text></item>
<item><p>280b1</p><section>mdo sde</section><text>ldan par 'gyur ba legs so/ /legs so/ /de nas byang chub sems dpa' seng+ge'i tog ces bya ba 'khor de nyid du 'dus par gyur te 'dug pa des byang chub sems dpa' gzungs</text></item>
<item><p>280b2</p><section>mdo sde</section><text>kyi dbang phyug gi rgyal po la 'di skad ces smras so/ /rigs kyi bu/ byang chub sems dpa' dag gzungs gang la rab tu gnas na/ sangs rgyas thams cad kyis gsungs pa</text></item>
<item><p>280b3</p><section>mdo sde</section><text>kun tu 'dzin pa dang / chos bstan pa na zad par mi 'gyur ba dang / legs par bshad pas sems can thams cad tshim par byed par 'gyur ba byang chub sems dpa' rnams</text></item>
<item><p>280b4</p><section>mdo sde</section><text>kyi gzungs gang yin/ de skad ces smras pa dang / byang chub sems dpa' gzungs kyi dbang phyug gi rgyal pos byang chub sems dpa' seng+ge'i tog la 'di skad ces smras so/ /</text></item>
<item><p>280b5</p><section>mdo sde</section><text>rigs kyi bu/ byang chub sems dpa' rnams gzungs gang dag la rab tu gnas na/ sangs rgyas bcom ldan 'das rnams kyis gsungs pa kun tu 'dzin pa dang / chos bstan</text></item>
<item><p>280b6</p><section>mdo sde</section><text>pa na zad par mi 'gyur ba dang / legs par bshad pas sems can thams cad tshim par byed par 'gyur ba byang chub sems dpa' rnams kyi gzungs ni/ brgyad po 'di dag</text></item>
<item><p>280b7</p><section>mdo sde</section><text>go /brgyad gang zhe na/ 'di lta ste/ sgra dbyangs rnam par dag pa zhes bya ba'i gzungs dang / mi zad pa'i za ma tog ces bya ba'i gzungs dang / 'khyil ba mtha' yas zhes bya ba'i</text></item>
<item><p>281a1</p><section>mdo sde</section><text>gzungs dang / rgya mtsho'i phyag rgya zhes bya ba'i gzungs dang / pad+ma bkod pa zhes bya ba'i gzungs dang / chags pa med pa'i sgor 'jug pa</text></item>
<item><p>281a2</p><section>mdo sde</section><text>zhes bya ba'i gzungs dang / so so yang dag par rig pa rnam par nges pa la 'jug pa zhes bya ba'i gzungs dang / sangs rgyas kyi rgyan byin gyis brlabs pa zhes bya ba'i</text></item>
<item><p>281a3</p><section>mdo sde</section><text>gzungs te/ rigs kyi bu/ byang chub sems dpa' rnams kyi gzungs ni/ brgyad po 'di dag ste/ byang chub sems dpa' rnams gzungs 'di dag la rab tu gnas</text></item>
<item><p>281a4</p><section>mdo sde</section><text>na| sangs rgyas thams cad kyi gzungs kun tu 'dzin to/ /chos bstan pa na zad par mi 'gyur ro/ /legs par bshad pas sems can thams cad tshim par byed par</text></item>
<item><p>281a5</p><section>mdo sde</section><text>'gyur ro/ /de nas byang chub sems dpa' seng+ge'i tog gis byang chub sems dpa' gzungs kyi dbang phyug gi rgyal po la 'di skad ces smras so/ /rigs kyi bu/ khyod byang</text></item>
<item><p>281a6</p><section>mdo sde</section><text>chub sems dpas gang thos pas gzungs 'di dag thob par bya ba'i phyir brtson par 'gyur ba'i gzungs 'di dag rgya cher rnam par dbye ba la 'jug pa bstan pa la spobs</text></item>
<item><p>281a7</p><section>mdo sde</section><text>par gyis shig /byang chub sems dpa' gzungs kyi dbang phyug gi rgyal pos smras pa/ de'i phyir rigs kyi bu/ khyod kyis shin tu legs par nyon la yid la zungs shig</text></item>
<item><p>281b1</p><section>mdo sde</section><text>dang / gzungs 'di dag rgya cher rnam par dbye ba la 'jug pa kho bos khyod la bshad par bya'o/ /rigs kyi bu/ de la sgra dbyangs rnam par dag pa'i gzungs gang zhe na/ rigs kyi</text></item>
<item><p>281b2</p><section>mdo sde</section><text>bu| 'di la byang chub sems dpa' gzungs 'di la rab tu gnas pa na chags pa med pa la 'jug pa'i sgo shin tu rnam par dag pas snying po dang ldan pa'i blos shin tu gnas te chos</text></item>
<item><p>281b3</p><section>mdo sde</section><text>bstan pa'i byin gyi rlabs nges par byas nas chos ston pa na sangs rgyas kyi zhing gcig dbyangs kyis go bar byed do/ /gnyis sam/ gsum mam/ bzhi'am/ lnga'am/ bcu'am/ nyi</text></item>
<item><p>281b4</p><section>mdo sde</section><text>shu'am/ sum cu'am/ bzhi bcu'am/ lnga bcu'am/ brgya'ang dbyangs kyis go bar byed do/ /sangs rgyas kyi zhing stong dbyangs kyis go bar byed pa nas sangs rgyas kyi zhing stong phrag</text></item>
<item><p>281b5</p><section>mdo sde</section><text>bcu'am/ nyi shu'am/ sum cu'am/ bzhi bcu'am/ lnga bcu'am/ brgya'i bar du dbyangs kyis go bar byed do/ /sangs rgyas kyi zhing bye ba khrag khrig brgya stong phrag mtha' yas</text></item>
<item><p>281b6</p><section>mdo sde</section><text>mu med pa'i bar dag dbyangs kyis go bar byed do/ /des rgyad grags kyi tshad tsam gyi seng+ge'i khri byin gyis brlabs te/ de la 'dug nas chos ston to/ /ji ltar mos pa'i sems</text></item>
<item><p>281b7</p><section>mdo sde</section><text>can rnams mos pa de lta bus tshim par bya ba'i phyir dpag tshad phyed kyi tshad tsam mam/ dpag tshad kyi tshad tsam mam/ ri rab kyi tshad tsam mam/ tshangs pa'i 'jig rten gyi tshad</text></item>
<item><p>282a1</p><section>mdo sde</section><text>tsam gyi seng+ge'i khri byin gyis brlabs te/ de la 'dug nas chos ston to/ /de ltar seng+ge'i khri de la 'dug pa na phyogs bcu'i sangs rgyas thams cad</text></item>
<item><p>282a2</p><section>mdo sde</section><text>snang bar gyur to/ /sangs rgyas bcom ldan 'das de dag gis chos gang bshad pa de thams cad kyang thos so/ /thos nas kyang gzungs kyi stobs kyis kun tu 'dzin to/ /mi</text></item>
<item><p>282a3</p><section>mdo sde</section><text>brjed do/ /chos des ches kyi don so sor myong bar byed do/ /de chos gzhan nyan pas chos ston pa la sgrib par mi byed do/ /chos ston pas chos nyan pa la sgrib par mi byed</text></item>
<item><p>282a4</p><section>mdo sde</section><text>do| |yi ge'i sgra gcig la 'jug pas yi ge'i sgra thams cad la 'jug pa ston to/ /yi ge'i dang po a zhes bya ba brjod pa'i tshul gyis chos kyi sgo mtha' yas pa brjod</text></item>
<item><p>282a5</p><section>mdo sde</section><text>de| 'di lta ste/ 'od ba med pa'i mtshan nyid kyi tshul gyis chos thams cad ni/ 'ong ba med pa'o/ /'pho ba med pa'i tshul gyis chos thams cad ni/ song ba med pa'o/ /</text></item>
<item><p>282a6</p><section>mdo sde</section><text>gnas med pa'i tshul gyis chos thams cad ni/ gnas pa med pa'o/ /gzod ma nas rnam par dag pa'i phyir chos thams cad ni/ ngo bo nyid med pa'o/ /gzod ma nas ma</text></item>
<item><p>282a7</p><section>mdo sde</section><text>skyes pa'i phyir chos thams cad ni/ rtsa ba med pa'o/ /gzod ma nas byung ba med pa'i phyir chos thams cad ni/ mtha' ma med pa'o/ /rnam par 'gro ba med pa'i tshul gyis chos</text></item>
<item><p>282b1</p><section>mdo sde</section><text>thams cad ni/ zad pa med pa'o/ /mngon par 'du ba med pa'i tshul gyis chos thams cad ni/ ma skyes pa'o/ /byed pa po med pa'i tshul gyis chos thams cad ni/ skye ba med pa'o/ /rgyu ba</text></item>
<item><p>282b2</p><section>mdo sde</section><text>med pa'i tshul gyis chos thams cad ni/ 'byung ba med pa'o/ /phan tshun yang dag par 'du ba'i tshul gyis chos thams cad ni/ mi mthun pa med pa'o/ /bdag po med pa'i tshul gyis</text></item>
<item><p>282b3</p><section>mdo sde</section><text>chos thams cad ni/ ma 'gags pa'o/ /smon pa med pa'i phyir chos thams cad ni/ rgyu ba med pa'o/ /mi rtog cing rnam par mi rtog pa'i tshul gyis chos thams cad ni/ spros pa med</text></item>
<item><p>282b4</p><section>mdo sde</section><text>pa'o| |shin tu sgra la zhugs pa'i phyir chos thams cad ni/ brjod pa med pa'o/ /sgra med pa'i phyir chos thams cad ni/ smra ba med pa'o/ /rnam par gnas pa med pa'i phyir chos thams</text></item>
<item><p>282b5</p><section>mdo sde</section><text>cad ni| bstan du med pa'o/ /rtog pa med pa'i phyir chos thams cad ni/ rnam par brtags pa ma yin pa'o/ /rnam par bsgrubs pa ma yin pa'i phyir chos thams cad ni/ rlom sems</text></item>
<item><p>282b6</p><section>mdo sde</section><text>med pa'o/ /rlom sems med pa'i phyir chos thams cad ni/ g.yo ba med pa'o/ /nam mkha' dang mnyam pa'i phyir chos thams cad ni/ rnam par shes pa med pa'o/ /tshig gi lam</text></item>
<item><p>282b7</p><section>mdo sde</section><text>med pa'i phyir chos thams cad ni/ tha snyad med pa'o/ /yul na mi gnas pa'i phyir chos thams cad ni/ gnas med pa'o/ /phyogs na mi gnas pa'i phyir chos thams cad ni/ skye ba</text></item>
<item><p>283a1</p><section>mdo sde</section><text>med pa'o/ /nyon mongs pa med pa'i phyir chos thams cad ni/ gzod ma nas rnam par dag pa'o/ /bdag gi rang bzhin med pa'i phyir chos thams</text></item>
<item><p>283a2</p><section>mdo sde</section><text>cad ni| bdag med pa'o/ /gzod ma nas rnam par dag pa'i phyir chos thams cad ni/ sems can med pa'o/ /dbang po med pa'i phyir chos thams cad ni/ srog med</text></item>
<item><p>283a3</p><section>mdo sde</section><text>pa'o| |don dang bral ba'i phyir chos thams cad ni/ gang zag med pa'o/ /nang nye bar zhi ba'i phyir chos thams cad ni/ gzod ma nas stong pa'o/ /mtha' med par gyur</text></item>
<item><p>283a4</p><section>mdo sde</section><text>pa'i phyir chos thams cad ni/ mtshan ma med pa'o/ /nye bar len pa med pa'i phyir chos thams cad ni/ smon pa med pa'o/ /'dus byas ma yin pa'i phyir chos thams</text></item>
<item><p>283a5</p><section>mdo sde</section><text>cad ni| mngon par 'du byed pa med pa'o/ /gnas med pa dang / gnas las shin tu 'das pa'i phyir chos thams cad ni/ 'dus ma byas pa'o/ /gzhan gyi dring mi</text></item>
<item><p>283a6</p><section>mdo sde</section><text>'jog pa'i phyir chos thams cad ni/ thun mong ma yin pa'o/ /len pa med pa'i phyir chos thams cad ni/ blang ba med pa'o/ /'dor ba med pa'i phyir chos thams cad ni/</text></item>
<item><p>283a7</p><section>mdo sde</section><text>dor ba med pa'o/ /lus med pa'i phyir chos thams cad ni/ ngo bo nyid med pa'o/ /rnam par dag pa'i phyir chos thams cad ni/ rnam pa med pa'o/ /byed pa po med pa'i</text></item>
<item><p>283b1</p><section>mdo sde</section><text>phyir chos thams cad ni/ las med pa'o/ /'pho ba med pa'i phyir chos thams cad ni/ rnam par smin pa med pa'o/ /sa bon med pa'i phyir chos thams cad ni/ gdung ba med pa'o//</text></item>
<item><p>283b2</p><section>mdo sde</section><text>'dzin pa med pa'i phyir chos thams cad ni/ mtshan ma med pa'o/ /mdud pa med pa'i phyir chos thams cad ni/ log pa'i las med pa'o/ /rnam par bsgrubs pa ma yin pa'i</text></item>
<item><p>283b3</p><section>mdo sde</section><text>phyir chos thams cad ni/ mdud pa med pa'o/ /byas pa ma yin pa'i phyir chos thams cad ni/ rnam par bsgrubs pa ma yin pa'o/ /zag pa mi slong ba'i phyir chos thams</text></item>
<item><p>283b4</p><section>mdo sde</section><text>cad ni| zag pa med pa'o/ /gzod ma nas byung ba med pa'i phyir chos thams cad ni/ ma byung ba'o/ /gnyen po med pa'i phyir chos thams cad ni/ gsal ba'o/ /rnam pa sna</text></item>
<item><p>283b5</p><section>mdo sde</section><text>tshogs med pa'i phyir chos thams cad ni/ gnyen po med pa'o/ /'byung ba chen po las ma byung ba'i phyir chos thams cad ni/ gzugs can ma yin pa'o/ /tshor ba med pa'i</text></item>
<item><p>283b6</p><section>mdo sde</section><text>phyir chos thams cad ni/ tshor ba med pa'o/ /'du shes kyi lam las shin tu 'das pa'i phyir chos thams cad ni/ 'du shes med pa'o/ /sred pa dang bral ba'i phyir chos</text></item>
<item><p>283b7</p><section>mdo sde</section><text>thams cad ni/ 'du byed pa med pa'o/ /so sor rnam par rig pa med pa'i phyir chos thams cad ni/ rnam par shes pa med pa'o/ /khams nam mkha' dang mtshungs pa'i phyir</text></item>
<item><p>284a1</p><section>mdo sde</section><text>chos thams cad ni/ khams med pa'o/ /yul gyi lam las shin tu 'das pa'i phyir chos thams cad ni/ 'dren pa med pa'o/ /rgyu ba med pa'i phyir</text></item>
<item><p>284a2</p><section>mdo sde</section><text>chos thams cad ni/ yul med pa'o/ /kun brtags pa ma yin pa'i phyir chos thams cad ni/ 'dod pa med pa'o/ /'jug pa med pa'i phyir chos thams cad ni/ gzugs</text></item>
<item><p>284a3</p><section>mdo sde</section><text>med pa'o/ /nges par sems pa med pa'i phyir chos thams cad ni/ gzugs med pa ma yin pa'o/ /'khrugs pa spangs pa'i phyir chos thams cad ni/ 'khrugs pa med pa'o/ /</text></item>
<item><p>284a4</p><section>mdo sde</section><text>gzung ba ma yin pa'i phyir chos thams cad ni/ bsam gyis mi khyab pa'o/ /gnyis su dbyer med pa'i phyir chos thams cad ni/ yid med pa'o/ /yul gyi lam las shin tu</text></item>
<item><p>284a5</p><section>mdo sde</section><text>'das pa'i phyir chos thams cad ni/ gzung ba ma yin pa'o/ /rtag pa med pa'i phyir chos thams cad ni/ kun gzhi med pa'o/ /rten pa dang mi mthun pa med pa'i phyir chos thams</text></item>
<item><p>284a6</p><section>mdo sde</section><text>cad ni| ther zug ma yin pa'o/ /mtshan ma med pa'i phyir chos thams cad ni/ ming med pa'o/ /phan tshun gcig nas gcig tu brgyud pa med pa'i phyir chos thams cad</text></item>
<item><p>284a7</p><section>mdo sde</section><text>ni| 'dres pa med pa'o/ /gnas med pa'i phyir chos thams cad ni/ gnas med pa'o/ /'gyod pa med pa'i phyir chos thams cad ni/ brjod pa med pa'o/ /sdig pa dang</text></item>
<item><p>284b1</p><section>mdo sde</section><text>bral ba'i phyir chos thams cad ni/ 'gyod pa med pa'o/ /dri ma med pa'i phyir chos thams cad ni/ bag chags med pa'o/ /gzod ma nas rnam par dag pa'i phyir chos thams cad</text></item>
<item><p>284b2</p><section>mdo sde</section><text>ni| dri ma med pa'o/ /nyon mongs pa med pa'i phyir chos thams cad ni/ gzod ma nas rnam par dag pa'o/ /rten pa med pa'i phyir chos thams cad ni/ nyon mongs pa med</text></item>
<item><p>284b3</p><section>mdo sde</section><text>pa'o| |g.yos pa med pa'i phyir chos thams cad ni/ rten pa med pa'o/ /chags pa med par 'jug pa'i phyir chos thams cad ni/ g.yo ba med pa'o/ /sgrib pa med pa'i</text></item>
<item><p>284b4</p><section>mdo sde</section><text>phyir chos thams cad ni/ chags pa med par 'jug pa'o/ /nam mkha' dang mtshungs pa'i phyir chos thams cad ni/ sgrib pa med pa'o/ /rnam par rtog pa med pa'i phyir chos</text></item>
<item><p>284b5</p><section>mdo sde</section><text>thams cad ni/ nam mkha' dang mtshungs pa'o/ /rgyu ba med pa'i phyir chos thams cad ni/ gzugs can ma yin pa'o/ /snang ba med pa'i phyir chos thams cad ni/ bstan du</text></item>
<item><p>284b6</p><section>mdo sde</section><text>med pa'o/ /snang ba dang bral ba'i phyir chos thams cad ni/ snang ba med pa'o/ /mi mnyam pa med pa'i phyir chos thams cad ni/ mnyam pa med pa'o/ /nam mkha' dang mtshungs</text></item>
<item><p>284b7</p><section>mdo sde</section><text>pa'i phyir chos thams cad ni/ mi mnyam pa med pa'o/ /gsal ba med pa'i phyir chos thams cad ni/ mun pa med pa'o/ /gnyen po med pa'i phyir chos thams cad ni/ snang ba</text></item>
<item><p>285a1</p><section>mdo sde</section><text>med pa'o/ /ltung ba dang bral ba'i phyir chos thams cad ni/ kha na ma tho ba med pa'o/ /las byas pa med pa'i phyir chos thams cad ni/ kha na ma tho ba</text></item>
<item><p>285a2</p><section>mdo sde</section><text>med pa'o/ /rdzun pa slu ba'i chos yin pa'i phyir chos thams cad ni/ ji lta ba bzhin du ma yin pa'o/ /gzod ma nas gnas pa'i phyir chos thams cad ni/ phye ba med pa'o/ /</text></item>
<item><p>285a3</p><section>mdo sde</section><text>gzugs can ma yin pa'i phyir chos thams cad ni/ lta ba po med pa'o/ /sgra med pa'i phyir chos thams cad ni/ nyan pa po med pa'o/ /dri med pa'i phyir chos thams cad ni /</text></item>
<item><p>285a4</p><section>mdo sde</section><text>snom pa po med pa'o/ /ro med pa'i phyir chos thams cad ni/ myang ba po med pa'o/ /reg bya med pa'i phyir chos thams cad ni/ reg pa po med pa'o/ /chos med pa'i phyir chos</text></item>
<item><p>285a5</p><section>mdo sde</section><text>thams cad ni/ rnam par shes pa po med pa'o/ /sems dang / yid dang / rnam par shes pa dang bral ba'i phyir chos thams cad ni/ dmigs pa med pa'o/ /byang chub dang</text></item>
<item><p>285a6</p><section>mdo sde</section><text>mtshungs shing 'dra ba'i phyir chos thams cad ni/ bsam gyis mi khyab pa'o/ /gzod ma nas ma skyes pa'i phyir chos thams cad ni/ gzod ma nas yongs su mya ngan las</text></item>
<item><p>285a7</p><section>mdo sde</section><text>'das pa'o/ /rigs kyi bu/ de ltar sgra dbyangs rnam par dag pa'i gzungs rab tu thob pa'i byang chub sems dpa' yi ge dang po a zhes bya ba yongs su brjod pa na bskal</text></item>
<item><p>285b1</p><section>mdo sde</section><text>ba'am| bskal pa las lhag par chos ston kyang yi ge a zhes bya ba'i sgra mi 'dor bar ston to/ /de bzhin du sbyar te/ yi ge thams cad kyi nang nas yi ge gang dang gang gis chos ston par</text></item>
<item><p>285b2</p><section>mdo sde</section><text>rtsom pa'i yi ge de dang de zad par mi 'gyur ro/ /rgyun chad pa med par chos kyi tshul don dang tshig 'bru dang ldan pa ston to/ /gzungs 'di la rab tu gnas pa'i byang chub sems</text></item>
<item><p>285b3</p><section>mdo sde</section><text>dpa' ni/ spyod lam gyis lus rnam par dag pa yin no/ /spobs pas ngag rnam par dag pa yin no/ /byams pa sgom pas sems rnam par dag pa yin no/ /chos dang zang</text></item>
<item><p>285b4</p><section>mdo sde</section><text>zing sbyin pa la ser sna med pas sbyin pa rnam par dag pa yin no/ /tshul khrims nyams pa med pas tshul khrims rnam par dag pa yin no/ /zhe 'gras pa'i sems med pas bzod</text></item>
<item><p>285b5</p><section>mdo sde</section><text>pa rnam par dag pa yin no/ /legs par byed pa'i las byed pas brtson 'grus rnam par dag pa yin no/ /de la ma chags pas bsam gtan rnam par dag pa yin no/ /ye</text></item>
<item><p>285b6</p><section>mdo sde</section><text>shes kyi snang ba rab rib med pas shes rab rnam par dag pa yin no/ /kha na ma tho ba med pas las rnam par dag pa yin no/ /lha'i mig yongs su dag pas mig rnam par dag</text></item>
<item><p>285b7</p><section>mdo sde</section><text>pa yin no/ /lha'i snang ba thob pa dang / de bzhin gshegs pa thams cad kyis chos bstan pa nyan pas rna ba rnam par dag pa yin no/ /de bzhin gshegs pa'i tshul khrims kyi dri la</text></item>
<item><p>286a1</p><section>mdo sde</section><text>snom pa'i phyir sna rnam par dag pa yin no/ /ro zhim po la brkam pa med pa'i phyir lce rnam par dag pa yin no/ /brdzus te skye bas mngal gyi dri</text></item>
<item><p>286a2</p><section>mdo sde</section><text>mas mi gos pa'i phyir lus rnam par dag pa yin no/ /chos rab tu 'byed pa la mkhas pas sems rnam par dag pa yin no/ /mtshan gyis legs par brgyan pas gzugs rnam</text></item>
<item><p>286a3</p><section>mdo sde</section><text>par dag pa yin no/ /yid du 'ong ba'i sgra brjod pas sgra rnam par dag pa yin no/ /tshul khrims dang / thos pa dang / gtong ba'i dris yongs su bsgos pas dri rnam par dag pa yin</text></item>
<item><p>286a4</p><section>mdo sde</section><text>no| |skyes bu chen po'i mtshan ro bro ba'i mchog thob pas ro rnam par dag pa yin no/ /'jam zhing mnyen pa'i rkang lag thob pas reg pa rnam par dag pa yin no/ /chos la snang ba</text></item>
<item><p>286a5</p><section>mdo sde</section><text>thob pas chos rnam par dag pa yin no/ /ji ltar thos pa'i chos rnams ma brjed pas dran pa rnam par dag pa yin no/ /bdud kyi lam las shin tu 'das pas blo gros rnam par</text></item>
<item><p>286a6</p><section>mdo sde</section><text>dag pa yin no/ /chos zab mo rtogs par khong du chud pas rtogs pa rnam par dag pa yin no/ /gzungs 'di la rab tu gnas pa'i byang chub sems dpa' ni/ sangs rgyas</text></item>
<item><p>286a7</p><section>mdo sde</section><text>kyi zhing ji snyed sgras go bar byed pa de snyed 'od kyis rgyas par 'gengs so/ /'di lta ste/ gzungs 'di nyid kyi ma 'dres pa'i khyad par rab tu thob pas 'od des phyogs bcu'i</text></item>
<item><p>286b1</p><section>mdo sde</section><text>sangs rgyas thams cad kyis gsungs pa'i chos kyi tshul 'byung bar byed do/ /rigs kyi bu/ sgra dbyangs rnam par dag pa'i gzungs 'di ni/ gang cung zad gzhol bar 'jug pa ste/</text></item>
<item><p>286b2</p><section>mdo sde</section><text>sgra dbyangs rnam par dag pa'i gzungs 'di bstan pa ni/ tshad med de/ yi ge rnam par phye bas bsam gyis mi khyab pa'o/ /nges par bstan pas mtha' yas pa'o/ /rnam par gdon</text></item>
<item><p>286b3</p><section>mdo sde</section><text>mi za bas tshad med pa'o/ /bshad pas thug pa med pa'o/ /gzhol bar 'jug pas chags pa med pa'o/ /rigs kyi bu/ de la mi zad pa'i za ma tog gi gzungs gang zhe na/ 'di</text></item>
<item><p>286b4</p><section>mdo sde</section><text>lta ste| gzungs kyi bstan pa mi zad pa ste/ gzugs mi rtag go /zhes mi rtag par bstan pa mi zad pa dang / gzugs sdug bsngal lo/ /zhes sdug bsngal bar bstan pa mi zad</text></item>
<item><p>286b5</p><section>mdo sde</section><text>pa dang / gzugs bdag med pa'o/ /zhes bdag med par bstan pa mi zad pa dang / gzugs zhi ba'o/ /zhes zhi bar bstan pa mi zad pa dang / gzugs dben pa'o/ /zhes</text></item>
<item><p>286b6</p><section>mdo sde</section><text>dben par bstan pa mi zad pa dang / gzugs dbu ba rdos pa lta bu'o/ /zhes dbu ba rdos pa lta bur bstan pa mi zad pa dang / gzugs sgyu ma lta bu'o/ /zhes sgyu ma lta bur bstan</text></item>
<item><p>286b7</p><section>mdo sde</section><text>pa mi zad pa dang / gzugs smig rgyu lta bu'o/ /zhes smig rgyu lta bur bstan pa mi zad pa dang / gzugs chu'i zla ba lta bu'o/ /zhes chu'i zla ba lta bur bstan pa mi zad pa dang /</text></item>
<item><p>287a1</p><section>mdo sde</section><text>gzugs rmi lam lta bu'o/ /zhes rmi lam lta bur bstan pa mi zad pa dang / gzugs brag ca lta bu'o/ /zhes brag ca lta bur bstan pa mi zad</text></item>
<item><p>287a2</p><section>mdo sde</section><text>pa dang / gzugs mig yor lta bu'o/ /zhes mig yor lta bur bstan pa mi zad pa dang / gzugs gzugs brnyan lta bu'o/ /zhes gzugs brnyan lta bur bstan pa</text></item>
<item><p>287a3</p><section>mdo sde</section><text>mi zad pa dang / gzugs ngo bo nyid med pa'o/ /zhes ngo bo nyid med par bstan pa mi zad pa dang / gzugs dngos po med pa'o/ /zhes dngos po med par bstan pa</text></item>
<item><p>287a4</p><section>mdo sde</section><text>mi zad pa dang / gzugs gnas med pa'o/ /zhes gnas med par bstan pa mi zad pa dang / gzugs stong pa'o/ /zhes stong par bstan pa mi zad pa dang / gzugs mtshan</text></item>
<item><p>287a5</p><section>mdo sde</section><text>ma med pa'o/ /zhes mtshan ma med par bstan pa mi zad pa dang / gzugs smon pa med pa'o/ /zhes smon pa med par bstan pa mi zad pa dang / gzugs mngon par 'du byed</text></item>
<item><p>287a6</p><section>mdo sde</section><text>pa med pa'o/ /zhes mngon par 'du byed pa med par bstan pa mi zad pa dang / gzugs ma skyes pa'o/ /zhes ma skyes par bstan pa mi zad pa dang / gzugs skye ba med pa'o/ /</text></item>
<item><p>287a7</p><section>mdo sde</section><text>zhes skye ba med par bstan pa mi zad pa dang / gzugs sngon gyi mthar ngo bo nyid med pa'o/ /zhes sngon gyi mthar ngo bo nyid med par bstan pa mi zad pa dang / gzugs phyi ma'i</text></item>
<item><p>287b1</p><section>mdo sde</section><text>mthar ngo bo nyid med pa'o/ /zhes phyi ma'i mthar ngo bo nyid med par bstan pa mi zad pa dang / gzugs par du ngo bo nyid med pa'o/ /zhes par du ngo bo nyid med par bstan pa mi zad pa dang /</text></item>
<item><p>287b2</p><section>mdo sde</section><text>gzugs rab tu zhi ba'o/ /zhes rab tu zhi bar bstan pa mi zad pa dang / gzugs nye bar zhi ba'o/ /zhes nye bar zhi bar bstan pa mi zad pa dang / gzugs rgyu ba med pa'o/ /zhes</text></item>
<item><p>287b3</p><section>mdo sde</section><text>rgyu ba med par bstan pa mi zad pa dang / gzugs spros pa med pa'o/ /zhes spros pa med par bstan pa mi zad pa dang / gzugs bsam gyis mi khyab pa'o/ /zhes bsam gyis mi khyab</text></item>
<item><p>287b4</p><section>mdo sde</section><text>par bstan pa mi zad pa dang / gzugs mtshungs pa med pa'o/ /zhes mtshungs pa med par bstan pa mi zad pa dang / gzugs bdag med pa'o/ /zhes bdag med par bstan pa</text></item>
<item><p>287b5</p><section>mdo sde</section><text>mi zad pa dang / gzugs sems can med pa'o/ /zhes sems can med par bstan pa mi zad pa dang / gzugs srog med pa'o/ /zhes srog med par bstan pa mi zad pa dang / gzugs</text></item>
<item><p>287b6</p><section>mdo sde</section><text>gso ba med pa'o/ /zhes gso ba med par bstan pa mi zad pa dang / gzugs gang zag med pa'o/ /zhes gang zag med par bstan pa mi zad pa dang / gzugs bem po'o/ /zhes</text></item>
<item><p>287b7</p><section>mdo sde</section><text>bem por bstan pa mi zad pa dang / gzugs g.yo ba med pa'o/ /zhes g.yo ba med par bstan pa mi zad pa dang / gzugs byed pa med pa'o/ /zhes byed pa med par bstan pa mi</text></item>
<item><p>288a1</p><section>mdo sde</section><text>zad pa dang / gzugs rtswa dang / rtsig pa dang / shing dang / bong ba dang / mig yor lta bu'o/ /zhes rtswa dang / rtsig pa dang / shing dang / bong ba</text></item>
<item><p>288a2</p><section>mdo sde</section><text>dang / mig yor lta bur bstan pa mi zad pa dang / gzugs rnam par bsgrubs pa'i mtshan nyid do/ /zhes rnam par bsgrubs pa'i mtshan nyid du bstan pa mi zad pa dang / gzugs</text></item>
<item><p>288a3</p><section>mdo sde</section><text>'byung ba chen po bzhi las gyur pa'o/ /zhes 'byung ba chen po bzhi las gyur par bstan pa mi zad pa dang / gzugs sgra med pa'o/ /zhes sgra med par bstan pa mi zad pa dang /</text></item>
<item><p>288a4</p><section>mdo sde</section><text>gzugs rnam par rig pa ma yin pa'o/ /zhes rnam par rig pa ma yin par bstan pa mi zad pa dang / gzugs brjod du med pa'o/ /zhes brjod du med par bstan pa mi zad pa</text></item>
<item><p>288a5</p><section>mdo sde</section><text>dang / gzugs rang gi ngang gis yongs su dag pa'o/ /zhes rang gi ngang gis yongs su dag par bstan pa mi zad pa dang / gzugs rten cing 'brel par 'byung ba'o/ /zhes</text></item>
<item><p>288a6</p><section>mdo sde</section><text>rten cing 'brel bar 'byung ba bstan pa mi zad pa dang / gzugs chad pa med pa'o/ /zhes chad pa med par bstan pa mi zad pa dang / gzugs rtag pa med pa'o/ /</text></item>
<item><p>288a7</p><section>mdo sde</section><text>zhes rtag pa med par bstan pa mi zad pa dang / gzugs byed pa po med pa'o/ /zhes byed pa po med par bstan pa mi zad pa dang / gzugs tshor ba po med pa'o//</text></item>
<item><p>288b1</p><section>mdo sde</section><text>zhes tshor ba po med par bstan pa mi zad pa dang / gzugs las kyi rnam par smin pas grub pa'o/ /zhes las kyi rnam par smin pas grub par bstan pa mi zad pa dang /</text></item>
<item><p>288b2</p><section>mdo sde</section><text>gzugs chos kyi dbyings dang mnyam pa'o/ /zhes chos kyi dbyings dang mnyam par bstan pa mi zad pa dang / gzugs de bzhin nyid la rab tu gnas pa'o/ /zhes de</text></item>
<item><p>288b3</p><section>mdo sde</section><text>bzhin nyid la rab tu gnas par bstan pa mi zad pa dang / gzugs yang dag pa'i mtha' la rab tu gnas pa'o/ /zhes yang dag pa'i mtha' la rab tu gnas par</text></item>
<item><p>288b4</p><section>mdo sde</section><text>bstan pa mi zad pa dang / gzugs nga yi ba med pa'o/ /zhes nga yi ba med par bstan pa mi zad pa dang / gzugs yongs su 'dzin pa med pa'o/ /zhes yongs su 'dzin</text></item>
<item><p>288b5</p><section>mdo sde</section><text>pa med par bstan pa mi zad pa dang / gzugs zin pa med pa'o/ zhes zin pa med par bstan pa mi zad pa dang / gzugs bsam gyis mi khyab pa'o/ /zhes bsam gyis mi</text></item>
<item><p>288b6</p><section>mdo sde</section><text>khyab par bstan pa mi zad pa dang / gzugs mtshungs pa med pa'o/ /zhes mtshungs pa med par bstan pa mi zad pa dang / gzugs tshad med pa'o/ /zhes tshad med par</text></item>
<item><p>288b7</p><section>mdo sde</section><text>bstan pa mi zad pa dang / gzugs thug pa med pa'o/ /zhes thug pa med par bstan pa mi zad pa dang / gzugs byang chub kyi rang bzhin no/ /zhes byang chub kyi rang bzhin du</text></item>
<item><p>289a1</p><section>mdo sde</section><text>bstan pa mi zad pa dang / gzugs nam mkha' dang mnyam pa'o/ /zhes nam mkha' dang mnyam par bstan pa mi zad pa dang / gzugs mya</text></item>
<item><p>289a2</p><section>mdo sde</section><text>ngan las 'das pa'i rang bzhin no/ /zhes mya ngan las 'das pa'i rang bzhin du bstan pa mi zad pa'o/ /de bzhin du phung po rnams dang / khams rnams dang / skye mched</text></item>
<item><p>289a3</p><section>mdo sde</section><text>rnams dang / ming gi tshogs dang / tshig gi tshogs dang / yi ge'i tshogs thams cad dang / chos thams cad kyi bar du 'ang sgra gcig brjod pa la 'jug pas bstan pa</text></item>
<item><p>289a4</p><section>mdo sde</section><text>mi zad pa shes par thams cad la rgyas par sbyar ro/ /'byung ba chen po bzhi las gyur pa lus kyi za ma tog 'di'i mi zad pa yongs su brjod pa shes pa dang / rin po che'i</text></item>
<item><p>289a5</p><section>mdo sde</section><text>za ma tog chos kyi rnam grangs mi zad pa la 'jug pa shes pa dang / bstan pa shes pa mi zad pa 'di ni/ mi zad pa'i za ma tog gi gzungs zhes bya ste/ gang cung</text></item>
<item><p>289a6</p><section>mdo sde</section><text>zad 'jug pa tsam zhig bstan gyi/ bskal pa'am de las lhag par yang mi zad pa'i za ma tog ces brjod du yod do/ /rigs kyi bu/ de la 'khyil ba mtha' yas</text></item>
<item><p>289a7</p><section>mdo sde</section><text>kyi gzungs gang zhe na/ mtha' zhes bya ba chad pa dang / rtag pa'o/ /'khyil ba zhes bya ba ni/ rten cing 'brel bar 'byung ba yan lag bcu gnyis pa ste/ 'di lta ste/ ma</text></item>
<item><p>289b1</p><section>mdo sde</section><text>rig pa'i rkyen gyis 'du byed rnams/ 'du byed kyi rkyen gyis rnam par shes pa/ rnam par shes pa'i rkyen gyis ming dang gzugs/ ming dang gzugs kyi rkyen gyis skye mched</text></item>
<item><p>289b2</p><section>mdo sde</section><text>drug /skye mched drug gi rkyen gyis rag pa/ reg pa'i rkyen gyis tshor ba/ tshor ba'i rkyen gyis sred pa/ sred pa'i rkyen gyis len pa/ len pa'i rkyen gyis srid pa/ srid pa'i</text></item>
<item><p>289b3</p><section>mdo sde</section><text>rkyen gyis skye ba/ skye ba'i rkyen gyis rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams 'byung bar</text></item>
<item><p>289b4</p><section>mdo sde</section><text>'gyur te/ de ltar sdug bsngal gyi phung po chen po 'di 'ba' zhig 'byung bar 'gyur ro/ /de la sngags kyi dgongs pa mtha' yas pa dang / sngags bstan pa'i sgo mtha'</text></item>
<item><p>289b5</p><section>mdo sde</section><text>yas pa dang / gzhol bar 'jug pa mtha' yas pa 'di ni/ 'khyil ba mtha' yas pa'i gzungs zhes bya'o/ /mtha' zhes bya ba ni/ len pa dang / 'dor ba'o/ /</text></item>
<item><p>289b6</p><section>mdo sde</section><text>'khyil ba zhes bya ba ni/ mi len mi 'dor ba'o/ /mtha' zhes bya ba ni/ skye ba dang / 'gags pa'o/ /'khyil ba zhes bya ba ni/ skye ba med pa dang / 'gags pa med</text></item>
<item><p>289b7</p><section>mdo sde</section><text>pa'o| |mtha' zhes bya ba ni/ kun nas nyon mongs pa dang / rnam par byang ba'o/ /'khyil ba zhes bya ba ni/ rang bzhin gyis rnam par dag pa'o/ /mtha' zhes bya ba ni/ mtshan</text></item>
<item><p>290a1</p><section>mdo sde</section><text>ma dang / spros pa'o/ /'khyil ba zhes bya pa ni/ kun tu 'byung ba med pa'o/ /mtha' zhes bya ba ni/ rtog pa dang / rnam par rtog</text></item>
<item><p>290a2</p><section>mdo sde</section><text>pa'o| |'khyil ba zhes bya ba ni/ rtog pa med pa dang / rnam par rtog pa med pa'o/ /mtha' zhes bya ba ni/ rgyu dang / lta ba'o/ /'khyil ba zhes bya ba ni/ rgyu dang /</text></item>
<item><p>290a3</p><section>mdo sde</section><text>lta ba yongs su shes pa'o/ /mtha' zhes bya ba ni/ ming dang / gzugs so/ /'khyil ba zhes bya ba ni/ rnam par rig byed ma yin pa'o/ /mtha' zhes bya ba ni/</text></item>
<item><p>290a4</p><section>mdo sde</section><text>'dus byas dang / 'dus ma byas pa'o/ /'khyil ba zhes bya ba ni/ 'khor gsum yongs su dag pa'o/ /mtha' zhes bya ba ni/ nang dang / phyi'o/ /'khyil ba</text></item>
<item><p>290a5</p><section>mdo sde</section><text>zhes bya ba ni/ rnam par shes pa mi gnas pa'o/ /mtha' zhes bya ba ni/ las dang / rnam par smin pa'o/ /'khyil ba zhes bya ba ni/ las med pa dang / rnam</text></item>
<item><p>290a6</p><section>mdo sde</section><text>par smin pa med pa'o/ /mtha' zhes bya ba ni/ dge ba dang / mi dge ba'o/ /'khyil ba zhes bya ba ni/ mngon par 'du byed pa med pa'o/ /mtha' zhes bya ba ni/</text></item>
<item><p>290a7</p><section>mdo sde</section><text>kha na ma tho pa dang bcas pa dang / kha na ma tho ba med pa'o/ /'khyil ba zhes bya ba ni/ gnyis su med pa'o/ /mtha' zhes bya ba ni/ las dang / nyon mongs pa</text></item>
<item><p>290b1</p><section>mdo sde</section><text>rnams so/ /'khyil ba zhes bya ba ni/ rang bzhin gyis 'od gsal ba'o/ /mtha' zhes bya ba ni/ bdag dang / bdag med pa'o/ /'khyil ba zhes bya ba ni/ shin tu rnam</text></item>
<item><p>290b2</p><section>mdo sde</section><text>par dag pa'o/ /mtha' zhes bya ba ni/ 'khor ba dang / mya ngan las 'das pa'o/ /'khyil ba zhes bya ba ni/ chos thams cad rang bzhin gyis yongs su mya ngan las</text></item>
<item><p>290b3</p><section>mdo sde</section><text>'das pa'o/ /rigs kyi bu/ de ltar mtha' yas pa bstan pa tshad med do/ /'khyil ba stan pa tshad med do/ /'khyil ba mtha' yas pa'i gzungs 'di la rab tu gnas</text></item>
<item><p>290b4</p><section>mdo sde</section><text>pa'i byang chub sems dpa' ni/ mtha' yas pa'i rjes su song / /chos 'khyil ba'i rjes su song bas bskal pa brgya stong phrag mtha' yas par chos ston kyang don dang</text></item>
<item><p>290b5</p><section>mdo sde</section><text>tshig 'brus gzungs kyi ye shes 'di'i mthar mi phyin to/ /'di ni/ 'khyil ba mtha' yas pa'i gzungs la gzhol bar 'jug pa dang / rjes su 'gro bar bstan pa</text></item>
<item><p>290b6</p><section>mdo sde</section><text>dang / ye shes kyi snang ba rjes su rtogs pa dang / rnam par dag pa'i sgo la rab rib med pa'i ye shes kyi rjes su 'gro ba rjes su rtogs pa'o/ /rigs kyi bu/ de la</text></item>
<item><p>290b7</p><section>mdo sde</section><text>rgya mtsho'i phyag rgya'i gzungs gang zhe na/ rigs kyi bu/ 'di lta ste/ dper na/ gling bzhi pa chen po'i 'jig rten gyi khams na gang dag gzugs su snang ba dang /</text></item>
<item><p>291a1</p><section>mdo sde</section><text>sems can gyi gzugs su snang ba'am/ ri'i gzugs su snang ba'am/ shing gi gzugs su snang ba'am/ rtswa dang / shing gel pa</text></item>
<item><p>291a2</p><section>mdo sde</section><text>dang / sman dang / nags tshal dang / lo tog gi gzugs su snang ba'am/ zla ba dang / nyi ma dang / skar ma dang / nor bu dang / sprin dang / me dang / glog gi gzugs</text></item>
<item><p>291a3</p><section>mdo sde</section><text>su snang ba'am/ grong dang / grong khyer dang / grong rdal gyi dbyibs kyi gzugs su snang ba'am/ gzhal med khang dang / longs spyod kyi gzugs su snang ba'am</text></item>
<item><p>291a4</p><section>mdo sde</section><text>skyed mos tshal dang / chu mig dang / mtshe'u dang / lteng ga dang / 'bab chu'i gzugs su snang ba'am/ nye bar spyod pa'am/ yongs su spyod pa thams cad kyi</text></item>
<item><p>291a5</p><section>mdo sde</section><text>gzugs su snang ba ngan pa dang / 'bring dang / rab dang / gzugs su snang ba de dag thams cad rgya mtsho chen po la rgya dang bcas par mi nyung / mi mang /</text></item>
<item><p>291a6</p><section>mdo sde</section><text>lhag pa med pas de'i phyir rgya mtsho chen po zhes bya'o/ /rigs kyi bu/ de bzhin du rgya mtsho'i phyag rgya'i gzungs la rab tu gnas pa'i byang chub sems</text></item>
<item><p>291a7</p><section>mdo sde</section><text>dpa' yang sems can thams cad la lus rgya dang mtshungs pa yin no/ /sems can thams cad la ngag rgya dang mtshungs pa yin no/ /sems can thams</text></item>
<item><p>291b1</p><section>mdo sde</section><text>cad la sems rgya dang mtshungs pa yin no/ /phyogs bcu dag na sangs rgyas bcom ldan 'das chos ston pa'i gsungs gi 'phrin las ji snyed 'jug pa de dag byang</text></item>
<item><p>291b2</p><section>mdo sde</section><text>chub sems dpa' de'i kha'i sgo nas phyag rgyas btab pa dang mtshungs par 'byung ngo / /byang chub sems dpa' de bzhin gshegs pa'i phyag rgyas btab ste gang ci</text></item>
<item><p>291b3</p><section>mdo sde</section><text>brjod pa de thams cad de bzhin gshegs pa'i phyag rgyas rnam par mi rtog par phyag rgya thams cad ston pa la gzhan gyi dring mi 'jog par 'gyur ro/ /de la phyag</text></item>
<item><p>291b4</p><section>mdo sde</section><text>rgya bstan pa ni/ 'di yin te/ 'di lta ste/ a zhes bya ba ni/ mngon par 'du byed med pa'i phyag rgya'o/ /ra zhes bya ba ni/ chos thams cad la 'dod chags dang</text></item>
<item><p>291b5</p><section>mdo sde</section><text>bral ba thob pa'i phyag rgya'o/ /pa zhes bya ba ni/ don dam pa bstan pa'i phyag rgya'o/ /tsa zhes bya ba ni/ mig rnam par dag pa'i phyag rgya'o/ /na zhes bya ba ni/ ming</text></item>
<item><p>291b6</p><section>mdo sde</section><text>dang gzugs thams cad yongs su shes pa'i phyag rgya'o/ /la zhes bya ba ni/ sred pa'i 'khri shing dang bral ba'i phyag rgya'o/ /da zhes bya ba ni/ stobs bcu yongs su</text></item>
<item><p>291b7</p><section>mdo sde</section><text>dag pa'i phyag rgya'o/ /ba zhes bya ba ni/ stobs dang byang chub kyi yan lag yongs su dag pa'i phyag rgya'o/ /Da zhes bya ba ni/ khrag khrug dang bral ba dang / gdung</text></item>
<item><p>292a1</p><section>mdo sde</section><text>bas gdungs pa dang bral ba'i phyag rgya'o/ /Sha zhes bya ba ni/ mngon par shes pa drug thob pa'i phyag rgya'o/ /ba zhes bya ba ni/ g.yon</text></item>
<item><p>292a2</p><section>mdo sde</section><text>phyogs kyi lam rnam par spangs pa'i phyag rgya'o/ /ta zhes bya ba ni/ de kho na bstan pa'i phyag rgya'o/ /ya zhes bya ba ni/ ji lta ba bzhin gyi phyag rgya'o/ /sta zhes</text></item>
<item><p>292a3</p><section>mdo sde</section><text>bya ba ni/ khengs pa'i tha ba dang bral ba'i phyag rgya'o/ /ka zhes bya ba ni/ the tshom dang bral ba'i phyag rgya'o/ /sa zhes bya ba ni/ bden pa bstan pa'i phyag rgya'o//</text></item>
<item><p>292a4</p><section>mdo sde</section><text>ma zhes bya ba ni/ lam rnam par dag pa'i phyag rgya'o/ /ga zhes bya ba ni/ zab mo la 'jug pa'i phyag rgya'o/ /s+tha zhes bya ba ni/ mthu dang stobs kun tu bstan</text></item>
<item><p>292a5</p><section>mdo sde</section><text>pa'i phyag rgya'o/ /dza zhes bya ba ni/ rga shi las shin tu 'da' ba'i phyag rgya'o/ /shwa zhes bya ba ni/ gcan gzan gyi nyes pa rnam par spangs pa'i phyag rgya'o/ /</text></item>
<item><p>292a6</p><section>mdo sde</section><text>d+ha zhes bya ba ni/ chos kyi dbyings 'dres pa med pa'i phyag rgya'o/ /sha zhes bya ba ni/ zhi gnas yongs su rdzogs pa'i phyag rgya'o/ /kha zhes bya ba ni/ nam</text></item>
<item><p>292a7</p><section>mdo sde</section><text>mkha' mi zad pa'i chos nyid kyi phyag rgya'o/ /k+Sha zhes bya ba ni/ zad pa shes pa dang / mi skye ba shes pa'i phyag rgya'o/ /su zhes bya ba ni/ rmugs pa'i sgrib pa</text></item>
<item><p>292b1</p><section>mdo sde</section><text>rnam par spangs pa'i phyag rgya'o/ /sa zhes bya ba ni/ sems can thams cad kun tu shes par byed pa'i phyag rgya'o/ /ha zhes bya ba ni/ nyams pa la rten pa'i</text></item>
<item><p>292b2</p><section>mdo sde</section><text>chos rnam par spangs pa'i phyag rgya'o/ /b+ha zhes bya ba ni/ dngos po dang / dngos po med pa rjes su rtogs par byed pa'i phyag rgya'o/ /tsha zhes bya ba ni/ 'dod</text></item>
<item><p>292b3</p><section>mdo sde</section><text>pa dang / zhe sdang dang / 'jig pa dang / gti mug rnam par spong ba'i phyag rgya'o/ /sma zhes bya ba ni/ bran pa dang / shes bzhin dang / brjod pa med pa'i</text></item>
<item><p>292b4</p><section>mdo sde</section><text>phyag rgya'o/ /ha zhes bya ba ni/ bod pa'i phyag rgya'o/ /sa zhes bya ba ni/ nyon mongs pa thams cad dor ba'i phyag rgya'o/ /g+ha zhes bya ba ni/ thibs po dang / ling</text></item>
<item><p>292b5</p><section>mdo sde</section><text>tog dang / ma rig pa sel ba'i phyag rgya'o/ /Tha zhes bya ba ni/ mthar thug par 'gro ba'i phyag rgya'o/ /Na zhes bya ba ni/ gya nom pa'i chos rjes su rtogs par</text></item>
<item><p>292b6</p><section>mdo sde</section><text>byed pa'i phyag rgya'o/ /pha zhes bya ba ni/ 'bras bu thob par byed pa'i phyag rgya'o/ /ska zhes bya ba ni/ phung po yongs su shes par bya ba'i phyag rgya'o/ /dz+wa zhes bya ba</text></item>
<item><p>292b7</p><section>mdo sde</section><text>ni rims nad sel ba'i phyag rgya'o/ /sh+tsa zhes bya ba ni/ ngo mtshar rmad du byung ba'i chos mngon par rdzogs par byang chub par bya ba'i phyag rgya'o/ /ba zhes bya ba ni/</text></item>
<item><p>293a1</p><section>mdo sde</section><text>lam gyi rgyun gcod cing mya ngan las 'das pa rjes su thob par byed pa'i phyag rgya'o/ /la zhes bya ba ni/ yi ge'i mtha' thug pa</text></item>
<item><p>293a2</p><section>mdo sde</section><text>med pa'i phyag rgya'o/ /rigs kyi bu/ de ltar byang chub sems dpa' rnam pa ji snyed kyis chos ston pa'i yi ge de dag thams cad kyi phyag rgya bstan pa rab tu</text></item>
<item><p>293a3</p><section>mdo sde</section><text>shes te| rigs kyi bu/ 'di ni/ rgya mtsho'i phyag rgya'i gzungs kyi sgor 'jug pa'o/ /rigs kyi bu/ de la pad+ma bkod pa zhes bya ba'i gzungs de gang zhe na/</text></item>
<item><p>293a4</p><section>mdo sde</section><text>rigs kyi bu/ 'di la byang chub sems dpa' gzungs 'di la rab tu gnas pa ni/ 'khor gyi dkyil 'khor gang dang gang du chos bstan pa de dang / der</text></item>
<item><p>293a5</p><section>mdo sde</section><text>de'i pad+ma'i stan sna tshogs pa blta na sdug pa 'byung ste/ de pad+ma'i stan de la 'dug ma thag tu steng gi bar snang las pad+ma'i char 'bab bo/ /pad+ma de dag</text></item>
<item><p>293a6</p><section>mdo sde</section><text>las kyang chos bstan pa rnam pa sna tshogs 'byung ste/ 'di lta ste/ zab mo bstan pa dang / sna tshogs bstan pa dang / dpe brjod pa bstan pa dang / mdo</text></item>
<item><p>293a7</p><section>mdo sde</section><text>dang / dbyangs kyis bsnyad pa dang / lung bstan pa dang / tshigs su bcad pa dang / ched du brjod pa dang / gleng gzhi dang / rtogs pa brjod pa'i sde dang / de</text></item>
<item><p>293b1</p><section>mdo sde</section><text>lta bu byung ba dang / skyes pa'i rabs dang / rmad du byung ba'i sde dang / shin tu rgyas pa dang / chos gtan la dbab pa bstan pa dag ston par 'gyur ro/ /pad+ma las</text></item>
<item><p>293b2</p><section>mdo sde</section><text>chos brjod pa byung ba de'ang de med pa'i sdug bsngal yang dag par zad par 'gyur ro/ /byang chub sems dpa' de'ang btang snyoms su byed cing mi smra ba dang / mnyam</text></item>
<item><p>293b3</p><section>mdo sde</section><text>par bzhag pa'i gnas kyang mi 'dor ro/ /pad+ma 'byung ba las nges par byung ba de'ang de byed pa'i sdug bsngal yang dag par zad par 'gyur te/ sangs rgyas kyi</text></item>
<item><p>293b4</p><section>mdo sde</section><text>mdzad pa'ang byed do/ /byang chub sems dpa' de'i lus kyi spu'i khung bu thams cad nas 'od zer dag 'byung ngo / /'od zer de dag las kyang pad+ma dag 'byung ngo / /</text></item>
<item><p>293b5</p><section>mdo sde</section><text>pad+ma dag las kyang byang chub sems dpa'i gzugs rnams 'byung ste/ de dag phyogs bcu 'jig rten gyi khams mtha' yas mu med pa dag tu dong nas sangs rgyas</text></item>
<item><p>293b6</p><section>mdo sde</section><text>kyi mdzad pa byed de/ 'di ni/ pad+ma bkod pa'i gzungs kyi sgor 'jug pa'o/ /rigs kyi bu/ de la chags pa med pa'i sgor 'jug pa zhes bya ba'i gzungs gang zhe na/ /</text></item>
<item><p>293b7</p><section>mdo sde</section><text>'di lta ste/ bstan pa gcig la mi chags so/ /bstan pa gnyis dang / gsum dang / bzhi dang / lnga dang / drug dang / bdun dang / brgyad dang / dgu dang /</text></item>
<item><p>294a1</p><section>mdo sde</section><text>bcu dag la mi chags so/ /bstan pa nyi shu dang / sum cu dang / bzhi bcu dang / lnga bcu dang / drug cu dang / bdun cu dang / brgyad</text></item>
<item><p>294a2</p><section>mdo sde</section><text>cu dang / dgu bcu dang / brgya dag la mi chags so/ /bstan pa stong la mi chags so/ /bstan pa bye ba brgya phrag stong la mi chags so/ /bstan pa ther 'bum dang /</text></item>
<item><p>294a3</p><section>mdo sde</section><text>khrag khrig dang / gtams dang / dkrigs dang / mi 'khrugs pa dang / tshad med pa dang / grangs med pa dang / mtshungs pa med pa dang / gzhal du med pa dang /</text></item>
<item><p>294a4</p><section>mdo sde</section><text>dpag tu med pa la mi chags so/ /bstan pa gang+gA'i klung gi bye ma'i rdul phra rab kyi rdul snyed la mi chags so/ /bstan pa dzam+bu'i gling gi rdul phra rab kyi rdul snyed</text></item>
<item><p>294a5</p><section>mdo sde</section><text>la mi chags so/ /bstan pa gling bzhi pa'i rdul phra rab kyi rdul snyed la mi chags so/ /bstan pa stong gsum gyi stong chen po nyi shu dang / sum cu dang / bzhi bcu</text></item>
<item><p>294a6</p><section>mdo sde</section><text>dang / lnga bcu dang / sangs rgyas kyi zhing gi rdul phra rab kyi rdul snyed la mi chags so/ /bstan pa sangs rgyas kyi zhing gang+gA'i klung gi bye ma snyed kyi rdul phra rab kyi rdul</text></item>
<item><p>294a7</p><section>mdo sde</section><text>snyed la mi chags pa nas bstan pa sangs rgyas kyi zhing thams cad kyi rdul phra rab kyi rdul snyed la mi chags so/ /rigs kyi bu/ de ltar chos kyi sgo gang dang gang</text></item>
<item><p>294b1</p><section>mdo sde</section><text>brtsams pa'i chos kyi sgo de dang de'i bstan pa sangs rgyas kyi zhing thams cad kyi rdul phra rab kyi rdul snyed dag bstan pa gcig gis ston to/ /gnyis dang / gsum dang /</text></item>
<item><p>294b2</p><section>mdo sde</section><text>bzhi dang / lnga dang / drug dang / bcu dang / nyi shu dang / sum cu dang / bzhi bcu dang / lnga bcu dang / brgya dang / stong dang / tshad med pa'i bstan pas ston te/ ldan</text></item>
<item><p>294b3</p><section>mdo sde</section><text>pa dang / 'byor pa dang / shin tu nges pa'i tshig dang / don dang / tshig 'bru dang ldan par ston kyang chags pa med cing rgyun chad pa med de/ 'di ni/ chags pa med</text></item>
<item><p>294b4</p><section>mdo sde</section><text>pa'i sgor 'jug pa zhes bya ba'i gzungs so/ /rigs kyi bu/ de la so so yang dag par nges pa la 'jug pa'i gzungs gang zhe na/ gang don so so yang dag par rig pa</text></item>
<item><p>294b5</p><section>mdo sde</section><text>bstan pa mi zad pa shes pa dang / chos so so yang dag par rig pa bstan pa mi zad pa shes pa dang / nges pa'i tshig so so yang dag par rig pa bstan pa mi zad pa</text></item>
<item><p>294b6</p><section>mdo sde</section><text>shes pa dang / spobs pa so so yang dag par rig pa bstan pa mi zad pa shes pa ste/ shes pa 'di lta bu rab tu thob pa de la shar phyogs kyi sems can ji snyed pa de</text></item>
<item><p>294b7</p><section>mdo sde</section><text>dag thams cad gcig tu 'dus te rang rang gi skad kyis don la mkhas pa yongs su dris/ gang dag lho phyogs kyi sems can de dag gis ni/ chos la mkhas pa</text></item>
<item><p>295a1</p><section>mdo sde</section><text>yongs su dris/ gang dag nub phyogs kyi sems can de dag gis ni/ nges pa'i tshig la mkhas pa yongs su dris/ gang dag byang phyogs</text></item>
<item><p>295a2</p><section>mdo sde</section><text>kyi sems can de dag gis ni/ spobs pa la mkhas pa yongs su dris na/ de la byang chub sems dpa'i ngag gi las kyang de snyed du tshad med de/ dus gcig</text></item>
<item><p>295a3</p><section>mdo sde</section><text>tu brjod cing skad sna tshogs la 'jug pa la brjed par mi 'gyur/ sems g.yeng bar mi 'gyur ro/ /skad la 'jug pa shes pas skad thams cad kyi rjes su zhugs</text></item>
<item><p>295a4</p><section>mdo sde</section><text>te| skad cig brjod pas sems can thams cad kyi sems kyi rnam par rig pa tshim par byed de/ 'di ni/ so so yang dag par rig pa rnam par nges pa la</text></item>
<item><p>295a5</p><section>mdo sde</section><text>'jug pa zhes bya ba'i gzungs so/ /rigs kyi bu/ de la sangs rgyas kyi rgyan byin gyis brlabs pa zhes bya ba'i gzungs gang zhe na/ rigs kyi bu/ 'di la byang chub</text></item>
<item><p>295a6</p><section>mdo sde</section><text>sems dpa' gzungs 'di lta bu rab tu thob pa/ chos kyi stan chen po la 'dug pa/ 'khor gyi dkyil 'khor chen po'i dbus na 'dug pa'i spyi gtsug gi drang thad</text></item>
<item><p>295a7</p><section>mdo sde</section><text>kyi steng na de bzhin gshegs pa'i sku gser gyi mdog can/ mtshan dang dpe byad kyis legs par brgyan pa'i lus dang ldan pa'i gzugs 'byung ste/ de bzhin</text></item>
<item><p>295b1</p><section>mdo sde</section><text>gshegs pa'i gzugs des phyag g.yas pa de'i spyi gtsug tu 'jog go /phyag bzhag ma thag tu byang chub sems dpa' de sangs rgyas kyi rgyan gyis brgyan pa'i lus kyi</text></item>
<item><p>295b2</p><section>mdo sde</section><text>las dang ldan par 'gyur ro/ /sangs rgyas kyi rgyan gyis brgyan pa'i ngag gi las dang ldan par 'gyur ro/ /sangs rgyas kyi rgyan gyis brgyan pa'i dran pa'i las dang</text></item>
<item><p>295b3</p><section>mdo sde</section><text>ldan par 'gyur ro/ /de chos de lta bu dang ldan te/ 'khor thams cad kyi sems kyi bsam pa la 'jug pas so so ci rigs par chos ston to/ /zhag gcig</text></item>
<item><p>295b4</p><section>mdo sde</section><text>gam| zhag gnyis sam/ zhag gsum mam/ zhag bzhi'am/ zhag bdun nam/ zla ba phyed dam/ zla ba gcig gam/ dus sam/ lo khyud kor ram/ lo brgya'am/</text></item>
<item><p>295b5</p><section>mdo sde</section><text>stong ngam/ lo brgya phrag stong ngam/ ji tsam du 'dod pa de tsam du kha zas dang bral ba'i rgyud kyis chos ston kyang de bzhin gshegs pa'i byin gyi rlabs kyis shin tu</text></item>
<item><p>295b6</p><section>mdo sde</section><text>yongs su bzung ba'i phyir de'i chos kyi sgo yongs su zad par mi 'gyur/ lus dang sems ngal bar mi 'gyur ro/ /shes pa chen po bzhi dang ldan par 'gyur te/ bzhi</text></item>
<item><p>295b7</p><section>mdo sde</section><text>gang zhe na/ sems can gyi bsam pa dang / tshig rab tu dbye ba shes pa dang / so so yang dag par rig pa mi zad pa shes pa dang / theg pa ji ltar rnam par dgod pa</text></item>
<item><p>296a1</p><section>mdo sde</section><text>shes pa dang / so so ci rigs par bstan pa shes pa dang ldan par 'gyur te/ rigs kyi bu/ 'di ni/ sangs rgyas kyi rgyan byin gyis</text></item>
<item><p>296a2</p><section>mdo sde</section><text>brlabs pa'i gzungs kyi gang cung zad gzhol ba'i sgor 'jug pa zhes bya'o/ /gzungs 'di ni/ mi zad pa/ thug pa med pa'i rjes su song ba/ de bzhin</text></item>
<item><p>296a3</p><section>mdo sde</section><text>gshegs pa'i mtshams dang bcas pa dang / bstan pa tshad med pa'o/ /rigs kyi bu/ byang chub sems dpa' rnams kyi gzungs ni/ brgyad po 'di dag ste/</text></item>
<item><p>296a4</p><section>mdo sde</section><text>gzungs de dag la rab tu gnas pa'i byang chub sems dpa' rnams ni/ sangs rgyas thams cad kyis gsungs pa kun tu 'dzin to/ /chos ston pa ni/ mi</text></item>
<item><p>296a5</p><section>mdo sde</section><text>zad par 'gyur ro/ /legs par bshad pas sems can thams cad tshim par byed par 'gyur ro/ /de nas de'i tshe byang chub sems dpa' gzungs kyi dbang</text></item>
<item><p>296a6</p><section>mdo sde</section><text>phyug gi rgyal pos tshigs su bcad pa 'di dag smras so/ /bde gshegs rnams kyis rab tu gsungs pa'i gsung brgyad po/ /theg pa 'dir ni de dag rnam par nges</text></item>
<item><p>296a7</p><section>mdo sde</section><text>thob pa| |mdo sde bye ba stong phrag thug pa med 'chad kyang / /de ni don dang tshig 'bru gang la'ang chags pa med/ /yid 'ong shin tu snyan cing chags par 'gyur</text></item>
<item><p>296b1</p><section>mdo sde</section><text>ba'i dbyangs/ /bye ba stong phrag tshad med zhing du go byed pa/ /sems can rnams kyis de thos mya ngan 'das par 'gro /sgra dbyangs rnam par dag pa'i gzungs 'di thug</text></item>
<item><p>296b2</p><section>mdo sde</section><text>pa med| |yi ge thams cad shes pa mkhas pa blo gros ldan/ /bskal pa mang por 'chad kyang chos la zad pa med/ /rtsa ba'i tshig gcig brjod pa'ang zad par mi</text></item>
<item><p>296b3</p><section>mdo sde</section><text>'gyur te/ /mi zad chos kyi za ma tog 'di dran pa yi/ /gang gis gzungs thob mtha' mar thug par yongs bcad pa/ /mnyam nyid tshul bzhin chos la sems</text></item>
<item><p>296b4</p><section>mdo sde</section><text>pa blo gros ldan/ /mthar 'dzin thams cad rnam par spangs te yongs dag pas/ /khyu mchog gyur pa de ni dbus la gnas mi 'gyur/ /gang gis mtsho chen phyag</text></item>
<item><p>296b5</p><section>mdo sde</section><text>rgya'i gzungs ni rab thob pa/ /de yi kha nas phyag rgya bsam yas brjod pa na/ /gang dag gling bzhi gzugs kyi rnam pa ji snyed pa/ /de dag kun dang rgya mtsho mtsho</text></item>
<item><p>296b6</p><section>mdo sde</section><text>chen bcas mi rtog /'khor du gal te bdag nyid chen po de chos ston/ /nam mkha' las ni pad+ma dag gi char chen 'bab/ /pad+ma dag las chos mang bye ba rab tu</text></item>
<item><p>296b7</p><section>mdo sde</section><text>'byung / /'di ni pad+ma bkod pa'i gzungs te yongs su dag /chags pa med pa'i gzungs ni gal te thob gyur na/ /tshig gcig brjod pa rab tu smra dang gnyis</text></item>
<item><p>297a1</p><section>mdo sde</section><text>dag dang / /gsum dang bzhi dang lnga dang bye ba dag dang ni/ /khrag khrig thug pa med par smra la chags pa med/ /gang gis rnam par</text></item>
<item><p>297a2</p><section>mdo sde</section><text>gdon mi za pa'i gzungs thob pa/ /don dang chos dang nges tshig spobs pa ji snyed pa/ /phyogs bcu'i sems can ji snyed mang pos yongs dris na/ /de dag the</text></item>
<item><p>297a3</p><section>mdo sde</section><text>tshom kun bcad dogs pa med par 'gyur/ /gang gis sangs rgyas rnam par 'phrul pa'i gzungs thob pa/ /gzi brjed chen po de ni stan la 'dug pa na/ /</text></item>
<item><p>297a4</p><section>mdo sde</section><text>sangs rgyas phyag g.yas de yi spyi bor 'jog mdzad de/ /de yang rgyal ba'i spobs pa ci 'dra bzhin du 'gyur/ /gang gis gzungs rnams 'di dag rab tu</text></item>
<item><p>297a5</p><section>mdo sde</section><text>thob gyur pa/ /de yi yon tan bsam yas thug pa med 'gyur te/ /gang+gA'i snyed kyi bskal pa bye ba stong brjod kyang / /khyu mchog gyur pa'i bsngags pa brjod</text></item>
<item><p>297a6</p><section>mdo sde</section><text>pas zad pa med/ /gang gis gzungs kyi mchog rnams rab tu thob gyur pa/ /de yi shes pa srid pa gsum la mnyam 'jug ste/ /pad+ma bzhin du srid pa gsum</text></item>
<item><p>297a7</p><section>mdo sde</section><text>las 'phags 'gyur zhing / /ri rab bzhin du yul rnams kyis ni mi bskyod 'gyur/ /gang gis gzungs kyi mchog rnams rab tu thob gyur pa/ /de ni srid kun rnam</text></item>
<item><p>297b1</p><section>mdo sde</section><text>par spangs pa'i spyad spyod de/ /mu stegs can gyi tshogs kun 'joms pa sgrog pa na/ /seng+ge bzhin du 'khor du 'jigs pa med par 'gyur/ /sa ltar dge ba</text></item>
<item><p>297b2</p><section>mdo sde</section><text>rnams ni rnam par skyed par 'gyur/ /chu ltar dri ma rnams ni rab tu ded par 'gyur/ /me ltar rlom sems med cing rnam rtog med par 'gyur/ /rlung ltar</text></item>
<item><p>297b3</p><section>mdo sde</section><text>yul rnams la ni chags pa med par 'gyur/ /gang gis gzungs kyi mchog rnams rab tu thob gyur pa/ /de ni smra tshe shes dang dbang po 'khrug pa med/ /de ni sman</text></item>
<item><p>297b4</p><section>mdo sde</section><text>pa bzhin du 'gro ba thar byed 'gyur/ /phan par 'dod pas chos kyi bkru sman sbyin par byed/ /gang gis gzungs kyi mchog rnams rab tu thob gyur pa/ /skye ba'i</text></item>
<item><p>297b5</p><section>mdo sde</section><text>tshogs rnams de la lta bas mi ngoms te/ /zla ba bzhin du dge ba dag ni rnam sbyor 'gyur/ /sems snyoms gzi brjid chen po 'od zer mnyam par gtong / /gang</text></item>
<item><p>297b6</p><section>mdo sde</section><text>gis gzungs kyi mchog rnams rab tu thob gyur pa/ /de ni 'gro ba'i srid pa ma lus skem par byed/ /nyi ma bzhin du 'od byed mun pa sel bar 'gyur/ /gnyid</text></item>
<item><p>297b7</p><section>mdo sde</section><text>log sems can srid pa gsum las sad par byed/ /gang gis gzungs kyi mchog rnams rab tu thob gyur pa/ /de ni kun la cung zad tsam yang 'dzin pa med/ /</text></item>
<item><p>298a1</p><section>mdo sde</section><text>de ni rgyal po bzhin du 'jig rten dbang phyug che/ /rnam thos bu bzhin nor ldan chos rnams ston par byed/ /gang gis gzungs</text></item>
<item><p>298a2</p><section>mdo sde</section><text>kyi mchog rnams rab tu thob gyur pa/ /rdzu 'phrul chen po dran ldan klu dang 'drar 'gyur te/ /sprin gyi bya ba med cing mkha' las glog phyung nas/ /zhi bar bya phyir de</text></item>
<item><p>298a3</p><section>mdo sde</section><text>ni chos kyi char pa 'bebs/ /gang gis gzungs kyi mchog rnams rab tu thob gyur pa/ /'khor rnams thams cad khyu mchog gyur pa'i gdong du blta/ /brgya byin</text></item>
<item><p>298a4</p><section>mdo sde</section><text>bzhin du dman pa ma yin gzugs mchog ldan/ /blo chen 'gro ba rnams la chos dang don rnams sems/ /gang gis gzungs kyi mchog rnams rab tu thob</text></item>
<item><p>298a5</p><section>mdo sde</section><text>gyur pa| |de ni tshangs pa'i gnas pa yongs dag bsam gtan byed/ /tshangs pa bzhin du mnyam bzhag snying rje ldan par 'gyur/ /'jig rten 'di kun zil</text></item>
<item><p>298a6</p><section>mdo sde</section><text>gyis mnan nas bsam gtan byed/ /gang gis gzungs kyi mchog rnams rab tu thob gyur pa/ /de ni phyogs bcu'i sangs rgyas mang la mchod pa byed/ /de ni</text></item>
<item><p>298a7</p><section>mdo sde</section><text>rtag tu mngon shes lnga las nyams mi 'gyur/ /zhing brgya bsam gyis mi khyab dag tu mkha' nas 'gro /gang gis gzungs kyi mchog rnams rab tu thob gyur pa/ /</text></item>
<item><p>298b1</p><section>mdo sde</section><text>de ni ring por mi thogs sangs rgyas yon tan thob/ /phyogs na rgyal ba rnams ni de yi bsngags brjod de/ /bu gcig pa zhig yon tan ldan pa bzhin du bstod/ /gang</text></item>
<item><p>298b2</p><section>mdo sde</section><text>gis gzungs kyi mchog rnams rab tu thob gyur pa/ /de ni spobs pa phreng ba legs brgyus ji bzhin te/ /mdo sde zab mo sna tshogs mang po 'chad pa na/ /spobs pa rgya</text></item>
<item><p>298b3</p><section>mdo sde</section><text>che yangs shing zad pa med par 'gyur/ /gang gis gzungs kyi mchog rnams rab tu thob gyur pa/ /de la rgyags pa med cing g.yo med nga rgyal med/ /dran ldan blo gros ldan</text></item>
<item><p>298b4</p><section>mdo sde</section><text>zhing blo ldan rtogs dang ldan/ /ye shes mtha' yas spyod yul nam mkha' bzhin du 'gyur/ /gang gis gzungs kyi mchog rnams rab tu thob gyur pa/ /de yi</text></item>
<item><p>298b5</p><section>mdo sde</section><text>'dus byas nyes pa thams cad rab tu chad/ /shes rab ye shes thabs dang zung du 'brel par 'gyur/ /byams dang snying rje dag kyang zung du 'brel par 'gyur/ /</text></item>
<item><p>298b6</p><section>mdo sde</section><text>gang gis gzungs kyi mchog rnams rab tu thob gyur pa/ /de ni smra tshe 'khrul ba cung zad mi dmigs te/ /bdag nyid che de sems can rnams kyi sgra skad shes/ /spyod dang</text></item>
<item><p>298b7</p><section>mdo sde</section><text>dbang po dang ni mos pa thams cad shes/ /gang gis gzungs kyi mchog rnams rab tu thob gyur pa/ /des ni chos la lhag mthong dge dang dran pa dang / /rdzu 'phrul dang</text></item>
<item><p>299a1</p><section>mdo sde</section><text>ni spong dang dbang po stobs lnga dang / /byang chub yan lag de bzhin lam mchog zhi gnas thob/ /gang gis gzungs kyi mchog rnams</text></item>
<item><p>299a2</p><section>mdo sde</section><text>rab tu thob gyur pa/ /de ni bde gshegs rnams kyi spyod yul rang gis rtogs/ /pha rol phyin pa dag ni kun gyi pha rol son/ /bsdu ba'i dngos po kun la</text></item>
<item><p>299a3</p><section>mdo sde</section><text>mkhas shing blo gros ldan/ /gang gis gzungs kyi mchog rnams rab tu thob gyur pa/ /de la nam yang 'khrul ba cung zad mi dmigs te/ /des pa de ni zhi zhing</text></item>
<item><p>299a4</p><section>mdo sde</section><text>nyer zhi myos pa med/ /de ni spyod la rab tu gnas gyur shin tu dul/ /gang gis gzungs kyi mchog rnams rab tu thob gyur pa/ /de ni bde gshegs spyan sngar</text></item>
<item><p>299a5</p><section>mdo sde</section><text>pad+ma'i steng na 'dug /de yi lus ni chos kyi rgyus byung rdul dang bral/ /de yi lus la mngal gyi dri mas gos mi 'gyur/ /gang gis gzungs kyi mchog rnams rab</text></item>
<item><p>299a6</p><section>mdo sde</section><text>tu thob gyur pa/ /de ni rgyal ba kun gyis byin brlabs chos smra ste/ /de ni lus dang ngag yid las rnams gang byed pa/ /thams cad shes pas byas te skye bo phan par</text></item>
<item><p>299a7</p><section>mdo sde</section><text>byed| |gang gis gzungs kyi mchog rnams rab tu thob gyur pa/ /de ni smra tshe bsngags pa zad par mi 'gyur te/ /sems can thams cad 'dren pa shes rab cher</text></item>
<item><p>299b1</p><section>mdo sde</section><text>gyur kyang / /de yi bsngags pa bskal pa mang por bsam mi khyab/ /bam po bdun pa ste/ tha ma/ de nas bcom ldan 'das kyis byang chub sems</text></item>
<item><p>299b2</p><section>mdo sde</section><text>dpa' sems dpa' chen po gzungs kyi dbang phyug gi rgyal po la legs so zhes bya ba gnang ste/ gzungs kyi dbang phyug gi rgyal po/ khyod kyis gzungs rnam par nges</text></item>
<item><p>299b3</p><section>mdo sde</section><text>par bstan pa 'di legs par bshad pa dang / ji ltar yang khyod chos 'di dag la gzhan gyi dring mi 'jog pa dang / ji ltar yang khyod sngon gyi de bzhin gshegs pa rnams</text></item>
<item><p>299b4</p><section>mdo sde</section><text>la gzungs kyi sgo'i tshig zab mo rnams yongs su 'dri ba'i rang bzhin can du gyur pa legs so legs so/ /de'i phyir gzungs kyi dbang phyug gi rgyal po/ khyod kyis rnam</text></item>
<item><p>299b5</p><section>mdo sde</section><text>grangs 'dis kyang 'di ltar rig par bya'o/ /gzungs kyi dbang phyug gi rgyal po/ sngon byung ba 'das pa'i dus na bskal pa grangs med pa'i yang ches grangs med pa/ rgyas</text></item>
<item><p>299b6</p><section>mdo sde</section><text>pa| tshad med pa/ bsam gyis mi khyab par gyur pa de'i tshe de'i dus na rnam par snang byed kyi bskal pa la 'jig rten gyi khams dri ma med par de bzhin gshegs pa</text></item>
<item><p>299b7</p><section>mdo sde</section><text>dri ma med par snang ba zhes bya ba sangs rgyas bcom ldan 'das zhes bya ba'i bar du gyur pa 'jig rten du byung ngo / /'jig rten gyi khams dri ma med pa de'ang bai DUR+ya</text></item>
<item><p>300a1</p><section>mdo sde</section><text>ltar dag par gyur te/ me long lta bur shin tu byi dor byas pa/ lag mthil ltar mnyam pa'o/ /'jig rten gyi khams der rin po</text></item>
<item><p>300a2</p><section>mdo sde</section><text>che sna bdun gyi shing ljon pa rin po che'i yal ga dang / lo ma dang / me tog dang / 'bras bur ldan pa dag byung bar gyur to/ /dzam+bu'i chu bo'i gser gyi pad+ma tshad</text></item>
<item><p>300a3</p><section>mdo sde</section><text>shing rta'i phang lo tsam du gyur pa sna tshogs pa/ blta na sdug pa dag kyang byung bar gyur to/ /lha dang mi de dag kyang rin po che'i khang pa brtsegs pa la yongs</text></item>
<item><p>300a4</p><section>mdo sde</section><text>su longs spyod par gyur to/ /zas dang skom yang bsam pa tsam gyis 'byor te/ 'di lta ste/ dper na/ gzhan 'phrul dbang byed kyi lha rnams kyi longs spyod</text></item>
<item><p>300a5</p><section>mdo sde</section><text>dag yongs su spyod pa ltar lha dang mi de dag gi longs spyod dang / yongs su spyod pa'ang de 'dra bar gyur to/ /lha dang mi de dag kyang 'dod chags chung ba/ zhe sdang chung ba/</text></item>
<item><p>300a6</p><section>mdo sde</section><text>gti mug chung ba/ rnam pa bzang ba/ shin tu rnam par rig par byed par gyur to/ /'jigs rten gyi khams de ni/ nyi ma dang / zla bar btags pa rnams</text></item>
<item><p>300a7</p><section>mdo sde</section><text>med par gyur te/ bcom ldan 'das de bzhin gshegs pa dri ma med par snang ba de ni/ lus kyi 'od kyis thams cad dang ldan pa'i sangs rgyas zhing gsal</text></item>
<item><p>300b1</p><section>mdo sde</section><text>bar gyur to/ /'jig rten gyi khams de na pad+ma kha zum pas mtshan mo zhes bya ba dang / pad+ma kha bye bas nyin mor bgrang ba ma gtogs par nyin mtshan du gdags</text></item>
<item><p>300b2</p><section>mdo sde</section><text>pa med do/ /bcom ldan 'das de bzhin gshegs pa dri ma med par snang ba de'i byang chub sems dpa'i dge 'dun ni/ byang chub sems dpa' rab tu byung ba snyoms</text></item>
<item><p>300b3</p><section>mdo sde</section><text>par zhugs pa'i byang chub sems dpa' bye ba brgya phrag drug cur gyur to/ /khyim pa tshad med pa dag ni/ bla na med pa yang dag par rdzogs pa'i byang chub la yang</text></item>
<item><p>300b4</p><section>mdo sde</section><text>dag par zhugs par gyur to/ /de ni/ theg pa chen po ma gtogs par theg pa rnam par dgod pa gzhan med par gyur to/ /bcom ldan 'das/ de ni/ phyir mi</text></item>
<item><p>300b5</p><section>mdo sde</section><text>ldog pa dag pa'i gtam yang dag par ston to/ /bcom ldan 'das de'i sku tshe'i tshad ni/ bskal pa phyed du gyur to/ /mi rnams kyang bar ma dor 'chi ba'i dus byed pa</text></item>
<item><p>300b6</p><section>mdo sde</section><text>med par gyur to/ /sangs rgyas kyi zhing de na gang dag sa la gnas pa'i khang pa brtsegs pa rnams na gnas pa de dag ni/ mi zhes bya ba'i grangs su 'gro /gang dag</text></item>
<item><p>300b7</p><section>mdo sde</section><text>nam mkha' la gnas pa'i khang pa brtsegs pa rnams na gnas pa de dag ni/ lha zhes bya ba'i grangs su 'gro ba ma gtogs par lha dang mi rnams kyi kha dog dang /</text></item>
<item><p>301a1</p><section>mdo sde</section><text>yongs su spyod pa tha dad du bya ba med par gyur to/ /'jig rten gyi khams de na bcom ldan 'das chos kyi rgyal po bla na med pa de ma gtogs par rgyal po</text></item>
<item><p>301a2</p><section>mdo sde</section><text>gzhan gang yang med do/ /lha dang mi de dag thams cad kyang de bzhin gshegs pa la mchod pa'i las byed pa dang / chos nyan pa la 'dun par gyur pa ma gtogs par lha</text></item>
<item><p>301a3</p><section>mdo sde</section><text>gzhan med/ ston pa gzhan med/ gzhan la phyag mi 'tshal/ las gzhan mi byed/ gzhan yid la mi byed par gyur to/ /'jig rten gyi khams de ni bud med du gdags pa med</text></item>
<item><p>301a4</p><section>mdo sde</section><text>do| |sems can de dag bslab pa gsum po dag la slob pa ma gtogs par ltung bar gdags pa med do/ /bslab pa las 'da' bar gdags pa med do/ /bslab pa gsum gang zhe na/</text></item>
<item><p>301a5</p><section>mdo sde</section><text>'di lta ste/ lhag pa'i tshul khrims kyi bslab pa dang / lhag pa'i sems kyi bslab pa dang / lhag pa'i shes rab kyi bslab pa'o/ /de la lhag pa'i tshul khrims kyi bslab pa gang zhe na/ gang thams</text></item>
<item><p>301a6</p><section>mdo sde</section><text>cad mkhyen pa'i sems mi gtong ba dang / mngon par 'du byed pa thams cad rnam par spong ba'o/ /de la lhag pa'i sems kyi bslab pa gang zhe na/ gang ting nge 'dzin la rab tu gnas nas lhag</text></item>
<item><p>301a7</p><section>mdo sde</section><text>pa'i shes rab thob pa'o/ /de la lhag pa'i shes rab kyi bslab pa gang zhe na/ gang shes rab kyi pha rol tu phyin pa la rab tu gnas nas so so yang dag par rig pa thob pa'o/ /byang chub sems</text></item>
<item><p>301b1</p><section>mdo sde</section><text>dpa' de dag ni lung phog pa med par bslab pa 'di lta bu dag la slob pa dag go /'jig rten gyi khams de ni de lta bur yongs su dag par gyur to/ /bcom ldan 'das/ de'i chos bstan pa'ang de</text></item>
<item><p>301b2</p><section>mdo sde</section><text>lta bur yongs su dag par gyur to/ /de'i tshe byang chub sems dpa' 'od dpal zhes bya ba 'khor de nyid du 'dus te 'dug par gyur pa de stan las langs te bcom ldan 'das de bzhin gshegs pa</text></item>
<item><p>301b3</p><section>mdo sde</section><text>dri ma med par snang ba de la 'di skad ces gsol to/ /bcom ldan 'das/ gzungs gzungs zhes bgyi na/ bcom ldan 'das/ byang chub sems dpa' dag gzungs gang la rab tu gnas nas</text></item>
<item><p>301b4</p><section>mdo sde</section><text>sangs rgyas bcom ldan 'das thams cad kyis gsungs pa kun tu 'dzin pa dang / chos bstan pa na zad par mi 'gyur ba dang / legs par bshad pas sems can thams cad tshim par bgyi ba'i</text></item>
<item><p>301b5</p><section>mdo sde</section><text>gzungs de gang lags/ de skad ces gsol pa dang / bcom ldan 'das de bzhin gshegs pa dri ma med par snang ba des byang chub sems dpa' 'od dpal la 'di skad ces bka' stsal to/ /rigs</text></item>
<item><p>301b6</p><section>mdo sde</section><text>kyi bu/ khyod gang gi phyir/ de bzhin gshegs pa la don de yongs su dri bar sems pa legs so legs so/ /rigs kyi bu/ rin chen sgron ma zhes bya ba'i gzungs yod de/ byang chub sems</text></item>
<item><p>301b7</p><section>mdo sde</section><text>dpa' dag gzungs de la rab tu gnas nas/ sangs rgyas thams cad kyis gsungs pa kun tu 'dzin to/ /legs par bshad pas sems can thams cad tshim par byed do/ /de skad ces</text></item>
<item><p>302a1</p><section>mdo sde</section><text>bka' stsal pa dang / de bzhin gshegs pa dri ma med par snang ba la/ byang chub sems dpa' 'od dpal gyis 'di skad ces gsol to/ /bcom</text></item>
<item><p>302a2</p><section>mdo sde</section><text>ldan 'das/ gang thos pas bdag cag de bzhin du sgrub cing gzungs 'di thob par 'gyur bar de bzhin gshegs pas rin chen sgron ma'i gzungs gang cung zad 'jug pa tsam</text></item>
<item><p>302a3</p><section>mdo sde</section><text>zhig legs par bshad du gsol/ de nas de bzhin gshegs pa dri ma med par snang bas byang chub sems dpa' 'od dpal la tshigs su bcad de bka' stsal pa/ nyon mongs</text></item>
<item><p>302a4</p><section>mdo sde</section><text>rnams kyi rdul dang bral gyur te/ /dri ma med cing dri ma kun tu spangs/ /sems ni rtag tu dag cing dri med pa/ /'di ni rin chen sgron ma'i gzungs yin no/ /lus kyi ngag rnams dag cing yid</text></item>
<item><p>302a5</p><section>mdo sde</section><text>kyis ni/ /zla ba lta bur dri bral dri med 'od/ /byams pa'i sems dang yid kyang snyoms gyur pa/ /'di ni rin chen sgron ma'i gzungs yin no/ /gnyis su lta ba dag las rnam grol</text></item>
<item><p>302a6</p><section>mdo sde</section><text>zhing / /rtog dang rnam par rtog dang kun tu bral/ /'du shes rnams ni yongs su shes gyur pa/ /'di ni rin chen sgron ma'i gzungs yin no/ /dran dang blo gros rtog la 'jug pa 'grub//</text></item>
<item><p>302a7</p><section>mdo sde</section><text>shes rab che ldan yon tan rnams dang ldan/ /nam mkha'i dkyil ltar dri ma med cing dag /'di ni rin chen sgron ma'i gzungs yin no/ /dkon mchog gsum</text></item>
<item><p>302b1</p><section>mdo sde</section><text>po rgyun mi chad pa dang / /dri gsum rnam spangs srid pa gsum las grol/ /gnyis la yid gnyis za ba mthar 'byin pa/ /rin chen sgron ma'i gzungs ni dag pa</text></item>
<item><p>302b2</p><section>mdo sde</section><text>yin| |'dod chags dang ni zhe sdang gti mug bcom/ /dus ngan rnyog spangs yon tan kun dang ldan/ /nyon mongs mun pa rab rib sel byed pa/ /rin chen sgron ma gzungs kyi</text></item>
<item><p>302b3</p><section>mdo sde</section><text>mchog yin no/ /'jig rten dag na sgra skad tha ma dang / /'bring dang mchog ni ji snyed yod pa dag /sgra rnams kun la shin tu zhugs gyur pa/ /rin chen sgron ma'i gzungs ni rdul</text></item>
<item><p>302b4</p><section>mdo sde</section><text>dang bral/ /zab mo'i chos rnams dang ni ldan gyur cing / /tshig dang yig 'bru sna tshogs mtha' yas mang / /bdag dang sems can dag tu lhung ba med/ /gnyis med ldan pa</text></item>
<item><p>302b5</p><section>mdo sde</section><text>'di ni gzungs yin no/ /so so yang dag rig pa thob gyur cing / /rkang pa snying po bzhi la rab gnas te/ /bsam gtan bzhi dang yang dag rab ldan pa/ /'di ni rin chen sgron</text></item>
<item><p>302b6</p><section>mdo sde</section><text>ma'i gzungs yin no/ /dam pa'i don gyi chos kyi tshul gyur cing / /tshangs pa'i gnas pa bzhi dang bsdu dang ldan/ /mngon par shes pa lnga la 'gro byed pa/ /'di ni rin chen sgron</text></item>
<item><p>302b7</p><section>mdo sde</section><text>ma'i gzungs yin no/ /dran pa nye bar gzhag pa rnams la gnas/ /yang dag spong ba rnams dang rtag tu mthun/ /rdzu 'phrul rkang pa bzhi la spyod byed pa/ /'di ni rin chen</text></item>
<item><p>303a1</p><section>mdo sde</section><text>sgron ma'i gzungs yin no/ /dbang po lnga po dag dang ldan gyur cing / /stobs lnga dag la gnas pa mi g.yo'i shugs/ /byang chub yan lag rnams dang rab</text></item>
<item><p>303a2</p><section>mdo sde</section><text>ldan pa| |'di ni rin chen sgron ma'i gzungs yin no/ /yan lag brgyad pa'i lam gyis 'gro byed cing / /zhi gnas mchog dang lhag mthong zung du 'brel/ /rig dang rnam par</text></item>
<item><p>303a3</p><section>mdo sde</section><text>grol bas 'gro byed pa/ /'di ni rin chen sgron ma'i gzungs yin no/ /sa rnams gnon pa dag ni rab ldan zhing / /mtshams sbyor grol ba'i lam dang rjes su mthun/ /nyes pa</text></item>
<item><p>303a4</p><section>mdo sde</section><text>rnams ni kun tu spangs gyur pa/ /'di ni rin chen sgron ma'i gzungs yin no/ /'jig rten thams cad na ni snang byed cing / /nyi dang zla yi 'od kyi dkyil 'khor ltar/ /rnam par dag</text></item>
<item><p>303a5</p><section>mdo sde</section><text>cing mig ni 'byed byed pa/ /'di ni rin chen sgron ma'i gzungs yin no/ /'dir ni lha mig dag ste rab rib med/ /shes rab mchog gi mig kyang rnam dag pa/ /'dir ni</text></item>
<item><p>303a6</p><section>mdo sde</section><text>chos kyi mig kyang dag gyur te/ /rgyal ba dam pa'i spyan ni rnam par dag /'dir ni nyon mongs bdud kyang dag par gyur/ /phung po lnga yi nyes pa 'dir yongs dag /'dir ni</text></item>
<item><p>303a7</p><section>mdo sde</section><text>'chi bdag bdud kyang dag gyur cing / /'dir ni sde dang bcas pa'i bdud kyang bcom/ /'dir ni gzungs la rab tu gnas nas su/ /bye ba khrag khrig dag gi zhing du 'gro /</text></item>
<item><p>303b1</p><section>mdo sde</section><text>sangs rgyas khrag khrig dag kyang mthong 'gyur zhing / /bla na med pa'i chos kyang nyan par byed/ /rgya chen chos ni thos par gyur nas kyang / /gzungs kyi dran pa'i stobs kyis 'dzin par</text></item>
<item><p>303b2</p><section>mdo sde</section><text>byed| |don dang tshig 'bru dag kyang gzungs ldan par/ /sems can thams cad la ni ston par byed/ /rgyu dang rkyen gyis rnam par phye bas na/ /sems ni skad cig 'jig par shes</text></item>
<item><p>303b3</p><section>mdo sde</section><text>gyur te| |chos rnams rab tu dbye ba shes thob pa/ /gzungs 'di la ni gnas par gyur pa yin/ /spobs pa thob cing gsum rig chags pa med/ /mig gsum rnam par dag</text></item>
<item><p>303b4</p><section>mdo sde</section><text>pa'ang rab tu thob/ /rnam par thar pa gsum gyi don kyang thob/ /'dir ni gzungs rnams thob par gyur dang ldan/ /gang dag gzungs rnams mang po gzhal yas shing / /tshad</text></item>
<item><p>303b5</p><section>mdo sde</section><text>med pa dag nges par bstan pa yang / /gzungs kyi dam pa 'di ni thob gyur na/ /de dag thams cad rab tu thob par 'gyur/ /bsam gtan gang dang rnam thar gang dag dang / /snyoms</text></item>
<item><p>303b6</p><section>mdo sde</section><text>'jug ting 'dzin gang dag mtha' yas dang / /mngon par shes pas rnam par rol dang gzungs/ /mtha' yas de dag la ni rab tu 'jug/ ji ltar rgya mtsho dpag tu med pa la/ /</text></item>
<item><p>303b7</p><section>mdo sde</section><text>mtha' yas sgo nas klung mtsho mtshe'u 'jug pa/ /de ltar gzungs 'di 'dzin par byed pa yang / /mtha' yas chos rnams kyi ni sgo mor 'jug /zad pa med pa'i sgra la 'jug pa</text></item>
<item><p>304a1</p><section>mdo sde</section><text>yang / /zad pa med pa'i shes pas khong du chud/ /gzungs 'di smra bar byed pa de yis ni/ /bsod nams thams cad zad par mi 'gyur ro/ /gzungs 'di rab</text></item>
<item><p>304a2</p><section>mdo sde</section><text>tu thob par gyur pa ni/ /rin chen dam pa dri med lag tu 'gyur/ /gzugs dang mtshan rnams dang ni rigs dang yang / /rus dang skye ba dag ni rnam par dag /zab mo'i tshul dag la</text></item>
<item><p>304a3</p><section>mdo sde</section><text>ni 'jug pa dang / mi skye ba la bzod dang ma skyes dang / /phyir mi ldog pa'i shes pa'i sa dag kyang / /gzungs 'di yin par nges par bstan pa yin/ /byang chub bla med mchog</text></item>
<item><p>304a4</p><section>mdo sde</section><text>'di tshol byed pa'i/ /byang chub sems dpa' mang po gang dag gis/ /gzungs 'di rab tu thob par gyur na ni/ /byang chub bla na med pa rnyed mi dka'/ /gang dag phyogs bcu</text></item>
<item><p>304a5</p><section>mdo sde</section><text>rnams na bde bar gshegs/ /'gro la phan dang bde phyir chos ston pa/ /gzungs kyi dam pa 'di ni thob gyur na/ /de dag spobs pa rgyun chad mi 'gyur ro/ /gzungs 'di rab</text></item>
<item><p>304a6</p><section>mdo sde</section><text>tu thob par gyur pa dag /dga' dang mos dang bsam pa shes nas ni/ /de dag 'bras bu yod pa ston pas na/ /sems can khrag khrig dag ni tshim par byed/ /gzungs 'di</text></item>
<item><p>304a7</p><section>mdo sde</section><text>la ni gnas pa'i dpa' bo dag /'khor lo dam pa rab tu bskor byed cing / /sems can sdug bsngal sna tshogs rnams las 'grol/ /theg pa dam pa la yang 'jog</text></item>
<item><p>304b1</p><section>mdo sde</section><text>par byed/ /bskal pa bye ba khrag khrig mang por ni/ /bsngags dang yon tan legs pa brjod byas kyang / /drang srong chen pos de yi yon tan gyi/ /mtha' ma brjod du nus par mi 'gyur ro/ /</text></item>
<item><p>304b2</p><section>mdo sde</section><text>rigs kyi bu/ de ltar bcom ldan 'das de bzhin gshegs pa dri ma med par snang pa des gzungs bstan pa 'di bshad pa na byang chub sems dpa'i 'khor chen po de las byang chub sems</text></item>
<item><p>304b3</p><section>mdo sde</section><text>dpa' stong phrag sum cu rtsa gnyis kyis gzungs thob par gyur to/ /byang chub sems dpa' sems dpa' chen po 'od dpal gyis ni/ rin chen sgron ma'i gzungs 'di thob par gyur to//</text></item>
<item><p>304b4</p><section>mdo sde</section><text>gzungs kyi dbang phyug gi rgyal po/ /khyod de'i tshe de'i dus na byang chub sems dpa' 'od dpal zhes bya bar gyur pa de gzhan zhig yin pa snyam du dogs shing yid gnyis gyur tam/</text></item>
<item><p>304b5</p><section>mdo sde</section><text>the tshom za ba lta na/ khyod kyis de ltar mi blta'o/ /de ci'i phyir zhe na/ khyod nyid de'i tshe de'i dus na byang chub sems dpa' 'od dpal zhes bya bar gyur te/ gzungs kyi dbang phyug gi rgyal</text></item>
<item><p>304b6</p><section>mdo sde</section><text>po| khyod kyis de tshun chad bgrang ba las 'das pa'i de bzhin gshegs pa dag la gzungs rnam par nges pa 'di yongs su dris so/ /yongs su dri ba byas so/ /des na khyod da ltar yang</text></item>
<item><p>304b7</p><section>mdo sde</section><text>de bzhin gshegs pa la yongs su 'dri ba de ltar 'jigs pa med cing / gzungs kyi rnam par nges pa 'di'ang ston to/ /khyod kun tu lta ba'i blos chos 'di mngon sum du gyur</text></item>
<item><p>305a1</p><section>mdo sde</section><text>pas rnam grangs 'dis na/ ngas khyod byang chub sems dpa' gzungs thob pa dang / byang chub sems dpa' dran pa dang ldan pa rnams kyi mchog tu bstan</text></item>
<item><p>305a2</p><section>mdo sde</section><text>to| |de nas byang chub sems dpa' shes rab brtsegs zhes bya ba 'khor de nyid du 'dug par gyur pa des bcom ldan 'das la 'di skad ces gsol to/ /bcom ldan 'das/</text></item>
<item><p>305a3</p><section>mdo sde</section><text>ji ltar na/ byang chub sems dpa' rin chen sgron ma'i gzungs 'di rab tu thob cing / thob nas kyang chab 'tshal bar mi bgyid pa dang / 'di lta ste/ gzungs kyi stobs bskyed pas</text></item>
<item><p>305a4</p><section>mdo sde</section><text>sems can thams cad nye bar 'tsho ba lags/ de skad ces gsol ba dang / bcom ldan 'das kyis byang chub sems dpa' shes rab brtsegs la 'di skad ces bka' stsal to/ /</text></item>
<item><p>305a5</p><section>mdo sde</section><text>rigs kyi bu/ gang gi tshe byang chub sems dpa' shes rab kyi rtsa ba la gnas par gyur ba dang / shes rab kyi las byed par gyur pa de'i tshe gzungs 'di rab tu thob bo/ /chud za</text></item>
<item><p>305a6</p><section>mdo sde</section><text>bar mi byed do/ /sems can thams cad kyi nye bar 'tsho bar yang 'gyur ro/ /de skad ces bka' stsal pa dang / bcom ldan 'das la byang chub sems dpa' shes rab brtsegs</text></item>
<item><p>305a7</p><section>mdo sde</section><text>kyis 'di skad ces gsol to/ /bcom ldan 'das/ shes rab kyi rtsa ba ni/ gang lags/ shes rab kyi las ni/ gang lags/ de bzhin gshegs pas legs par bshad</text></item>
<item><p>305b1</p><section>mdo sde</section><text>du gsol/ bcom ldan 'das kyis bka' stsal pa/ de'i phyir rigs kyi bu/ khyod shin tu legs par nyon la yid la zungs shig dang / ngas khyod la bshad par bya'o/ /rigs kyi bu/</text></item>
<item><p>305b2</p><section>mdo sde</section><text>byang chub sems dpa' ma thos pa'i chos nyan pa gang yin pa 'di ni/ shes rab kyi rtsa ba'o/ /ji ltar thos pa'i chos gzhan dag la rgya cher yang dag par ston pa gang yin pa 'di ni/ shes</text></item>
<item><p>305b3</p><section>mdo sde</section><text>rab kyi las so/ /dpyod pa ni/ shes rab kyi rtsa ba'o/ /gang dpyad pa gzhan dag la nye bar ston pa 'di ni/ shes rab kyi las so/ /tshul bzhin so sor rtog pa ni/ shes rab kyi rtsa ba'o/ /</text></item>
<item><p>305b4</p><section>mdo sde</section><text>sems can rnams tshul bzhin la rab tu dgod pa 'di ni/ shes rab kyi las so/ /yang dag par sbyor ba ni/ shes rab kyi rtsa ba'o/ /yang dag par sgrub pa ni/ shes rab kyi las so/ /sems</text></item>
<item><p>305b5</p><section>mdo sde</section><text>la nges par sems pa ni/ shes rab kyi rtsa ba'o/ /sems la nges par sems pa yang dag par ston pa ni/ shes rab kyi las so/ /rab tu dben par gnas pa ni/ shes rab kyi rtsa ba'o//</text></item>
<item><p>305b6</p><section>mdo sde</section><text>lus dang sems dben par shes pa ni/ shes rab kyi las so/ /gcig pur dga' ba ni/ shes rab kyi rtsa ba'o/ /gcig pur bgrod pa'i lam sgrub pa ni/ shes rab kyi las so/ /</text></item>
<item><p>305b7</p><section>mdo sde</section><text>zhi gnas dang lhag mthong sgom pa ni/ shes rab kyi rtsa ba'o/ /rig pa dang rnam par grol ba thob pa ni/ shes rab kyi las so/ /rnam par thar pa gsum sgom pa ni/ shes rab kyi rtsa</text></item>
<item><p>306a1</p><section>mdo sde</section><text>ba'o| |rig pa gsum mngon sum du byed pa ni/ shes rab kyi las so/ /dran pa nye bar gzhag pa sgom pa ni/ shes rab kyi rtsa ba'o/ /dran pa med cing yid la</text></item>
<item><p>306a2</p><section>mdo sde</section><text>byed pa med pa ni/ shes rab kyi las so/ /yang dag par spong ba sgom pa ni/ shes rab kyi rtsa ba'o/ /chos thams cad rang bzhin gyis spangs par rab tu shes pa ni/ shes rab</text></item>
<item><p>306a3</p><section>mdo sde</section><text>kyi las so/ /rdzu 'phrul gyi rkang pa sgom pa ni/ shes rab kyi rtsa ba'o/ /mngon par 'du bya ba med pa rdzu 'phrul thob pa ni/ shes rab kyi las so/ /dad pas mos te yid ches pa</text></item>
<item><p>306a4</p><section>mdo sde</section><text>ni| shes rab kyi rtsa ba'o/ /chags pa thams cad las yang dag par 'da' ba ni/ shes rab kyi las so/ /sems mi 'jug pa ni/ shes rab kyi rtsa ba'o/ /lus dang sems</text></item>
<item><p>306a5</p><section>mdo sde</section><text>shin tu sbyangs pa ni/ shes rab kyi las so/ /dran pa dang shes bzhin ni/ shes rab kyi rtsa ba'o/ /dran par bya ba rjes su dran pa ni/ shes rab kyi las so/ /ting nge 'dzin</text></item>
<item><p>306a6</p><section>mdo sde</section><text>rim gyis rjes su rtogs par byed pa ni/ shes rab kyi rtsa ba'o/ /rtag tu mnyam par bzhag par gnas pa thob pa ni/ shes rab kyi las so/ /shes rab kyi dbang po la</text></item>
<item><p>306a7</p><section>mdo sde</section><text>brten pa ni/ shes rab kyi rtsa ba'o/ /dbang po mchog dang mchog ma yin pa shes pa ni/ shes rab kyi las so/ /stobs lnga'i gnas shes pa ni/ shes rab kyi rtsa ba'o/ /</text></item>
<item><p>306b1</p><section>mdo sde</section><text>bdud dang nyon mongs pas mi rdzi ba ni/ shes rab kyi las so/ /byang chub kyi yan lag rjes su mthun pa'i bzod pa ni/ shes rab kyi rtsa ba'o/ /chos thams cad kyi rang bzhin rjes su</text></item>
<item><p>306b2</p><section>mdo sde</section><text>rtogs pa ni/ shes rab kyi las so/ /lam gyi yan lag yang dag par sgrub pa ni/ shes rab kyi rtsa ba'o/ /chos thams cad gzings lta bur shes nas chos dang chos ma yin pa la</text></item>
<item><p>306b3</p><section>mdo sde</section><text>mi gnas pa ni/ shes rab kyi las so/ /sdug bsngal dang / kun 'byung ba dang / 'gog pa dang / lam sgom pa ni/ shes rab kyi rtsa ba'o/ /'gog pa mngon sum du byed pa ni/ shes</text></item>
<item><p>306b4</p><section>mdo sde</section><text>rab kyi las so/ /drang ba'i don gyi mdo sde kun chub par byed pa ni/ shes rab kyi rtsa ba'o/ /nges pa'i don gyi mdo sde la rton pa ni/ shes rab kyi las so/ /thos pa thams cad 'dzin pa</text></item>
<item><p>306b5</p><section>mdo sde</section><text>ni| shes rab kyi rtsa ba'o/ /don la rton pa ni/ shes rab kyi las so/ /rnam par shes pa la so sor rtog pa ni/ shes rab kyi rtsa ba'o/ /ye shes la rton pa ni/ shes rab kyi las so/ /</text></item>
<item><p>306b6</p><section>mdo sde</section><text>gang zag gi sgra la mngon par zhen pa med pa ni/ shes rab kyi rtsa ba'o/ /chos nyid la rton pa ni/ shes rab kyi las so/ /'du byed thams cad mi rtag par so sor rtog pa ni/ shes</text></item>
<item><p>306b7</p><section>mdo sde</section><text>rab kyi rtsa ba'o/ /gdod ma nas ma skyes pa rab tu shes pa ni/ shes rab kyi las so/ /'du byed thams cad sdug bsngal bar so sor rtog pa ni/ shes rab kyi rtsa ba'o/ /chos thams cad mngon par</text></item>
<item><p>307a1</p><section>mdo sde</section><text>'du bya ba med par shes pa ni/ shes rab kyi las so/ /chos thams cad la bdag med par so sor rtog pa ni/ shes rab kyi rtsa ba'o/ /sems can gzod ma nas rnam par dag</text></item>
<item><p>307a2</p><section>mdo sde</section><text>pa shes pa ni/ shes rab kyi las so/ /mya ngan las 'das pa la zhi bar so sor rtog pa ni/ shes rab kyi rtsa ba'o/ /chos thams cad rang bzhin gyis yongs su mya ngan las 'das par</text></item>
<item><p>307a3</p><section>mdo sde</section><text>shes pa ni/ shes rab kyi las so/ /don thos nas skrag pa med pa ni/ shes rab kyi rtsa ba'o/ /don so so yang dag par rig pa ni/ shes rab kyi las so/ /yang dag pa'i chos nyid thos</text></item>
<item><p>307a4</p><section>mdo sde</section><text>nas skrag pa med pa ni/ shes rab kyi rtsa ba'o/ /chos so so yang dag par rig pa ni/ shes rab kyi las so/ /nges pa'i tshig thams cad la skrag pa med pa ni/ shes rab kyi rtsa ba'o/ /nges</text></item>
<item><p>307a5</p><section>mdo sde</section><text>pa'i tshig so so yang dag par rig pa ni/ shes rab kyi las so/ /sangs rgyas kyi spobs pa thob nas skrag pa med pa ni/ shes rab kyi rtsa ba'o/ /spobs pa so so yang dag par rig pa</text></item>
<item><p>307a6</p><section>mdo sde</section><text>ni| shes rab kyi las so/ /sems can la dmigs pa dang / chos la dmigs pa'i byams pa ni/ shes rab kyi rtsa ba'o/ /dmigs pa med pa'i byams pa ni/ shes rab kyi las so/ /</text></item>
<item><p>307a7</p><section>mdo sde</section><text>bdag la byed pa dang / gzhan la byed pa la snying rje ba ni/ shes rab kyi rtsa ba'o/ /mtha' gnyi ga bsal ba'i snying rje chen po ni/ shes rab kyi las so/ /chos la</text></item>
<item><p>307b1</p><section>mdo sde</section><text>sems pa la mchog tu dga' bar byed pa'i dga' ba ni/ shes rab kyi rtsa ba'o/ /blang ba med pa dang / dor ba med pa ni/ shes rab kyi las so/ /rjes su chags pa dang / khong khro ba</text></item>
<item><p>307b2</p><section>mdo sde</section><text>ba dang bral ba'i btang snyoms ni/ shes rab kyi rtsa ba'o/ /gnyis dang bral ba ni/ shes rab kyi las so/ /sangs rgyas rjes su dran pa ni/ shes rab kyi rtsa ba'o/ /chos kyi</text></item>
<item><p>307b3</p><section>mdo sde</section><text>sku rab tu shes pa ni/ shes rab kyi las so/ /chos rjes su dran pa ni/ shes rab kyi rtsa ba'o/ /'dod chags dang bral ba'i chos nyid shes pa ni/ shes rab kyi las so/ /dge</text></item>
<item><p>307b4</p><section>mdo sde</section><text>'dun rjes su dran pa ni/ shes rab kyi rtsa ba'o/ /'dus ma byas su so sor rtog pa ni/ shes rab kyi las so/ /gtong ba rjes su dran pa ni/ shes rab kyi rtsa ba'o/ /nyon mongs pa</text></item>
<item><p>307b5</p><section>mdo sde</section><text>thams cad yongs su gtong ba ni/ shes rab kyi las so/ /tshul khrims rjes su dran pa ni/ shes rab kyi rtsa ba'o/ /tshul khrims mngon par 'du bya ba med par shes pa ni/ shes</text></item>
<item><p>307b6</p><section>mdo sde</section><text>rab kyi las so/ /lha rjes su dran pa ni/ shes rab kyi rtsa ba'o/ /rnam par dag pa'i chos nyid ni/ shes rab kyi las so/ /thos pa la rtog pa ni/ shes rab kyi rtsa ba'o/ /'jig</text></item>
<item><p>307b7</p><section>mdo sde</section><text>rten thams cad la rtog pa ni/ shes rab kyi las so/ /ma byas pa'i las byed pa ni/ shes rab kyi rtsa ba'o/ /las kyi rnam par smin pa med par shes pa ni/ shes rab kyi las</text></item>
<item><p>308a1</p><section>mdo sde</section><text>so| |nga rgyal med pa ni/ shes rab kyi rtsa ba'o/ /ye shes chen po thob pa ni/ shes rab kyi las so/ /bdag gi don ni/ shes rab kyi rtsa ba'o/ /gnyi ga'i don ni/</text></item>
<item><p>308a2</p><section>mdo sde</section><text>shes rab kyi las so/ /chos kyi phung po brgyad khri bzhi stong kun tu 'dzin pa ni/ shes rab kyi rtsa ba'o/ /chos kyi phung po brgyad khri bzhi stong yongs su shes pa ni/ shes rab kyi las</text></item>
<item><p>308a3</p><section>mdo sde</section><text>so| |chos bstan pa shes pa ni/ shes rab kyi rtsa ba'o/ /'bras bu yod pa'i chos ston pa ni/ shes rab kyi las so/ /sems can rnams byang chub yang dag par 'dzin du 'jug</text></item>
<item><p>308a4</p><section>mdo sde</section><text>pa ni| shes rab kyi rtsa ba'o/ /shes rab kyi pha rol tu phyin pa dang thabs mkhas pas sems can rnams phyir mi ldog pa'i sa la rab tu dgod pa 'di ni/ shes rab kyi las so/ /</text></item>
<item><p>308a5</p><section>mdo sde</section><text>srid par 'gro bar skye ba thams cad kyis skrag pa ni/ shes rab kyi rtsa ba'o/ /bsam bzhin du skye ba ni/ shes rab kyi las so/ /sgra'i rjes su 'gro ba'i bzod pa ni/ shes rab</text></item>
<item><p>308a6</p><section>mdo sde</section><text>kyi rtsa ba'o/ /bsgoms pa las byung ba'i bzod pa ni/ shes rab kyi las so/ /zad pa shes pa ni/ shes rab kyi rtsa ba'o/ /mi skye ba shes pa ni shes rab kyi las so/ /rjes su mthun</text></item>
<item><p>308a7</p><section>mdo sde</section><text>pa'i bzod pa ni/ shes rab kyi rtsa ba'o/ /mi skye ba'i chos la bzod pa ni/ shes rab kyi las so/ /phyir mi ldog pa'i sa ni/ shes rab kyi rtsa ba'o/ /dbang bskur ba'i sa ni/ shes</text></item>
<item><p>308b1</p><section>mdo sde</section><text>rab kyi las so/ /byang chub kyi snying po la 'dug pa ni/ shes rab kyi rtsa ba'o/ /gang ci shes par bya ba dang / thos par bya ba dang / rtogs par bya ba dang / mngon par rdzogs par 'tshang rgya bar</text></item>
<item><p>308b2</p><section>mdo sde</section><text>bya ba de thams cad sems kyi skad cig gcig dang ldan pa'i shes rab kyis bla na med pa yang dag par rdzogs pa'i byang chub mngon par rdzogs par 'tshang rgya ba 'di ni/ shes rab kyi</text></item>
<item><p>308b3</p><section>mdo sde</section><text>las so| |shes rab kyi rtsa ba dang / las bstan pa 'di bshad pa na phyogs bcu'i sangs rgyas kyi zhing grangs med dpag tu med pa dag rnam pa drug tu g.yos par gyur to/ /'khor gyi</text></item>
<item><p>308b4</p><section>mdo sde</section><text>khyams rin po che bkod pa'ang rnam pa drug tu g.yos so/ /de nas bcom ldan 'das la byang chub sems dpa' shes rab brtsegs kyis 'di skad ces gsol to/ /bcom ldan 'das/</text></item>
<item><p>308b5</p><section>mdo sde</section><text>gang gis phyogs bcu'i sangs rgyas kyi zhing grangs ma mchis dpag tu ma mchis pa 'di dag rab tu g.yos par gyur pa dang / nam mkha' la gnas pa'i 'khor gyi khyams 'di'ang</text></item>
<item><p>308b6</p><section>mdo sde</section><text>rnam pa drug tu g.yos par gyur ba'i rgyu gang lags/ rkyen gang lags/ bcom ldan 'das kyis bka' stsal pa/ rigs kyi bu/ shes rab kyi rtsa ba dang / las bstan pa'i chos kyi rnam</text></item>
<item><p>308b7</p><section>mdo sde</section><text>grangs 'di 'das pa'i de bzhin gshegs pa rnams kyis sngon bshad pa na rigs kyi bu/ khyod nyid kyis nam mkha' yongs su 'dzin pa 'di nyid du de bzhin gshegs pa de dag la</text></item>
<item><p>309a1</p><section>mdo sde</section><text>yongs su dris shing yongs su dri ba byas te/ sa chen po g.yos pa 'jig rten du byung ba'i rgyu ni 'di yin no/ /rkyen ni 'di yin no/ /de nas bcom ldan</text></item>
<item><p>309a2</p><section>mdo sde</section><text>'das la byang chub kyi sems dpa' so so yang dag par rig pa la spobs pa zhes bya bas 'di skad ces gsol to/ /bcom ldan 'das/ ci'i slad du byang chub sems dpa' shes</text></item>
<item><p>309a3</p><section>mdo sde</section><text>rab brtsegs la shes rab brtsegs zhes bgyi/ bcom ldan 'das kyis bka' stsal pa/ rigs kyi bu/ sngon byung ba 'das pa'i dus na dri ma med pa'i bskal pa la 'jig rten gyi</text></item>
<item><p>309a4</p><section>mdo sde</section><text>khams 'byung ba bzang po na de bzhin gshegs pa dpal spas zhes bya ba'i sangs rgyas bcom ldan 'das zhes bya ba'i bar gyur pa 'jig rten du byung ngo / /'jig rten gyi</text></item>
<item><p>309a5</p><section>mdo sde</section><text>khams 'byung ba bzang po de'i sems can rnams ni bde bas tshim pas gnas par gyur to/ /de bzhin gshegs pa dpal spas de'i byang chub sems dpa'i dge 'dun ni byang chub sems</text></item>
<item><p>309a6</p><section>mdo sde</section><text>dpa' stong phrag bzhi bcu rtsa gnyis su gyur to/ /de'i nyan thos kyi dge 'dun ni nyan thos stong phrag brgyad cu rtsa bzhir gyur to/ /rigs kyi bu/ de ltar bcom ldan 'das de bzhin gshegs</text></item>
<item><p>309a7</p><section>mdo sde</section><text>pa dpal spas des byang chub sems dpa' de dag gi spobs pa rgya chen po nye bar bzung ste dri ba bye ba phrag brgya ched du mdzad nas byang chub sems dpa' de dag la bka'</text></item>
<item><p>309b1</p><section>mdo sde</section><text>stsal pa| skyes bu dam pa khyod kyi nang nas su dus ji srid cig na dri ba bye ba phrag brgya po 'di dri ba re re la bstan pa bye ba phrag brgya brgyas lan 'debs par spro/ de'i nang nas byang</text></item>
<item><p>309b2</p><section>mdo sde</section><text>chub sems dpa' kha cig gis gsol pa/ mtshan mo 'di bas te lan gdab par bgyi'o/ /kha cig gis gsol pa/ dgung bdun na'o/ /kha cig gis gsol pa/ dgung zla phyed</text></item>
<item><p>309b3</p><section>mdo sde</section><text>na'o| |kha cig gis gsol pa/ bcom ldan 'das/ dris pa 'di dag bdag cag gis dgung zla gcig na lan gdab par bgyi'o/ /de'i tshe byang chub sems dpa' dran pa'i blo zhes bya</text></item>
<item><p>309b4</p><section>mdo sde</section><text>ba 'khor de nyid du 'dus te 'dug par gyur pa des bcom ldan 'das de bzhin gshegs pa dpal spas de la 'di skad ces gsol to/ /bcom ldan 'das/ bdag stan las mi</text></item>
<item><p>309b5</p><section>mdo sde</section><text>ldang zhing spyod lam 'khrug pa ma mchis par de bzhin gshegs pa dbang du bgyis te dri ba 'di bas par lan gdab par bgyi'o/ /skyes bu dam pa des seng+ge'i sgra bsgrags ma thag</text></item>
<item><p>309b6</p><section>mdo sde</section><text>tu de nas stong gsum gyi stong chen po'i 'jig rten gyi khams 'di rnam pa drug tu g.yos so/ /snang ba chen po'ang 'jig rten du byung bar gyur te/ /snang ba des bskul nas sa bla'i lha</text></item>
<item><p>309b7</p><section>mdo sde</section><text>nas bzung ste gnas gtsang ma'i ris kyi bar gyi lha rnams 'dus so/ /dge slong dang / dge slong ma dang / dge bsnyen dang / dge bsnyen ma stong phrag mang po'ang 'dir 'dus par</text></item>
<item><p>310a1</p><section>mdo sde</section><text>gyur to| |de ltar skad cig thang gcig yud tsam de la dpag tshad stong phrag bcur 'khor gyi dkyil 'khor gcig tu gnas par gyur to/ /de nas byang</text></item>
<item><p>310a2</p><section>mdo sde</section><text>chub sems dpa' dran pa'i glos 'khor 'dus pa chen po de mthong nas rang gi bsod nams kyi stobs dang / ye shes kyi stobs dang / dran pa'i stobs dang / gzungs kyi stobs</text></item>
<item><p>310a3</p><section>mdo sde</section><text>dang / spobs pa'i stobs dang / mi 'jigs pa'i stobs dang / sangs rgyas kyi byin gyi rlabs dang stobs kyis dri ba ched du mdzad pa bye ba phrag brgya po de kun tu bzung nas</text></item>
<item><p>310a4</p><section>mdo sde</section><text>bcom ldan 'das de'i spyan sngar thams cad dang ldan pa'i 'khor de'i mdun du dri ba bye ba phrag brgya po re re la bstan pa bye ba phrag brgyas lan btab ste/ phyed pa dang / rgyun</text></item>
<item><p>310a5</p><section>mdo sde</section><text>chad pa med pa dang / rjes su 'brel pa dang / tshig dang yig 'bru ldan pa dang / shin tu nges pa'i tshig rnams kyis de'i lan btab pa dang / 'khor de las srog chags</text></item>
<item><p>310a6</p><section>mdo sde</section><text>stong phrag drug cus bla na med pa yang dag par rdzogs pa'i byang chub tu sems bskyed do/ /byang chub sems dpa' stong phrag bzhi bcu ni/ mi skye ba'i chos la bzod pa thob</text></item>
<item><p>310a7</p><section>mdo sde</section><text>par gyur to/ /bcom ldan 'das de bzhin gshegs pa dpal spas des de la legs so/ /zhes bya ba byin te/ legs so/ /zhes bya ba'i sgra des stong gsum gyi stong chen</text></item>
<item><p>310b1</p><section>mdo sde</section><text>po'i 'jig rten gyi khams dbyangs kyis go bar gyur to/ /sa bla'i lha nas bzung ste gnas gtsang ma'i ris kyi bar kyi lha rnams kyis kye ma gang shes rab dang / spobs pa dang / bstan pa</text></item>
<item><p>310b2</p><section>mdo sde</section><text>'di 'dra ba 'di ni/ byang chub sems dpa' shes rab brtsegs su 'gyur ro/ /zhes sgra byung ste sgra bsgrags so/ /de ltar na/ de shes rab brtsegs shes rab brtsegs zhes ming du</text></item>
<item><p>310b3</p><section>mdo sde</section><text>btags so/ /rigs kyi bu/ de'i tshe de'i dus na byang chub sems dpa' dran pa'i blo zhes bya bar gyur pa de gzhan yin pa snyam du dogs shing yid gnyis su gyur tam/ the tshom za</text></item>
<item><p>310b4</p><section>mdo sde</section><text>ba lta na| khyod kyis de ltar mi blta'o/ /de ci'i phyir zhe na/ byang chub sems dpa' shes rab brtsegs pa 'di nyid de'i tshe de'i dus na byang chub sems dpa' dran pa'i blo zhes bya</text></item>
<item><p>310b5</p><section>mdo sde</section><text>bar gyur to/ /de nas bcom ldan 'das kyis don 'di rgya cher brjod pa'i phyir de'i tshe tshigs su bcad pa 'di dag gsungs so/ /ma mos gyur nas ma thos chos rnams rtag nyan</text></item>
<item><p>310b6</p><section>mdo sde</section><text>pa| |shes rab rtsa ba sems can dag pas thob nas ni/ /'dzin cing byams pas 'gro ba dag la ston byed pa/ /shes rab las te byang chub sems dpa' rtag tu byed/ /dpyod</text></item>
<item><p>310b7</p><section>mdo sde</section><text>pa'i dran pa chen po 'di ni shes rab rtsa/ /dpyad nas 'gro la brtag tu ston pa shes rab las/ /gal te tshul bzhin rab sreg 'di ni shes rab rtsa/ /de la sbyar nas ston pa shes rab</text></item>
<item><p>311a1</p><section>mdo sde</section><text>las zhes bya/ /yang dag sbyor la gal te sbyor ba shes rab rtsa/ /sgrub cing ston par byed pa de ni shes rab las/ /sems la nges par sems rnyed 'di ni shes</text></item>
<item><p>311a2</p><section>mdo sde</section><text>rab rtsa| |nges par sems pa spyod pa 'di ni shes rab las/ /gcig pu dben par spyod pa 'di ni shes rab rtsa/ /lus dang sems la nga'i med 'di ni shes rab las/ /gang tshe</text></item>
<item><p>311a3</p><section>mdo sde</section><text>'du 'dzis 'jigs gyur de ni shes rab rtsa/ /gcig pu bgrod pa'i lam la rig byed shes rab las/ /zhi gnas lhag mthong dga' ba 'di ni shes rab rtsa/ /rig dang</text></item>
<item><p>311a4</p><section>mdo sde</section><text>rnam par grol la reg 'di shes rab las/ /rnam thar gsum la mngon par brtson pa shes rab rtsa/ /rig gsum mngon du byed pa shes rab las zhes bya/ /gal te dran</text></item>
<item><p>311a5</p><section>mdo sde</section><text>ba nyer gzhag sgom pa shes rab rtsa/ /dran med yid la byed med de ni shes rab las/ /sdig pa spangs te dge ba spyod pa shes rab rtsa/ /chos 'di rang bzhin spangs pa de ni</text></item>
<item><p>311a6</p><section>mdo sde</section><text>shes rab las/ /gal te rdzu 'phrul rkang pa bzhi sgom shes rab rtsa/ /lhun grub rdzu 'phrul thob pa 'di ni shes rab las/ /dad pas mos nas yid ches pa ni shes rab rtsa//</text></item>
<item><p>311a7</p><section>mdo sde</section><text>chags pa thams cad gang bral de ni shes rab las/ /zhum med rtag tu brtson pa de ni shes rab rtsa/ /lus dang yid sems rab sbyangs de ni shes rab las/ /dran dang shes</text></item>
<item><p>311b1</p><section>mdo sde</section><text>bzhin mkhas pa 'di ni shes rab rtsa/ /gnas rnams kun la mi gnas 'di ni shes rab las/ /rang gis ting 'dzin rtogs pa de ni shes rab rtsa/ /rang bzhin mnyam par bzhag la spyod 'di</text></item>
<item><p>311b2</p><section>mdo sde</section><text>shes rab las/ /gal te shes rab dbang por rab gnas shes rab rtsa/ /'gro ba'i dbang po thams cad thos pa shes rab las/ /stobs lnga po dag rjes su sgom pa shes rab rtsa/ /bcom</text></item>
<item><p>311b3</p><section>mdo sde</section><text>nas ye shes thob pa de ni shes rab las/ /byang chub yan lag rjes mthun bzod pa shes rab rtsa/ /chos kun rjes su gang rtogs de ni shes rab las/ /lam gyi yan lag skye gnas sgrub</text></item>
<item><p>311b4</p><section>mdo sde</section><text>pa shes rab rtsa/ /chos dang chos min spon ba 'di ni shes rab las/ /sdug bsngal rang bzhin mkhas pa 'di ni shes rab rtsa/ /gal te 'gog pa mngon sum byed 'di shes rab las/</text></item>
<item><p>311b5</p><section>mdo sde</section><text>drang ba'i don gyi mdo sde tshig 'dzin shes rab rtsa/ /nges pa'i don la rton pa 'di ni shes rab las/ /thams cad thos pas mi ngoms 'di ni shes rab rtsa/ /don la rab tu rton pa 'di ni</text></item>
<item><p>311b6</p><section>mdo sde</section><text>shes rab las/ /rnam par shes la tshul bzhin tshol pa shes rab rtsa/ /ye shes la ni rab tu rton 'di shes rab las/ /gang zag gang la'ang ma zhen 'di ni shes rab rtsa/ /gal te</text></item>
<item><p>311b7</p><section>mdo sde</section><text>chos nyid rton pa 'di ni shes rab las/ /'du byed mi rtag yongs su tshol ba shes rab rtsa/ /gal te gzod nas ma skyes shes pa shes rab las/ /'du byed sdug bsngal mos par</text></item>
<item><p>312a1</p><section>mdo sde</section><text>byed pa shes rab rtsa/ /chos rnams 'dus ma byas su mos pa shes rab las/ /chos rnams bdag med the tshom med pa shes rab rtsa/ /sems can 'di</text></item>
<item><p>312a2</p><section>mdo sde</section><text>dag gdod nas dag de shes rab las/ /mya ngan 'das la zhi bar mos pa shes rab rtsa/ /'gro ba shin tu mya ngan 'das 'di shes rab las/ /don gyi rjes su rtogs pa 'di ni</text></item>
<item><p>312a3</p><section>mdo sde</section><text>shes rab rtsa/ /don rtogs so so yang dag rig pa shes rab las/ /gal te chos nyid mos par byed pa shes rab rtsa/ /chos la so so yang dag rig pa shes rab las/ /sgra rnams</text></item>
<item><p>312a4</p><section>mdo sde</section><text>kun la skrag pa med 'di shes rab rtsa/ /nges tshig so so yang dag rig 'di shes rab las/ /skrag med blo yis spobs pa de ni shes rab rtsa/ /spobs pa so so yang dag rig pa shes</text></item>
<item><p>312a5</p><section>mdo sde</section><text>rab las/ /gal te sems can gnas pa'i byams de shes rab rtsa/ /dmigs pa med pa'i byams thob de ni shes rab las/ /bdag dang gzhan la snying rje 'di ni shes rab rtsa/ /</text></item>
<item><p>312a6</p><section>mdo sde</section><text>gang gis gnyi gar mi rtog de ni shes rab las/ /mchog tu dga' la dga' ba thob 'di shes rab rtsa/ /dga' med gdung ba med pa 'di ni shes rab las/ /byams dang gnod</text></item>
<item><p>312a7</p><section>mdo sde</section><text>par mi byed de ni shes rab rtsa/ /gnyis las sems grol thob pa de ni shes rab las/ /blo gros ldan pa sangs rgyas dran 'di shes rab rtsa/ /gang tshe chos sku rjes su rtogs pa shes</text></item>
<item><p>312b1</p><section>mdo sde</section><text>rab las/ /chos kyang rtag tu dran pa 'di ni shes rab rtsa/ /chos rnams 'dod chags bral bar rtogs pa shes rab las/ /yon tan las ni dge 'dun dran de shes rab rtsa/ /de yang 'dus</text></item>
<item><p>312b2</p><section>mdo sde</section><text>ma byas su rtogs pa shes rab las/ /blo ldan gtong ba dran pa de ni shes rab rtsa/ /gang phyir nyon mongs kun 'dor 'di ni shes rab las/ /tshul khrims shin tu dag pa dran 'di shes</text></item>
<item><p>312b3</p><section>mdo sde</section><text>rab rtsa| |tshul khrims zag pa med la gnas ni shes rab las/ /che ba'i bdag nyid lha dran 'di ni shes rab rtsa/ /dge nas dag pa dran pa 'di ni shes rab las/ /gang phyir bsgrims te</text></item>
<item><p>312b4</p><section>mdo sde</section><text>thos pa tshol ba shes rab rtsa/ /gzhan dag las ni phyis mi tshol ba shes rab las/ /legs par byed pa'i las byed 'di ni shes rab rtsa/ /las phyis mngon par 'du mi byed pa shes</text></item>
<item><p>312b5</p><section>mdo sde</section><text>rab las/ /nga rgyal med cing 'dud par byed pa shes rab rtsa/ /ye shes che ba'i bdag nyid thob 'di shes rab las/ /bdag gi don la brtson 'gyur 'di ni shes rab rtsa/ /sems</text></item>
<item><p>312b6</p><section>mdo sde</section><text>can rnams kyi don byed 'di ni shes rab las/ /gal te chos kyi phung po 'dzin byed shes rab rtsa/ /sems can spyod pa rjes su rtogs byed shes rab las/ /gzhan gyi blo la yang dag</text></item>
<item><p>312b7</p><section>mdo sde</section><text>thob byed shes rab rtsa/ /sems can theg gsum nges 'byung byed pa shes rab las/ /blo gros ldan pa sbyin dang snyan par smra ba dang / don byed sems can yongs su smin byed</text></item>
<item><p>313a1</p><section>mdo sde</section><text>shes rab rtsa/ /gal te don mthun pa yis sangs rgyas yon tan 'god/ /'di ni skyes bu dam pa rnams kyi shes rab las/ /srid pa kun tu 'bar zhes skrag</text></item>
<item><p>313a2</p><section>mdo sde</section><text>pa shes rab rtsa/ /mi skye bzod pa thob pa de ni shes rab las/ /phyir mi ldog pa'i sa 'di shes rab rtsa ba ste/ /dbang bskur de yis thob de ni shes rab las/ /gal te byang chub</text></item>
<item><p>313a3</p><section>mdo sde</section><text>shing drung 'dug pa shes rab rtsa/ /kun mkhyen ye shes rig pa 'di ni shes rab las/ /byang chub sems 'di shes rab rtsa ba zhes kyang bya/ /sems ni gnas su gang byed de ni</text></item>
<item><p>313a4</p><section>mdo sde</section><text>shes rab las/ gang dag byang chub sems la rtag gnas mi g.yo ba/ /de dag shes rab kyis ni rtag tu las bya byed/ /rtsa ba 'di 'dra byang chub spyod pa mchog gi sems/ /</text></item>
<item><p>313a5</p><section>mdo sde</section><text>sangs rgyas stobs dang de bzhin so so yang dag rig/ de yi bsngags pa bskal pa bye ba mang brjod kyang / /sangs rgyas yon tan mtha' mar thug par 'gyur ba med/ /gang dag</text></item>
<item><p>313a6</p><section>mdo sde</section><text>'das pa'i bde gshegs de bzhin da ltar byung / /gang dag ma 'ongs pa dang phyogs bcu'i thub dbang po/ /tshad med pa la bsnyen bkur tshad med byed 'dod gang / /de ni ma</text></item>
<item><p>313a7</p><section>mdo sde</section><text>myos byang chub sems la dga' ba yin/ /de nas bcom ldan 'das la byang chub sems dpa' gzungs kyi dbang phyug gi rgyal pos 'di skad ces gsol to/ /bcom ldan 'das/</text></item>
<item><p>313b1</p><section>mdo sde</section><text>kye ma ji tsam du sangs rgyas bcom ldan 'das rnams kyi bla na med pa yang dag par rdzogs pa'i byang chub 'di shin tu rnam par nges shing yi ge rnams kyis bstan pa mtha' yas pa/ don</text></item>
<item><p>313b2</p><section>mdo sde</section><text>gyis 'jug pa mtha' yas pa/ mi brtson pa rnams kyis 'jug par dka' ba/ rten cing 'brel par 'byung ba rjes su rtogs pas zab pa/ gnyis la spyod pa rnams kyis 'tshal bar dka'</text></item>
<item><p>313b3</p><section>mdo sde</section><text>ba| skye mched drug la brten pa rnams kyis mthong bar dka' ba/ theg pa dman pa la mos pa rnams kyis yid ches par dka' ba/ nyan thos dang rang sangs rgyas rnams kyi ma lags</text></item>
<item><p>313b4</p><section>mdo sde</section><text>pa| byang chub sems dpa' rnams kyi spyod yul/ chos thams cad kyi phyag rgya/ chos kyi dbyings mnyam pa nyid pas phye ba ma mchis pa/ nam mkha'i mtshan nyid kyi slad du 'gyur</text></item>
<item><p>313b5</p><section>mdo sde</section><text>ba ma mchis pa/ shin tu 'das pas kun gzhi ma mchis pa/ sems can thams cad kyi spyod pa rab tu shes pa/ rgyu thams cad yongs su shes pa/ shes rab kyi pha rol tu phyin pa'i</text></item>
<item><p>313b6</p><section>mdo sde</section><text>snang ba| nges par 'byung ba rnams kyi 'byung ba/ dge ba'i rtsa ba rnams kyi thabs/ so so yang dag par rig pa thob pa rnams kyis rnam par dbye bar bgyi ba/ mngon par shes pa thob pa</text></item>
<item><p>313b7</p><section>mdo sde</section><text>rnams kyis rnam par dgrol bar bgyi ba/ tshul gcig la gnas pa rnams kyis mnyam pa nyid du rtogs par bgyi ba/ sna tshogs ma mchis par spyod pa rnams la khyad par ma</text></item>
<item><p>314a1</p><section>mdo sde</section><text>mchis pa/ nam mkha' dang mnyam pa nyid pas mnyam pa/ gnyen po ma mchis pas mnyam pa ma mchis pa/ sangs rgyas thams cad dang mnyam pa nyid</text></item>
<item><p>314a2</p><section>mdo sde</section><text>pas mi mnyam pa dang mnyam pa/ 'gog pas rab tu phye bas gnyis dang bral ba/ yi ge rnams kyis dpyad du ma mchis pa/ don gyi yang dag par bzhag pa/ sgras rnam par rig</text></item>
<item><p>314a3</p><section>mdo sde</section><text>par bgyi ba/ don dam par brjod du ma mchis pa/ kun rdzob tu mchis pa/ dkon mchog gsum gyi mthu dang ldan pa/ theg pa gsum la rnam par rtog pa/ rnam par thar pa'i sgo</text></item>
<item><p>314a4</p><section>mdo sde</section><text>gsum po dag rab tu ston pa/ khams gsum pa las shin tu 'das pa/ rig pa gsum po dag khong du chud par bgyid pa/ rdo rje lta bur ting nge 'dzin bskyed pa/ chos thams cad kyi</text></item>
<item><p>314a5</p><section>mdo sde</section><text>gnas| sangs rgyas kyi ye shes las byung ba/ sems can thams cad kyi nye bar 'tsho ba sangs rgyas thams cad kyis gsal bar mdzad pa ni/ ngo mtshar to/ /bcom ldan 'das/ rigs</text></item>
<item><p>314a6</p><section>mdo sde</section><text>kyi bu'am/ rigs kyi bu mo gang dag sangs rgyas bcom ldan 'das rnams kyi byang chub bstan pa tshad ma mchis pa 'di la mos par bgyid pa dang / bla na med pa yang dag par</text></item>
<item><p>314a7</p><section>mdo sde</section><text>rdzogs pa'i byang chub tu yang sems skyed par bgyid pa dang / dam pa'i chos yongs su gzung ba'i slad du mdo sde 'di lta bu 'di mnyan par bgyid pa dang / mos par bgyid pa dang /</text></item>
<item><p>314b1</p><section>mdo sde</section><text>'dzin pa dang / 'chang ba dang / klog pa dang / kun chub par bgyid pa dang / gzhan dag la'ang rgyas par yang dag par ston par bgyid pa de dag ni/ bcom ldan 'das/ bsod nams mang du</text></item>
<item><p>314b2</p><section>mdo sde</section><text>skyed pa lags so/ /de bzhin gshegs pa rnams la'ang byas pa gzo ba dang / byas pa 'tshal ba lags so/ /bcom ldan 'das kyis bka' stsal pa/ rigs kyi bu/ de de bzhin no//</text></item>
<item><p>314b3</p><section>mdo sde</section><text>ji skad smras pa bzhin te/ de dag bsod nams mang du skyed par 'gyur ro/ /rigs kyi bu/ gang gis de bzhin gshegs pa'i spyan gyis gzigs pa'i sangs rgyas kyi zhing thams cad</text></item>
<item><p>314b4</p><section>mdo sde</section><text>rin po che thams cad kyis rab tu bkang ste de bzhin gshegs pa rnams la sbyin pa byin pa bas gang gis dam pa'i chos yongs su bzung ba dang / dkon mchog gsum rgyun mi chad</text></item>
<item><p>314b5</p><section>mdo sde</section><text>par bya ba'i phyir mdo sde 'di lta bu 'di nyan tam/ mos sam/ 'dzin tam/ 'chang ngam/ klog gam/ kun chub par byed dam/ ston tam/ gzhan dag la'ang rgyas par yang dag par ston</text></item>
<item><p>314b6</p><section>mdo sde</section><text>tam| sgom pa'i rnal 'byor la brtson par gnas na/ 'di ni/ de bas bsod nams ches mang du skyed do/ /de nas bcom ldan 'das kyis de'i tshe tshigs su bcad pa 'di dag bka' stsal</text></item>
<item><p>314b7</p><section>mdo sde</section><text>to| |sangs rgyas spyan gyis zhing gang ngas mthong ba/ /rin chen bkang ste de bzhin gshegs phyin yang / /'di lta bu yi chos 'di ma thos na/ /de ni bsod nams chung zhes nga smra'o/ /gang gis</text></item>
<item><p>315a1</p><section>mdo sde</section><text>dam pa'i don ldan phra zad pa/ /mdo sde bzang bo 'di ni thos gyur na/ /kun tu 'dzin cing bzung nas klog byed pa/ /'di ni de bas bsod nams mchog tu 'phags/ /</text></item>
<item><p>315a2</p><section>mdo sde</section><text>'di ltar rgyal ba'i chos kyis nyer gnas shing / /chos kyis nges par 'byung gi zang zing min/ /de pas gang zhig bde gshegs chos 'dzin pa/ /de ni sangs rgyas kun la byas pa gzo/ /de</text></item>
<item><p>315a3</p><section>mdo sde</section><text>nas bcom ldan 'das kyis byang chub sems dpa'i tshogs chen po de la bka' stsal pa/ skyes bu dam pa dag/ khyed kyi nang nas nga yongs su mya ngan las 'das pa'i phyin dam pa'i chos</text></item>
<item><p>315a4</p><section>mdo sde</section><text>yun ring du gnas par bya ba'i phyir chos kyi rnam grangs 'di rgyas par bya ba dang / sangs rgyas bcom ldan 'das rnams kyi byang chub 'di yongs su srung bar su spro/ /de nas byang chub</text></item>
<item><p>315a5</p><section>mdo sde</section><text>sems dpa'i 'khor de'i nang nas byang chub sems dpa' bye ba phrag drug cus mgrin gcig tu tshig smras pa/ bcom ldan 'das/ bdag cag rnams de bzhin gshegs pa'i byang</text></item>
<item><p>315a6</p><section>mdo sde</section><text>chub bskal pa grangs ma mchis par bsgrubs pa 'di 'dzin pa dang / slad ma'i tshe slad ma'i dus de na'ang rgyas par bgyid par spro'o/ /bcom ldan 'das/ 'on gyis kyang ci nas de'i</text></item>
<item><p>315a7</p><section>mdo sde</section><text>dus na skye bo mang po gnas par 'gyur ba/ dge ba'i rtsa ba bskrun pa'i sems can de dag gi rna bar grags par 'gyur bar de bzhin gshegs pas chos kyi rnam grangs 'di byin</text></item>
<item><p>315b1</p><section>mdo sde</section><text>gyis brlab tu gsol/ de nas bcom ldan 'das kyis de'i tshe tshigs su bcad pa 'di dag bka' stsal to/ /rdzogs pa'i sangs rgyas bden pa gsung / /bden pa'i chos la rab tu gnas/ /byin</text></item>
<item><p>315b2</p><section>mdo sde</section><text>gyi rlabs kyis de dag la/ /mdo sde 'di ni byin gyis brlabs/ /snying rje chen po'i go cha bgos/ /byams pa chen po rab tu gnas/ /kun la byams pa nyid kyi phyir/ /mdo sde 'di ni byin gyis brlabs</text></item>
<item><p>315b3</p><section>mdo sde</section><text>bsod nams tshogs ni phun sum tshogs/ /ye shes tshogs kyis byung gyur pa/ /tshogs rnams kun dang ldan pa yis/ /mdo sde 'di ni byin gyis brlabs/ /bdud rnams thams cad nges 'joms</text></item>
<item><p>315b4</p><section>mdo sde</section><text>la| |smra ba thams cad rab 'dul zhing / /lta ba thams cad rgyun gcod pa/ /mdo sde 'di ni byin gyis brlabs/ /'jig rten skyong dang brgya byin dang / /de bzhin lha ma yin rnams dang / /lha dang dri</text></item>
<item><p>315b5</p><section>mdo sde</section><text>za klu dag kyang / /ngas ni byin gyis brlabs pa byas/ /sa dang de bzhin bar snang la/ /lha rnams mang po gang 'khod pa/ /sangs rgyas rnams kyi byin rlabs kyis/ /tshul 'di rab tu 'dzin par</text></item>
<item><p>315b6</p><section>mdo sde</section><text>'gyur| |'khor 'di bsrung bar bya ba'i phyir/ /tshangs pa'i gnas pa rnams ldan zhing / /bden pa bzhi yis brgyan gyur pa/ /mdo sde 'di ni byin gyis brlabs/ /nam mkha' gzugs can</text></item>
<item><p>315b7</p><section>mdo sde</section><text>byed kyang srid/ /gzugs ni gzugs med byed srid kyi/ /sangs rgyas rnams kyi byin rlabs ni/ /rnam par dkrug par mi nus so/ /de nas bcom ldan 'das la rgyal po chen po bzhi po dag</text></item>
<item><p>316a1</p><section>mdo sde</section><text>gis mgrin gcig tu tshigs su bcad pa 'di gnyis gsol to/ /de bzhin gshegs pa bdag cag rnams/ /mdo 'di kun tu bsrung slad du/ /rtsa lag dang</text></item>
<item><p>316a2</p><section>mdo sde</section><text>ni bcas rnams kyis/ /srung ba bzang po bgyi bar 'tshal/ /mkhas pa byang chub blo gros kyis/ /gang dag 'dzin par bgyid pa dang /de dag la ni phyogs bzhi nas/ /rtag par kun tu</text></item>
<item><p>316a3</p><section>mdo sde</section><text>srung ba bgyi/ /de nas bcom ldan 'das la lha'i dbang po brgya byin gyis tshigs su bcad pa 'di gnyis gsol to/ /bdag ni bcom ldan mdzad pa gzo/ /'dren pa chos</text></item>
<item><p>316a4</p><section>mdo sde</section><text>kyi dbang bdag lags/ /mgon po mdo sde mchog 'di las/ /sangs rgyas 'byung ba rab tu bstan/ /sangs rgyas rnams ni thams cad kyi/ /mdzad pa gzo ba srung bgyid cing / /'di</text></item>
<item><p>316a5</p><section>mdo sde</section><text>'dra'i mdo dang de bzhin du/ /mdo sde 'dzin par srung bar 'tshal/ /de nas bcom ldan 'das la mi mjed kyi bdag po tshangs pas tshigs su bcad pa 'di gnyis gsol to/ /</text></item>
<item><p>316a6</p><section>mdo sde</section><text>bsam gtan gang dang tshad med dang / /theg pa kun gyis 'byung ba gang / /de dag don ldan zab mo yi/ /mdo sde 'di las nges par 'byung / /bdag ni tshangs pa'i bde bor te/ /</text></item>
<item><p>316a7</p><section>mdo sde</section><text>gang na tshul 'di 'chad par ni/ /mnyan pa'i slad dang de bzhin du/ /bsrung ba'i slad du mchi bar bgyi/ /de nas bcom ldan 'das la lha'i bu rab dga' ldan gyis tshigs su</text></item>
<item><p>316b1</p><section>mdo sde</section><text>bcad pa 'di gnyis gsol to/ /gang zhig sangs rgyas gsung ba yi/ /mdo sde 'di ni 'dzin 'gyur ba/ /skye ba gcig gis rab gnas nas/ dga' ldan rnams su gnas par 'gyur//</text></item>
<item><p>316b2</p><section>mdo sde</section><text>mgon po bdag ni lha yul ba'i/ /phun sum tshogs pa por nas su/ /tshul 'di rab tu ston bgyid cing / /dzam+bu gling du gnas par spro/ /de nas bcom ldan 'das la bdud kyi bu nged</text></item>
<item><p>316b3</p><section>mdo sde</section><text>dpon gyis tshigs su bcad pa 'di gnyis gsol to/ /gang zhig don dang ldan pa yi/ /mdo sde 'di ni 'dzin 'gyur ba/ /de dag bdud las 'di sbyangs pas/ /bdud kyi dbang du mi</text></item>
<item><p>316b4</p><section>mdo sde</section><text>mchi'o| |de bzhin gshegs pa bdag kyang ni/ /mdo 'di kun tu bsrung slad du/ /ci nas kyang ni rgyas 'gyur par/ /brtson par bgyid cing 'dun par bgyid/ /de nas bcom ldan 'das</text></item>
<item><p>316b5</p><section>mdo sde</section><text>la bdud sdig can gyis tshigs su bcad pa 'di gnyis gsol to/ /rnam par 'dren pa gang zhig ni/ /nyon mongs thams cad tshar gcod pa/ /'di 'dzin bgyid pa de dag la/ /bdag</text></item>
<item><p>316b6</p><section>mdo sde</section><text>ni sgrib par mi bgyid do/ /mdo sde mchog ni 'byung ba der/ /bdud kyi go skabs ma mchis so/ /mgon pos gsungs pa dran bgyid pa/ /de la srung ba bgyid par 'tshal/ de nas bcom</text></item>
<item><p>316b7</p><section>mdo sde</section><text>ldan 'das la lha'i bu mtshams rab kyis tshigs su bcad pa 'di gnyis gsol to/ /sangs rgyas kun gyi byang chub ni/ /mdo sde 'di las rab bshad pas/ /gang zhig mdo sde</text></item>
<item><p>317a1</p><section>mdo sde</section><text>'di 'dzin pa/ /des ni sangs rgyas kun la mchod/ /mgon po bdag ni mdo sde 'di/ /lha ni bye ba rnams la bshad/ /gang dag gus par nyan pa dag/ byang</text></item>
<item><p>317a2</p><section>mdo sde</section><text>chub yang dag 'dzin du stsal/ /de nas bcom ldan 'das la byang chub sems dpa' byams pas tshigs su bcad pa 'di gnyis gsol to/ /mi gang byang chub rab zhugs te/ /</text></item>
<item><p>317a3</p><section>mdo sde</section><text>dam chos yongs su bsrung slad du/ /bdag kyang stong bgyid de dag ni/ /gsol ba ma btab bshes gnyen lags/ /bdag ni dga' ldan mchis nas su/ /sangs rgyas kyi ni</text></item>
<item><p>317a4</p><section>mdo sde</section><text>byin rlabs kyis/ /'di lta bu yi mdo sde 'di/ /shin tu rgyas par bgyid par 'tshal/ /de nas bcom ldan 'das la tshe dang ldan pa 'od srung chen pos tshigs su bcad pa 'di</text></item>
<item><p>317a5</p><section>mdo sde</section><text>gnyis gsol to/ /ston pa las ni bdag gis su/ /mdo sde stong phrag mang thos kyang / /bdag gis mdo sde 'di lta bu/ /sngon chad nam yang ma thos so/ /mngon sum du ni</text></item>
<item><p>317a6</p><section>mdo sde</section><text>mdo sde 'di/ /blangs shing kun tu bzung lags te/ /byang chub sems dpa'i ched du ni/ /shin tu rgyas par bgyi bar 'tshal/ /de nas bcom ldan 'das kyis brgya byin</text></item>
<item><p>317a7</p><section>mdo sde</section><text>dang | tshangs pa dang / 'jig rten skyong ba de dag dang / lha'i bu de dag dang / byang chub sems dpa' de dag dang / nyan thos chen po de dag la legs so//</text></item>
<item><p>317b1</p><section>mdo sde</section><text>zhes bya ba gnang ste/ skyes bu dam pa dag/ khyed kyis dam pa'i chos yongs su gzung ba'i phyir 'di lta bu'i seng+ge'i sgra bsgrags pa legs so legs so/ /skyes bu</text></item>
<item><p>317b2</p><section>mdo sde</section><text>dam pa dag /khyed la bsgo'o/ /khyed kyis khong du chud par bya'o/ /sems can gang dag theg pa chen po la zhugs pa bzod pa ma thob pa de dag sangs rgyas bcom ldan 'das</text></item>
<item><p>317b3</p><section>mdo sde</section><text>rnams kyi byin gyi rlabs kyis chos kyi rnam grangs 'di kun tu bzung ste/ bzung nas kyang kun chub par byas nas bla na med pa yang dag par rdzogs pa'i byang chub tu lung bstan pa</text></item>
<item><p>317b4</p><section>mdo sde</section><text>ma thob kyi bar du de bzhin gshegs pa bdun pa las 'da' bar mi 'gyur ro/ /gang dag nyan thos kyi theg pa par 'gyur ba de dag ni/ de bzhin gshegs pa byams pa'i nyan</text></item>
<item><p>317b5</p><section>mdo sde</section><text>thos 'dus pa dang po'i grangs su chud par 'gyur ro/ /rang sangs rgyas kyi theg pa pa gang dag chos kyi rnam grangs 'di 'dzin par 'gyur ba de dag ni/ nga yongs su mya ngan</text></item>
<item><p>317b6</p><section>mdo sde</section><text>las 'das pa'i 'og tu gzhan las ma thos par rang byang chub thob par 'gyur ro/ /gzungs kyi dbang phyug gi rgyal pos yongs su zhus pa bstan pa'i chos kyi</text></item>
<item><p>317b7</p><section>mdo sde</section><text>rnam grangs 'di bcom ldan 'das kyis bstan pa na sems can dpag tu med pa dag byang chub tu sems bskyed do/ /byang chub sems dpa' grangs med pa dag ni /</text></item>
<item><p>318a1</p><section>mdo sde</section><text>phyir mi ldog pa la rab tu gnas so/ /'jig rten gyi khams grangs med pa dag ni/ rnam pa drug tu g.yos so/ /snang ba chen pos kyang gsal</text></item>
<item><p>318a2</p><section>mdo sde</section><text>bar gyur to/ /me tog sil mas kyang gtor bar gyur to/ /phyogs bcu'i 'jig rten gyi khams nas 'dus pa'i byang chub sems dpa' de dag gis bcom ldan 'das</text></item>
<item><p>318a3</p><section>mdo sde</section><text>dang / chos kyi rnam grangs 'di la mchod pa'i las kyi phyir thams cad dang ldan pa'i 'khor gyi khyams rin po che bkod pa rin po che sna bdun gyi me tog gis rnam par</text></item>
<item><p>318a4</p><section>mdo sde</section><text>bkra bar byas te ched du brjod pa 'di ched du brjod do/ /bcom ldan 'das/ bdag cag gis rnyed par bgyi ba legs par rnyed do/ /gang gi slad du bdag cag gis</text></item>
<item><p>318a5</p><section>mdo sde</section><text>rnam par nges pa'i chos kyi rnam grangs 'di lta bu thos pas bdag cag 'dir mchis pa don ma mchis pa ma lags so/ /kye ma bcom ldan 'das shAkya thub</text></item>
<item><p>318a6</p><section>mdo sde</section><text>pa'i sku tshe yongs su bskyang du gsol/ /dzam+bu'i gling gi mi rnams la chos kyi rnam grangs 'di yun ring du gnas par gyur cig /dge slong dang / dge slong ma dang /</text></item>
<item><p>318a7</p><section>mdo sde</section><text>dge bsnyen dang / dge snyen ma gang dag mdo sde 'di lta bu 'dzin pa de dag kyang dus ring por yun du tshe yongs su skyong bar gyur cig /sems can thams cad la'ang</text></item>
<item><p>318b1</p><section>mdo sde</section><text>phan pa byed par gyur cig /de nas bcom ldan 'das la byang chub sems dpa' gzungs kyi dbang phyug gi rgyal pos 'di skad ces gsol to/ /kye ma bcom ldan 'das</text></item>
<item><p>318b2</p><section>mdo sde</section><text>ji tsam du rnam par nges pa'i chos kyi rnam grangs 'di don bzang ba dang / tshig 'bru bzang ba dang / legs par brgyan pa dang / byang chub sems dpa' thams cad mchog tu</text></item>
<item><p>318b3</p><section>mdo sde</section><text>dga' ba skyed pa dang / bdud dang pha rol rgol ba thams cad 'joms pa dang / chos thams cad la mkhas par 'dzin pa dang / sems can thams cad kyi bsam pa tshim</text></item>
<item><p>318b4</p><section>mdo sde</section><text>par bgyid pa dang / theg pa thams cad kyi nges par 'byung ba'i phyir 'byung ba dang / de bzhin gshegs pa thams cad kyi yon tan la 'jug pa'i rjes su song ba dang /</text></item>
<item><p>318b5</p><section>mdo sde</section><text>thams cad kyis brtson par bgyi ba las gti mug ma mchis par ston par ngo mtshar to/ /bcom ldan 'das/ chos kyi rnam grangs 'di'i ming ci lags/ 'di ji ltar</text></item>
<item><p>318b6</p><section>mdo sde</section><text>gzung bar bgyi/ de skad ces gsol ba dang / bcom ldan 'das kyis byang chub sems dpa' gzungs kyi dbang phyug gi rgyal po la 'di skad ces bka' stsal to/ /de'i</text></item>
<item><p>318b7</p><section>mdo sde</section><text>phyir gzungs kyi dbang phyug gi rgyal po/ khyod kyis chos kyi rnam grangs 'di de bzhin gshegs pa'i snying rje chen po bstan pa zhes bya bar zungs shig /de bzhin gshegs</text></item>
<item><p>319a1</p><section>mdo sde</section><text>pa'i las don yod pa nyan pa lung bstan pa zhes bya bar yang zungs shig /bcom ldan 'das kyis de skad ces bka' stsal nas byang chub sems</text></item>
<item><p>319a2</p><section>mdo sde</section><text>dpa' gzungs kyi dbang phyug gi rgyal po dang / byang chub sems dpa'i tshogs dang / nyan thos kyi tshogs de dag thams cad dang / lha dang / mi dang / lha ma yin dang / dri</text></item>
<item><p>319a3</p><section>mdo sde</section><text>zar bcas pa'i 'jig rten yi rang ste bcom ldan 'das kyis gsungs pa la mngon par bstod do/ /'phags pa de bzhin gshegs pa'i snying rje chen po bstan pa zhes</text></item>
<item><p>319a4</p><section>mdo sde</section><text>bya ba theg pa chen po'i mdo rdzogs so// //rgya gar gyi mkhan po shI len+d+ra po d+hi dang / zhu chen gyi lots+tsha ba ban+d+he ye shes sdes bsgyur cing zhus te skad gsar bcad</text></item>
<item><p>319a5</p><section>mdo sde</section><text>kyis kyang bcos nas gtan la phab pa/ rgya gar skad du/ AR+ya ga ga na gany+dza pa ri pr-its+tsha nA ma ma hA yA na sU tra/ /bod skad du/ 'phags pa nam mkha' mdzod kyis</text></item>
<item><p>319a6</p><section>mdo sde</section><text>zhus pa zhes bya ba theg pa chen po'i mdo/ bam po dang po/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus</text></item>
<item><p>319a7</p><section>mdo sde</section><text>gcig na/ bcom ldan 'das de bzhin gshegs pa'i spyod yul rin po che bkod pa'i 'khor gyi khyams de bzhin gshegs pa'i gnas/ bsod nams chen po'i rgyan gyi</text></item>
<item><p>319b1</p><section>mdo sde</section><text>tshogs bsags pa/ spyod pa chen po'i rgyu mthun pa/ sangs rgyas kyi chos thams cad rnam par smin pas mngon par grub pa/ byang chub sems dpa' sems dpa' chen po'i</text></item>
<item><p>319b2</p><section>mdo sde</section><text>gnas mtha' yas pa nges par bstan pa/ de bzhin gshegs pa'i rnam par sprul pa'i byin gyis brlabs/ mi chags pa'i spyod yul gyi ye shes la 'jug pa/ dga' ba rgya chen po</text></item>
<item><p>319b3</p><section>mdo sde</section><text>rab tu skyed pa/ dran pa dang / blo gros dang / rtogs pa la 'jug pa/ kun nas ma smad pa/ ye shes kyis rnam par dpyod pa/ de'i rang bzhin ma yin pa la 'jug pa/ phyi ma'i</text></item>
<item><p>319b4</p><section>mdo sde</section><text>mtha'i bskal par mngon du bstod pa/ /yon tan gyi tshogs thams cad dpag tu med pa na bzhugs te/ bcom ldan 'das chos thams cad kyi mnyam pa nyid ni/ mngon</text></item>
<item><p>319b5</p><section>mdo sde</section><text>par rdzogs par sangs rgyas/ chos kyi 'khor lo ni/ rab tu bskor/ slob ma shin tu dul ba mtha' yas pa'i tshogs ni/ mnga'/ tshos thams cad la ni/ mnga' brnyes/</text></item>
<item><p>319b6</p><section>mdo sde</section><text>sems can thams cad kyi bsam pa'i bya ba ni/ shin tu mkhyen/ dbang po dam pa'i pha rol tu ni/ byon/ sems can thams cad kyi nyon mongs pa'i bag chags kyi</text></item>
<item><p>319b7</p><section>mdo sde</section><text>mtshams sbyor ba yang dag par 'joms pa la ni/ mkhas shing / sangs rgyas kyi mdzad pa lhun gyis grub pa ni/ rgyun ma bcad do/ /dge slong sa ya phrag drug gi dge</text></item>
<item><p>320a1</p><section>mdo sde</section><text>slong gi dge 'dun chen po dang thabs cig ste/ thams cad kyang cang shes kyi sems dang ldan pa/ yang dag pa'i shes pas sems shin tu rnam</text></item>
<item><p>320a2</p><section>mdo sde</section><text>rnam par grol ba/ nyon mongs pa thams cad kyi bag chags kyi mtshams sbyor ba yang dag par 'joms pa la brtson pa/ de bzhin gshegs pa chos kyi rgyal po'i sras/</text></item>
<item><p>320a3</p><section>mdo sde</section><text>chos zab mo la gnas par mkhas pa/ dmigs su med pa'i chos las nges par byung ba/ spyod lam mdzes pa phun sum tshogs pa/ sbyin pa'i gnas chen por gyur pa/</text></item>
<item><p>320a4</p><section>mdo sde</section><text>de bzhin gshegs pa'i bka' la shin tu zhugs pa sha stag go /sangs rgyas kyi zhing sna tshogs nas 'dus pa'i byang chub sems dpa' sems dpa' chen po dpag tu</text></item>
<item><p>320a5</p><section>mdo sde</section><text>med| grangs med/ bsam gyis mi khyab/ mtshungs pa med pa/ gzhal du med pa/ tshad med pa/ brjod du med pa'i yang brjod du med pa'i byang chub sems dpa'i</text></item>
<item><p>320a6</p><section>mdo sde</section><text>tshogs chen po dang yang thabs cig ste/ thams cad kyang sems kyi skad cig gis sangs rgyas kyi zhing mtha' yas par 'gro ba la mkhas pa/ de bzhin gshegs pa</text></item>
<item><p>320a7</p><section>mdo sde</section><text>thams cad la mchod pa dang rim gro bya ba la mkhas pa/ chos nyan pa la mi ngoms par yang dag par tshol ba/ rtag tu rgyun mi chad par sems can thams cad yongs</text></item>
<item><p>320b1</p><section>mdo sde</section><text>su smin par byed pa la brtson pa/ thabs dang shes rab dam pa'i pha rol tu phyin pa/ sgrib pa med pa'i rnam par thar pa la rab tu gnas pa/ rtog pa dang / rnam par rtog pa</text></item>
<item><p>320b2</p><section>mdo sde</section><text>dang / /spros pa thams cad las yang dag par 'das pa/ thams cad mkhyen pa'i ye shes la nye bar gyur pa sha stag la 'di lta ste/ byang chub sems dpa' glog gi lha</text></item>
<item><p>320b3</p><section>mdo sde</section><text>zhes bya ba dang / byang chub sems dpa' g.yul las rnam par rgyal ba zhes bya ba dang / byang chub sems dpa' rnam par snang mdzad snying po zhes bya ba dang / byang chub</text></item>
<item><p>320b4</p><section>mdo sde</section><text>sems dpa' rnam par gnon pa dpa' bo zhes bya ba dang / byang chub sems dpa' yid gnyis yang dag par 'joms pa zhes bya ba dang / byang chub sems dpa'</text></item>
<item><p>320b5</p><section>mdo sde</section><text>rnam par bsgrags ldan zhes bya ba dang / byang chub sems dpa' rnam par lta ba'i mig ces bya ba dang / byang chub sems dpa' mun pa dang bral ba zhes bya ba dang / de dag la</text></item>
<item><p>320b6</p><section>mdo sde</section><text>sogs pa byang chub sems dpa' sems dpa' chen po dpag tu med/ tshad med/ grangs med/ bsam gyis mi khyab/ mtshungs pa med/ gzhal du med/ dpag gis mi lang /</text></item>
<item><p>320b7</p><section>mdo sde</section><text>brjod du med pa'i yang brjod du med pa dag dang yang thabs cig go /de nas bcom ldan 'das 'dus pa chen po'i le'u zhes bya ba'i chos kyi rnam grangs byang chub sems</text></item>
<item><p>321a1</p><section>mdo sde</section><text>dpa' sems dpa' chen po rnams la rab tu ston te/ 'dus pa chen po'i le'u'i chos kyi rnam grangs 'di bshad pa ni thams cad dang ldan pa'i</text></item>
<item><p>321a2</p><section>mdo sde</section><text>'khor de nam mkha'i dkyil na 'khod cing bkod pa chen po'i khang pa brtsegs pa'i nang na bdag 'dug pa snyam du sems so/ /khang pa brtsegs pa de dag gi bkod pa nyid</text></item>
<item><p>321a3</p><section>mdo sde</section><text>sems can rnams kyi mig sngar snang bar gyur te/ khang pa brtsegs pa na 'khod pa'i byang chub sems dpa' sems dpa' chen po rnams dang / nyan thos chen po rnams</text></item>
<item><p>321a4</p><section>mdo sde</section><text>dang / gzhan yang lha dang / klu dang / gnod sbyin dang / dri za'i 'khor de dag thams cad ma gtogs par stong gsum gyi stong chen po'i 'jig rten gyi khams na gzugs su</text></item>
<item><p>321a5</p><section>mdo sde</section><text>snang ba lhag ma gzhan thams cad med par gyur te thams cad kyang nam mkha' lta bur gyur pa snyam du shes so/ /'di lta ste/ dper na/ bskal pas shin tu bsregs te</text></item>
<item><p>321a6</p><section>mdo sde</section><text>nam mkha' bzhin du gyur pa na stong gsum gyi stong chen po'i 'jig rten gyi khams na gzugs su snang ba gang yang mig sngar snang bar mi 'gyur ba de bzhin du/ de'i tshe na</text></item>
<item><p>321a7</p><section>mdo sde</section><text>gang gzugs su snang ba rnams sems can dag gi mig sngar mi snang bar gyur to/ /'di lta ste/ dper na/ de bzhin gshegs pa rin po che bkod pa gcig pa'i 'jig</text></item>
<item><p>321b1</p><section>mdo sde</section><text>rten gyi khams bkod pa chen po zhes bya ba na byang chub sems dpa' de dag gi khang pa brtsegs pa yongs su longs spyod pa de 'dra ba'i khang pa brtsegs pa de na snang ngo / /nam</text></item>
<item><p>321b2</p><section>mdo sde</section><text>mkha' la khang pa brtsegs pa 'dug pa de dag ma gtogs par stong gsum gyi stong chen po'i 'jig rten gyi khams 'di'i sa'i steng dang / gzhi'i bar du thams cad kyang mi</text></item>
<item><p>321b3</p><section>mdo sde</section><text>snang ba snyam du rab tu shes te/ ri'i rgyal po ri rab dang / khor yug gi ri dang / khor yug gi ri chen po dag sems can gang gi mig sngar yang mi snang bar gyur to/ /</text></item>
<item><p>321b4</p><section>mdo sde</section><text>grong dang / grong khyer dang / grong rdal dang / ljongs dang / yul 'khor dang / rgyal po'i pho brang 'khor rnams kyang mi snang ste/ gzhan du nam mkha'i dkyil na gnas pa'i</text></item>
<item><p>321b5</p><section>mdo sde</section><text>khang pa brtsegs pa de dag nyid du shes shing / bcom ldan 'das kyis seng+ge'i khri ni/ 'phang du dpag tshad khrir 'phags pa rab tu snang ngo / /gang la bcom ldan 'das</text></item>
<item><p>321b6</p><section>mdo sde</section><text>bzhugs pa'i seng+ge'i khri nge'i 'od kyis kyang stong gsum gyi stong chen po'i 'jig rten gyi khams snang ba chen pos khyab par gyur te/ gang stong gsum gyi stong chen po'i</text></item>
<item><p>321b7</p><section>mdo sde</section><text>'jig rten gyi khams de'i nyi ma dang / zla ba dang / skar ma dang / brgya byin dang / tshangs pa dang / 'jig rten skyong ba'i 'od de dag thams cad kyang mog mog por</text></item>
<item><p>322a1</p><section>mdo sde</section><text>byas par gyur to/ /de nas byang chub sems dpa'i 'khor de dag thams cad kyis 'di lta bu'i cho 'phrul ngo mtshar dang / rmad du byung ba mthong</text></item>
<item><p>322a2</p><section>mdo sde</section><text>nas phan tshun du smras pa/ khang pa brtsegs pa 'di bkod pa ci 'dra ba de ni/ bdag cag gi tshe'i tshad bskal par 'dug par gyur kyang bdag cag gis rgya cher rnam par</text></item>
<item><p>322a3</p><section>mdo sde</section><text>dbye ba bstan par sla ba ma yin te/ de tsam du khang pa brtsegs pa 'di dag gi yon tan bkod pa ni/ tshad med do/ /zhes 'dzer to/ /de nas bcom ldan 'das kyi mthus</text></item>
<item><p>322a4</p><section>mdo sde</section><text>gnas brtan shwa ri'i bu khang pa brtsegs pa de nas langs nas nam mkha' la 'dug ste pus mo g.yas pa'i lha nga sa la btud nas bcom ldan 'das ga la ba de</text></item>
<item><p>322a5</p><section>mdo sde</section><text>logs su thal mo sbyar ba btud de bcom ldan 'das la 'di skad ces gsol to/ /bcom ldan 'das/ nam mkha' la mchis pa'i khang ba brtsegs pa 'di ma lags</text></item>
<item><p>322a6</p><section>mdo sde</section><text>pa gzhan stong gsum gyi stong chen po'i 'jig rten gyi khams thams cad nam mkhar gyur cing nam mkha'i rang bzhin can du gda' ba 'di su'i snga ltas lags/</text></item>
<item><p>322a7</p><section>mdo sde</section><text>bcom ldan 'das kyis bka' stsal pa/ shA ri'i bu/ khyod kyis khang pa brtsegs pa 'di mthong ngam/ gsol pa/ bcom ldan 'das/ mthong ngo / /bcom ldan 'das</text></item>
<item><p>322b1</p><section>mdo sde</section><text>kyis bka' stsal pa/ shA ri'i bu/ khyod kyis khang pa brtsegs pa 'di dag gi bsngags pa yongs su brjod pa'i mtha' shes par nus sam/ gsol pa/ bcom ldan 'das/</text></item>
<item><p>322b2</p><section>mdo sde</section><text>bdag gi tshe'i tshad bas par gyur kyang khang pa brtsegs pa 'di dag gi bsngags pa'i mtha' rtogs par mi nus so/ /bka' stsal pa/ shA ri'i bu/ ji ltar na 'khor 'di dag</text></item>
<item><p>322b3</p><section>mdo sde</section><text>thams cad nam mkha' la song zhing khang pa brtsegs pa bkod pa chen por zhugs par snang bzhin du bkod pa chen po'i 'jig rten gyi khams kyi khang pa brtsegs pa de'ang 'di</text></item>
<item><p>322b4</p><section>mdo sde</section><text>'dra'o| |gsol pa/ bcom ldan 'das/ bkod pa chen po'i 'jig rten gyi khams de dag gang gi phyogs na mchis/ bcom ldan 'das kyis bka' stsal pa/ shA ri'i bu/ de ni/ 'di</text></item>
<item><p>322b5</p><section>mdo sde</section><text>nas shar phyogs su sangs rgyas kyi zhing brgyad kyi rdul phra rab kyi rdul gyis yongs su gang bsnyed kyi sangs rgyas kyi zhing rnams 'das pa na bkod pa chen po zhes bya ba'i 'jig rten gyi</text></item>
<item><p>322b6</p><section>mdo sde</section><text>khams na de bzhin gshegs pa rin po che bkod pa gcig pa zhes bya ba da lta bzhugs te 'tsho zhing gzhes la chos kyang ston to/ /shA ri'i bu/ bkod pa chen po'i 'jig rten gyi</text></item>
<item><p>322b7</p><section>mdo sde</section><text>khams de na byang chub kyi sems rin po che las rin po che gzhan mi 'byung ngo / /de bas na/ de bzhin gshegs pa de rin po che bkod pa gcig pa zhes bya'o/ /de bzhin gshegs</text></item>
<item><p>323a1</p><section>mdo sde</section><text>pa de'ang nam byang chub sems dpa' de dag la chos 'chad pa de na seng+ge'i khri dang bcas te ta la bye ba phrag brgyad cu srid kyi nam mkha'i dkyil du mngon</text></item>
<item><p>323a2</p><section>mdo sde</section><text>par 'phags so/ /byang chub sems dpa' de dag kyang khang pa brtsegs pa bkod pa chen po der nam mkha'i dkyil du mngon par 'phags nas de bzhin gshegs pa de la chos nyan</text></item>
<item><p>323a3</p><section>mdo sde</section><text>te de bzhin gshegs pa de'ang nam mkha'i dkyil yongs su dag pa zhes bya ba'i chos kyi phyag rgya yang dag par rab tu ston to/ /shA ri'i bu/ bkod pa chen po'i 'jig rten gyi khams</text></item>
<item><p>323a4</p><section>mdo sde</section><text>de na gang byang chub sems dpa' de dag gi khang pa brtsegs pa'i yongs su longs spyod pa de ni/ bskal par yang brjod mi nus so/ /shA ri'i bu/ khyod kyis nga'i seng+ge'i khri 'di mthong</text></item>
<item><p>323a5</p><section>mdo sde</section><text>ngam| gsol pa/ bcom ldan 'das/ mthong ngo / /bcom ldan 'das kyis bka' stsal pa/ shA ri'i bu/ bcom ldan 'das de bzhin gshegs pa rin po che bkod pa gcig pa de'i</text></item>
<item><p>323a6</p><section>mdo sde</section><text>seng+ge'i khri'ang 'di 'dra ste/ de la bcom ldan 'das de bzhugs nas byang chub sems dpa' de dag la rnam pa sum cu rtsa gnyis la 'jug pa nam mkha'i dkyil yongs su dag</text></item>
<item><p>323a7</p><section>mdo sde</section><text>pa'i chos kyi phyag rgya yang dag par rab tu ston to/ /rnam pa sum cu rtsa gnyis la 'jug pa nam mkha'i dkyil yongs su dag pa'i chos kyi phyag rgya de gang zhe na/ 'di lta ste/</text></item>
<item><p>323b1</p><section>mdo sde</section><text>dngos po med pas chos thams cad yod pa dang med pa dang bral ba dang / rnam par rig pa'i mtshan nyid pas chos thams cad dngos po med pa dang / snang bar gyur pa med</text></item>
<item><p>323b2</p><section>mdo sde</section><text>pas chos thams cad rnam par rig pa med pa dang / rgyu dang dmigs pa med bas chos thams cad snang bar gyur ba med pa dang / nye bar zhi bar mtshan nyid pas chos thams</text></item>
<item><p>323b3</p><section>mdo sde</section><text>cad dmigs pa med pa dang / gnyis su med pas chos thams cad nye bar zhi ba dang / so so tha dad pa med pas chos thams cad gnyis su med pa dang / tshul gcig la zhugs</text></item>
<item><p>323b4</p><section>mdo sde</section><text>pas chos thams cad tha dad pa med pa dang / ngo bo nyid kyi mtshan nyid dang bral bas chos thams cad tshul gcig pa dang / dus gsum las yang dag par 'das pas chos</text></item>
<item><p>323b5</p><section>mdo sde</section><text>thams cad ngo bo nyid med pa dang / thams cad la mi gnas pas chos thams cad nam mkha'i dkyil dang / thams cad du mi snang bas chos thams cad mi gnas pa'i</text></item>
<item><p>323b6</p><section>mdo sde</section><text>sgo dang / yul gyi lam las yang dag par 'das pas chos thams cad snang ba med pa dang / nang dang phyi'i rnam par dag pas chos thams cad yul med pa dang / rang bzhin</text></item>
<item><p>323b7</p><section>mdo sde</section><text>gyis kun nas nyon mongs pa can ma yin pas chos thams cad rnam par dag pa dang / ngo bo nyid kyis nye bar zhi bas chos thams cad rang bzhin gyis yongs su dag pa dang /</text></item>
<item><p>324a1</p><section>mdo sde</section><text>sems dang yid dang rnam par shes pa med pas chos thams cad nye bar zhi ba dang / gzod ma nas ma byung bas chos thams cad mchan nyid med pa</text></item>
<item><p>324a2</p><section>mdo sde</section><text>dang / nga yi ba med cing yongs su 'dzin pa med pas chos thams cad gzod ma nas ma byung ba dang / bdag po med pas chos thams cad nga yi ba med cing yongs su</text></item>
<item><p>324a3</p><section>mdo sde</section><text>'dzin pa med pa dang / rang bzhin gyis bdag med pas chos thams cad bdag po med pa dang / gzod ma nas rnam par dag pas chos thams cad rang bzhin gyis</text></item>
<item><p>324a4</p><section>mdo sde</section><text>bdag med pa dang / ldog pa med pas chos thams cad gzod ma nas rnam par dag pa dang / sgyu ma'i mtshan nyid kyi rang bzhin pas chos thams cad ldog pa med pa dang</text></item>
<item><p>324a5</p><section>mdo sde</section><text>dngos po med pas chos thams cad sgyu ma lta bu dang / mngon par 'du mi byed pa'i mtshan nyid pas chos thams cad dngos po med pa dang / sems dang lus dben pas</text></item>
<item><p>324a6</p><section>mdo sde</section><text>chos thams cad mngon par 'dus ma byas pa dang / mtshan nyid med cing mtshan nyid kyi gzhi'i mtshan nyid med bas chos thams cad dben pa'i mtshan nyid dang /</text></item>
<item><p>324a7</p><section>mdo sde</section><text>rang gi mtshan nyid las ma g.yos pas chos thams cad mtshan nyid med pa dang / gnas dmigs su med pas chos thams cad ma g.yos pa dang / dmigs</text></item>
<item><p>324b1</p><section>mdo sde</section><text>pa med pa'i mtha' la rab tu gnas pas chos thams cad gnas med pa dang / kun gzhi med pas chos thams cad dmigs pa med pa dang / kun gzhi dang bral bas chos</text></item>
<item><p>324b2</p><section>mdo sde</section><text>thams cad kun gzhi med pa ste/ shA ri'i bu/ de ltar de bzhin gshegs pa rin po che bkod pa gcig pa de byang chub sems dpa' de dag la rnam pa sum cu rtsa gnyis la 'jug</text></item>
<item><p>324b3</p><section>mdo sde</section><text>pa nam mkha'i dkyil yongs su dag pa'i chos kyi phyag rgya yang dag par rab tu ston te/ de thos pas kyang byang chub sems dpa' tshad med pa dag mngon par shes pa rnam</text></item>
<item><p>324b4</p><section>mdo sde</section><text>par dag pas rnam par shes pa la bzod pa chos thams cad la dbang byed pa rjes su thob bo/ /yang shA ri'i bu/ bkod pa chen po'i 'jig rten gyis khams de'i byang chub</text></item>
<item><p>324b5</p><section>mdo sde</section><text>sems dpa' rnams ni/ sbyin pas brgyan cing / bskal pa grangs med par gtong ba'i rjes su song ba/ tshul khrims kyis brgyan cing blo shin tu byang ba/ bzod pas</text></item>
<item><p>324b6</p><section>mdo sde</section><text>brgyan cing sems can thams cad la zhe 'gras pa med pa'i sems dang ldan pa/ brtson 'grus kyis brgyan cing sangs rgyas kyi chos thams cad kyi tshogs bsags</text></item>
<item><p>324b7</p><section>mdo sde</section><text>pa| bsam gtan gyis brgyan cing bsam gtan dang / rnam par thar pa dang / ting nge 'dzin dang / snyoms par 'jug pa dang / mngon par shes pa thams cad kyis rnam</text></item>
<item><p>325a1</p><section>mdo sde</section><text>par rtsen pa/ shes rab kyis brgyan cing bag chags kyis mtshams sbyor ba'i nyon mongs pa thams cad dang bral ba/ byams pa chen pos brgyan</text></item>
<item><p>325a2</p><section>mdo sde</section><text>cing sems can thams cad yongs su skyob par gnas pa/ snying rje chen pos brgyan cing sems can thams cad yongs su mi gtong bar gnas pa/ dga' ba chen</text></item>
<item><p>325a3</p><section>mdo sde</section><text>pos brgyan cing sems can thams cad dga' ba dang / bde ba rab tu dga' ba la so sor 'god pa'i rgyun mi gcod pa/ btang snyoms chen pos brgyan cing sems can</text></item>
<item><p>325a4</p><section>mdo sde</section><text>thams cad mi mtho mi dma' ba la 'god pa rgyun mi gcod par sbyor ba sha stag go /yang shA ri'i bu/ bcom ldan 'das de bzhin gshegs pa rin po che bkod pa gcig</text></item>
<item><p>325a5</p><section>mdo sde</section><text>pa de'i sangs rgyas kyi zhing na byang chub sems dpa' sems dpa' chen po nam mkha'i mdzod ces bya ba 'dug ste/ bsod nams kyi gzi brjid kyis shin tu brjid pa/ ye</text></item>
<item><p>325a6</p><section>mdo sde</section><text>shes mthong ba thogs pa med pa/ mtshan rnams kyis lus brgyan pa/ dpe byad bzang po rnams kyis byams pa brgyan pa/ spobs pas ngag brgyan pa/ gzungs kyis</text></item>
<item><p>325a7</p><section>mdo sde</section><text>sems brgyan pa/ thos pas dran pa brgyan pa/ nges par sems pas bden pa brgyan pa/ rtog pas don rtogs pa brgyan pa/ bsam pas dam bcas pa brgyan pa/</text></item>
<item><p>325b1</p><section>mdo sde</section><text>khyad par du 'gro bas lhag pa'i bsam pa brgyan pa/ sbyor bas brgyan cing chos thams cad la the tshom med par gyur pa/ btang snyoms chen pos brgyan cing mtho dman med pa/ mngon</text></item>
<item><p>325b2</p><section>mdo sde</section><text>par shes pa chen pos brgyan cing rdzu 'phrul gyis rnam par rtsen pa thams cad mngon par shes pa/ bsod nams kyis brgyan cing lag na rin po che gtong bas mngon par grub</text></item>
<item><p>325b3</p><section>mdo sde</section><text>pa| ye shes kyis brgyan cing sems can thams cad kyi sems kyi bsam pa la zhugs pa/ blos brgyan cing sems can thams cad kyi dge ba'i rtsa ba rtogs par byed pa/ mig</text></item>
<item><p>325b4</p><section>mdo sde</section><text>gis brgyan cing mig lnga'i yul la shin tu rnam par dag pa/ rna bas brgyan cing sgra dang don thams cad rtogs pa'i snying po dang ldan pa/ so so yang dag par rig pas</text></item>
<item><p>325b5</p><section>mdo sde</section><text>brgyan cing don dang chos dang nges pa'i tshig dang spobs pa so so yang dag par rig pa mi zad par ston pa/ stobs kyis brgyan cing de bzhin gshegs pa'i stobs bcu rjes su</text></item>
<item><p>325b6</p><section>mdo sde</section><text>thob pa| mi 'jigs pas brgyan cing phas kyi rgol ba thams cad kyis zil gyis mi non pa/ yon tan gyis brgyan cing sangs rgyas kyi yon tan mtha' yas pa thob pa/ chos</text></item>
<item><p>325b7</p><section>mdo sde</section><text>kyis brgyan cing spu'i bu ga thams cad nas chos sgrog pa/ so sor rig pa'i rjes su song ba/ snang bas brgyan cing sangs rgyas kyi chos thams cad lag mthil du thob pa/ 'od</text></item>
<item><p>326a1</p><section>mdo sde</section><text>kyis brgyan cing sangs rgyas kyi chos thams cad snang bar byed pa/ kun nas ston pas brgyan cing phyad par lung ston pa/ gdams pa dang rjes su bstan</text></item>
<item><p>326a2</p><section>mdo sde</section><text>pas brgyan cing de byed pa'i chos tshar phyin pa/ rdzu 'phrul gyi cho 'phrul gyis brgyan cing rdzu 'phrul rnam par dag pas rnam par grol pa thams cad ston pa/ sangs rgyas thams</text></item>
<item><p>326a3</p><section>mdo sde</section><text>cad kyis mngon par bstod pas brgyan cing gzhan la rag ma las pa'i ye shes la gnas pa/ tshogs thams cad kyi yon tan gyis brgyan cing sangs rgyas thams cad</text></item>
<item><p>326a4</p><section>mdo sde</section><text>kyi chos 'dul ba'i rjes su zhugs pa ste/ shA ri'i bu/ gang bkod pa 'di lta bu kun tu snang ba 'di ni/ byang chub sems dpa' nam mkha'i mdzod kyi byin gyi rlabs so/ /shA</text></item>
<item><p>326a5</p><section>mdo sde</section><text>kyi'i bu| byang chub sems dpa' sems dpa' chen po nam mkha' mdzod de nga la blta ba dang / phyag 'tshal ba dang / bsnyen bkur byed pa dang / 'dus pa chen po'i le'u'i</text></item>
<item><p>326a6</p><section>mdo sde</section><text>chos kyi rnam grangs 'di rab tu yongs su gzung ba dang / phyogs bcu'i 'jig rten gyi khams nas 'dus pa'i byang chub sems dpa' 'di dag chos kyi dga' ba dang /</text></item>
<item><p>326a7</p><section>mdo sde</section><text>bde ba dang / mchog tu dga' ba bskyed pa dang / theg pa chen po 'di'ang rab tu yongs su gzung ba dang / byang chub sems dpa' thams cad kyi byang chub kyi phyogs kyi chos</text></item>
<item><p>326b1</p><section>mdo sde</section><text>kyang yongs su gzung ba'i phyir nga'i gan du 'ong ngo / /de nas byang chub sems dpa' sems dpa' chen po nam mkha' mdzod de bzhin gshegs pa rin po che bkod pa gcig pa de la</text></item>
<item><p>326b2</p><section>mdo sde</section><text>gsol nas byang chub sems dpa' bye ba phrag bcu gnyis kyis yongs su bskor te mdun du bdar nas lhan cig tu mngon du gyur pa'i rdzu 'phrul mngon par 'du mi byed pa sangs rgyas</text></item>
<item><p>326b3</p><section>mdo sde</section><text>kyi rnam par rol pa dang / rdzu 'phrul gyi rkang pas bkod pa chen po'i 'jig rten gyi khams de nas mi snang bar gyur te/ sems kyi skad cig gcig byung ba tsam gyis mi mjed kyi 'jig</text></item>
<item><p>326b4</p><section>mdo sde</section><text>rten gyi khams 'dir phyin nas de yang snang la 'dug ste/ bkod pa chen po'i 'jig rten gyi khams kyi me tog dang / phreng ba dang / phye ma dang / spos dang / byug pa dang / gdugs</text></item>
<item><p>326b5</p><section>mdo sde</section><text>dang / rgyal mtshan dang / ba dang ci 'dra ba de 'dra ba'i char rab tu phab pa/ 'di lta ste/ zla ba dang / zla ba chen po dang / shin tu mdzes pa'i zla ba dang / nyi ma'i 'od dang / nyi</text></item>
<item><p>326b6</p><section>mdo sde</section><text>ma rab tu 'bar ba dang / me shel dang / mdog mdzes dang / mdog mdzes chen po dang / mdog mdzes par 'dug pa dang / s+tha la dang / s+tha la chen po dang / s+tha la rab</text></item>
<item><p>326b7</p><section>mdo sde</section><text>mdzes dang / dri ma med pa dang / kun tu dri ma med pa dang / rnam dag 'od dang / gser du snang dang / nam mkha' snang ba dang / reg gyur dang / dri chen dkar dang / 'dab</text></item>
<item><p>327a1</p><section>mdo sde</section><text>brgya pa dang / ze ba stong ldan dang / mya ngan sel ba dang / dga' byed dang / lha'i stong dang / klu'i me tog dang / dga' ba bde ba kun skyed pa dang /</text></item>
<item><p>327a2</p><section>mdo sde</section><text>bsam gtan yan lag dang / dris dga' ba dang / lus sems tshim byed dang / stong gsum dri dang / nad kun zhi byed dang / nad kun sel dang / bdag gi gzi brjid kyis</text></item>
<item><p>327a3</p><section>mdo sde</section><text>brgyan cing dpag tu med pa'i bsod nams kyis grub pa/ phyogs bcu'i byang chub sems dpas rig pa de lta bu'i me tog gis stong gsum gyi stong chen po'i 'jig rten gyi khams</text></item>
<item><p>327a4</p><section>mdo sde</section><text>'di kun tu khebs par byas pas bcom ldan 'das 'khor gyi dkyil 'khor thams cad du me tog gis pus mo nub tsam du gang bar gyur to/ /de nas thams cad dang</text></item>
<item><p>327a5</p><section>mdo sde</section><text>ldan pa'i 'khor des sngon ma thos ma mthong ba'i me tog de mthong nas bcom ldan 'das la 'di skad ces gsol to/ /bcom ldan 'das/ 'di lta bu'i me tog blta na sdug</text></item>
<item><p>327a6</p><section>mdo sde</section><text>pa 'di dag ga la mchis/ bcom ldan 'das kyis bka' stsal pa/ skyes bu dam pa/ byang chub sems dpa' sems dpa' chen po nam mkha' mdzod de bkod pa chen</text></item>
<item><p>327a7</p><section>mdo sde</section><text>po 'jig rten gyi khams de nas 'ongs te de nam mkha'i dkyil du 'dug nas 'di lta bu'i me tog gi char rab tu phab bo/ /de nas byang chub sems dpa' sems</text></item>
<item><p>327b1</p><section>mdo sde</section><text>dpa' chen po nam mkha'i mdzod byang chub sems dpa' bye ba phrag bcu gnyis po 'di dag dang lhan cig tu nam mkha'i dkyil de nas babs te/ bcom ldan 'das kyi zhabs la</text></item>
<item><p>327b2</p><section>mdo sde</section><text>mgo bos phyag btsal nas lan gsum bskor ba byas te bcom ldan 'das la 'di skad ces gsol to/ /bcom ldan 'das/ de bzhin gshegs pa rin po che bkod pa</text></item>
<item><p>327b3</p><section>mdo sde</section><text>gcig pa de bcom ldan 'das la gnod pa chung ngam/ nyam nga ba chung ngam/ bskyod pa yang ngam/ stobs dang bde bar reg pa la gnas sam ces snyun gsol zhing / byang</text></item>
<item><p>327b4</p><section>mdo sde</section><text>chub sems dpa' sems dpa' chen po nam mkha' mdzod la sogs pa byang chub sems dpa' bye ba phrag bcu gnyis po 'dus pa chen po'i le'u'i tshos kyi rnam grangs nyan 'tshal</text></item>
<item><p>327b5</p><section>mdo sde</section><text>ba 'di dag ji ltar chos thams cad la dbang bgyid cing / chos chen po dang ldan pas slar ldog par 'gyur ba'i chos kyi bka' mchid kyis bcom ldan 'das kyis mgu bar mdzod</text></item>
<item><p>327b6</p><section>mdo sde</section><text>cig /ces de skad kyang gsung ngo / /de nas byang chub sems dpa' nam mkha' mdzod kyis bcom ldan 'das kyi seng+ge'i khri steng gi bar snang la dpag tshad stong phrag bcu tsam gyi rin</text></item>
<item><p>327b7</p><section>mdo sde</section><text>po che'i gdugs byin gyis brlabs nas bcom ldan 'das la thal mo sbyar te phyag btsal nas tshigs su bcad pa 'di dag gis mngon par bstod/ chos dang don dang yon</text></item>
<item><p>328a1</p><section>mdo sde</section><text>tan ye shes 'phags pas na/ /yongs dag rnam dag snga nas dag cing dri ma med/ /gnas med nam mkha' 'dra bar mi g.yo rab tu brnyes/ /rab zab kun</text></item>
<item><p>328a2</p><section>mdo sde</section><text>nas spyod yul min la phyag 'tshal lo/ /rgyal ba chos kyi skus ni rab phye sku mnyam yang / /gzugs mdzes ldan zhing gzugs bzang sku yang ston par mdzad/ /sems can rnams</text></item>
<item><p>328a3</p><section>mdo sde</section><text>la phan pa'i thugs rje rab bskyed nas/ /bsod nams brgya pa'i mtshan gyi sku yi mchog kyang ston/ /khyod ni mi gsung rtog med sgra dang tshig kyang med/ /tshig gi rang bzhin</text></item>
<item><p>328a4</p><section>mdo sde</section><text>brag ca'i mtshan nyid gzung du med/ /sgra med rtags med yi ge med pa mkhyen nas kyang / /byams pa khyod ni snying rje can pas rgyal ba'i tshig kyang gsung / /sems can kun</text></item>
<item><p>328a5</p><section>mdo sde</section><text>gyi sems dang sems byung rjes su rig /khyod ni sems kyi rang bzhin sgyu ma'i mtshan nyid mkhyen/ /sems kyi rgyud kyi rang bzhin ji 'dra rab mkhyen kyang / /sems dang</text></item>
<item><p>328a6</p><section>mdo sde</section><text>yid rnams la ni khyod kyi sems mi gnas/ /'gro ba rnams la khyed kyis spyod pa kun bstan te/ /bde bar gshegs pa'i sku ni 'gyur ba yong ma mchis/ /gang gi gzugs</text></item>
<item><p>328a7</p><section>mdo sde</section><text>dang sems dang yon tan ci 'dra bar/ /mtshan dang spyod lam dag kyang de yi tshul du ston/ /bde gshegs chos 'di la ni nga yir 'dzin pa med/ /khyod ni chos la gnas pa</text></item>
<item><p>328b1</p><section>mdo sde</section><text>med cing 'dzin pa med/ /sems can mang po kun rtog chos kyis 'dul mkhyen nas/ /khyod ni bla na med pa'i chos rnams rtag tu ston/ /rgyal ba'i sku la 'khor 'di kun gyis bltas pa</text></item>
<item><p>328b2</p><section>mdo sde</section><text>na| |gzugs dang mtshan ma tha dad skal pa mi mnyam nas/ /khyod kyi sku ni mi 'gyur rtog med mtshan med de/ /'khor rnams ji lta'i sems dang bsam bzhin tshim par mdzad//</text></item>
<item><p>328b3</p><section>mdo sde</section><text>chos 'di thams cad rgyu dang rkyen las skyes pa ste/ /byed med ngo bo nyid med kun tu rtog las skyes/ /bde gshegs de 'dra'i chos kyi tshul rnams mkhyen nas su/ /byang chub mi</text></item>
<item><p>328b4</p><section>mdo sde</section><text>'gyur zhi ba bla na med pa brnyes/ /mtha' dang de bzhin dbus bcad rnam par rtog pa med/ /stong zhing gsog la rang bzhin gso ba ste ya ma brla/ /khyod kyis de 'dra'i</text></item>
<item><p>328b5</p><section>mdo sde</section><text>chos nyid rnam dag mkhyen nas su/ /'gro ba rnams la rgyu dang las dang byed pa ston/ /chos 'di sems can med cing srog dang gang zag med/ /nam mkha' mtshungs mnyam pas na</text></item>
<item><p>328b6</p><section>mdo sde</section><text>ming yang rnam par dag /sems can gan du nyer gshegs yang dag bdag med pa/ /mi 'chi 'dus ma byas la sems can mang sad mdzad/ /brtson 'grus mthu dang stobs kyis</text></item>
<item><p>328b7</p><section>mdo sde</section><text>byang chub 'di tshol phyir/ /khyod kyis bskal pa bsam yas bye ba phrag brgyar spyad/ /sgrub pa med pa'i nan tan mtshan nyid byang chub ste/ /gang phyir spyod pa'i don de rjes su thob</text></item>
<item><p>329a1</p><section>mdo sde</section><text>par 'gyur/ /chos rnams mnyam pa nyid ni mnyam par bzhag mkhyen pas/ /rab dang 'bring dang tha ma dag kyang mnyam par mkhyen/ /mnyam pa nyid</text></item>
<item><p>329a2</p><section>mdo sde</section><text>la mnyam nyid rtag bzhugs rnam mi rtog /de phyir rgyal ba mnyam par bzhag cing mi 'gyur ba/ /phung po khams dang dbang po ji ltar sgyu ma bzhin/ /'jig rten gsum po chu zla</text></item>
<item><p>329a3</p><section>mdo sde</section><text>'dra ste 'pho ba med/ /sems can rnams ni rmi lam lta bur dngos med de/ /mkhyen pas rmi lam bzhin du rtogs nas chos 'di gsung / /byang chub mchog rab brda yi rang</text></item>
<item><p>329a4</p><section>mdo sde</section><text>bzhin khyod kyis brnyes/ /de ni thob dang ma thob pa zhes brjod du med/ /ji ltar byang chub khyod kyis de bzhin 'khor lo yang / /tshul dang tshul min 'jug pa'i mtshan bral rab</text></item>
<item><p>329a5</p><section>mdo sde</section><text>tu bskor/ /rgal nas sems can mang po bsam yas rab sgrol ba/ /grol nas bcings pa'i nang na mchis pa shin tu grol/ /theg chen bla med 'di la 'gro ba dbugs</text></item>
<item><p>329a6</p><section>mdo sde</section><text>'byin cing / /nges 'byin mnyam pa brnyes pa mya ngan 'das la 'god/ /gang na sems can nam yang mya ngan 'das ma mchis/ /sems can gdod nas rnam dag sems</text></item>
<item><p>329a7</p><section>mdo sde</section><text>can nyid mi sgrub/ /sems can sgyu ma'i mtshan du byang chub sangs rgyas nas/ /'di yi mtha' rnams sems can mang po rtogs par mdzad/ /nam mkha' la ni gzugs</text></item>
<item><p>329b1</p><section>mdo sde</section><text>rnams nam yang mi snang bzhin/ /de ltar 'gro ba kun gyi gzugs ni gzugs nyid mtshungs/ /chos de gzugs dang gzugs med gzugs min mtshan nyid de/ /gang gis de ltar</text></item>
<item><p>329b2</p><section>mdo sde</section><text>don rnams yang dag dben rtogs pa/ /ci tsam rgyal ba'i bsngags pa dag gis dper bgyis pa/ /de dag thams cad bsngags pa 'di la mthong chags te/ /rang gi yon</text></item>
<item><p>329b3</p><section>mdo sde</section><text>tan rnams kyi 'dren bsngags nam mkha' 'dra/ /gnyis med bsngags brjod de ni rgyal ba'i bsngags pa'o/ /sangs rgyas 'gro ba sad par mdzad cing dmigs med pa/ /</text></item>
<item><p>329b4</p><section>mdo sde</section><text>sems med sems nyid brnyes pa khyod la phyag 'tshal lo/ /ji ltar 'dren pa kun gyi mi yi seng+ge bsngags/ /de ltar de bzhin nyid phyir yang dag yon tan bsngags/ /sems</text></item>
<item><p>329b5</p><section>mdo sde</section><text>can thams cad bdag med mtshan nyid ye shes mnyam/ /thams cad rtogs nas chos dbyings rjes su rig par bgyi/ /chos kun 'dod chags bral ba mtshan gyi tshul</text></item>
<item><p>329b6</p><section>mdo sde</section><text>shes pa| |des ni mnyam pa nyid kyis 'dren pa mchod par 'gyur/ /byang chub sems dpa' sems dpa' chen po nam mkha' mdzod kyis tshigs su bcad pa 'di dag smras</text></item>
<item><p>329b7</p><section>mdo sde</section><text>ma thag tu nam mkha' la 'dug pa'i khang pa brtsegs pa bkod pa chen po de'ang rnam pa drug tu g.yos so/ /bar snang las kyang gang sangs rgyas bcom ldan 'das rnams</text></item>
<item><p>330a1</p><section>mdo sde</section><text>kyis bskal pa grangs med pa bye ba khrag khrig brgya stong du yang dag par bsgrubs pa bla na med pa'i yang dag par rdzogs pa'i byang chub de ni/ byang</text></item>
<item><p>330a2</p><section>mdo sde</section><text>chub sems dpa' sems dpa' chen po nam mkha' mdzod kyis tshigs su bcad pa'i dbyangs kyis kun tu brjod do/ /byang chub sems dpa' de dag ni/ rmi lam na'ang</text></item>
<item><p>330a3</p><section>mdo sde</section><text>mngon par zhen pas dmigs par lta ba mi 'byung ngo / /gang dag tshigs su bcad pa'i chos kyi tshul 'di thos nas mos pa dang / gang yang thos nas sgrub pa de dag ni/</text></item>
<item><p>330a4</p><section>mdo sde</section><text>ji ltar byang chub sems dpa' nam mkha' mdzod da ltar seng+ge'i sgra sgrog pa bzhin du/ /de dag kyang seng+ge'i sgra sgrog par 'gyur ro/ /zhes de lta bu'i sgra byung ngo / /de nas byang</text></item>
<item><p>330a5</p><section>mdo sde</section><text>chub sems dpa' nam mkha' mdzod kyis tshigs su bcad pa 'di dag smras nas bcom ldan 'das la 'di skad ces gsol to/ /bcom ldan 'das/ bdag kyang 'dus pa chen</text></item>
<item><p>330a6</p><section>mdo sde</section><text>po'i le'u'i chos kyi rnam grangs 'di'i ming thos nas mi mjed kyi 'jig rten gyi khams 'dir bcom ldan 'das la blta ba dang / phyag bgyi ba dang / bsnyen bkur bgyi ba dang /</text></item>
<item><p>330a7</p><section>mdo sde</section><text>chos kyi rnam grangs 'di la'ang chos snang bar bgyi ba gang cung zad bstan pa'i slad du 'dir mchis so/ /bcom ldan 'das/ da skyes bu dam pa 'di dag gis chos kyi</text></item>
<item><p>330b1</p><section>mdo sde</section><text>rnam grangs 'di la rang rang gi chos la the tshom du gyur pa de nges par bstan pa/ bcom ldan 'das/ de bzhin gshegs pa la yongs su zhus te/ de bzhin gshegs pa nges pa'i blo</text></item>
<item><p>330b2</p><section>mdo sde</section><text>la rab tu gnas pas de dag gi the tshom thams cad kyang rab tu bsal cing sangs rgyas kyi chos thams cad snang bar bgyis pa de legs so/ /bcom ldan 'das/ gal te de bzhin</text></item>
<item><p>330b3</p><section>mdo sde</section><text>gshegs pas bdag la skabs phye na/ chos rnam par nges pa la 'jug pa'i bka' mchid cung zad cig bdag zhu'o/ /de ci'i slad du zhe na/ bcom ldan 'das ni/ mi chags pa'i ye</text></item>
<item><p>330b4</p><section>mdo sde</section><text>shes can te/ sems can thams cad kyi dbang po mchog dang mchog ma lags pa mkhyen pa/ ye shes la mkhas pa/ bcom ldan 'das ni/ snang ba brnyes pa ste/ mun pa thams cad</text></item>
<item><p>330b5</p><section>mdo sde</section><text>dang bral ba/ bcom ldan 'das ni/ don mkhyen pa ste/ tshig thams cad rab tu dbye ba'i ye shes la mkhas pa/ bcom ldan 'das ni/ dus mkhyen pa ste/ tshod las mi 'da' zhing</text></item>
<item><p>330b6</p><section>mdo sde</section><text>phyad par lung ston pa/ bcom ldan 'das ni/ chod mkhyen pa ste/ sems can thams cad la so so rigs par chos ston pa/ bcom ldan 'das ni/ rnam par rol pa ste/ mngon</text></item>
<item><p>330b7</p><section>mdo sde</section><text>par shes pa dang / rdzu 'phrul gyi rkang pa rnam par nges pa'i ye shes la mkhas pa/ bcom ldan 'das ni/ shin tu rnam par gzigs pa'i blo dang ldan pa ste/ sems can thams</text></item>
<item><p>331a1</p><section>mdo sde</section><text>cad kyi sems kyi spyod pa phyag mthil du 'jog par kun tu ston pa/ bcom ldan 'das ni/ mngon par 'phags pa ste/ spyi gtsug bltar mi mthong ba/</text></item>
<item><p>331a2</p><section>mdo sde</section><text>bcom ldan 'das ni/ zil gyis ma non pa ste/ stong gsum gyi stong chen po'i 'jig rten gyi khams na dpa' bo gcig po/ /bcom ldan 'das ni/ rang byung ba ste/ slob dpon med</text></item>
<item><p>331a3</p><section>mdo sde</section><text>par chos thams cad rang gis mngon par rdzogs par sangs rgyas pa/ bcom ldan 'das ni/ 'dren pa ste/ 'dren pa med pa dang / lam ngan par zhugs pa rnams la yang dag</text></item>
<item><p>331a4</p><section>mdo sde</section><text>pa'i lam ston pa/ bcom ldan 'das ni/ sman pa'i rgyal po ste/ thog ma dang / tha ma ma mchis pa'i 'dod pa dang / nyon mongs pa dang / kun tu bsgribs pa dang / shin tu</text></item>
<item><p>331a5</p><section>mdo sde</section><text>bsgribs pa dang / kun nas sdang bas bsgribs pa'i 'jig rten gnas pa rnams nad ma mchis pa/ 'chi ba ma mchis pa'i gnas kyi lam la rab tu 'god pa/ bcom ldan</text></item>
<item><p>331a6</p><section>mdo sde</section><text>'das ni/ stobs dang / drag shul 'chang ba ste/ gnas dang gnas ma yin pa mkhyen pa la mkhas shing gsum rig pa'i rig pa brnyes pa/ bcom ldan 'das ni/ mi</text></item>
<item><p>331a7</p><section>mdo sde</section><text>'jigs pa chen po brnyes pa ste/ zag pa zad cing mnyam pa nyid mngon par rdzogs par sangs rgyas te kun nas nyon mongs pa med pa dang / rnam par byang ba mkhyen pa</text></item>
<item><p>331b1</p><section>mdo sde</section><text>la mkhas pa/ lha dang bcas pa'i 'jig rten gyi mdun du khyu mchog seng+ge'i sgra sgrog pa/ bcom ldan 'das ni/ sangs rgyas kyi chos ma 'dres pa dang ldan pa ste/ dus gsum la thogs</text></item>
<item><p>331b2</p><section>mdo sde</section><text>pa med pa'i ye shes can/ bcom ldan 'das ni/ sku dang / gsung dang / thugs yongs su dag pa ste/ 'khrul ba dang ca co mi mnga' ba/ snyoms par 'jug pa thams cad dang / rnam</text></item>
<item><p>331b3</p><section>mdo sde</section><text>par grol ba'i ye shes gzigs pa/ bcom ldan 'das ni/ byams pa chen po la gnas pa ste/ zhe 'gras pa med pa'i blo dang ldan pa/ sems can thams cad la sems</text></item>
<item><p>331b4</p><section>mdo sde</section><text>snyoms pa/ nam mkha' dang mtshungs pa'i 'od zer gyis gzigs pa'i spyan dang ldan pa/ bcom ldan 'das ni/ thugs rje chen po la gnas pa ste/ legs par byas pa dang /</text></item>
<item><p>331b5</p><section>mdo sde</section><text>nyes par byas pa dang / bde ba dang sdug bsngal bas mi skyod pa/ sems can thams cad la mnyam par 'jug pa'i blo dang ldan pa/ bcom ldan 'das ni/ sangs rgyas thams</text></item>
<item><p>331b6</p><section>mdo sde</section><text>cad dang mnyam pa ste/ mnyam pa'i ye shes gnyis su med pa la zhugs pa/ bcom ldan 'das ni/ bye brag med pa ste/ nam mkha' lta bur shin tu rnam par dag cing sems</text></item>
<item><p>331b7</p><section>mdo sde</section><text>can thams cad la mnyam par sbyor ba/ bcom ldan 'das ni/ 'dod pa med pa ste/ shes rab kyis ngoms pa/ rnyed pa dang / bkur sti dang / tshigs su bcad pa dang</text></item>
<item><p>332a1</p><section>mdo sde</section><text>bral ba| bcom ldan 'das ni/ thams cad mkhyen cing thams cad gzigs pa spyan lnga'i tshul yongs su dag pa'o/ /bcom ldan 'das ni/ de ltar</text></item>
<item><p>332a2</p><section>mdo sde</section><text>de bzhin gshegs pa yon tan dang / chos dang / ye shes tshad ma mchis pa dang / ldan par bdag gis rig nas chos rab tu brjod pa'i sgo yongs su zhu bar 'tshal te</text></item>
<item><p>332a3</p><section>mdo sde</section><text>gus pa dang bcas shing chos la gces sbras su bgye ba dang ldan pa ste/ nga rgyal ma mchis shing sems can thams cad chos la sbyor ba/ thams cad mkhyen pa'i ye shes</text></item>
<item><p>332a4</p><section>mdo sde</section><text>kyis mngon par sgrub pas chos 'tshal ba'i slad du de bzhin gshegs pa la yongs su zhu'o/ /de skad ces gsol pa dang / bcom ldan 'das kyis byang chub sems</text></item>
<item><p>332a5</p><section>mdo sde</section><text>dpa' sems dpa' chen po nam mkha' mdzod la 'di skad ces bka' stsal to/ /legs so legs so/ /skyes bu dam pa/ ji ltar gang+gA'i klung gi bye ma snyed kyi sangs rgyas</text></item>
<item><p>332a6</p><section>mdo sde</section><text>bcom ldan 'das rnams la dris pa rnams lung bstan pa thob pa rigs kyi bu/ khyod ci dang ci 'dod pa de bzhin gshegs pa la dris shig dang / dris pa de dang de nyid du</text></item>
<item><p>332a7</p><section>mdo sde</section><text>lung bstan pas ngas khyod kyi sems rangs par bya'o/ /de nas byang chub sems dpa' sems dpa' chen po yon tan gyi rgyal po rab tu snang ba zhes bya ba 'khor der</text></item>
<item><p>332b1</p><section>mdo sde</section><text>'dus par gyur te 'dug pa des byang chub sems dpa' sems dpa' chen po nam mkha'i mdzod la 'di skad ces smras so/ /ci zhig gi phyir rigs kyi bu/ khyod de bzhin gshegs pa la</text></item>
<item><p>332b2</p><section>mdo sde</section><text>zhu bar 'dod/ de nas byang chub sems dpa' sems dpa' chen po nam mkha'i mdzod kyis byang chub sems dpa' sems dpa' chen po yon tan gyi rgyal po rab tu snang ba la tshigs</text></item>
<item><p>332b3</p><section>mdo sde</section><text>su bcad pa slar smras pa/ gang rnams sems dang sems la sems yid mtshungs/ /shin tu bsam sems ye shes mnyam la gnas/ /sems la sems med par ni zhugs pa'i tshul//</text></item>
<item><p>332b4</p><section>mdo sde</section><text>de dag don du rgyal la bdag zhu'o/ /snang ba thob cing mun pa dri ma med/ /yid gnyis can gyi yid gnyis blo gcod pa/ /nges byas rnam par thar pa la gzhag pa/ /de dag ched du bde</text></item>
<item><p>332b5</p><section>mdo sde</section><text>bar gshegs la zhu/ /bdag la bdag med shin tu rnam dag yid/ /sems can don zhugs sems can med la dga'/ /sems can bdag med gnyis las thar byed pa/ /rnam</text></item>
<item><p>332b6</p><section>mdo sde</section><text>par nges pa'i chos kyi gtam 'di'o/ /cho ga spyod yul brtul zhugs yongs su dag /bsam pa dag cing sems ni nam mkha' 'dra/ /lhun po lta bar brtan cing mi g.yo ba/ /de</text></item>
<item><p>332b7</p><section>mdo sde</section><text>dag ched du don yod mdzad la zhu/ /mi ldog brtan pa brtson 'grus kun nas bzang / /dpa' bo bdud kyi dgra yi nga rgyal bcom/ /nyon mongs rab tu nyon mongs dri sbyong ba/</text></item>
<item><p>333a1</p><section>mdo sde</section><text>mthong dga' de dag don du 'di zhu'o/ /thos sbyin tshul khrims bzod pa brtson 'grus dga'/ /bsam gtan rnam thar shes rab mchog tu gyur/ /mngon</text></item>
<item><p>333a2</p><section>mdo sde</section><text>shes bsam gtan rnam par grol ba'i 'od/ /rab dag dri med don du bdag zhu'o/ /stong pa mtshan ma med cing mi smon gnas/ /bsam bzhin shi 'pho dang ni skye ba ston/ /skyes</text></item>
<item><p>333a3</p><section>mdo sde</section><text>pa med cing mi gnas 'chi 'pho med/ /de dag don du mi yi spyod pa zhu/ /nyan thos rang rgyal skye bo gzhan dag gis/ /rtogs par dka' zhing zab mo mthong dka' ba/ /skye</text></item>
<item><p>333a4</p><section>mdo sde</section><text>bo kun gyi yid rnams kun skul ba'i/ /chos kyi gtam ni bde bar gshegs la zhu/ /legs par byas pa rdzogs pa'i chos la dga'/ /chos la chos med 'dzin pa gnyis las</text></item>
<item><p>333a5</p><section>mdo sde</section><text>grol| |rtag tu mnyam bzhag mchog gi chos la dga'/ /sems kyang nam mkha' mtshungs ba'i don du zhu/ /gang dag sangs rgyas rigs gnas chos la dga'/ /rtag tu sangs</text></item>
<item><p>333a6</p><section>mdo sde</section><text>rgyas bstod pa kun med blo/ /grags pa mtha' yas 'jig rten gsum du thos/ /yon tan rgya mtsho de phyir 'di zhu'o/ /de nas bcom ldan 'das la byang chub sems dpa'</text></item>
<item><p>333a7</p><section>mdo sde</section><text>sems dpa' chen po nam mkha' mdzod kyis 'di skad ces gsol to/ /bcom ldan 'das/ ji ltar na/ byang chub sems dpa' gang dag sbyin pa nam mkha' dang mtshungs</text></item>
<item><p>333b1</p><section>mdo sde</section><text>pa rnams lags/ tshul khrims nam mkha' dang mtshungs pa dang / bzod pa nam mkha' dang mtshungs pa dang / brtson 'grus nam mkha' dang mtshungs pa dang / bsam gtan nam</text></item>
<item><p>333b2</p><section>mdo sde</section><text>mkha' dang mtshungs pa dang / shes rab nam mkha' dang mtshungs pa dang / bsod nams nam mkha' dang mtshungs pa dang / ye shes nam mkha' dang mtshungs pa rnams</text></item>
<item><p>333b3</p><section>mdo sde</section><text>lags/ sangs rgyas kyis gnang ba'i sangs rgyas rjes su dran pa dang / chos rjes su dran pa dang / dge 'dun rjes su dran pa dang / gtong ba rjes su dran pa dang / tshul khrims rjes</text></item>
<item><p>333b4</p><section>mdo sde</section><text>su dran pa dang mi 'bral ba rnams lags/ sangs rgyas kyis gnang ba'i lha rjes su dran pa dang mi 'bral ba rnams lags/ mya ngan las 'das pa dang mnyam pa thob cing byang</text></item>
<item><p>333b5</p><section>mdo sde</section><text>chub sems dpa'i spyad pa'ang spyod de sems can thams cad kyi spyod pa'i mtshan nyid dang / cho ga shes pa rnams lags/ sangs rgyas bcom ldan 'das rnams kyi chos dkon</text></item>
<item><p>333b6</p><section>mdo sde</section><text>mchog gi mdzod 'dzin pa dang / mtshan nyid kyi ngo bo nyid kyi chos gang de bzhin gshegs pas mngon par rdzogs par sangs rgyas pa'i mtshan nyid kyi ngo bo nyid de'i chos thams cad</text></item>
<item><p>333b7</p><section>mdo sde</section><text>yongs su 'dzin pa dang / thog ma nas sems can rnam par dag pas sems can thams cad yongs su smin par bgyid pa dang / sangs rgyas kyi chos thams cad yang</text></item>
<item><p>334a1</p><section>mdo sde</section><text>dag par bsgrub pa'i slad du tshul bzhin du'ang rab tu sbyor ba rnams lags/ mngon par shes pa las ma nyams shing chos thams cad la dbang</text></item>
<item><p>334a2</p><section>mdo sde</section><text>bgyid pa rnams lags/ nyan thos dang rang sangs rgyas thams cad kyis shin tu rtogs par dka' ba'i chos kyi tshul zab mo la zhugs pa rnams lags/ rten cing 'brel</text></item>
<item><p>334a3</p><section>mdo sde</section><text>par 'byung ba la 'jug pa'i shes pa la mkhas te mtha' gnyis su lta ba thams cad dang bral ba rnams lags/ de bzhin gshegs pa'i phyag rgyas btab pas de bzhin</text></item>
<item><p>334a4</p><section>mdo sde</section><text>nyid dbyer med pa shes pa mkhas pa rnams lags/ chos kyi dbyings kyi tshul la rab tu zhugs shing chos kyi dbyings thams cad la yang dag par gzhol pa rnams lags/</text></item>
<item><p>334a5</p><section>mdo sde</section><text>bsam pa rdo rje ltar sra zhing mi phyed de theg pa chen po 'di la legs par gnas shing mi g.yo ba rnams lags/ sangs rgyas kyi yul rjes su thob cing rang gi yul yongs su dag</text></item>
<item><p>334a6</p><section>mdo sde</section><text>pa rnams lags/ gzungs thob pa rtag tu mi brjod par spyod pa rnams lags/ spobs pa thogs pa med pa rgyun mi chad la rtag tu sangs rgyas kyi byin gyi rlabs kyis byin</text></item>
<item><p>334a7</p><section>mdo sde</section><text>gyis brlabs pa rnams lags/ skye ba dang / 'chi 'pho ba dang / 'byung ba rnams la dbang thob pa rnams lags/ bdud bzhi'i lam las yang dag par 'das shing</text></item>
<item><p>334b1</p><section>mdo sde</section><text>bdud dang phyir rgol ba thams cad bcom pa rnams lags/ bsod nams kyis tshogs tshad med pa bsags shing sems can thams cad kyi 'tsho bar gyur pa rnams lags/</text></item>
<item><p>334b2</p><section>mdo sde</section><text>sangs rgyas rnams ma byung yang sangs rgyas kyi mdzad pas sems can rnams la nye bar gnas pa rnams lags/ rgya mtsho'i phyag rgya'i ting nge 'dzin thob cing sems can thams cad</text></item>
<item><p>334b3</p><section>mdo sde</section><text>kyi sems dang spyod pa la mi chags pa rnams lags/ chags pa thams cad las yang dag par 'das pa dang / nam mkha' la rlung dmar lta bu'i sems dang ldan pa rnams</text></item>
<item><p>334b4</p><section>mdo sde</section><text>lags| cho ga dang spyod pa'i tshul shes pa dang / mun pa dang bral zhing snang ba thob pa rnams lags/ gzhan gyi dring la mi 'jog cing rang byung gi ye shes shin tu rtogs pa</text></item>
<item><p>334b5</p><section>mdo sde</section><text>rnams lags/ myur du theg pa chen po las thams cad mkhyen pa'i ye shes 'di thob par 'gyur ba lags/ de skad ces gsol pa dang / bcom ldan 'das kyis byang chub sems</text></item>
<item><p>334b6</p><section>mdo sde</section><text>dpa' sems dpa' chen po nam mkha' mdzod la 'di skad ces bka' stsal to/ /skyes bu dam pa/ khyod legs so legs so/ /skyes bu dam pa/ khyod de bzhin gshegs pa la</text></item>
<item><p>334b7</p><section>mdo sde</section><text>don 'di 'dri bar sems pa legs so/ /'di lta ste/ khyod ni/ sems can thams cad kyis gsol ba ma btab pa'i bshes gnyen sangs rgyas kyi chos thams cad la snang ba thob</text></item>
<item><p>335a1</p><section>mdo sde</section><text>pa| byams pa chen po dang snying rje chen po'i go cha bgos pa/ bgrang ba las 'das pa'i sangs rgyas la bsnyen bkur byas pa/ rtag tu chos las mi dom</text></item>
<item><p>335a2</p><section>mdo sde</section><text>pa| ye shes kyi mtshon cha can/ nga rgyal gyi rnam pa thams cad las yang dag par 'das pa/ rtag tu rgyun mi chad par sems can gyi don la brtson pa/ 'jig rten gyi chos brgyad las</text></item>
<item><p>335a3</p><section>mdo sde</section><text>yang dag par 'das pa/ nam mkha' dang mtshungs pa'i sems kyis thams cad mkhyen pa'i ye shes yang dag par sgrub pa ste/ skyes bu dam pa/ khyod kyi yon tan rnams kyi mtha'</text></item>
<item><p>335a4</p><section>mdo sde</section><text>rtogs par sla ba ma yin no/ /de'i phyir rigs kyi bu/ khyod legs par rab tu nyon la yid la zungs shig dang / ji ltar byang chub sems dpa' sems dpa' chen po rnams</text></item>
<item><p>335a5</p><section>mdo sde</section><text>kyis yon tan 'di rnams dang / gzhan dag kyang thob par 'gyur ba bshad do/ /bcom ldan 'das/ legs so/ /zhes gsol nas byang chub sems dpa' nam mkha'</text></item>
<item><p>335a6</p><section>mdo sde</section><text>mdzod bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /rigs kyi bu/ chos bzhi dang ldan na/ byang chub sems dpa' sbyin</text></item>
<item><p>335a7</p><section>mdo sde</section><text>pa nam mkha' dang mtshungs pa yin te/ bzhi gang zhe na/ 'di lta ste/ bdag rnam par dag pas sems can rnam par dag pa la 'jug pa dang / sems can rnam par</text></item>
<item><p>335b1</p><section>mdo sde</section><text>dag pas sbyin pa rnam par dag pa la 'jug pa dang / sbyin pa rnam par dag pas bsngo ba rnam par dag pa la 'jug pa dang / bsngo ba rnam par dag pas byang chub rnam par dag pa</text></item>
<item><p>335b2</p><section>mdo sde</section><text>la 'jug pa ste/ rigs kyi bu/ chos bzhi po de dag dang ldan na/ byang chub sems dpa' sbyin pa nam mkha' dang mtshungs pa yin no/ /des rnam par dag pa brgyad kyi sgo nas sbyin</text></item>
<item><p>335b3</p><section>mdo sde</section><text>pa de byin te/ brgyad gang zhe na/ 'di lta ste/ ngar 'dzin pa rnam par dag par sbyin pa de byin/ nga yir 'dzin pa rnam par dag par sbyin pa de byin/ rgyu rnam par dag par sbyin pa de byin/</text></item>
<item><p>335b4</p><section>mdo sde</section><text>lta ba rnam par dag par sbyin pa de byin/ mtshan ma rnam par dag par sbyin pa de byin/ tha dad pa rnam par dag par sbyin pa de byin/ rnam par smin pa la mi re ba rnam par dag par sbyin</text></item>
<item><p>335b5</p><section>mdo sde</section><text>pa de byin/ nam mkha' dang mtshungs pa'i sems rnam par dag par sbyin pa de byin te/ de rnam par dag pa brgyad po 'di dag gi sgo nas sbyin pa de byin no/ /ji ltar nam mkha' mtha'</text></item>
<item><p>335b6</p><section>mdo sde</section><text>med pa de bzhin du sems mtha' med par byas te sbyin pa de byin/ ji ltar nam mkha' rgya che zhing sgrib pa med pa de bzhin du byang chub tu bsngos te sbyin pa de byin/ ji ltar nam</text></item>
<item><p>335b7</p><section>mdo sde</section><text>mkha' la gzugs med pa de bzhin du gzugs thams cad la mi gnas par sbyin pa de byin/ ji ltar nam mkha' la tshor ba med pa de bzhin du tshor ba thams cad dang bral</text></item>
<item><p>336a1</p><section>mdo sde</section><text>bar sbyin pa de byin/ ji ltar nam mkha' la 'du shes med pa de bzhin du 'du shes thams cad kyi mdud pa med par sbyin pa de byin/ ji ltar nam</text></item>
<item><p>336a2</p><section>mdo sde</section><text>mkha' 'dus ma byas pa de bzhin du 'dus byas thams cad med par sbyin pa de byin/ ji ltar nam mkha' mtshan nyid rnam par rig pa med pa de bzhin du rnam par shes pa mi</text></item>
<item><p>336a3</p><section>mdo sde</section><text>gnas par sbyin pa de byin/ ji ltar nam mkha' sangs rgyas kyi zhing thams cad la khyab pa de bzhin du sems can thams cad la byams pas khyab par sbyin pa de byin/ ji ltar</text></item>
<item><p>336a4</p><section>mdo sde</section><text>nam mkha' mi zad pa de bzhin du dkon mchog gsum gyi rigs mi zad par bsngo zhing sbyin pa de byin/ ji ltar nam mkha' la mun pa med pa de bzhin du nyon mongs pa thams</text></item>
<item><p>336a5</p><section>mdo sde</section><text>cad kyi mun pa med par sbyin pa de byin/ /ji ltar nam mkha' rtag par rab tu snang ba de bzhin du sems kyi rang bzhin yongs su dag par sbyin pa de byin/ ji ltar nam mkha'</text></item>
<item><p>336a6</p><section>mdo sde</section><text>sems can thams cad kyi go skabs 'byed pa de bzhin du sems can thams cad nye bar 'tsho bar sbyin pa de byin/ ji ltar nam mkha' la nga yi ba med pa de bzhin du sems</text></item>
<item><p>336a7</p><section>mdo sde</section><text>can thams cad yid la byed pa thams cad dang bral bar sbyin pa de byin/ ji ltar sprul pas sprul pa la sbyin pa de byin pa lta bur rnam par mi rtog cing lhun gyis grub ste/</text></item>
<item><p>336b1</p><section>mdo sde</section><text>sems dang yid dang rnam par shes pa dang bral zhing chos thams cad la re ba med pa de ltar gnyis dang bral ba'i phyir sgyu ma'i mtshan nyid kyi ngo bo nyid rnam par dag par byang chub</text></item>
<item><p>336b2</p><section>mdo sde</section><text>sems dpas sbyin pa de byin te/ rigs kyi bu/ gang de lta bur sbyin pa yongs su gtong ba de ni/ shes rab kyi ye shes kyis ni/ sems can thams cad kyi nyon mongs pa thams cad</text></item>
<item><p>336b3</p><section>mdo sde</section><text>yongs su 'dor zhing thabs kyi ye shes kyis ni/ sems can thams cad mi gtong ba ste/ rigs kyi bu/ de lta bur mi gtong ba'i sems ni/ byang chub sems dpa' sbyin pa nam mkha'</text></item>
<item><p>336b4</p><section>mdo sde</section><text>dang mtshungs pa yin no/ /de nas byang chub sems dpa' sems dpa' chen po lag na mar me zhes bya ba 'khor de nyid du 'dus par gyur te 'dug pa des bcom ldan 'das la 'di skad</text></item>
<item><p>336b5</p><section>mdo sde</section><text>ces gsol to/ /bcom ldan 'das/ byang chub sems dpa' gang dag gi sbyin pa yongs su gtong ba 'di 'dra ba lags/ bcom ldan 'das kyis bka' stsal pa/ rigs kyi bu/ byang</text></item>
<item><p>336b6</p><section>mdo sde</section><text>chub sems dpa' sems dpa' chen po gang de dag gi rnam pa med pa ste/ rnam par dag pa/ sems can gyi rnam pa ste/ sems can rnam par dag pa/ chos kyi rnam pa ste/ chos</text></item>
<item><p>336b7</p><section>mdo sde</section><text>rnam par dag pa/ ye shes kyi rnam pa ste/ ye shes rnam par dag pa/ shes rab kyi rnam pa ste/ shes rab rnam par dag pa/ sems kyi rnam pa ste/ sems rnam par dag pa/</text></item>
<item><p>337a1</p><section>mdo sde</section><text>'jig rten gyi rnam pa ste/ 'jig rten rnam par dag pa/ gzugs med pa ste/ gzugs su ston pa dang / mi ston pa'i ye shes rnam par dag pa/ mun pa</text></item>
<item><p>337a2</p><section>mdo sde</section><text>med cing mun pa rab tu snang bar byed pa/ mtshan ma thams cad rnam par gshig pas mtshan ma med pa'i mthar gyur pa/ mthar phyin pa'i ye shes rnam par dag pa/ mi zad pa'i</text></item>
<item><p>337a3</p><section>mdo sde</section><text>bzod pa dang ldan pa'i de bzhin gshegs pa'i ye shes kyi mkhyen pa'i lung bstan pa thob pa/ mtshams bcad cing byang chub sems dpa' nges par gyur pa la zhugs pa/</text></item>
<item><p>337a4</p><section>mdo sde</section><text>phyir mi ldog pa'i phyag rgyas btab cing dbang bskur ba thob pa/ sangs rgyas kyi chos thams cad la yang dag par zhugs shing mnyam pa nyid kyi mnyam par spyod pa/ legs par</text></item>
<item><p>337a5</p><section>mdo sde</section><text>spyod pa la spyad pa/ sems can thams cad kyi spyod pa'i mtshan nyid dang / chog shes pa'i byang chub sems dpa' sems dpa' chen po de dag gi spyod yul te/ skyes bu dam pa de</text></item>
<item><p>337a6</p><section>mdo sde</section><text>dang / de dag ni/ de lta bu'i sbyin pa sbyin par byed do/ /bstan pa 'di bshad pa na byang chub sems dpa' khri drug stong nam mkha' dang mtshungs pa'i sbyin pa la bzod pa skyes so/ /</text></item>
<item><p>337a7</p><section>mdo sde</section><text>de nas bcom ldan 'das kyis de'i tshe tshigs su bcad pa 'di dag gsungs so/ /dag pa'i sems kyis rtag tu sbyin pa byin/ /byang chub phyir te rnam smin yong mi 'dod/ /dga'</text></item>
<item><p>337b1</p><section>mdo sde</section><text>zhing mgu nas rjes su gdung med de/ /rab tu grol nas rtag tu sbyin pa byin/ /mkhas pas chos rnams sgyu 'drar shes nas su/ /lus dang srog la'ang chags par mi 'gyur zhing / /</text></item>
<item><p>337b2</p><section>mdo sde</section><text>de dag la ni nam yang 'dzin pa med/ /de ltar de dag bsam pa byang chub nges/ /thams cad gtang yang mi dgar mi 'gyur zhing / /de la zhum pa med de gong ba med/ /de yis nam</text></item>
<item><p>337b3</p><section>mdo sde</section><text>mkha' mtshungs par chos rnams bsgoms/ /de bas dga' bar mi 'gyur zhum pa med/ /bdag gi rang bzhin snga nas rnam par dag /byang chub rnam par dag pas sbyin pa</text></item>
<item><p>337b4</p><section>mdo sde</section><text>byin/ /de ni sems kyi rgyud la mi chags par/ /spros pa med par sbyin pa rab tu byin/ /sems mnyam yid kyang mnyam pas sbyin pa gtong / /rab 'bring tha ma gsum yang med</text></item>
<item><p>337b5</p><section>mdo sde</section><text>par sbyin/ /bsam pa yengs dag dri ma med pa yis/ /thams cad gtong yang rnam par smin mi 'dod/ /lus dang tshe ni mi rtag sgyu ma 'dra/ /longs spyod rmi lam glog bzhin</text></item>
<item><p>337b6</p><section>mdo sde</section><text>snying po med/ /'jig rten kun la snying rje brtse bskyed nas/ /'jig rten chos kyis mgos sbyin pa byin/ /nyon mongs dag phyir bdag gi nor kun gtong / /rgyal ba'i tshig gi</text></item>
<item><p>337b7</p><section>mdo sde</section><text>gnas su 'gyur snyam ste/ /bdud rnams kyis kyang bdag la glags mi rnyed/ /de ltar brtags nas thams cad gtong ba yin/ /stobs bcus byin pa rtsa ba yin zhes</text></item>
<item><p>338a1</p><section>mdo sde</section><text>gsungs/ /de la rab tu gnas na tshul khrims ldan/ /tshul khrims yon tan gnas nas bsam gtan rnyed/ /bsam gtan ma chags shes rab</text></item>
<item><p>338a2</p><section>mdo sde</section><text>rdzogs par byed/ /sbyin pa dang ni dul bas sems rab tshim/ /nyon mongs rnams kyang tshig nas phyir mi skye/ /sbyin pa bdag dang gzhan la phan par gsungs/ /phan dang bde ba</text></item>
<item><p>338a3</p><section>mdo sde</section><text>'dus byas sbyin pas mgu/ /sbyin gtong nyon mongs spang zhing dge ba'i phyir/ /des na 'dzin pa la ni chags mi 'gyur/ /pha rol nyon mongs phyir ni mi gtong ste/ /bdag blo rnam</text></item>
<item><p>338a4</p><section>mdo sde</section><text>dag byang chub phyir gtong ngo / /ji lta ji ltar ma zhum sems kyis gtong / /de ltar des ni byang chub yon tan mthong / /ji lta ji ltar byang chub yon tan mthong / /de lta de ltar</text></item>
<item><p>338a5</p><section>mdo sde</section><text>sems can brgya tshim byed/ /de nas yang bcom ldan 'das kyis byang chub sems dpa' sems dpa' chen po nam mkha' mdzod la bka' stsal pa/ rigs kyi bu/ chos bzhi</text></item>
<item><p>338a6</p><section>mdo sde</section><text>dang ldan na/ byang chub sems dpa' sems dpa' chen po tshul khrims nam mkha' dang mtshungs pa yin te/ bzhi gang zhe na/ 'di lta ste/ gzugs brnyan lta bu'i lus mnyam</text></item>
<item><p>338a7</p><section>mdo sde</section><text>pa nyid dang / brag ca lta bu'i sgra mnyam pa nyid dang / sgyu ma lta bu'i sems mnyam pa nyid dang / nam mkha' lta bu'i blo mnyam pa nyid de/ rigs kyi bu/ chos bzhi po de</text></item>
<item><p>338b1</p><section>mdo sde</section><text>dag dang ldan na/ byang chub sems dpa' tshul khrims nam mkha' dang mtshungs pa yin no/ /rigs kyi bu| brgyad po 'di dag ni/ byang chub sems dpa' rnams kyi tshul khrims</text></item>
<item><p>338b2</p><section>mdo sde</section><text>yongs su dag pa ste/ brgyad gang zhe na/ 'di lta ste/ sems rnam par dag pa'i phyir byang chub kyi sems dang mi 'bral ba dang / tshad mar gyur pa rnam par dag pa'i phyir nyan</text></item>
<item><p>338b3</p><section>mdo sde</section><text>thos dang rang sangs rgyas kyi sems med pa dang / dam bcas pa rnam par dag pa'i phyir bslab pa thams cad mi 'dor ba dang / smon lam yongs su dag pa'i phyir skye ba thams cad</text></item>
<item><p>338b4</p><section>mdo sde</section><text>du mi 'jug pa dang / mngon par 'du mi byed pa yongs su dag pa'i phyir phyir mi ldog pa dang / /mtshan ma yongs su dag pa'i phyir byang chub tu bsngo ba dang / nyon mongs pa</text></item>
<item><p>338b5</p><section>mdo sde</section><text>yongs su dag pa'i phyir kun nas gdung ba med pa dang / byang chub yongs su dag pa'i phyir smon lam yongs su rdzogs pa ste/ rigs kyi bu/ brgyad po de dag ni/ byang chub sems</text></item>
<item><p>338b6</p><section>mdo sde</section><text>dpa' rnams kyi tshul khrims yongs su dag pa'o/ /gzhan yang tshul khrims yongs su dag pa ni/ nam mkha' dag pa ste/ tshul khrims de yang dag pa'o/ /nam mkha' dri</text></item>
<item><p>338b7</p><section>mdo sde</section><text>ma med pa ste/ tshul khrims de'ang dri ma med pa'o/ /nam mkha' zhi ba ste/ tshul khrims de'ang zhi ba'o/ /nam mkha' mi mtho ba ste/ tshul khrims de'ang mi mtho ba'o/ /nam</text></item>
<item><p>339a1</p><section>mdo sde</section><text>mkha' mi dma' ba ste/ tshul khrims de'ang mi dma' ba'o/ /nam mkha' gzung du med pa ste/ tshul khrims de'ang gzung du med pa'o/ /nam mkha'</text></item>
<item><p>339a2</p><section>mdo sde</section><text>gnas med pa ste/ tshul khrims de'ang gnas med pa'o/ /nam mkha' med pa ma yin te/ tshul khrims de'ang med pa ma yin pa'o/ /nam mkha' rtag pa ste/ tshul khrims de'ang</text></item>
<item><p>339a3</p><section>mdo sde</section><text>rtag pa'o/ /nam mkha' mi zad pa ste/ tshul khrims de'ang mi zad pa'o/ /nam mkha' mtshan ma med pa ste/ tshul khrims de'ang mtshan ma med pa'o/ /nam mkha' rgyu ba med</text></item>
<item><p>339a4</p><section>mdo sde</section><text>pa ste| tshul khrims de'ang rgyu ba med pa'o/ /nam mkha' spros pa med pa ste/ tshul khrims de'ang spros pa med pa'o/ /nam mkha' zag pa med pa ste/ tshul khrims de'ang zag pa med</text></item>
<item><p>339a5</p><section>mdo sde</section><text>pa'o| |nam mkha' 'dus ma byas pa ste/ tshul khrims de'ang 'dus ma byas pa'o/ /nam mkha' mi 'gyur ba ste/ tshul khrims de'ang mi 'gyur ba'o/ /nam mkha' rnam par mi rtog</text></item>
<item><p>339a6</p><section>mdo sde</section><text>pa ste| tshul khrims de'ang rnam par mi rtog pa'o/ /nam mkha' thams cad du song ba ste/ tshul khrims de'ang thams cad du song ba'o/ /nam mkha' mi chod mi phyed pa ste/ tshul</text></item>
<item><p>339a7</p><section>mdo sde</section><text>khrims de'ang mi chod mi phyed pa'o/ /nam mkha' mtshungs par sbyor ba ste/ tshul khrims de'ang mtshungs par sbyor ba'o/ /nam mkha' rang bzhin gyis kun nas nyon mongs</text></item>
<item><p>339b1</p><section>mdo sde</section><text>bcan ma yin pa ste/ tshul khrims de'ang rang bzhin gyis kun nas nyon mongs pa can ma yin pa'o/ /rigs kyi bu/ de ltar gnas pa'i byang chub sems dpa' ni/ tshul khrims nam</text></item>
<item><p>339b2</p><section>mdo sde</section><text>mkha' dang mtshungs pa yin no/ /de nas bcom ldan 'das kyis de'i tshe tshigs su bcad pa 'di dag gsungs so/ /sems kyi tshul khrims dri med srung zhing gdung ba med/ /lus dang sems</text></item>
<item><p>339b3</p><section>mdo sde</section><text>kyang rnam dag ngag yid thams cad bsdams/ /mkhas pa rtag tu nad zhi tshul khrims dregs mi stems/ /blo 'chang sems la mi gnas byang chub sems la rton/ /las gang ma byas ma</text></item>
<item><p>339b4</p><section>mdo sde</section><text>bsam de bzhin ma brtags te/ /de ni dmar sngo ser min kha dog gzugs mi gnas/ /gzugs med mi bden mi g.yo dben pa nam mkha' bzhin/ /tshul khrims lta ba'i gnas</text></item>
<item><p>339b5</p><section>mdo sde</section><text>med mkhas pa kun gyis bsngags/ /tshul khrims de ni rab zhi zhi byed nyon mongs zhi/ /zhi gnas lhag mthong dag gi mthar phyin mthar ston pa/ /gang su bcings las grol ba de dag tshul</text></item>
<item><p>339b6</p><section>mdo sde</section><text>khrims brten/ /de bas tshul khrims thar byed byang chub rtsa ba'i gzhi/ /gang su sbyangs pa dgon gnas 'dod nyung chog shes pa/ /yo byad bsnyungs shing bsam gtan dben tshogs</text></item>
<item><p>339b7</p><section>mdo sde</section><text>sems sbyangs pa/ /tshul khrims de yi gnas des sems rkang thar pa'i rten/ /de phyir tshul khrims brgyan pa lam bde thar gnas pa/ /g.yo ba rlom sems kun bral lta ba'i</text></item>
<item><p>340a1</p><section>mdo sde</section><text>nyon mongs gcod/ /nam mkha' mtshungs mnyam byams pas khyab cing mthar 'dzin spyod/ /byang chub phyir nges mi gtong byang chub kun mi rtog /gang</text></item>
<item><p>340a2</p><section>mdo sde</section><text>mkhas chos shes de 'dra tshul khrims pha rol phyin/ /'phags pa nam mkha' mdzod kyis zhus pa zhes bya ba/ bam po gnyis pa/ rigs kyi bu/ de la ji ltar na/ byang chub</text></item>
<item><p>340a3</p><section>mdo sde</section><text>sems dpa' bzod pa nam mkha' dang mtshungs pa yin zhe na/ rigs kyi bu/ chos bzhi dang ldan na/ byang chub sems dpa' bzod pa nam mkha' dang mtshungs pa yin te/ bzhi gang</text></item>
<item><p>340a4</p><section>mdo sde</section><text>zhe na| 'di lta ste/ tshig nam mkha' dang mtshungs pa'i phyir gshe yang slar mi gshe ba dang / lus nam mkha' dang mtshungs pa'i phyir brdegs kyang slar mi rdeg pa dang / sems</text></item>
<item><p>340a5</p><section>mdo sde</section><text>nam mkha' dang mtshungs pa'i phyir spyos kyang slar mi spyod ba dang / bsam pa nam mkha' dang mtshungs pa'i phyir khros kyang slar mi khro ba ste/ rigs kyi bu/ chos bzhi po de dag dang ldan</text></item>
<item><p>340a6</p><section>mdo sde</section><text>na| byang chub sems dpa' bzod pa nam mkha' dang mtshungs pa yin no/ /rigs kyi bu/ byang chub sems dpa' rnams kyi bzod pa nam mkha' dang mtshungs pa yongs su dag pa</text></item>
<item><p>340a7</p><section>mdo sde</section><text>'di brgyad de/ brgyad gang zhe na/ 'di lta ste/ nam mkha' la zhe 'gras pa med de/ sems can thams cad la zhe 'gras pa med pa'i bzod pa yongs su dag pa dang / nam</text></item>
<item><p>340b1</p><section>mdo sde</section><text>mkha' la rjes su chags pa med de/ rnyed pa dang bkur sti la rjes su chags pa med pa'i bzod pa yongs su dag pa dang / nam mkha' ni /mnyam par sbyor ba ste/ sems can thams</text></item>
<item><p>340b2</p><section>mdo sde</section><text>cad la sems mnyam pa'i bzod pa yongs su dag pa dang / nam mkha' ni/ ma smad ma nyams ba ste/ lus dang sems zad pas nyams pa med pa'i bzod pa yongs su dag pa dang / nam</text></item>
<item><p>340b3</p><section>mdo sde</section><text>mkha' ni/ bag la nyal thams cad spangs pa ste/ bag la nyal med pa'i bzod pa yongs su dag pa dang / nam mkha' ni/ yid dang dmigs pa med pa ste/ yid dang dmigs pa med pa'i</text></item>
<item><p>340b4</p><section>mdo sde</section><text>bzod pa yongs su dag pa dang / nam mkha' ni/ ma skyes ma byung ba ste/ ma skyes ma byung ba'i bzod pa yongs su dag pa dang / nam mkha' ni/ gzugs dang gzugs med pa thams cad</text></item>
<item><p>340b5</p><section>mdo sde</section><text>la khyab pa ste/ byams pas khyab pa'i bzod pa yongs su dag pa dang / rigs kyi bu/ brgyad po de dag ni/ byang chub sems dpa' rnams kyi bzod pa yongs su dag pa nam mkha' dang mtshungs</text></item>
<item><p>340b6</p><section>mdo sde</section><text>pa'o| |rigs kyi bu/ byang chub sems dpa' rnams kyi chos la nges par rtog pa'i bzod pa dang / 'di brgyad de/ brgyad gang zhe na/ stong pa nyid la bzod kyang lta ba gzhig pa'i phyir ma yin</text></item>
<item><p>340b7</p><section>mdo sde</section><text>pa dang / mtshan ma med pa la bzod kyang mtshan ma sel ba ma yin pa dang / smon pa med pa la bzod kyang byang chub tu smon pa med pa ma yin pa dang / mngon par 'du mi byed pa la bzod</text></item>
<item><p>341a1</p><section>mdo sde</section><text>kyang 'dus byas rnam par gzhig pa'i phyir ma yin pa dang / skye ba med pa la bzod kyang 'dus ma byas kyi mtshan nyid kyis ma yin pa dang / 'byung ba med pa la</text></item>
<item><p>341a2</p><section>mdo sde</section><text>bzod kyang skye ba dang gnas pas ma yin pa dang / sems can med pa la bzod kyang dngos po rnam par gzhig pa'i phyir ma yin pa dang / ji lta ba bzhin du bzod kyang dus rnam</text></item>
<item><p>341a3</p><section>mdo sde</section><text>par gzhig pa'i phyir ma yin pa ste/ rigs kyi bu/ brgyad po de dag ni/ byang chub sems dpa' rnams kyi chos la nges par rtog pa'i bzod pa'o/ /bzod pa zhes bya ba ni/ 'di dag</text></item>
<item><p>341a4</p><section>mdo sde</section><text>bdag la gshe'ang bzod do/ /snyam pa de ni/ nga yir 'dzin pa'i bzod pa ste/ 'di ni/ nam mkha' dang mtshungs pa'i bzod pa ma yin no/ /'di dag gshe ba bdag gis bzod par bya'o//</text></item>
<item><p>341a5</p><section>mdo sde</section><text>snyam pa de ni/ ngar 'dzin pa'i bzod pa ste/ de ni/ nam mkha' dang mtshungs pa'i bzod pa ma yin no/ /'di dag ni/ yi ge bsnor ba'o/ /snyam pa de ni/ sgra dang / skad kyi bzod pa ste/ de ni/</text></item>
<item><p>341a6</p><section>mdo sde</section><text>nam mkha' dang mtshungs pa'i bzod pa ma yin no/ /'di'ang stong pa/ bdag kyang stong pa'o/ /snyam pa de ni/ yid la byed pa sbyor ba'i bzod pa ste/ de ni/ nam mkha' dang mtshungs pa'i</text></item>
<item><p>341a7</p><section>mdo sde</section><text>bzod pa ma yin no/ /bdag gis bzod pa bya'o/ /snyam pa de ni/ rnam par rig pa'i bzod pa ste/ de ni/ nam mkha' dang mtshungs pa'i bzod pa ma yin no/ /'di lta ste/ dper na/</text></item>
<item><p>341b1</p><section>mdo sde</section><text>shing sA la chen po'i tshal yod par la la zhig 'ongs te shing sA la bcad na/ de la shing sA la bcad pa'i lhag ma rnams 'di snyam du 'di dag ni/ bcad do/ /bdag ni/ ma bcad do/ /</text></item>
<item><p>341b2</p><section>mdo sde</section><text>snyam du mi sems te/ de dag la rjes su chags pa'ang med/ khong khro ba'ang med de/ mi rtog /rnam par mi rtog/ yongs su mi rtog pa de bzhin du/ gang bzod pa ni/ byang chub sems dpa'i</text></item>
<item><p>341b3</p><section>mdo sde</section><text>bzod pa nam mkha' dang mtshungs pa yongs su dag pa'i mchog go /de nas bcom ldan 'das kyis de'i tshe tshigs su bcad pa 'di dag gsungs so/ /zad pa shes pa bzod pa mi zad</text></item>
<item><p>341b4</p><section>mdo sde</section><text>gtsang / /yid ni yul la ma chags shin tu bsgoms/ /phyi nang shin tu rnam dag mi gnas pa/ /nam mkha' mtshungs mnyam sems mchog bzod pa'o/ /lus 'di gzugs brnyan rtsi</text></item>
<item><p>341b5</p><section>mdo sde</section><text>shing rtsig pa 'dra/ /sems kyang gzugs med mi snang sgyu ma 'dra/ /chos 'di lta ba'i gnas med nam mkha' bzhin/ /lus kyang mi 'gyur yid la khro ba med/ /bkur sti byed la dga' dang</text></item>
<item><p>341b6</p><section>mdo sde</section><text>zhe sdang med/ /mtho dang dma' bar rnam par rtog pa med/ /theg pa gang 'dra sa ltar sbyor ba de/ /sems can dag par bstan 'dir bzod smra yin/ /srog med gang zag bdag med</text></item>
<item><p>341b7</p><section>mdo sde</section><text>sems can med/ /chos 'di thams cad stong par gang bzod cing / /rgyu dang rkyen dang byed dang 'gal mi byed/ /de ni bstan 'dir bzod mchog yang dag nyid/ /kha ngan zer ba'i tshig</text></item>
<item><p>342a1</p><section>mdo sde</section><text>thos mi gshe zhing / /byed pa med pa nam mkha'i sprin sgra bzhin/ /bdag rnam bsal yid stong pa'i mchog mthong de/ /bstan 'dir sems can gtsang ma</text></item>
<item><p>342a2</p><section>mdo sde</section><text>bzod smra yin/ /rigs kyi bu/ de la ji ltar na/ byang chub sems dpa' brtson 'grus nam mkha' dang mtshungs pa yin zhe na/ rigs kyi bu/ chos bzhi dang ldan na/ byang chub sems</text></item>
<item><p>342a3</p><section>mdo sde</section><text>dpa' sems dpa' chen po brtson 'grus nam mkha' dang mtshungs pa yin te/ bzhi gang zhe na/ 'di lta ste/ dge ba'i rtsa ba thams cad la rtsom pa yang chos thams cad yongs su</text></item>
<item><p>342a4</p><section>mdo sde</section><text>ma grub par rab tu shes pa dang / sangs rgyas thams cad la mchod pa dang rim gro bya ba mngon par 'du byed kyang de bzhin gshegs pa rnams chos kyi sku mnyam par yang dag par rjes</text></item>
<item><p>342a5</p><section>mdo sde</section><text>su mthong ba dang / sems can yongs su smin par byed kyang sems can rnam par dag pas sems can mi dmigs pa dang / sangs rgyas thams cad kyi dam pa'i chos yongs su 'dzin</text></item>
<item><p>342a6</p><section>mdo sde</section><text>kyang 'dod chags dang bral bar bya ba'i chos yang dag par rjes su mi mthong ba ste/ rigs kyi bu/ chos bzhi po de dag dang ldan na/ byang chub sems dpa' sems dpa' chen po</text></item>
<item><p>342a7</p><section>mdo sde</section><text>brtson 'grus nam mkha' dang mtshungs pa yin no/ /rigs kyi bu/ byang chub sems dpa' rnams kyi brtson 'grus yongs su dag pa 'di brgyad de/ brgyad gang zhe na/ brtson 'grus gang</text></item>
<item><p>342b1</p><section>mdo sde</section><text>gis lus brgyan pa'i lus de gzugs brnyan lta bur rig pas mi dmigs pa dang / brtson 'grus gang gis tshig mngon par 'du byed pa'i tshig de ya ma brlar rnam par brtags te mi</text></item>
<item><p>342b2</p><section>mdo sde</section><text>dmigs pa dang / brtson 'grus gang gis sems ting nge 'dzin gyi gnas su 'jog pa'i sems de sems kyi chos nyid kyis rnam par brtags te mi dmigs pa dang / brtson 'grus gang</text></item>
<item><p>342b3</p><section>mdo sde</section><text>gis pha rol tu phyin pa'i phyogs thams cad rab tu sdud par byed kyang de gcig nas gcig tu sems zad pa'i chos nyid kyis shin tu brtags te mi dmigs pa dang / brtson 'grus gang</text></item>
<item><p>342b4</p><section>mdo sde</section><text>gis byang chub kyi phyogs kyi chos thams cad yang dag par sgrub kyang byang chub de dngos po'i mtshan nyid rnam par brtags te yang dag par rjes su mi mthong ba dang / brtson 'grus gang</text></item>
<item><p>342b5</p><section>mdo sde</section><text>gis sangs rgyas kyi zhing yongs su sbyong bar byed pa'i zhing de'ang nam mkha' dang mtshungs pas rnam par brtags te mi dmigs pa dang / brtson 'grus gang gis thos pa thams cad</text></item>
<item><p>342b6</p><section>mdo sde</section><text>'dzin par byed pa de'ang sgra brag ca dang mtshungs par yang dag par rjes su mi mthong ba dang / brtson 'grus gang gis sangs rgyas kyi chos thams cad rab tu sgrub pa de'ang chos kyi</text></item>
<item><p>342b7</p><section>mdo sde</section><text>dbyings dbyer med pa'i mtshan nyid du rnam par brtags nas mi dmigs pa ste/ rigs kyi bu/ brgyad po de dag ni/ byang chub sems dpa' rnams kyi brtson 'grus yongs su</text></item>
<item><p>343a1</p><section>mdo sde</section><text>dag pa'o/ /rigs kyi bu/ 'di gnyis ni/ byang chub sems dpa' rnams kyi brtson 'grus te/ gnyis gang zhe na/ 'di lta ste/ sbyor ba'i brtson 'grus dang /</text></item>
<item><p>343a2</p><section>mdo sde</section><text>yongs su chad pa'i brtson 'grus so/ /de la sbyor ba'i brtson 'grus ni/ lus dang / ngag dang / sems dang rab tu ldan pa'o/ /yongs su chad pa'i brtson 'grus ni/ len pa</text></item>
<item><p>343a3</p><section>mdo sde</section><text>med pa| 'dor ba med pa/ gnas med pa ste/ nam byang chub sems dpa' lus dang / ngag dang / sems sbyor ba'i brtson 'grus rtsa ba nas mi gnas par shin tu brtags nas mi dmigs</text></item>
<item><p>343a4</p><section>mdo sde</section><text>shing yongs su chad pa'i brtson 'grus ni/ chos kyi dbyings kyi rjes su 'jug pas rjes su 'gro ba ste/ de ltar na/ byang chub sems dpa'i brtson 'grus nam mkha' dang mtshungs pa yin</text></item>
<item><p>343a5</p><section>mdo sde</section><text>no| |ji ltar nam mkha' gzugs med cing sems can thams cad rab tu rgyu ba de bzhin du byang chub sems dpa' rnams kyi brtson 'grus de'ang chos thams cad la mi gnas shing</text></item>
<item><p>343a6</p><section>mdo sde</section><text>sems can thams cad yongs su smin par byed do/ /ji ltar nam mkha' gzugs thams cad la go skabs 'byed cing bla gab med pa de bzhin du byang chub sems dpa' rnams</text></item>
<item><p>343a7</p><section>mdo sde</section><text>kyi brtson 'grus de'ang sems can thams cad la go skabs 'byed cing lta ba thams cad dang bral ba'o/ /ji ltar nam mkha' las rtswa dang / nags tshal dang / lo tog skye'ang</text></item>
<item><p>343b1</p><section>mdo sde</section><text>rtsa ba med cing gnas med pa de bzhin du byang chub sems dpa' rnams kyi brtson 'grus de'ang sangs rgyas kyi chos thams cad skyes kyang 'jig tshogs la lta ba'i rtsa ba la gnas pa med do/ /ji</text></item>
<item><p>343b2</p><section>mdo sde</section><text>ltar nam mkha' thams cad du song yang 'pho ba'i mtshan nyid ma yin pa de bzhin du byang chub sems dpa'i brtson 'grus de'ang dge ba'i chos thams cad kyi rjes su song yang 'pho ba'i</text></item>
<item><p>343b3</p><section>mdo sde</section><text>mtshan nyid ma yin no/ /ji ltar nam mkha' mtshungs par sbyor zhing gzugs tha dad par ston pa de bzhin du byang chub sems dpa' rnams kyi brtson 'grus de'ang sems can thams cad</text></item>
<item><p>343b4</p><section>mdo sde</section><text>la chos thams cad mtshungs par sbyor zhing spyod pa sna tshogs kun tu ston to/ /nam byang chub sems dpa' gang kun tu sgrub par byed pa de mnyam pa nyid pas yang dag par rjes su</text></item>
<item><p>343b5</p><section>mdo sde</section><text>mi mthong zhing / gang la rtsom pa de'ang rnam par brtags nas mi dmigs te/ de ltar na/ byang chub sems dpa'i brtson 'grus nam mkha' dang mtshungs pa yin no/ /de nas bcom</text></item>
<item><p>343b6</p><section>mdo sde</section><text>ldan 'das kyis de'i tshe tshigs su bcad pa 'di dag gsungs so/ /brtson 'grus dag gi stobs kyis mthu bskyed nas/ /lus dang srog la'ang phangs par mi byed cing / /bdag nyid chen</text></item>
<item><p>343b7</p><section>mdo sde</section><text>po byang chub spyad pa spyod/ /sems can phan pa'i don byed phan sems pa/ /sngon gyi srid par 'dus byas ci srid pa/ /byang chub yon tan phyir ni de srid 'khor/ /de dag skyo bar</text></item>
<item><p>344a1</p><section>mdo sde</section><text>'gyur ba'ang yong med de/ /phyi phyir brtson 'grus dag ni rab tu skyed/ /sems can bsam mi khyab pa dgrol bar brtson/ /sangs rgyas bsam mi khyab pa</text></item>
<item><p>344a2</p><section>mdo sde</section><text>mchod par brtson/ /zhing rnams bsam gyis mi khyab lta bar brtson/ /bsam gyis mi khyab bdud rnams gdul bar brtson/ /sbyin pa bsam gyis mi khyab gtong bar brtson/ /tshul</text></item>
<item><p>344a3</p><section>mdo sde</section><text>khrims bsam gyis mi khyab srung bar brtson/ /bzod pa bsam gyis mi khyab sgom par brtson/ /brtson 'grus bsam gyis mi khyab dge bar brtson/ /bsam gtan bsam gyis mi</text></item>
<item><p>344a4</p><section>mdo sde</section><text>khyab sems par brtson/ /shes rab bsam gyis mi khyab sgom par brtson/ /byams pa bsam gyis mi khyab sgom par brtson/ /don dang yon tan sgrub pa rab tu brtson/ /srog dang</text></item>
<item><p>344a5</p><section>mdo sde</section><text>lus kyang mi phangs brtson par byed/ /nyon mongs 'thab pa kun las rnam par grol/ /stong pa rnam thar bdag med mngon par brtson/ /bdag la bdag med che ba'i bdag nyid</text></item>
<item><p>344a6</p><section>mdo sde</section><text>brtson| |lta las rnam grol byang chub phyir yang brtson/ /sgyu ma smig rgyu'i ngo bo nyid du brtson/ /sems med sems kyang sems ma yin pa thob/ /g.yo ba med pa'i chos rnams ston</text></item>
<item><p>344a7</p><section>mdo sde</section><text>par brtson/ /'gro ba kun tu spyod cing rnam par grol/ /bshad cing klog pa la ni rtag tu brtson/ /chos dang chos min gnyis las shin tu 'das/ /sgra dang yi ge'i ngo bo nyid la</text></item>
<item><p>344b1</p><section>mdo sde</section><text>brtson| |'gro ba rnams la mdo sde stong rnams smra/ /sangs rgyas yon tan rnams ni mtha' yang med/ /sems can spyod pa rnams la'ang mtha' med de/ /mkhas pa de la rtag tu brtson 'grus</text></item>
<item><p>344b2</p><section>mdo sde</section><text>sbyor| |sems can spyod mtha' med la rab tu 'jug /chos 'di rnams ni skye med 'gag med de/ /mkhas pa de dag sems kyang mi zhum zhing / /phyi phyir brtson 'grus rlabs chen rab bskyed</text></item>
<item><p>344b3</p><section>mdo sde</section><text>de| |'di 'dra'i chos la sems can sgom du btsud/ /rigs kyi bu/ de la ji ltar na byang chub sems dpa' bsam gtan nam mkha' dang mtshungs pa yin zhe na/ rigs kyi bu/ chos</text></item>
<item><p>344b4</p><section>mdo sde</section><text>bzhi dang ldan na/ byang chub sems dpa' bsam gtan nam mkha' dang mtshungs pa yin te/ bzhi gang zhe na/ 'di lta ste/ sems nang du yang dag 'jog la nang du sems gnas par</text></item>
<item><p>344b5</p><section>mdo sde</section><text>yang yang dag par rjes su mi mthong ba dang / sems phyi rol nas kyang zlog la phyi rol tu sems rgyu ba'ang mi dmigs pa dang / bdag gi sems mnyam pa nyid kyis sems can thams</text></item>
<item><p>344b6</p><section>mdo sde</section><text>cad kyi sems kyang mnyam pa nyid du snyoms par 'jug pa dang / sems mnyam pa nyid de'ang sems kyi sgyu ma'i chos su mnyam pa nyid du snyoms par 'jug pa ste/ rigs kyi bu/ chos</text></item>
<item><p>344b7</p><section>mdo sde</section><text>bzhi po de dag dang ldan na/ byang chub sems dpa' bsam gtan nam mkha' dang mtshungs pa yin no/ /rigs kyi bu/ byang chub sems dpa' rnams kyi bsam gtan yongs</text></item>
<item><p>345a1</p><section>mdo sde</section><text>su dag pa 'di brgyad de/ brgyad gang zhe na/ 'di lta ste/ bsam gtan byed kyang phung po la gnas te bsam gtan mi byed pa dang / bsam gtan byed kyang</text></item>
<item><p>345a2</p><section>mdo sde</section><text>khams la gnas te bsam gtan mi byed pa dang / bsam gtan byed kyang skye mched la gnas te bsam gtan mi byed pa dang / bsam gtan byed kyang 'jig rten 'di la</text></item>
<item><p>345a3</p><section>mdo sde</section><text>gnas te bsam gtan mi byed pa dang / bsam gtan byed kyang 'jig rten pha rol la gnas te bsam gtan mi byed pa dang / bsam gtan byed kyang 'dod pa'i khams la gnas</text></item>
<item><p>345a4</p><section>mdo sde</section><text>te bsam gtan mi byed pa dang / bsam gtan byed kyang gzugs kyi khams la gnas te bsam gtan mi byed pa dang / bsam gtan byed kyang gzugs med pa'i khams la</text></item>
<item><p>345a5</p><section>mdo sde</section><text>gnas te bsam gtan mi byed pa ste/ rigs kyi bu/ brgyad po de dag ni/ byang chub sems dpa' rnams kyi bsam gtan yongs su dag pa'o/ /gzhan yang nges par rtog pa'i</text></item>
<item><p>345a6</p><section>mdo sde</section><text>sems ni/ bsam gtan yongs su dag pa ste/ de la nges par rtog pa'i sems nyid gang zhe na/ gang chos rnams la mi mtho mi dma' ba/ mi bstod mi smod pa/ 'gyur</text></item>
<item><p>345a7</p><section>mdo sde</section><text>ba med pa/ rnam par mi rtog pa/ gsog pa med pa/ 'bri ba med pa/ 'dzin pa med pa/ gtong ba med pa/ mun pa med pa/ snang ba med pa/ rtog pa med pa/ rnam par</text></item>
<item><p>345b1</p><section>mdo sde</section><text>rtog pa med pa/ 'du shes med pa/ yid la byed pa med pa/ gcig pa'ang ma yin/ gnyis pa'ang ma yin/ gnyis ma yin pa'ang ma yin pa/ g.yo ba med pa/ rlom sems med pa/</text></item>
<item><p>345b2</p><section>mdo sde</section><text>spros pa med pa/ gsog pa med pa/ bri ba med pa/ sgom pa med pa/ 'jigs pa med pa ste/ gang mtshan ma dang / dmigs pa thams cad la mi gnas pa/ gang sems mi gnas pa</text></item>
<item><p>345b3</p><section>mdo sde</section><text>de ni| sems nges par rtog pa'o/ /sems nges par rtog pa ni/ gzugs rnams la mi rgyug ste/ mig dang / gzugs dang / rnam par shes pa rig cing rang gi mtshan nyid rnam</text></item>
<item><p>345b4</p><section>mdo sde</section><text>par dag par bsam gtan byed do/ /sems nges par rtog pa ni/ sgra rnams la mi rgyug ste/ rna ba dang / sgra dang / rnam par shes pa rig cing rang gi mtshan nyid rnam par dag par</text></item>
<item><p>345b5</p><section>mdo sde</section><text>bsam gtan byed do/ /sems nges par rtog pa ni/ dri rnams la mi rgyug ste/ sna dang / dri dang / rnam par shes pa rig cing rang gi mtshan nyid rnam par dag par bsam gtan byed</text></item>
<item><p>345b6</p><section>mdo sde</section><text>do| |sems nges par rtog pa ni/ ro rnams la mi rgyug ste/ lce dang / ro dang / rnam par shes pa reg cing rang gi mtshan nyid rnam par dag par bsam gtan byed do/ /sems</text></item>
<item><p>345b7</p><section>mdo sde</section><text>nges par rtog pa ni/ reg pa rnams la mi rgyug ste/ lus dang / reg pa dang / rnam par shes pa rig cing / rang gi mtshan nyid rnam par dag par bsam gtan byed do/ /sems nges</text></item>
<item><p>346a1</p><section>mdo sde</section><text>par rtog pa ni/ chos rnams la mi rgyug ste/ yid dang / chos dang / rnam par shes pa rig cing rang gi mtshan nyid rnam par dag par bsam gtan byed do//</text></item>
<item><p>346a2</p><section>mdo sde</section><text>rigs kyi bu/ 'di lta ste/ dper na/ bskal pas sreg pa na nam mkha' mi 'tshig cing / chus 'jigs pa na nam mkha' gsher bar mi 'gyur pa de bzhin du byang chub sems</text></item>
<item><p>346a3</p><section>mdo sde</section><text>dpa'i bsam gtan nam mkha' dang mtshungs pa'ang nyon mongs pa thams cad kyis mi 'tshig cing bsam gtan dang / rnam par thar pa dang / ting nge 'dzin dang / snyoms</text></item>
<item><p>346a4</p><section>mdo sde</section><text>par 'jug pa thams cad la'ang ma tshogs pa yin no/ /mnyam par bzhag pa'ang yin la sems rnam par g.yengs pa'i sems can rnams kyang shin tu 'god do/ /mnyam</text></item>
<item><p>346a5</p><section>mdo sde</section><text>par bzhag kyang dga' ba med la langs nas kyang khong khro ba med pa yin no/ /'phags pa'i skye bo rnams la zhi ba nye bar ston kyang 'phags pa ma yin pa'i skye bo rnams yongs</text></item>
<item><p>346a6</p><section>mdo sde</section><text>su smin par bya ba'i phyir brtson 'grus rab tu 'bar bar yang byed do/ /mnyam par bzhag cing mnyam pa'ang yin la mi mnyam par spyod pa rnams la tha dad par ston</text></item>
<item><p>346a7</p><section>mdo sde</section><text>pa'ang rab tu ston to/ /mnyam pa nyid kyis mi mnyam pa'ang mi mthong ngo / /mi mnyam pas mnyam pa nyid dang 'gal bar yang mi byed do/ /de ni/ mi 'gal zhing 'gal ba</text></item>
<item><p>346b1</p><section>mdo sde</section><text>med pa nam mkha' dang mtshungs pa'i sems kyi bsam gtan pa zhes bya'o/ /shes rab che ba'i bsam gtan pa zhes bya'o/ /rnam par shes pa rab tu mi gnas pa'i bsam gtan pa zhes</text></item>
<item><p>346b2</p><section>mdo sde</section><text>bya'o| |gang gis bsam gtan de ltar mngon par rtogs pa'i byang chub sems dpa' de bsam gtan nam mkha' dang mtshungs pa ste/ mi gnas pa'i bsam gtan yin no/ /de nas</text></item>
<item><p>346b3</p><section>mdo sde</section><text>bcom ldan 'das kyis tshigs su bcad pa 'di dag gsungs so/ /bsam gtan rnams kyis dbang po yongs su dag /dran pa rtse gcig yid ni mnyam par bzhag /gnas rnams thams</text></item>
<item><p>346b4</p><section>mdo sde</section><text>cad la yang mi gnas shing / /'gro ba kun la mnyam nyid snyoms par bzhag/ nang dang phyi rol dag na gnas pa yi/ /phung po skye mched khams la mi gnas shing / /nye bar zhi ba dben</text></item>
<item><p>346b5</p><section>mdo sde</section><text>pa spyod yul te/ /mkhas pa de dag rtag tu mnyam par bzhag /mnyam pa nyid kyis rtag tu mnyam bzhag pa/ /chos kyi dbyings dang mnyam zhing mtshungs pa'i yid/ /shin tu dben</text></item>
<item><p>346b6</p><section>mdo sde</section><text>pa'i sems kyang ston byed cing / /mkhas pa bsam gtan kun la'ang mi chags so/ /'gro ba rnams kyang yongs su smin bya'i phyir/ /'chi'i pho skye ba 'chi ba nyer ston kyang / /ting nge</text></item>
<item><p>346b7</p><section>mdo sde</section><text>'dzin las de dag mi nyams te/ /de ni sems rtogs dbang gis de 'dra'o/ /gzugs med ting nge 'dzin kyang spyod yul la/ /sems can rnams ni yongs su smin bya'i phyir/ /</text></item>
<item><p>347a1</p><section>mdo sde</section><text>'dod pa'i khams su'ang rab tu snang byed de/ /de dag bdag dang sems can mi gnas so/ /nam mkha' dang ni mtshungs pa'i spyod yul te/ /sgyu ma dang /</text></item>
<item><p>347a2</p><section>mdo sde</section><text>yang mtshungs shing smig rgyu 'dra/ /rmi lam mchu zla sprin gyi mtshan nyid du/ /chos rnams shes nas rtag tu mnyam par bzhag /'gro ba kun gyi sems kyi spyod yul dang / /'gro ba</text></item>
<item><p>347a3</p><section>mdo sde</section><text>rnams la sems dang blo 'jug cing / /sems rgyud la ni sgrib pa med pa ste/ /rang gi sems kyi rgyud kyang rab tu shes/ /bsam gtan rdzu 'phrul mngon shes mkhas pa yis//</text></item>
<item><p>347a4</p><section>mdo sde</section><text>zhing rnams mang po bye bar der 'gro zhing / /mi shes nyon mongs thams cad spangs pa'i yid/ /rgyal ba bsam mi khyab la mchod par byed/ /dbang po rnams ni dul zhing zhi ba'i</text></item>
<item><p>347a5</p><section>mdo sde</section><text>yid| |zhi gnas pha rol phyin cing mi rtog pa/ /de ni 'gro ba rnams la zhi ba'i yid/ /rtag tu ye shes stobs la mnyam par bzhag /mnyam pa nyid dang mnyam pa'ang yod med la//</text></item>
<item><p>347a6</p><section>mdo sde</section><text>mnyam pa nyid ces bya bar mtshan med de/ /mnyam nyid de la gang dag rab gnas pa/ /de dag rtag tu mnyam par bzhag pa yin/ /rigs kyi bu/ de la ji ltar na/ byang chub sems</text></item>
<item><p>347a7</p><section>mdo sde</section><text>dpa' shes rab nam mkha' dang mtshungs pa yin zhe na/ rigs kyi bu/ chos bzhi dang ldan na/ byang chub sems dpa' sems dpa' chen po shes rab nam mkha' dang mtshungs</text></item>
<item><p>347b1</p><section>mdo sde</section><text>pa yin te/ bzhi gang zhe na/ 'di lta ste/ nam mkha' rnam par dag pas sems can thams cad rnam par dag par 'jug pa dang / ye shes rnam par dag pas rnam par shes pa</text></item>
<item><p>347b2</p><section>mdo sde</section><text>thams cad rnam par dag par 'jug pa dang / chos kyi dbyings rnam par dag pas bdag dang sems can dang srog dang gang zag rnam par dag par 'jug pa dang / /don rnam par</text></item>
<item><p>347b3</p><section>mdo sde</section><text>dag pas yi ge thams cad rnam par dag par rab tu rtogs pa ste/ rigs kyi bu/ chos bzhi po de dag dang ldan na/ byang chub sems dpa' shes rab nam mkha' dang mtshungs pa</text></item>
<item><p>347b4</p><section>mdo sde</section><text>yin no| |rigs kyi bu/ byang chub sems dpa' rnams kyi shes rab yongs su dag pa ni/ 'di brgyad de/ brgyad gang zhe na/ 'di lta ste/ dge ba'i chos thams cad yang dag par sgrub</text></item>
<item><p>347b5</p><section>mdo sde</section><text>kyang rtag par lta bar mi sbyor ba dang / mi dge ba'i chos thams cad spong bar brtson 'grus rtsom yang chad par lta bar mi lta ba dang / rten cing 'brel par 'byung ba la 'jug kyang</text></item>
<item><p>347b6</p><section>mdo sde</section><text>mi skye ba'i bzod pa dang 'gal bar mi byed pa dang / so so yang dag par rig pa bzhi shes par snang yang nges pa'i tshig gi spobs pa la mi chags pa dang / chos kyi sdom bzhi'ang</text></item>
<item><p>347b7</p><section>mdo sde</section><text>ston la mi rtag pa dang / sdug bsngal ba dang / bdag med pa dang / zhi ba nyid du dngos po yang dag par rjes su mi mthong ba dang / las dang bya ba la 'jug pa rab tu ston kyang</text></item>
<item><p>348a1</p><section>mdo sde</section><text>las byed cing rnam par smin pa med pa las kyang mi g.yo ba dang / spros pa med pa'i chos shes pa la gnas pa yin yang chos thams cad kyi tshig rab tu</text></item>
<item><p>348a2</p><section>mdo sde</section><text>dbye ba nges par bstan pa rab tu ston pa dang / chos thams cad kyi snang ba la rab tu rnyed pa yin gyi/ kun nas nyon mongs pa dang rnam par byang ba'ang sems can rnams la rab</text></item>
<item><p>348a3</p><section>mdo sde</section><text>tu ston pa ste/ rigs kyi bu/ brgyad po de dag ni/ byang chub sems dpa' rnams kyi shes rab yongs su dag pa'o/ /yang shes rab ces bya ba 'di ni/ rnam par rtog pa kun nas</text></item>
<item><p>348a4</p><section>mdo sde</section><text>'bar ba med pa'i phyir nye bar zhi ba'i tshig go /rang gi mtshan nyid kyis rnam par dag pa'i phyir 'di ni/ mi 'gyur ba'i tshig go /gnas med pa'i phyir 'di ni/ rnam par mi rtog</text></item>
<item><p>348a5</p><section>mdo sde</section><text>pa'i tshig go /yang dag pa nyid ji lta ba'i phyir 'di ni/ ji lta ba bzhin gyi tshig go /'gyur pa ma yin pa'i phyir 'di ni/ bden pa'i tshig go /ma rung bar mi 'gyur ba'i phyir</text></item>
<item><p>348a6</p><section>mdo sde</section><text>'di ni| yang dag pa'i tshig go /bcings pa yang dag par bcom pa'i phyir 'di ni/ yid rno ba'i tshig go /'phags pa'i yon tan gyi phyir 'di ni/ ngoms pa'i tshig go /shin</text></item>
<item><p>348a7</p><section>mdo sde</section><text>tu brtags pa'i phyir 'di ni/ nges par 'byed pa'i tshig go /brjod du med pa'i phyir 'di ni/ don gyi tshig go /khyad par med pa'i phyir 'di ni/ mtshungs pa'i tshig go /</text></item>
<item><p>348b1</p><section>mdo sde</section><text>mi shigs pa'i phyir 'di ni/ snying po'i tshig go /mi gnas pa'i phyir 'di ni/ ma g.yos pa'i tshig go /rab tu 'bigs pa'i phyir 'di ni/ rdo rje'i tshig go /byed pa byas pa'i phyir</text></item>
<item><p>348b2</p><section>mdo sde</section><text>'di ni| sgrol ba'i tshig go /rang bzhin gyis kun nas nyon mongs pa med pa'i phyir 'di ni/ rnam par dag pa'i tshig go /snang ba mi dmigs pa'i phyir 'di ni/ mun pa med pa'i</text></item>
<item><p>348b3</p><section>mdo sde</section><text>tshig go /sgro btags pa med pa'i phyir 'di ni/ gnyis su med pa'i tshig go /shin tu zab cing byang ba'i phyir 'di ni/ zad pa'i tshig go /'dus ma byas pa'i phyir 'di ni/ mi zad pa'i</text></item>
<item><p>348b4</p><section>mdo sde</section><text>tshig go /sbyor ba med pa'i phyir 'di ni/ 'dus ma byas kyi tshig go /shin tu rnam par dag pa'i phyir 'di ni/ nam mkha'i tshig go /sgrib pa med pa'i phyir 'di ni/ nam mkha'i tshig go /gnas</text></item>
<item><p>348b5</p><section>mdo sde</section><text>pa'i gnas kyi phyir 'di ni/ kun nas gsal byed kyi tshig go /ngo bo nyid med pa'i phyir 'di ni/ mi dmigs pa'i tshig go /rnam par shes pa dang ye shes gnyis su med pa'i phyir 'di</text></item>
<item><p>348b6</p><section>mdo sde</section><text>ni| ye shes kyi tshig go /gnyen po med pa'i phyir 'di ni/ mi rdzi ba'i tshig go /mngon par ma grub pa'i phyir 'di ni/ lus med pa'i tshig go /kun tu rtog pa'i sdug bsngal gyi phyir</text></item>
<item><p>348b7</p><section>mdo sde</section><text>'di ni| yongs su shes pa'i tshig go /sred pa'i bag la nyal yang dag par bcom pa'i phyir 'di ni/ kun 'byung ba spangs pa'i tshig go /rab tu ma byung ba'i phyir 'di ni/ 'gog</text></item>
<item><p>349a1</p><section>mdo sde</section><text>pa'i tshig go /gnyis su med pa'i lam la rab tu 'jug pa'i phyir 'di ni/ sgom pa'i tshig go /rdzogs pa'i sangs rgyas par rab tu phye ba'i phyir 'di ni/ sangs</text></item>
<item><p>349a2</p><section>mdo sde</section><text>rgyas pa'i tshig go /rab tu 'dod chags dang bral ba'i phyir 'di ni/ chos kyi tshig ste/ gang de lta bu'i tshig la 'jug pa'i ye shes snang ba gzhan gyi dring la mi 'jog pa'i phyir 'di</text></item>
<item><p>349a3</p><section>mdo sde</section><text>ni| shes rab ces bya'o/ /gang nges par bstan pa thams cad la nam mkha' dang mtshungs par bstan pa'i rjes su 'gro ste/ rjes su 'gro bas chos chung du la'ang mi rtog rnam</text></item>
<item><p>349a4</p><section>mdo sde</section><text>par mi rtog pa 'di ni/ byang chub sems dpa'i shes rab kyi pha rol tu phyin pa nam mkha' dang mtshungs pa'o/ /de nas bcom ldan 'das kyis de'i tshe tshigs su bcad pa 'di</text></item>
<item><p>349a5</p><section>mdo sde</section><text>dag gsungs so/ /shes rab lta dang mun pa nyon mongs gcod/ /rab tu bag chags nyon mongs rab bsal cing / /rgyu dang rkyen dang byed pa nges par ston/ /mtha' rnams</text></item>
<item><p>349a6</p><section>mdo sde</section><text>thams cad yongs su gcod par byed/ /bdag dang sems can la'ang mi gnas shing / /gang zag srog la'ang rtag tu gnas pa med/ /dngos dang dngos med gnyis las</text></item>
<item><p>349a7</p><section>mdo sde</section><text>thar byed de/ /shes rab pha rol 'gro bar rab tu bstan/ /shes rab bdud las rgyal te nyon mongs med/ /shes rab chu bo las bsgral rab tu sgrol/ /shes rab ye shes</text></item>
<item><p>349b1</p><section>mdo sde</section><text>byed cing rnam par spyod/ /shes rab thar pa bde ba'i mchog kyang ston/ /shes rab kyis ni sgrib pa'i rtsa ba sbyong / /phung po khams ni yongs su shes pa'i mtshan/ /mtshan dang mtshan</text></item>
<item><p>349b2</p><section>mdo sde</section><text>gzhi mtshungs mtshan grol byed pa/ /shes rab thob pa srid pa gsum na mdzes/ /yongs su dag spyod shes rab ces bya ste/ /'jig rten thams cad kyis ni mi gos spyod/ /spyad</text></item>
<item><p>349b3</p><section>mdo sde</section><text>pa spyod pa rab tu rtogs par spyod/ /shes rab dag pa'i mi ni rnam par mdzes/ /mig lnga dag ni yongs su dag byed cing / /dbang po lnga ni yongs su snang bar byed/ /'gro ba lnga</text></item>
<item><p>349b4</p><section>mdo sde</section><text>rnams rab tu gcod par byed/ /phung po lnga ni zad phyir chos ston to/ /pha rol tshu rol rtag tu mi gnas shing / /chos kyi dbyings gnas gnas la shin tu gnas/ /bar snang dang</text></item>
<item><p>349b5</p><section>mdo sde</section><text>ni mtshungs mnyam 'dra ba ste/ /sangs rgyas ye shes rjes su mthun zhing 'phags/ /rnyed dang mi rnyed gnyi ga'i mtha' las grol/ /dbus la rtog pa kun rtog mi rtog pa/ /gang rnams</text></item>
<item><p>349b6</p><section>mdo sde</section><text>'phags pa thams cad song ba yi/ /'chi ba med pa'i lam du 'jug pa ston/ /sdug bsngal shes shing de bzhin sred pa spangs/ /lam rnams ston cing 'gog pa'ang rab tu</text></item>
<item><p>349b7</p><section>mdo sde</section><text>'chad| |bden pa shes par shes rab 'di 'jug ste/ /des ni sngon gyi mtha' yang rab tu bcad/ /zhing rnams thams cad zhing mtshungs zhing ma yin/ /chos rnams thams</text></item>
<item><p>350a1</p><section>mdo sde</section><text>cad chos mtshungs rab tu dben/ /sems can thams cad bdag med sems can mtshungs/ /shes rab blos dpyod pas ni 'di shes so/ /rigs kyi</text></item>
<item><p>350a2</p><section>mdo sde</section><text>bu| de la byang chub sems dpa' rnams kyi bsod nams nam mkha' dang mtshungs pa gang zhe na/ rigs kyi bu/ sangs rgyas kyi chos ni/ nam mkha' dang mtshungs te/ de</text></item>
<item><p>350a3</p><section>mdo sde</section><text>dag gi byang chub kyi sems kyi sa bon de'ang nam mkha' dang mtshungs so/ /rigs kyi bu/ byang chub sems dpa'i bsod nams ji snyed mngon par 'du bya ba mngon par</text></item>
<item><p>350a4</p><section>mdo sde</section><text>'du byed pa de'ang byang chub kyi sems dang mi 'bral te dge ba'i rtsa ba bsags shing bsags pa de dag kyang thams cad mkhyen pa nyid du bsngo bar byed cing de dag thams cad</text></item>
<item><p>350a5</p><section>mdo sde</section><text>kyang nam mkha' dang mtshungs par tshad med par rab tu gnas so/ /de la byang chub sems dpa' 'di ltar nam mkha' tshad med pa'i phyir bdag gis bsod nams tshad</text></item>
<item><p>350a6</p><section>mdo sde</section><text>med pa mngon par 'du bya'o snyam du sems bskyed par bya'o/ /de ci'i phyir zhe na/ tshad med par brtsams pas tshad med pa'i don 'phel ba yin te/ de la byang chub sems</text></item>
<item><p>350a7</p><section>mdo sde</section><text>dpas bsod nams kyi tshogs tshad med pa la brtson par bya'o/ /rigs kyi bu/ tshad med pa bcu po 'di dag ni/ gang byang chub sems dpas bsod nams kyi tshogs kyis</text></item>
<item><p>350b1</p><section>mdo sde</section><text>yongs su rdzogs par bya ba ste/ bcu gang zhe na/ 'di lta ste/ mtshan dang dpe byad bzang po yongs su rdzogs pas lus kyi rgyan tshad med pa yongs su rdzogs par bya ba dang / sems can</text></item>
<item><p>350b2</p><section>mdo sde</section><text>thams cad kyi rjes su song ba'i dbyangs kyi dkyil 'khor rnam par dag pas ngag gi rgyan tshad med pa yongs su rdzogs par bya ba dang / sems can thams cad kyi sems kyi rjes su</text></item>
<item><p>350b3</p><section>mdo sde</section><text>'jug pas sems kyi rgyan tshad med pa yongs su rdzogs par bya ba dang / spyod pa dang ye shes dang spyod lam tshad med pas sems can yongs su smin par bya ba tshad med pa yongs</text></item>
<item><p>350b4</p><section>mdo sde</section><text>su rdzogs par bya ba dang / rnam pa tshad med pa rnams kyis sangs rgyas kyi zhing yongs su dag pa tshad med pa yongs su rdzogs par bya ba dang / bsod nams dang sems nges par</text></item>
<item><p>350b5</p><section>mdo sde</section><text>rtog pa dang dpyod pa tshad med pas sangs rgyas kyi spyod lam tshad med pa yongs su rdzogs par bya ba dang / rgyan bkod pa thams cad dang / spyod pa thams cad kyis byang chub kyi snying po'i rgyan</text></item>
<item><p>350b6</p><section>mdo sde</section><text>tshad med pa yongs su rdzogs par bya ba dang / gtan pa med pa'i mchod sbyin yongs su rdzogs pas mdzod spu yongs su sbyang ba tshad med pa yongs su rdzogs par bya ba dang / bla ma la</text></item>
<item><p>350b7</p><section>mdo sde</section><text>rim gro byed cing 'dud pa tshad med pa dang / nga rgyal bcom pa tshad med pas dbu'i gtsug tor spyi gtsug pa ltar mi mthong ba tshad med pa yongs su rdzogs par bya ba dang / sgyu dang</text></item>
<item><p>351a1</p><section>mdo sde</section><text>g.yo med par 'ong ba dang / 'gro ba dang mthun par 'dzin pas don yod par rnam par gnon pa tshad med pa yongs su rdzogs par bya ba ste/ rigs</text></item>
<item><p>351a2</p><section>mdo sde</section><text>kyi bu| tshad med pa bcu po de dag ni/ gang byang chub sems dpas bsod nams kyi tshogs kyis yongs su rdzogs par bya ba'o/ /gzhan yang rigs kyi bu/ nam byang chub</text></item>
<item><p>351a3</p><section>mdo sde</section><text>sems dpa' sems dpa' nam mkha' dang mtshungs par gyur pa de nam mkha' tshad med pas de'i rtsom pa thams cad kyang tshad med par kun tu gnas te/ de bas na/ bsod</text></item>
<item><p>351a4</p><section>mdo sde</section><text>nams nam mkha' dang mtshungs pa zhes bya'o/ /rigs kyi bu/ de la ji ltar na/ byang chub sems dpa' ye shes nam mkha' dang mtshungs pa yin zhe na/ gang sems can thams</text></item>
<item><p>351a5</p><section>mdo sde</section><text>cad kyi sems la ye shes des khyab par byed cing / sems can thams cad kyi sems 'dod chags dang bcas pa'i sems kyang 'dod chags dang bcas pa'i sems su yang</text></item>
<item><p>351a6</p><section>mdo sde</section><text>dag pa ji lta bu bzhin du rab tu shes so/ /zhe sdang dang bcas pa'i sems kyang zhe sdang dang bcas pa'i sems su yang dag pa ji lta ba bzhin du rab tu shes so/ /gti mug dang</text></item>
<item><p>351a7</p><section>mdo sde</section><text>bcas pa'i sems kyang gti mug dang bcas pa'i sems su yang dag pa ji lta ba bzhin du rab tu shes so/ /nye ba'i nyon mongs pa dang bcas pa'i sems kyang des nye ba'i nyon</text></item>
<item><p>351b1</p><section>mdo sde</section><text>mongs pa dang bcas pa'i sems su yang dag pa ji lta ba bzhin du rab tu shes so/ /des bdag 'dod chags med pa'i chos kyi rang bzhin las ma g.yos par sems can</text></item>
<item><p>351b2</p><section>mdo sde</section><text>gzhan rnams dang / gang zag gzhan dag la 'dod chags 'dul ba'i phyir chos 'chad do/ /des bdag nyid zhe sdang med pa'i chos kyi rang bzhin las ma g.yos par sems can rnams</text></item>
<item><p>351b3</p><section>mdo sde</section><text>dang / gang zag gzhan dag la zhe sdang 'dul ba'i phyir chos 'chad do/ /des bdag nyid gti mug med pa'i chos kyi rang bzhin las ma g.yos par sems can gzhan rnams dang / gang</text></item>
<item><p>351b4</p><section>mdo sde</section><text>zag gzhan la gti mug 'dul ba'i phyir chos 'chad do/ /des bdag nyid nye ba'i nyon mongs pa med pa'i chos kyi rang bzhin las ma g.yos par sems can gzhan rnams dang / gang</text></item>
<item><p>351b5</p><section>mdo sde</section><text>zag gzhan dag la nyon mongs pa thams cad 'dul ba'i phyir chos 'chad do/ /des 'dod chags dang / zhe sdang dang / gti mug gi nyon mongs pa rnam par dag par bya ba'i phyir chos</text></item>
<item><p>351b6</p><section>mdo sde</section><text>'chad do/ /'dod chags dang / zhe sdang dang / gti mug dang / nye ba'i nyon mongs pa'i sems la dman par yang yang dag par rjes su mi mthong / 'dod chags dang / zhe sdang dang /</text></item>
<item><p>351b7</p><section>mdo sde</section><text>gti mug dang / nye ba'i nyon mongs pa med pa'i sems la mchog tu 'ang yang dag par rjes su mi mthong ngo / /de ci'i phyir zhe na/ 'di ltar byang chub sems dpa' de gnyis su med pa'i</text></item>
<item><p>352a1</p><section>mdo sde</section><text>mtha'i sgo nas chos kyi dbyings yongs su shes te/ chos kyi dbyings gang yin pa de 'dod chags kyi dbyings/ chos kyi dbyings gang yin pa de zhe sdang gi</text></item>
<item><p>352a2</p><section>mdo sde</section><text>dbyings/ chos kyi dbyings gang yin pa de gti mug gi dbyings/ chos kyi dbyings gang yin pa de nyon mongs pa'i dbyings so/ /de bas na/ chos thams cad chos kyi dbyings su yang</text></item>
<item><p>352a3</p><section>mdo sde</section><text>dag par 'du'o/ /zhes bya ste/ chos kyi dbyings ni/ gar yang 'gro ba med/ mi 'gro ba'ang med do/ /chos thams cad ni/ chos kyi dbyings kyi rjes su song ste/ gang bdag gi dbyings</text></item>
<item><p>352a4</p><section>mdo sde</section><text>shes pa des chos kyi dbyings kyang shes so/ /de ltar na/ chos kyi dbyings dang / bdag gi dbyings de dag mi gnyis so/ /de ci'i phyir zhe na/ bdag rnam par dag pas chos</text></item>
<item><p>352a5</p><section>mdo sde</section><text>kyi dbyings kyang rnam par dag go /de bzhin du chos thams cad kyang rnam par dag pa ste/ gang rnam par dag pa de rab tu snang ba'o/ /gang rab tu snang ba de bla ga ba med pa'o/ /</text></item>
<item><p>352a6</p><section>mdo sde</section><text>gang bla gab med pa de la mtshan ma thams cad kyi skabs med do/ /gang mtshan ma med pa de la gnas pa gang yang med de/ mi gnas pa ni/ nam mkha'o/ /gang de ltar ye shes</text></item>
<item><p>352a7</p><section>mdo sde</section><text>kyi rjes su 'gro zhing ye shes des chos thams cad kyi rjes su 'gro ba de ni/ byang chub sems dpa' ye shes nam mkha' dang mtshungs pa'o/ /rigs kyi bu/ de la byang chub</text></item>
<item><p>352b1</p><section>mdo sde</section><text>sems dpa'i sangs rgyas kyis gnang ba'i sangs rgyas rjes su dran pa gang zhe na/ gang tshul khrims las sangs rgyas rjes su dran zhing zag pa med pa'i tshul khrims las kyang mi nyams</text></item>
<item><p>352b2</p><section>mdo sde</section><text>pa'o| |ting nge 'dzin las sangs rgyas rjes su dran zhing chos kyi dbyings mnyam pa thams cad las kyang mi 'gyur pa'o/ /shes rab las kyang sangs rgyas rjes su dran zhing chos</text></item>
<item><p>352b3</p><section>mdo sde</section><text>thams cad rgyu ba med par yang rnam par mi rtog pa'o/ /rnam par grol ba las sangs rgyas rjes su dran zhing sems gnyis pa la'ang mi gnas pa'o/ /rnam par grol ba'i ye shes</text></item>
<item><p>352b4</p><section>mdo sde</section><text>mthong ba las sangs rgyas rjes su dran zhing shes pa thams cad la'ang mi chags pa'o/ /stobs las sangs rgyas rjes su dran zhing dus gsum mtshungs pa'i ye shes las kyang</text></item>
<item><p>352b5</p><section>mdo sde</section><text>mi g.yo ba'o/ /mi 'jigs pa las sangs rgyas rjes su dran zhing zag pa thams cad dang lhan cig tu'ang mi gnas pa'o/ /sangs rgyas kyi chos thams cad las kyang sangs rgyas</text></item>
<item><p>352b6</p><section>mdo sde</section><text>rjes su dran zhing chos kyi dbyings mnyam pa nyid du'ang rnam par mi rtog pa'o/ /gzhan yang sangs rgyas rjes su dran pa ni/ gang gzugs las sangs rgyas yang dag par rjes su mi</text></item>
<item><p>352b7</p><section>mdo sde</section><text>mthong la/ gzugs kyi ngo bo nyid shes pas dran pa'i ye shes kyi rjes su 'gro ba'o/ /de bzhin du tshor ba dang / 'du shes dang / 'du byed dang / rnam par shes pa las sangs</text></item>
<item><p>353a1</p><section>mdo sde</section><text>rgyas yang dag par rjes su mi mthong la/ rnam par shes pa ngo bo nyid shes pas dran pa'i ye shes kyi rje su 'ang 'gro ba'o/ /phung po dang / khams</text></item>
<item><p>353a2</p><section>mdo sde</section><text>dang / skye mched rnams las sangs rgyas yang dag par rjes su mi mthong la/ phung po dang khams dang skye mched kyi ngo bo nyid shes pas dran pa'i ye shes kyi rjes su 'ang</text></item>
<item><p>353a3</p><section>mdo sde</section><text>'gro ba'o/ /gang yang chos thams cad kyi ngo bo nyid shes pas shes rab che ba'i dran pa de ni/ yid la byed pa thams cad med de/ lta ba thams cad kun nas ldang ba med pa'o//</text></item>
<item><p>353a4</p><section>mdo sde</section><text>gang de lta bu rnyog pa med pa'i dran pas dran pa nye bar gzhag pa zhes pa de ni/ sangs rgyas kyis gnang ba'i sangs rgyas rjes su dran pa zhes bya'o/ /gzhan yang sangs rgyas rjes su</text></item>
<item><p>353a5</p><section>mdo sde</section><text>dran pa ni/ gang spyod lam thams cad du sangs rgyas la mngon par chags pa mi byed do/ /'gro ba dang / 'chag pa dang / 'dug pa dang / nyal ba dang / 'gro ba dang / 'ong ba</text></item>
<item><p>353a6</p><section>mdo sde</section><text>dang / smra ba dang / mi smra bar yang sangs rgyas la mngon par chags par mi byed do/ /de mngon par ma chags pas dran pa'ang dran par mi byed/ mi dran pa'ang dran par mi byed</text></item>
<item><p>353a7</p><section>mdo sde</section><text>do| |de dran pa yid la mi byed pas gzugs dang / mtshan dang / chos nyid du'ang sangs rgyas rjes su mi dran no/ /rigs kyi bu/ 'di ni/ sangs rgyas kyis gnang ba'i sangs</text></item>
<item><p>353b1</p><section>mdo sde</section><text>rgyas rjes su dran pa ste/ gang la mtshan ma dang / dmigs pa thams cad kun tu spyod pa med pa'o/ /rigs kyi bu/ de la byang chub sems dpa' rnams kyi sangs rgyas gyis gnang ba'i chos rjes</text></item>
<item><p>353b2</p><section>mdo sde</section><text>su dran pa gang zhe na/ chos zhes bya ba ni/ 'dod chags med pa'o/ /de la gang chos ci la chags kyang rung de dag la chos rjes su dran pa gang yang med do/ /chos zhes bya ba ni/ kun gzhi</text></item>
<item><p>353b3</p><section>mdo sde</section><text>med pa'o/ /de la gang chos gang la sbyor ba de dag la chos rjes su dran pa gang yang med do/ /chos zhes bya ba ni/ nye bar zhi ba ste/ gang sems dang / yid 'bar bar byed pa de dag la</text></item>
<item><p>353b4</p><section>mdo sde</section><text>chos rjes su dran pa gang yang med do/ /chos zhes bya ba ni/ mtshan ma med pa ste/ gang mtshan ma'i rjes su 'brang ba'i rnam par shes pa de dag la chos rjes su dran pa gang yang med do//</text></item>
<item><p>353b5</p><section>mdo sde</section><text>chos zhes bya ba ni/ 'dus ma byas pa ste/ gang 'dus byas su rab tu gzhag pa la gnas pa de dag la chos rjes su dran pa gang yang med do/ /yang chos rjes su dran pa ni/ gang gis</text></item>
<item><p>353b6</p><section>mdo sde</section><text>'du byed thams cad skye ba med par mthong ba ste/ yang dag pa nyid skyon med pa la 'jug pa'o/ /byang chub sems dpas chos thams cad rang bzhin gyis ma skyes par rig nas mi</text></item>
<item><p>353b7</p><section>mdo sde</section><text>skye ba'i chos la bzod pa rab tu 'thob bo/ /gang de lta bu'i gnas ni/ yang dag pa'i chos kyi gnas so/ /gang gis de ltar mngon par rtogs pa ni/ chos thams cad mngon par rtogs</text></item>
<item><p>354a1</p><section>mdo sde</section><text>pa ste| 'di ni/ slob pa dang / mi slob pa dang / rang sangs rgyas dang / byang chub sems dpa' dang / yang dag par rdzogs pa'i sangs rgyas rnams kyis mngon</text></item>
<item><p>354a2</p><section>mdo sde</section><text>par rtogs pa'o/ /de ltar mnyam par bzhag pa ni/ 'phags pa thams cad kyi rnam par grol ba ste/ de la chos gang yang kun tu spyod pa med do/ /chos gang yang kun tu spyod pa</text></item>
<item><p>354a3</p><section>mdo sde</section><text>med pa de ni/ sangs rgyas kyis gnang ba'i chos rjes su dran pa'o/ /rigs kyi bu/ de la byang chub sems dpa'i sangs rgyas kyis gnang ba'i dge 'dun rjes su dran pa gang zhe na/ dge</text></item>
<item><p>354a4</p><section>mdo sde</section><text>'dun zhes bya ba ni/ 'dus ma byas pa ste/ mngon par 'du byed pas rjes su dran par mi nus so/ /gang na lus kyi las dang / ngag gi las dang / yid kyi las kun tu spyod pa</text></item>
<item><p>354a5</p><section>mdo sde</section><text>med pa de ni/ mngon par 'du mi byed pa zhes bya'o/ /de la 'dus byas zhes bya ba ni/ gdags pa dang / tha snyad do/ /'dus ma byas ni/ gdags pa thams cad yang dag par 'joms</text></item>
<item><p>354a6</p><section>mdo sde</section><text>pa'o| |tha snyad thams cad las yang dag par 'das pa ste/ rigs kyi bu/ 'di ni/ sangs rgyas kyis gnang ba'i dge 'dun rjes su dran pa'o/ /rigs kyi bu/ de la byang chub sems</text></item>
<item><p>354a7</p><section>mdo sde</section><text>dpa'i sangs rgyas kyis gnang ba'i gtong ba rjes su dran pa gang zhe na/ gtong ba zhes bya ba ni/ phung po thams cad 'dor zhing rab tu gtong ba'o/ /de ci'i phyir zhe na/ des</text></item>
<item><p>354b1</p><section>mdo sde</section><text>chos gang yang btang ba med do/ /'di ltar de la gang gtong ba'i chos yang snang bar mi 'gyur te/ 'di la gang chos thams cad mi 'dzin pa de na/ gtong ba'i mchog go /gang</text></item>
<item><p>354b2</p><section>mdo sde</section><text>mi 'dzin pa de ni/ mi gtong ngo / /gang mi gtong ba de ni/ mi snye mas so/ /gang mi snyems pa de ni/ dmigs par mi byed do/ /dmigs par mi byed pa de la sems rgyu ba med do/ /rgyu ba</text></item>
<item><p>354b3</p><section>mdo sde</section><text>med pa ni/ sems kyis rnam par rig pa med pa'o/ /gang la sems kyis rnam par rig pa med pa de ni/ rnam par shes pa mi gnas pa'o/ /rnam par shes pa mi gnas pa de ni/</text></item>
<item><p>354b4</p><section>mdo sde</section><text>sangs rgyas kyis gnang ba'i gtong ba rjes su dran pa'o/ /gang yang byang chub sems dpa'i gtong ba de ni/ thams cad mkhyen par bsngos pa ste/ gang thams cad mkhyen pa ni/</text></item>
<item><p>354b5</p><section>mdo sde</section><text>chos thams cad kyi mnyam pa nyid do/ /gang mnyam pa nyid la gnas pa ni/ rab tu gtong zhing byang chub tu 'ang bsngo ste/ de rjes su dran yang chos gang yang</text></item>
<item><p>354b6</p><section>mdo sde</section><text>rjes su dran pa med do/ /de ci'i phyir zhe na/ thams cad mkhyen pa ni/ chos dang / chos ma yin pa gnyis dang ldan pa ma yin te/ gang 'di gnyis su med pa de yid la byed pa ci yang</text></item>
<item><p>354b7</p><section>mdo sde</section><text>med do| |rigs kyi bu/ de ltar chos shes pa la rab tu sbyor ba'i byang chub sems dpa' ni/ sangs rgyas kyis gnang ba'i gtong ba rjes su dran pa yin no/ /rigs kyi bu/ de</text></item>
<item><p>355a1</p><section>mdo sde</section><text>la byang chub sems dpa'i sangs rgyas kyis gnang ba'i tshul khrims rjes su dran pa gang zhe na/ tshul khrims zhes bya ba ni/ 'dus ma byas pa ste/ zag pa</text></item>
<item><p>355a2</p><section>mdo sde</section><text>med pa| smon lam med pa/ lhun gyis grub pa/ brtul zhugs grub pa/ brtul zhugs thams cad yongs su rdzogs pa ste/ rnam par rig pa'i mtshan nyid ma yin no/ /ting nge 'dzin</text></item>
<item><p>355a3</p><section>mdo sde</section><text>gyis gnas te/ sems kyi dmigs pa'i gnas ma yin no/ /shes rab kyi rtsa ba ste/ spros pa'i mtshan nyid ma yin no/ /rnam par grol ba'i rgyu mthun pa ste/ gnyis kyis rab tu</text></item>
<item><p>355a4</p><section>mdo sde</section><text>phye ba ma yin no/ /mkhas pas rab tu bsngags pa ste/ gzugs snang ba ma yin no/ /nyon mongs pa zhi ba ste/ so so rnam par rig pa'i mtshan nyid ma yin no/ /bde ba thams cad</text></item>
<item><p>355a5</p><section>mdo sde</section><text>kyi rjes su 'gro zhing gnyen pos bskyed pa ma yin te/ gang de lta bu'i tshul khrims rjes su dran zhing dran pa la rnyog pa med pa de ni/ rigs kyi bu/ sangs rgyas kyis gnang ba'i tshul khrims</text></item>
<item><p>355a6</p><section>mdo sde</section><text>rjes su dran pa zhes bya'o/ /rigs kyi bu/ de la byang chub sems dpa'i sangs rgyas kyis gnang ba'i lha rjes su dran pa gang zhe na/ lha'i ris gnyis rjes su dran par bya ste/ gnyis gang</text></item>
<item><p>355a7</p><section>mdo sde</section><text>zhe na| gnas gtsang ma'i ris kyi lha dang / skye ba gcig gis thogs pa'i byang chub sems dpa' dga' ldan gyi gnas na 'khod pa rnams so/ /de la byang chub sems dpa' gnas</text></item>
<item><p>355b1</p><section>mdo sde</section><text>gtsang ma'i ris kyi lha rnams rjes su dran no/ /yang skye ba gcig gis thogs pa'i byang chub sems dpa' dga' ldan gyi gnas na gang dag 'khod pa de dag ni/ spyi bo lta bu bcus rjes su dran te/ bcu</text></item>
<item><p>355b2</p><section>mdo sde</section><text>gang zhe na/ pha rol tu phyin pa thams cad kyi nang na shes rab kyi pha rol tu phyin pa spyi bor gyur pa dang / mngon par shes pa thams cad kyi nang na mi nyams pa'i mngon par shes pa dang / sa thams</text></item>
<item><p>355b3</p><section>mdo sde</section><text>cad kyi nang na dbang bskur ba'i sa dang / byang chub kyi phyogs kyi chos thams cad kyi nang na yang dag pa'i lta ba dang / ting nge 'dzin mi nyams pa dang / so so yang dag par rig pa'i nang na don</text></item>
<item><p>355b4</p><section>mdo sde</section><text>dang spobs pa rgyun mi 'chad pa dang / shes pa thams cad kyi nang na chags pa med pa'i ye shes la 'jug pa dang / dbang po thams cad kyi nang na rab 'bring tha ma la 'jug pa shes pa dang /</text></item>
<item><p>355b5</p><section>mdo sde</section><text>stobs dang mi 'jigs pa la snang ba'i ye shes rjes su 'gro ba dang / spyan thams cad kyi nang na sangs rgyas kyi spyan kun tu gzigs pa dang / sangs rgyas kyi chos thams cad 'di dag gi</text></item>
<item><p>355b6</p><section>mdo sde</section><text>lag mthil du song ba ltar 'dug pa dang / byang chub kyi snying po la 'dug nas sems kyi skad cig gcig dang ldan pa'i shes rab kyis mngon par rdzogs par byang chub pa'o/ /zhes spyi bo lta bu'i</text></item>
<item><p>355b7</p><section>mdo sde</section><text>chos rnam pa bcu po de dag gis rjes su dran no/ /de'i dran pa de ni/ lta bsam 'khrugs/ bag la nyal dang kun nas ldang bas ma 'khrugs/ yid la byed pas ma 'khrugs/ spros pas ma</text></item>
<item><p>356a1</p><section>mdo sde</section><text>'khrugs pa ste/ de lta bu'i dran pa rnyog pa med pas lha rjes su dran pa 'di ni/ rigs kyi bu/ sangs rgyas kyis gnang ba'i lha rjes su dran pa zhes bya'o/ /rigs kyi</text></item>
<item><p>356a2</p><section>mdo sde</section><text>bu| de la ji ltar na/ byang chub sems dpa' mya ngan las 'das pa dang mnyam pa nyid thob kyang byang chub sems dpa'i spyad pa'ang spyod pa yin zhe na/ mya ngan las 'das pa zhes bya ba</text></item>
<item><p>356a3</p><section>mdo sde</section><text>ni| nyon mongs pa thams cad rab tu zhi ba ste/ tshor ba thams cad rgyun bcad pa/ dmigs pa thams cad zhi ba/ phung po dang / khams dang / skye mched rnams kyi nyid mtshams sbyor</text></item>
<item><p>356a4</p><section>mdo sde</section><text>ba med pa ste/ skyes bu dam pa de mya ngan las 'das pa dang mnyam pa nyid thob cing /sngon gnas bcas pa'i snying rje chen po dang / thabs dang / shes rab dang / ye shes kyis rnam</text></item>
<item><p>356a5</p><section>mdo sde</section><text>par rol pa/ sangs rgyas kyi byin gyi rlabs kyis ni/ shin tu byin gyis brlabs/ shes rab dang / ye shes ni/ shin tu bsgoms/ sngon gyi byin gyi rlabs kyis ni/ sgom pa</text></item>
<item><p>356a6</p><section>mdo sde</section><text>yongs su dag /sgyu mas rnam par rol pa'i ting nge 'dzin la ni/ gnas te/ nyon mongs pa gang gis 'khor ba rab tu skyed pa'am/ 'khor bar 'ching ba de dag rab tu spangs shing /</text></item>
<item><p>356a7</p><section>mdo sde</section><text>ye shes gang gis mya ngan las 'das par ston pa de la dbang thob pas mi skye ba'i las skye zhing mi 'byung ba las 'byung ste/ mya ngan las 'das pa dang mnyam pa nyid du yang dag</text></item>
<item><p>356b1</p><section>mdo sde</section><text>bar zhugs kyang sems can yongs su smin par bya ba'ang mi 'chad do/ /de ni/ rigs kyi bu/ byang chub sems dpa' rnams kyi phrugs su tshang ba zhes bya ba'i ye shes kyi sgo ste/ ye shes</text></item>
<item><p>356b2</p><section>mdo sde</section><text>kyi sgo gang la gnas pas byang chub sems dpa' mya ngan las 'das pa dang mnyam pa nyid thob kyang byang chub sems dpa'i spyad pa spyod pa'o/ /rigs kyi bu/ de la ji ltar na/ byang</text></item>
<item><p>356b3</p><section>mdo sde</section><text>chub sems dpa' sems can thams cad kyi spyod pa'i mtshan nyid dang / chog shes pa gang yin zhe na/ rigs kyi bu/ sems can rnams kyi spyod pa ni/ brgyad khri bzhi stong ste/ 'di</text></item>
<item><p>356b4</p><section>mdo sde</section><text>ni| sdom gyi rtsa ba'i tshig go /gang yang sems can thams cad kyi spyod pa tshad med pa/ bsam gyis mi khyab pa/ brjod du med pa de sangs rgyas kyi ye shes kyis mkhyen te/ nyan thos</text></item>
<item><p>356b5</p><section>mdo sde</section><text>dang rang sangs rgyas kyi ye shes kyis mi rig /byang chub sems dpa'i ye shes kyis mi rig pa de la byang chub sems dpa' sangs rgyas kyi byin gyi rlabs dang / rang gi shes pas</text></item>
<item><p>356b6</p><section>mdo sde</section><text>sems can thams cad kyi spyod pa'i mtshan nyid kyi rjes su rab tu 'jug ste/ spyod pa de'i gang ngo bo nyid dam/ gang mtshan nyid kyang rung ste/ rgyu'i mtshan nyid dam/ rkyen gyi mtshan</text></item>
<item><p>356b7</p><section>mdo sde</section><text>nyid dam/ byed rgyu'i mtshan nyid dam/ tshogs pa'i mtshan nyid dam/ tha dad pa'i mtshan nyid dam/ mi 'dra ba'i mtshan nyid dam/ 'dod chags kyi mtshan nyid dam/ zhe</text></item>
<item><p>357a1</p><section>mdo sde</section><text>sdang gi mtshan nyid dam/ gti mug gi mtshan nyid dam/ skal pa mnyam pa'i mtshan nyid dam/ sems can dmyal ba'i mtshan nyid dam/ dud 'gro'i</text></item>
<item><p>357a2</p><section>mdo sde</section><text>skye gnas kyi mtshan nyid dam/ gshin rje'i 'jig rten gyi mtshan nyid dam/ lha'i mtshan nyid dam/ mi'i mtshan nyid dam/ nyan thos kyi nges par gyur ba'i mtshan nyid dam/</text></item>
<item><p>357a3</p><section>mdo sde</section><text>rang sangs rgyas kyi nges par gyur pa'i mtshan nyid dam/ sangs rgyas kyi nges par gyur pa'i mtshan nyid dam/ ring po'i rgyu'i mtshan nyid dam/ bar ma'i rgyu'i mtshan nyid dam/</text></item>
<item><p>357a4</p><section>mdo sde</section><text>nye ba'i rgyu'i mtshan nyid kyang rung ste/ spyod pa de dag thams cad kyi mtshan nyid yang dag pa ji lta ba bzhin du rab tu shes te/ ye shes thams cad la kha na mtho ba med pa yin</text></item>
<item><p>357a5</p><section>mdo sde</section><text>no| |rigs kyi bu/ de ltar na/ byang chub sems dpa' sems can thams cad kyi spyod pa'i mtshan nyid dang / cho ga shes pa yin no/ /rigs kyi bu/ de la ji ltar na/ byang chub sems dpa'</text></item>
<item><p>357a6</p><section>mdo sde</section><text>sangs rgyas bcom ldan 'das dag gi chos dkon mchog gi mdzod 'dzin pa yin zhe na/ rigs kyi bu/ sangs rgyas bcom ldan 'das dag gi chos dkon mchog gi mdzod ni/ mi zad pa</text></item>
<item><p>357a7</p><section>mdo sde</section><text>ste| sems can thams cad kyi spyod pa'i mtshan nyid la rab tu 'jug pa ji snyed pa sangs rgyas bcom ldan 'das rnams kyi chos dkon mchog gi mdzod la gzung ba'i ye shes la 'jug</text></item>
<item><p>357b1</p><section>mdo sde</section><text>pa'ang de snyed do/ /ji ltar sems can gyi spyod pa mi zad cing mtha' med pa de bzhin du sangs rgyas bcom ldan 'das rnams kyi chos dkon mchog gi mdzod kyang mi zad cing mtha' med pa'o/ /</text></item>
<item><p>357b2</p><section>mdo sde</section><text>chos dkon mchog gi mdzod ces bya ba ni/ gang gi nub mo de bzhin gshegs pas byang chub brnyes pa nas gang gi nub mo yongs su mya ngan las 'das pa de'i bar du de bzhin gshegs pas</text></item>
<item><p>357b3</p><section>mdo sde</section><text>bshad pa dang / 'chad pa dang / 'chad par 'gyur pa de thams cad ni/ de bzhin no/ /ma nor ba de bzhin no/ /gzhan ma yin pa'o/ /ci'i phyir de bzhin zhes bya zhe na/ de bzhin nyid zhi ba la</text></item>
<item><p>357b4</p><section>mdo sde</section><text>yang dag par zhugs pas de'i phyir de bzhin zhes bya'o/ /ci'i phyir ma nor ba de bzhin nyid ces bya zhe na/ don dam pa'i bden pa la yang dag par zhugs pa de'i phyir ma nor ba de bzhin nyid</text></item>
<item><p>357b5</p><section>mdo sde</section><text>ces bya'o/ /ci'i phyir na gzhan ma yin pa de bzhin nyid ces bya zhe na/ de bdag gi ngo bo nyid ma yin par gzhan du mi btsal te/ de'i phyir gzhan ma yin pa'o/ /yang sangs rgyas bcom</text></item>
<item><p>357b6</p><section>mdo sde</section><text>ldan 'das rnams kyi chos dkon mchog gi mdzod ni/ stong gsum gyi stong chen po'i 'jig rten gyi khams su gtogs pa'i sems can rnams mang du thos pa kun dga' bo lta bur gyur</text></item>
<item><p>357b7</p><section>mdo sde</section><text>kyang de dag thams cad kyis bskal ba bye ba brag stong du'ang yi ge khong du chud par mi nus so/ /yang don gcig tu bstan te ji lta ba bzhin du bstan pa 'di lta bu ni/ sangs rgyas bcom</text></item>
<item><p>358a1</p><section>mdo sde</section><text>ldan 'das rnams kyi chos dkon mchog gi mdzod do/ /de byang chub sems dpa' rnams 'dzin te/ ji ltar yi ge thams cad mi brjed cing don thams cad mi</text></item>
<item><p>358a2</p><section>mdo sde</section><text>nyams par sems can thams cad mgu bar byed/ sangs rgyas thams cad rab tu mnyes par byed/ /bdud thams cad pham par byed/ mu stegs can gzhan thams cad tshar</text></item>
<item><p>358a3</p><section>mdo sde</section><text>gcod| nyon mongs pa thams cad zhi bar byed cing de dag la chos dkon mchog rab tu sgrog pa de ltar 'dzin to/ /rigs kyi bu/ de ltar na/ byang chub sems dpas sangs rgyas</text></item>
<item><p>358a4</p><section>mdo sde</section><text>bcom ldan 'das rnams kyi chos dkon mchog gi mdzod 'dzin pa yin no/ /yang rigs kyi bu/ chos gang gi ngo bo nyid du ngas chos rnams mngon par sangs rgyas pa de'i ngo bo</text></item>
<item><p>358a5</p><section>mdo sde</section><text>nyid du byang chub sems dpas chos rnams gzung bar bya'o/ /yang ji lta bur de bzhin gshegs pas chos rnams mngon par rdzogs par sangs rgyas she na/ yongs su ma grub pa'i tshul</text></item>
<item><p>358a6</p><section>mdo sde</section><text>gyis sgyu ma'i ngo bo nyid dang / yul las shin tu 'das pa'i tshul gyis rmi lam gyi ngo bo nyid dang / shin tu skye ba med pa'i tshul gyis smig rgyu'i ngo bo nyid dang / mi 'pho ba'i tshul gyis</text></item>
<item><p>358a7</p><section>mdo sde</section><text>mig yor gyi ngo bo nyid dang / rang bzhin med pa'i tshul gyis gzugs brnyan gyi ngo bo nyid dang / rag las pa'i tshul gyis stong pa'i ngo bo nyid dang / rnam par mi rtog pa'i tshul</text></item>
<item><p>358b1</p><section>mdo sde</section><text>gyis mtshan ma med pa'i ngo bo nyid dang / sems chags pa med pa'i tshul gyis smon pa med pa'i ngo bo nyid dang / 'dod chags thams cad dang bral ba'i tshul gyis 'dod chags</text></item>
<item><p>358b2</p><section>mdo sde</section><text>med pa'i ngo bo nyid dang / grangs thams cad las 'das pa'i tshul gyis 'dus ma byas pa'i ngo bo nyid de/ de ltar rigs kyi bu/ tha snyad du gzhan rnam par rig pa la brten nas de 'dra ba</text></item>
<item><p>358b3</p><section>mdo sde</section><text>chos de ngas mngon par rdzogs par sangs rgyas te/ gang chos de'i ngo bo nyid kyi mtshan nyid de ni/ tshig gis brjod par mi nus so/ /de la chos rnams 'dzin par 'dod pa'i byang chub sems</text></item>
<item><p>358b4</p><section>mdo sde</section><text>dpas de lta bu'i ngo bo nyid kyi chos rnams mngon par rdzogs par sangs rgyas par bya ste/ yi ge dang / nges pa'i tshig gis kyang sems can gzhan rnams dang / gang zag gzhan dag la</text></item>
<item><p>358b5</p><section>mdo sde</section><text>bstan par bya'o/ /rigs kyi bu/ de la ji ltar na/ byang chub sems dpa' thog ma nas sems can rnam par dag pas sems can rnams yongs su smin par byed ce na/ rigs kyi bu/ sems</text></item>
<item><p>358b6</p><section>mdo sde</section><text>can gyi khams ni/ thog ma nas rnam par dag pa ste/ de la sems can rnams kyi rtse ba'i dngos po med de/ byang chub sems dpa'i chos thams cad kyi rtsa ba yongs su chad par rig nas sems</text></item>
<item><p>358b7</p><section>mdo sde</section><text>can gang rnams yongs su smin par byed pa de la bdag tu lta bar mi 'gyur/ sems can du lta bar ma yin/ /srog tu lta bar ma yin/ gang zag tu lta bar yang mi 'gyur ro/ /yang de 'di</text></item>
<item><p>359a1</p><section>mdo sde</section><text>snyam du sems te/ sems can zhes bya ba 'di ni/ phyin ci log ste/ rgyur lta ba'i kun nas dkris pa dang / ma rig pa dang / srid pa dang / sred pa dang / yang</text></item>
<item><p>359a2</p><section>mdo sde</section><text>dag pa ma yin pa kun tu rtog pa las sems can zhes brjod snyam mo/ /de la byang chub sems dpas med pa phyin ci log las byung ba'i nyon mongs pa rab tu spang ba'i phyir sems can</text></item>
<item><p>359a3</p><section>mdo sde</section><text>rnams la chos ston te/ dngos po gang yang chud mi gzon to/ /sems can med cing sems can dben pas sems can rnams yongs su smin par byed de/ de ltar byang chub</text></item>
<item><p>359a4</p><section>mdo sde</section><text>sems dpa' thog ma nas rnam par dag pas sems can rnams yongs su smin par byed do/ /rigs kyi bu/ de la ji ltar na/ byang chub sems dpa' tshul bzhin la rab tu sbyor</text></item>
<item><p>359a5</p><section>mdo sde</section><text>bas sangs rgyas kyi chos thams cad yang dag par sdud ce na/ tshul bzhin zhes bya ba ni/ rten cing 'brel bar 'byung ba la 'jug pa'o/ /de ci'i phyir zhe na/ rgyu dang rkyen ci 'dra ba de 'dra</text></item>
<item><p>359a6</p><section>mdo sde</section><text>bar 'bras bu mngon par 'grub bo/ /sbyin pa ni/ longs spyod chen po'i rgyu ste/ de la byang chub sems dpa' gang gtong pa de'ang thams cad mkhyen par bsngos nas sbyin pa'i</text></item>
<item><p>359a7</p><section>mdo sde</section><text>pha rol tu phyin pa yongs su rdzogs par byed do/ /tshul khrims ni/ lha dang mir skye ba'i rgyu ste/ lha dang mir skyes nas byang chub sems dpas sems can rnams tshul khrims</text></item>
<item><p>359b1</p><section>mdo sde</section><text>la rab tu 'dzud de/ tshul khrims yang dag par bzung ba des de'ang thams cad mkhyen par bsngos nas tshul khrims kyi pha rol tu phyin pa yongs su rdzogs par byed do/ /bzod pa dang /</text></item>
<item><p>359b2</p><section>mdo sde</section><text>des pa ni/ lus dang / ngag dang / sems kyi rgyan gyi rgyu ste/ lus dang / ngag dang / sems brgyan pas byang chub sems dpa' bdag la phan pa dang / gzhan la phan par zhugs pa yin</text></item>
<item><p>359b3</p><section>mdo sde</section><text>te| phan par 'dod pa bzod pa'i gnas de'ang thams cad mkhyen par bsngos nas bzod pa'i pha rol tu phyin pa yongs su rdzogs par byed do/ /brtson 'grus ni/ sangs rgyas kyi chos</text></item>
<item><p>359b4</p><section>mdo sde</section><text>thams cad sdud pa'i rgyu ste/ byang chub sems dpas brtson 'grus ba rtsams nas dge ba'i rtsa ba thams cad yang dag par sgrub cing dge ba'i rtsa ba thams cad yang dag par grub pa'i</text></item>
<item><p>359b5</p><section>mdo sde</section><text>brtson 'grus de'ang thams cad mkhyen par bsdos nas brtson 'grus kyi pha rol tu phyin pa yongs su rdzogs par byed do/ /bsam gtan ni/ sems dga' ba dang / cang shes pa'i rgyu</text></item>
<item><p>359b6</p><section>mdo sde</section><text>ste| byang chub sems dpa' dga' ba dang / cang shes pas zhi gnas kyi tshogs kun skong ste/ zhi gnas kyi tshogs de'ang thams cad mkhyen par bsngos nas bsam gtan gyi pha rol</text></item>
<item><p>359b7</p><section>mdo sde</section><text>tu phyin pa yongs su rdzogs par byed do/ /thos pa ni/ shes rab che ba'i rgyu ste/ byang chub sems dpa' shes rab chen po ni/ dmigs par lta ba mi 'dzin cing dmigs pa med pa'i</text></item>
<item><p>360a1</p><section>mdo sde</section><text>thos pa de'ang thams cad mkhyen par bsngos nas shes rab kyi pha rol tu phyin pa yongs su rdzogs par byed do/ /de bzhin du dge ba'i chos thams cad de dge</text></item>
<item><p>360a2</p><section>mdo sde</section><text>ba'i chos kyi rgyu gang dang / gang bsags pa de dang / de'i 'bras bu lhun gyis grub pas mngon par skye bar 'gyur te/ rgyu dang / rkyen de ni/ tshul bzhin yid la byed pa zhes bya'o//</text></item>
<item><p>360a3</p><section>mdo sde</section><text>gzhan yang tshul bzhin zhes bya ba la chos thams cad kyi tshul bzhin ni/ bdag yin te/ ji ltar bdag ni/ bdag med pa de bzhin du sems can thams cad la bdag med do//</text></item>
<item><p>360a4</p><section>mdo sde</section><text>ji ltar na/ bdag stong pa de bzhin du chos thams cad stong ngo / /ji ltar bdag ming du btags pa tsam du zad pa de bzhin du chos thams cad kyang ming du btags pa tsam</text></item>
<item><p>360a5</p><section>mdo sde</section><text>du zad do/ /de ltar tshul bzhin la rab tu sbyor ba'i byang chub sems dpa' ni/ chos thams cad mnyam par sbyor ro/ /gang chos thams cad mnyam pa nyid de ni/ sangs rgyas kyi</text></item>
<item><p>360a6</p><section>mdo sde</section><text>chos thams cad mnyam pa nyid do/ /de ltar tshul bzhin la sbyor ba'i byang chub sems dpa' ni/ sangs rgyas kyi chos rnams yang dag par sgrub bo/ /rigs kyi bu/ de ji ltar na/</text></item>
<item><p>360a7</p><section>mdo sde</section><text>byang chub sems dpa' mngon par shes pa las ma nyams shing chos thams cad la dbang byed pa yin zhe na/ 'di la rigs kyi bu'am/ dge sbyong ngam/ bram ze 'jig tshogs</text></item>
<item><p>360b1</p><section>mdo sde</section><text>la lta ba ma bcom pas mngon par shes pa rnams las nyams par yang 'gyur ro/ /yang byang chub sems dpa' ni/ 'jig tshogs la lta ba'i rtsa ba las byung ba'i lta bar gyur pa drug</text></item>
<item><p>360b2</p><section>mdo sde</section><text>cu rtsa gnyis yang dag par bcom nas lta ba dang len pa thams cad med par mngon par shes pa bskyed de/ ye shes dang ldan/ shes rab dang ldan/ blo dang ldan/ bzod pa dang</text></item>
<item><p>360b3</p><section>mdo sde</section><text>ldan| tshul khrims dang ldan te/ ting nge 'dzin la snyoms par zhugs shing lus dben/ sems dben te/ 'di 'dra ba'i ye shes kyis nang nye bar 'gro zhing phyi rol du mi rgyu ba/</text></item>
<item><p>360b4</p><section>mdo sde</section><text>yul med pa'i yul can/ cang shes pa'i sems dang ldan pa/ dga' ba'i sems dang ldan pa/ shin tu brtag pas brtags pa/ rab tu dkar ba'i blo nyon mongs pas ma 'khrugs</text></item>
<item><p>360b5</p><section>mdo sde</section><text>pa| snang ba thob pa/ ye shes rab rib med pa/ bsod nams kyi tshogs bsags pa/ ye shes kyi tshogs bsags pa/ zhi gnas kyi tshogs bsags pa/ lhag mthong gi tshogs</text></item>
<item><p>360b6</p><section>mdo sde</section><text>bsags pa/ sbyin pas brtan pa/ tshul khrims kyis brgyan pa/ bzod pa'i go gyon pa/ brtson 'grus kyi ya la da bgos pa/ bsam gtan la gnas pa/ shes rab shin tu bsgoms</text></item>
<item><p>360b7</p><section>mdo sde</section><text>pa'i blo dang ldan pa/ byams pas rjes su mthun pa/ snying rje la rab tu gnas pa/ thabs kyis mngon par sgrub pa de lta bu'i chos dang ldan pas mngon par shes pa bskyed do/ byang</text></item>
<item><p>361a1</p><section>mdo sde</section><text>chub kyi snying po'i bar du mngon par shes pa de dag gis shin tu 'phags shing de mngon par shes pa de dag gis chos thams cad la dbang byed pa yin te/</text></item>
<item><p>361a2</p><section>mdo sde</section><text>gzugs thams cad mthong / sgra thams cad thos/ sems thams cad la 'jug cing bskal pa grangs med pa rjes su dran te/ rdzu 'phrul thams cad kyi rnam par 'phrul pa/ zag pa</text></item>
<item><p>361a3</p><section>mdo sde</section><text>zad pa'i bde ba rnyed cing / yid kyi rnam par rtog pa ji snyed pa la rnam par rtog pa dang / rnam par dpyod pa thams cad la dbang byed pa yin te/ des chos thams cad la de bzhin</text></item>
<item><p>361a4</p><section>mdo sde</section><text>du lhun gyis grub par gnas so/ /rigs kyi bu/ de ltar na/ byang chub sems dpa' mngon par shes pa las mi nyams shing chos thams cad la dbang byed pa yin no/ /rigs kyi bu/</text></item>
<item><p>361a5</p><section>mdo sde</section><text>de la ji ltar na/ byang chub sems dpa' chos kyi tshul zab mo la rab tu zhugs shing nyan thos dang / rang sangs rgyas thams cad kyis rtogs par dka' ba yin zhe na/ rigs kyi bu/ zab</text></item>
<item><p>361a6</p><section>mdo sde</section><text>mo zhes bya ba ni/ rten cing 'brel par 'byung ba'o/ /rten cing 'brel bar 'byung ba'i tshul ni/ 'di lta ste/ ma rig pa'i rkyen gyis 'du byed/ 'du byed kyi rkyen gyis rnam par shes pa/</text></item>
<item><p>361a7</p><section>mdo sde</section><text>rnam par shes pa'i rkyen gyis ming dang gzugs/ ming dang gzugs kyi rkyen gyis skye mched drug /skye mched drug gi rkyen gyis reg pa/ reg pa'i rkyen gyis tshor ba/ tshor ba'i rkyen/</text></item>
<item><p>361b1</p><section>mdo sde</section><text>gyis sred pa/ sred pa'i rkyen gyis len pa/ len pa'i rkyen gyis srid pa/ srid pa'i rkyen gyis skye ba/ skye ba'i rkyen gyis rga shi dang / mya ngan dang / smre sngags 'don pa dang / sdug bsngal ba dang /</text></item>
<item><p>361b2</p><section>mdo sde</section><text>yid mi bde ba dang / 'khrug pa rnams su 'byung bar 'gyur te/ de ltar na/ sdug bsngal gyi phung po chen po 'di 'ba' zhig 'byung bar 'gyur ro/ /sems can rnams kun nas nyon mongs</text></item>
<item><p>361b3</p><section>mdo sde</section><text>par 'gyur ba'i rgyu gang dang / rkyen gang yin pa de la byang chub sems dpa' ye shes rab tu 'jug ste/ 'di ni/ rten cing 'brel par 'byung ba kun 'byung ba'i tshul zhes bya'o/ /de la</text></item>
<item><p>361b4</p><section>mdo sde</section><text>rten cing 'brel bar 'byung ba 'gog pa'i tshul gang zhe na/ 'di lta ste/ ma rig pa 'gags pas 'du byed 'gag /'du byed 'gags pas rnam par shes pa 'gag /rnam par shes</text></item>
<item><p>361b5</p><section>mdo sde</section><text>pa 'gags pas ming dang gzugs 'gag /ming dang gzugs 'gags pas skye mched drug 'gag /skye mched drug 'gags pas reg pa 'gag /reg pa 'gags pas tshor ba</text></item>
<item><p>361b6</p><section>mdo sde</section><text>'gag /tshor ba 'gags pas sred pa 'gag /sred pa 'gags pas len pa 'gag /len pa 'gags pas srid pa 'gag /srid pa 'gags pas skye ba 'gag /skye ba 'gags</text></item>
<item><p>361b7</p><section>mdo sde</section><text>pas rga shi dang / mya ngan dang / smra sngags 'don pa dang / sdug bsngal ba dang / yid mi bde ba dang / 'khrug pa rnams 'gag ste/ de ltar na sdug bsngal gyi phung po chen po 'ba' zhig</text></item>
<item><p>362a1</p><section>mdo sde</section><text>'gag par 'gyur ro/ /de ni/ rigs kyi bu/ rten cing 'brel bar 'byung ba 'gog pa'i tshul zhes bya'o/ /sems can rnams rnam par dag par 'gyur ba'i</text></item>
<item><p>362a2</p><section>mdo sde</section><text>rgyu gang dang / rkyen gang yin pa de la byang chub sems dpa' ye shes rab tu 'jug ste/ de ni/ chos kyi tshul zab mo la 'jug pa zhes bya ste/ gang nyan thos dang / rang sangs</text></item>
<item><p>362a3</p><section>mdo sde</section><text>rgyas thams cad kyi sa ma yin pa'o/ /de ci'i phyir zhe na/ nyan thos dang / rang sangs rgyas thams cad kyis ma yin zhe na/ sems can thams cad kyi kun nas nyon mongs pa</text></item>
<item><p>362a4</p><section>mdo sde</section><text>dang / rnam par byang ba shes pa ni/ sangs rgyas bcom ldan 'das kyi yul lo/ /rang gi ye shes dang / sangs rgyas kyi byin gyi rlabs kyis byang chub sems dpas kyang de'i mtshams</text></item>
<item><p>362a5</p><section>mdo sde</section><text>sbyor ba shes so/ /gzhan yang zab mo zhes bya ba ni/ 'jig tshogs dang / bdag rnam par dag pa dang / chos thams cad rnam par dag pa'o/ /de ci'i phyir zhe na/ 'jig tshogs</text></item>
<item><p>362a6</p><section>mdo sde</section><text>ni| kun tu btsal kyang mi dmigs so/ /gang mi dmigs pa de ni/ zab mo'o/ /bdag ni/ sangs rgyas thams cad kyis kyang ma brnyes so/ /de ci'i phyir zhe na/ bdag thog ma</text></item>
<item><p>362a7</p><section>mdo sde</section><text>nas kyang rnam par dag pa ste/ ji ltar bdag rnam par dag pa de bzhin du chos thams cad rnam par dag go /de ci'i phyir rnam par dag pa zhes bya zhe na/ de la chos gang yang ma</text></item>
<item><p>362b1</p><section>mdo sde</section><text>skyes| ma skyed/ ma 'gags/ mi 'gag pa ste/ de bas na/ rnam par dag pa zhes bya'o/ /mun pa med pa/ snang ba med pa/ kun gzhi med pa/ rab rib med pa/ don dam pa zab mo gang la</text></item>
<item><p>362b2</p><section>mdo sde</section><text>mig med cing mig 'gog pa med pa nas yid kyi bar du med cing yid 'gog pa med pa ste/ de ni/ yul du bgrang ba ma yin no/ /gang yul ma yin zhing yul med pa de ni/ don dam pa</text></item>
<item><p>362b3</p><section>mdo sde</section><text>ste| de'i phyir zab mo zhes bya'o/ /de la sems dang / yid 'dzin pa med de rtogs par dka' ba/ mthong bar dka' ba/ khong du chud par dka' ba de lta bu'i chos kyi tshul zab mo la</text></item>
<item><p>362b4</p><section>mdo sde</section><text>ye shes gzhan gyi dring la mi 'jog cing sems can gzhan la'ang rab tu ston te/ de ltar na/ byang chub sems dpa'i chos kyi tshul zab mo la rab tu zhugs pa/ nyan thos dang /</text></item>
<item><p>362b5</p><section>mdo sde</section><text>rang sangs rgyas thams cad kyis gting dpag dka' ba yin no/ /'phags pa nam mkha' mdzod kyis zhus pa/ bam po gsum pa/ rigs kyi bu/ de la ji ltar na/</text></item>
<item><p>362b6</p><section>mdo sde</section><text>byang chub sems dpa' rten cing 'brel par 'byung ba la 'jug pa'i shes pa la mkhas te/ mtha' gnyis su lta ba thams cad dang bral ba yin zhe na/ rigs kyi bu/ 'di la byang</text></item>
<item><p>362b7</p><section>mdo sde</section><text>chub sems dpa' 'di snyam du sems te/ gang rten pa de ni/ ci'ang ma yin pa/ gang rten pa de ni/ dngos po med pa/ gang rten pa de ni/ yongs su ma grub pa/ gang rten cing</text></item>
<item><p>363a1</p><section>mdo sde</section><text>'brel par 'byung ba de ni/ mi rtag pa/ sdug bsngal ba/ bdag med pa/ zhi ba/ gang rten pa de la ni/ bdag med/ sems can med/ srog med/ gso ba</text></item>
<item><p>363a2</p><section>mdo sde</section><text>med| skyes bu med/ gang zag med/ shed las skyes med/ shed bu med/ gang rten pa de la ni/ yang dag par 'byung ba gang yang med/ gang rten pa de la ni/ ci'ang med pa/</text></item>
<item><p>363a3</p><section>mdo sde</section><text>rtsol ba med pa/ stong pa/ mtshan ma med pa/ dben pa/ rgyu ba med pa/ ma spros pa/ spros pa med pa ste/ de'i phyir skye ba ni/ chos kho na skye/ 'gag pa ni/ chos kho na 'gag ste/</text></item>
<item><p>363a4</p><section>mdo sde</section><text>'di la bdag gam/ sems can nam/ srog gam/ gso ba'am/ skyes bu'am/ gang zag gam/ shes las skyes sam/ shed bu med ces bya'o/ /chos gang dag rten cing 'brel</text></item>
<item><p>363a5</p><section>mdo sde</section><text>par 'byung ba de dag la ni/ skye ba ci'ang med cing bdag po med de/ de'i phyir chos thams cad ni/ rtswa dang / shing dang / rtsig pa dang / lam dang / mig yor lta bu zhes bya ste/ ji</text></item>
<item><p>363a6</p><section>mdo sde</section><text>ltar phyi rol gyi dngos po rnams skye ba ni/ skyed par byed pa med/ 'gag pa na'ang 'gog par byed pa med pa de bzhin du nang gi chos rnams skye ba na'ang skyed par byed pa med/</text></item>
<item><p>363a7</p><section>mdo sde</section><text>'gag pa na'ang 'gog par byed pa med de/ gzhan du na rkyen rnams yod na/ 'byung gi /rkyen ma tshang na/ 'gog go snyam du sems te/ de ltar na shes pa la sbyor ba ni/ mthar</text></item>
<item><p>363b1</p><section>mdo sde</section><text>lta ba thams cad rab tu spong ngo / /de la mthar lta ba gang zhe na/ mtha' zhes bya ba ni/ chad pa dang / rtag pa ste/ de gang mi skyed cing rnam par mi 'jig pa ni/ chad pa dang / rtag pa dang bral</text></item>
<item><p>363b2</p><section>mdo sde</section><text>ste| de'i phyir dag pas na/ mthar lta ba thams cad rnam par dag pa ste/ rigs kyi bu/ de ltar na/ byang chub sems dpa' rten cing 'brel par 'byung ba la 'jug pa'i shes pa la mkhas te</text></item>
<item><p>363b3</p><section>mdo sde</section><text>mthar lta ba thams cad dang bral ba yin no/ /rigs kyi bu/ de la ji ltar na/ byang chub sems dpa' de bzhin gshegs pa'i phyag rgyas btab pas/ de bzhin nyid dbyar med pa shes pa</text></item>
<item><p>363b4</p><section>mdo sde</section><text>la mkhas pa yin zhe na/ de bzhin gshegs pa'i phyag rgyas btab pa zhes bya ba la de bzhin dbyer med pa de ni/ phyag rgya ste/ phye ba med pa/ 'jug pa med pa/ mngon par zhen pa med pa/ mi bskyod</text></item>
<item><p>363b5</p><section>mdo sde</section><text>pa| bskyod par bya ba ma yin pa ste/ lha dang / mi dang / lha ma yin du bcas pa'i 'jig rten gyis bskyod par mi nus so/ /de ci'i phyir zhe na/ lha dang / mi dang / lha ma yin du bcas pa'i 'jig</text></item>
<item><p>363b6</p><section>mdo sde</section><text>rten ni/ phyag rgya des btab pa nyid do/ /de bzhin gshegs pa'i phyag rgya de ni/ shin tu mi skye ba'i phyag rgya/ shin tu stong pa nyid kyi phyag rgya/ shin tu mtshan ma med pa'i phyag rgya/ shin</text></item>
<item><p>363b7</p><section>mdo sde</section><text>tu smon pa med pa'i phyag rgya/ shin tu 'dus ma byas pa'i phyag rgya/ shin tu 'dod chags dang bral ba'i phyag rgya/ shin tu de bzhin nyid kyi phyag rgya/ shin tu yang dag pa'i mtha' phyag</text></item>
<item><p>364a1</p><section>mdo sde</section><text>rgya| shin tu nam mkha'i phyag rgya ste/ dper na/ nam mkha'i phyag rgya ma snang ba de bzhin du de bzhin gshegs pa'i phyag rgya de'ang spyan lnga la mi snang ste/ rang gi</text></item>
<item><p>364a2</p><section>mdo sde</section><text>mtshan nyid kyi phyag rgyas btab pa'o/ /de bzhin gshegs pas chos kyi tha snyad du ji snyed du tha snyad 'dogs pa de thams cad ni/ de bzhin gshegs pa'i phyag rgyas btab pa de bzhin</text></item>
<item><p>364a3</p><section>mdo sde</section><text>du tha snyad 'dogs so/ /de la gang dag rnam par shes pa'i spyod yul ba de dag ni/ chos rnam par 'jog par byed do/ /gang dag rnam par shes pa la mi gnas pa de dag ni/ chos rnam</text></item>
<item><p>364a4</p><section>mdo sde</section><text>par 'jog par mi byed/ chos tha dad du mi byed do/ /de dag de bzhin gshegs pa'i phyag rgyas btab pas na/ de dag de bzhin nyid 'byed par mi byed do/ /de la de bzhin nyid tha</text></item>
<item><p>364a5</p><section>mdo sde</section><text>dad pa gang zhe na/ gang dag tha ma dang / 'bring dang / rab kyi chos rnams su rnam par rtog pa'o/ /gang dag chos thams cad la mi rtog cing rnam par mi rtog pa de dag de bzhin</text></item>
<item><p>364a6</p><section>mdo sde</section><text>nyid tha dad mi byed do/ /yang ji snyed mang po brtags shing rnam par brtags kyang de bzhin nyid dbye bar mi nus te/ dper na/ sems can thams cad ni/ nam mkha' la rnam</text></item>
<item><p>364a7</p><section>mdo sde</section><text>par rgyu'ang nam mkha'i khams ni/ 'dres par mi byed do/ /de bzhin du sems can thams cad de bzhin nyid la rnam par rgyu'ang de bzhin nyid ni/ 'dres par mi byed do/ /</text></item>
<item><p>364b1</p><section>mdo sde</section><text>gang 'dir de lta bu'i chos rnams shes pa'i byang chub sems dpa' de lta bu ni/ de bzhin gshegs pa'i phyag rgyas btab pa yin te/ de bzhin nyid kyang 'dres par mi byed do/ /rigs kyi</text></item>
<item><p>364b2</p><section>mdo sde</section><text>bu| de la ji ltar na/ byang chub sems dpa' chos kyi dbyings kyi tshul la zhugs shing chos kyi dbyings thams cad la yang dag par gzhol ba yin zhe na/ chos kyi dbyings zhes bya ba ni/</text></item>
<item><p>364b3</p><section>mdo sde</section><text>rdul thams cad dang bral ba'i phyir 'dod chags dang bral ba'i dbyings so/ /yang dag par bsgrubs pa med pa'i phyir ma skyes pa'i dbyings so/ /ma byung ba'i phyir mi 'gog pa'i dbyings</text></item>
<item><p>364b4</p><section>mdo sde</section><text>so| |'gro ba med pa'i phyir mi 'gro ba'i dbyings so/ /rgal ba med pa'i phyir 'ong ba med pa'i dbyings so/ /'byung ba med pa'i phyir gnas med pa'i dbyings so/ /dus gsum mnyam pa'i</text></item>
<item><p>364b5</p><section>mdo sde</section><text>phyir ji lta ba bzhin gyi dbyings so/ /gzod ma nas rnam par dag pa'i phyir bdag gi dbyings so/ /don dam pa yin pa'i phyir gang zag med pa'i dbyings so/ /gnas med pa'i phyir</text></item>
<item><p>364b6</p><section>mdo sde</section><text>rnam par rig pa med pa'i dbyings so/ /'dre ba med pa'i phyir kun gzhi med pa'i dbyings so/ /ngas par 'gyur pa'i phyir skye ba med pa'i dbyings so/ /rang bzhin gyis yongs su dag</text></item>
<item><p>364b7</p><section>mdo sde</section><text>pa'i phyir nam mkha'i dbyings so/ /gnyen po med pa'i phyir mya ngan las 'das pa'i dbyings te/ 'di ni/ chos kyi dbyings kyi tshul la 'jug pa zhes bya'o/ /rigs kyi bu/ chos thams</text></item>
<item><p>365a1</p><section>mdo sde</section><text>cad de ltar zhugs pas de la byang chub sems dpa' de ltar chos kyi tshul la zhugs pa'i gang ci smra ba dang / brjod pa dang / ston pa de thams cad ni/</text></item>
<item><p>365a2</p><section>mdo sde</section><text>chos kyi dbyings su yang dag par gzhol ba nyid do/ /chos kyi dbyings kyi tshul la zhugs pa de 'dod chags kyi khams dang / chos kyi dbyings de dag gnyis su med par rab tu shes so/ /</text></item>
<item><p>365a3</p><section>mdo sde</section><text>de ci'i phyir zhe na/ 'dod chags ni/ chos kyi dbyings kyi rang bzhin can no/ /zhe sdang gi khams dang / chos kyi dbyings de dag ni/ gnyis su med de/ de ci'i phyir zhe na/ zhe sdang ni/</text></item>
<item><p>365a4</p><section>mdo sde</section><text>chos kyi dbyings kyi rang bzhin can no/ /gti mug gi khams dang / chos kyi dbyings de dag ni/ gnyis su med de/ de ci'i phyir zhe na/ gti mug ni/ chos kyi dbyings kyi rang bzhin</text></item>
<item><p>365a5</p><section>mdo sde</section><text>can no/ /nyon mongs pa'i khams dang / chos kyi dbyings de dag ni/ gnyis su med de/ de ci'i phyir zhe na/ nyon mongs pa ni/ chos kyi dbyings kyi rang bzhin can no/ /'dod pa'i</text></item>
<item><p>365a6</p><section>mdo sde</section><text>khams dang / chos kyi dbyings de dag ni/ gnyis su med de/ de ci'i phyir zhe na/ 'dod pa'i khams ni/ chos kyi dbyings kyi rang bzhin can no/ /gzugs kyi khams dang / chos</text></item>
<item><p>365a7</p><section>mdo sde</section><text>kyi dbyings de dag ni/ gnyis su med de/ de ci'i phyir zhe na/ gzugs kyi khams ni/ chos kyi dbyings kyi rang bzhin can no/ /gzugs med pa'i khams dang / chos kyi</text></item>
<item><p>365b1</p><section>mdo sde</section><text>dbyings de dag ni/ gnyis su med de/ de ci'i phyir zhe na/ gzugs med pa'i khams ni/ chos kyi dbyings kyi rang bzhin can no/ /mig gi khams dang / chos kyi dbyings de dag ni/ gnyis</text></item>
<item><p>365b2</p><section>mdo sde</section><text>su med de/ de ci'i phyir zhe na/ mig ni/ chos kyi dbyings kyi rang bzhin can no/ /gzugs kyi khams dang / chos kyi dbyings de dag ni/ gnyis su med de/ de ci'i phyir zhe na/ gzugs ni/</text></item>
<item><p>365b3</p><section>mdo sde</section><text>chos kyi dbyings kyi rang bzhin can no/ /mig gi rnam par shes pa'i khams dang / chos kyi dbyings de dag ni/ gnyis su med de/ /de ci'i phyir zhe na/ mig gi rnam par shes pa ni/ chos</text></item>
<item><p>365b4</p><section>mdo sde</section><text>kyi dbyings kyi rang bzhin can no/ /yid kyi bar gyi khams dang / chos kyi dbyings de dag ni/ gnyis su med de/ de ci'i phyir zhe na/ yid kyi khams ni/ chos kyi dbyings kyi rang bzhin no/ /</text></item>
<item><p>365b5</p><section>mdo sde</section><text>yid kyi rnam par shes pa'i khams dang / chos kyi dbyings de dag ni/ gnyis su med de/ de ci'i phyir zhe na/ yid kyi rnam par shes pa ni/ chos kyi dbyings kyi rang bzhin can no/ /phung po'i</text></item>
<item><p>365b6</p><section>mdo sde</section><text>khams dang / chos kyi dbyings de dag ni/ gnyis su med de/ de ci'i phyir zhe na/ phung po'i khams ni/ chos kyi dbyings kyi rang bzhin can no/ /sa'i khams dang / chu'i khams dang / me'i</text></item>
<item><p>365b7</p><section>mdo sde</section><text>khams dang / rlung gi khams dang / chos kyi dbyings de dag ni/ gnyis su med de/ de ci'i phyir zhe na/ sa dang / chu dang / me dang / rlung ni/ chos kyi dbyings kyi rang bzhin can no/ /</text></item>
<item><p>366a1</p><section>mdo sde</section><text>chos kyi phung po brgyad khri bzhi stong dang / spyod pa brgyad khri bzhi stong dang / chos thams cad kyi bar dang / chos kyi dbyings de dag ni/ gnyis su med de/ de ci'i</text></item>
<item><p>366a2</p><section>mdo sde</section><text>phyir zhe na/ chos thams cad ni/ chos kyi dbyings kyi rang bzhin can no/ /byang chub sems dpa' gang chos mnyam pa nyid 'di la zhugs pa de ni/ chos kyi dbyings thams cad la yang</text></item>
<item><p>366a3</p><section>mdo sde</section><text>dag par gzhol ba'i chos thams cad rab tu shes pa yin te/ rigs kyi bu/ de ltar na/ byang chub sems dpa' chos kyi tshul la zhugs pa yin no/ /rigs kyi bu/ de la ji ltar na/ byang</text></item>
<item><p>366a4</p><section>mdo sde</section><text>chub sems dpa' bsam pa rdo rje ltar sra zhing mi phyed de theg pa chen po 'di la legs par gnas shing mi g.yo ba yin zhe na/ rigs kyi bu/ byang chub sems dpa' rdo rje ltar sra</text></item>
<item><p>366a5</p><section>mdo sde</section><text>zhing mi phyed pa bcu gnyis kyis ni/ lha dang bcas pa'i 'jig rten gyis mi phyed pa yin te/ bcu gnyis gang zhe na/ 'di lta ste/ byang chub kyi sems mi phyed pa dang / bsam pa dang /</text></item>
<item><p>366a6</p><section>mdo sde</section><text>lhag pa'i bsam pas spyor ba mi phyed pa dang / sbyin pa mi phyed pa dang / tshul khrims dang / bzod pa dang / brtson 'grus dang / bsam gtan dang / shes rab mi phyed pa dang / byams</text></item>
<item><p>366a7</p><section>mdo sde</section><text>pa chen po dang / snying rje chen po mi phyed pa dang / bsdu ba'i dngos po mi phyed pa dang / sems can yongs su smin par byed pa mi phyed pa dang / sangs rgyas kyi zhing yongs su dag pa</text></item>
<item><p>366b1</p><section>mdo sde</section><text>mi phyed pa dang / 'khor bas yongs su mi skyo ba mi phyed pa dang / dge ba'i rtsa bas mi ngoms pa mi phyed pa dang / mtshan dang dpe byad bzang po'i phyir gtan pa med pa'i mchod sbyin byed pa</text></item>
<item><p>366b2</p><section>mdo sde</section><text>mi phyed pa dang / dam pa'i chos yongs su gzung ba'i phyir lus dang srog 'dor ba mi phyed pa dang / sems can gzhan dang gang zag gzhan gyi phyir dge ba'i rtsa ba bsngo ba mi phyed pa dang /</text></item>
<item><p>366b3</p><section>mdo sde</section><text>sangs rgyas kyi chos thams cad yang dag par sgrub pa mi phyed pa ste/ rigs kyi bu/ gang gi tshe byang chub sems dpa' chos 'di lta bu 'di dag las mi phyed pa de'i tshe bsam pa rdo rje ltar sra</text></item>
<item><p>366b4</p><section>mdo sde</section><text>zhing mi phyed pa yin no/ /'di lta ste/ dper na/ nor bu rin po che rdo rje ni/ nor bu rin po che thams cad 'bigs kyang bdag nyid ni/ mi phigs so/ /de bzhin du byang chub sems dpa'</text></item>
<item><p>366b5</p><section>mdo sde</section><text>bsam pa rdo rje ltar sra zhing mi phyed pa'ang sems can thams cad kyi bag la nyal dang / nyon mongs pa kun nas ldang ba dang / lta bar gyur pa rnams sel kyang bdag nyid ni/ theg pa chen</text></item>
<item><p>366b6</p><section>mdo sde</section><text>po 'di las mi phyed do/ /rigs kyi bu/ de ltar na/ byang chub sems dpa' bsam pa rdo rje ltar sra zhing mi phyed de/ theg pa chen po 'di la legs par gnas shing mi g.yo ba yin no/ /</text></item>
<item><p>366b7</p><section>mdo sde</section><text>rigs kyi bu/ de la ji ltar na/ byang chub sems dpa' sangs rgyas kyi yul rjes su thob cing rang gi yul yongs su dag pa yin zhe na/ sangs rgyas kyi yul zhes bya ba ni/ yul ma yin</text></item>
<item><p>367a1</p><section>mdo sde</section><text>pa| yul med pa yul thams cad las yongs su dag pa'o/ /de la byang chub sems dpa' ni/ sangs rgyas kyi yul yongs su dag pas gang gi yul yongs su sbyong</text></item>
<item><p>367a2</p><section>mdo sde</section><text>ste| de 'di snyam du mig gi yul ni/ sangs rgyas kyi yul yin yang sangs rgyas kyi yul ni/ su dang yang nye ba'ang / ring ba ma yin no/ de ci'i phyir zhe na/ sangs rgyas kyi yul ni/ dben</text></item>
<item><p>367a3</p><section>mdo sde</section><text>pa'i yul yin pa'i phyir te/ dben pa'i yul ni/ mig gi yul gang yang med do/ /rna ba'i yul ni/ sangs rgyas kyi yul yin yang sangs rgyas kyi yul ni/ su dang yang nye ba'am/ ring ba ma</text></item>
<item><p>367a4</p><section>mdo sde</section><text>yin no/ /de ci'i phyir zhe na/ sangs rgyas kyi yul ni/ dben pa'i yul yin pa'i phyir te/ dben pa'i yul la ni/ rna ba'i yul gang yang med do/ /sna'i yul ni/ sangs rgyas kyi yul yin</text></item>
<item><p>367a5</p><section>mdo sde</section><text>yang sangs rgyas kyi yul ni/ su dang yang nye ba'am/ ring ba ma yin no/ /de ci'i phyir zhe na/ sangs rgyas kyi yul ni/ dben pa'i yul yin pa'i phyir te/ dben pa'i yul la ni/ sna'i</text></item>
<item><p>367a6</p><section>mdo sde</section><text>yul gang yang med do/ /lce'i yul ni/ sangs rgyas kyi yul yin yang sangs rgyas kyi yul ni/ su dang yang nye ba'am/ ring ba ma yin no/ /de ci'i phyir zhe na/ sangs rgyas kyi yul ni/</text></item>
<item><p>367a7</p><section>mdo sde</section><text>dben pa'i yul yin pa'i phyir te/ dben pa'i yul la ni/ lce'i yul gang yang med do/ /lus kyi yul ni/ sangs rgyas kyi yul yin yang sangs rgyas kyi yul ni/ su dang yang nye</text></item>
<item><p>367b1</p><section>mdo sde</section><text>pa'am/ ring ba ma yin no/ /de ci'i phyir zhe na/ sangs rgyas kyi yul ni/ dben pa'i yul yin pa'i phyir te/ dben pa'i yul la ni/ lus kyi yul gang yang med do/ /yid kyi yul ni/</text></item>
<item><p>367b2</p><section>mdo sde</section><text>sangs rgyas kyi yul yin yang sangs rgyas kyi yul ni/ su dang yang nye ba'am/ ring ba ma yin no/ /de ci'i phyir zhe na/ sangs rgyas kyi yul ni/ dben pa'i yul yin pa'i phyir te/ dben</text></item>
<item><p>367b3</p><section>mdo sde</section><text>pa'i yul la ni/ yid kyi yul gang yang med do/ /phung po rnams dang / khams rnams dang / skye mched rnams dang / rten cing 'brel par 'byung ba yan lag bcu gnyis la'ang de bzhin</text></item>
<item><p>367b4</p><section>mdo sde</section><text>no/ /rigs kyi bu/ de ltar na/ byang chub sems dpa' sangs rgyas kyi yul dben pa nyid kyi yul thams cad dben par 'jug go /rang gi zhing yongs su dag pas sangs rgyas kyi zhing</text></item>
<item><p>367b5</p><section>mdo sde</section><text>la zhugs pa de ni/ /chos gang dag de'i dbang po drug la snang bar gyur pa de dag thams cad la sangs rgyas kyi yul dben pas 'jug go /ji ltar de bzhin gshegs pa'i yul chags pa</text></item>
<item><p>367b6</p><section>mdo sde</section><text>med cing thogs pa med pa de bzhin du de yul thams cad la'ang mi chags mi thogs te/ rigs kyi bu/ de ltar na/ byang chub sems dpa' sangs rgyas kyi yul la rjes su zhugs shing rang</text></item>
<item><p>367b7</p><section>mdo sde</section><text>gi yul yongs su dag pa yin no/ /rigs kyi bu/ de la ji ltar na/ byang chub sems dpa' gzungs thob pa rtag tu mi brjed par spyod pa yin zhe na/ rigs kyi bu/ 'di la byang chub sems</text></item>
<item><p>368a1</p><section>mdo sde</section><text>dpa' gzungs yongs su sbyang ba bya bas gzungs thob par gyur te/ de la gzungs yongs su sbyang ba byed pa gang zhe na/ rigs kyi bu/ sum cu rtsa gnyis bo 'di</text></item>
<item><p>368a2</p><section>mdo sde</section><text>dag ni/ gzungs yongs su sbyang ba byed pa ste/ sum cu rtsa gnyis po gang zhe na/ 'di lta ste/ chos don du gnyer ba dang / chos 'dod pa dang / chos kyi kun dga' la dga' zhing mos pa</text></item>
<item><p>368a3</p><section>mdo sde</section><text>dang / chos la gzhol ba dang / chos la bab pa dang / mang du thos pa rnams la brten cing bsnyen la bsnyen bkur byed pa dang / slob dpon dang mkhan po rnams la nga rgyal med cing</text></item>
<item><p>368a4</p><section>mdo sde</section><text>btsun par gus par byed pa dang / chos yongs su tshol bas mi ngoms pa dang / rjes su bstan pa rnams la bka' blo bde zhing mthun par 'dzin pa dang / chos smra ba'i gang zag rnams</text></item>
<item><p>368a5</p><section>mdo sde</section><text>la ston pa tsam du sems shing 'khrul ba mi tshol ba dang / kun 'dzin pa dang / klog pa dang / ston pa la le lo med pa dang | chos la slob dpon gyi dpe mkhyud med cing zang zing med par chos</text></item>
<item><p>368a6</p><section>mdo sde</section><text>sbyin pa dang / shes rab kyi rtsa ba'i gnas thos pa dang / tshul bzhin gyi chos la sbyor ba dang / ji ltar thos pa'i chos la so sor brtag pa'i phyir mang du thos pa mu med par byas pa dang /</text></item>
<item><p>368a7</p><section>mdo sde</section><text>tshangs par spyod pa la gnas pa med par byas pa dang / rtag tu dben pa la sems gzhol ba dang / rjes su dran pa drug rjes su dran pa dang / yang dag par chags par 'gyur ba drug</text></item>
<item><p>368b1</p><section>mdo sde</section><text>mi 'dor ba dang / gus par bya ba'i gnas drug yongs su mi gtong ba dang / sems can thams cad la khong khro ba med pa'i sems kyis chos la sbyor ba dang / rten cing 'brel bar 'byung ba</text></item>
<item><p>368b2</p><section>mdo sde</section><text>dang mi 'gal ba'i las dang / bya ba la 'jug pa dang / rnam par thar pa'i sgo gsum la sems nges par rtog pa la mi skrag pa dang / 'phags pa'i rigs dang sbyangs pa'i yon tan kun</text></item>
<item><p>368b3</p><section>mdo sde</section><text>'dzin pas yongs su mi 'chad pa dang / dam pa'i chos yongs su gzung ba la sems zhum pa med pa dang / sems can la lta bas snying rje che ba dang / chos la lta bas lus dang srog 'dor</text></item>
<item><p>368b4</p><section>mdo sde</section><text>ba dang / ye shes la lta bas rtag tu nga rgyal med pa dang / sems can yongs su smin par bya ba la yongs su mi skyo ba ste/ 'di ni gzungs yongs su sbyang ba byed pa zhes bya'o/ /rigs kyi bu/ de</text></item>
<item><p>368b5</p><section>mdo sde</section><text>la gzungs gang zhe na/ gang kun bzung ba'i chos rnams mi brjed pa dang / ji ltar thos pa'i chos rnams mi brjed pa dang / dran pa rjes su dran pa dang / rtogs par khong du chud pa dang / blo</text></item>
<item><p>368b6</p><section>mdo sde</section><text>gros 'dod pa dang / yi ge mi zad pa dang / nges pa'i tshig dang skad la 'jug pa shes pa dang spobs pa bstan pa thogs pa med cing rgyun mi chad pa dang / nges pa'i don gyi mdo sde rtogs pa la</text></item>
<item><p>368b7</p><section>mdo sde</section><text>'jug pa shes pa dang / drang ba'i don gyi mdo sde rtogs pa la 'jug pa shes pa dang / kun rdzob mi zad pa bstan pa shes pa dang / don dam pa dbyer med pa'i de kho na bstan pa shes pa</text></item>
<item><p>369a1</p><section>mdo sde</section><text>dang | bden pa la 'jug pa nges pa shes pa dang / dran pa nye bar bzhag pa'i rjes su 'jug pa shes pa dang / yang dag par spong ba'i brtson 'grus mi 'gong pa shes</text></item>
<item><p>369a2</p><section>mdo sde</section><text>pa dang / rdzu 'phrul gyi rkang pas rnam par rol pa shes pa dang / dbang po'i rig pa shes pa dang / stobs la gnas pa mi bskyod par shes pa dang / byang chub kyi yan lag rtogs pa dang / mthun</text></item>
<item><p>369a3</p><section>mdo sde</section><text>pa shes pa dang / lam la 'jug pa'i gnas pa dang / zhi gnas kyi sems gnas par shes pa dang / lhag mthong gis chos sgrol bar shes pa dang / rig pa dang rnam par grol ba rjes su</text></item>
<item><p>369a4</p><section>mdo sde</section><text>mthun pa shes pa dang / so so yang dag par rig pa la 'jug pa shes pa dang / mngon par shes pa'i ye shes skyed pa shes pa dang / pha rol tu phyin pa drug la 'jug pa shes pa dang / bsdu ba'i dngos</text></item>
<item><p>369a5</p><section>mdo sde</section><text>po bzhi so so ci rigs par shes pa dang / sgra skad dang ngag gi lam la 'jug pa shes pa dang / chos kyi brda ston pa shes pa dang / don dbyer med par shes pa dang / tshig 'bru mi zad par shes pa</text></item>
<item><p>369a6</p><section>mdo sde</section><text>dang | sems can thams cad tshim par bya ba shes pa dang / so so ci rigs par chos ston pa shes pa dang / sangs rgyas thams cad kyis gsungs pa'i dran pas 'dzin pa shes pa dang / tshig dang yi</text></item>
<item><p>369a7</p><section>mdo sde</section><text>ge thams cad mtshams sbyar ba'i nges pa'i tshig la 'jug pa shes pa dang / kun nas nyon mongs pa dang rnam par byang ba yang dag pa ji lta ba bzhin du rtogs pa shes pa dang / rgyu dang bya ba ba la 'jug pa</text></item>
<item><p>369b1</p><section>mdo sde</section><text>shes pa dang / chos thams cad la snang ba rab rib med par shes pa ste/ 'di ni gzungs zhes bya'o/ /lus dang ngag dang sems dang 'dra ba'i chos kun tu 'dzin pa de ni mi zad pa ste/ chos kyi char 'bebs</text></item>
<item><p>369b2</p><section>mdo sde</section><text>pa dang / nyon mongs pa'i gdung ba rab tu zhi bar byed pa dang / sangs rgyas kyi chos thams cad rnam par skyed pa 'di ni gzungs kyi tshul la 'jug pa yin te/ gzungs thob pa sangs</text></item>
<item><p>369b3</p><section>mdo sde</section><text>rgyas kyi chos thams cad la mi brjed par spyod par shes par bya'o/ /rigs kyi bu/ de ltar na/ byang chub sems dpa' gzungs thob pa rtag tu mi brjed par spyod pa yin no/ /rigs kyi</text></item>
<item><p>369b4</p><section>mdo sde</section><text>bu| de la ji ltar na/ byang chub sems dpa' spobs pa thogs pa med cing rgyun mi chad la rtag tu sangs rgyas kyi byin gyi rlabs kyi sbyin gyis brlabs pa yin zhe na/ rigs kyi bu/ nyi</text></item>
<item><p>369b5</p><section>mdo sde</section><text>shu rtsa bzhi po 'di dag ni byang chub sems dpa' rnams kyi spobs pa yin te/ nyi shu rtsa bzhi gang zhe na/ 'di lta ste/ sbobs pa myur ba dang / spobs pa mgyogs pa dang / spobs pa thogs</text></item>
<item><p>369b6</p><section>mdo sde</section><text>pa med pa dang / spobs pa rgyun mi chad pa dang / shin tu nges pa'i tshig la spobs pa dang / zab mo la spobs pa dang / sna tshogs la spobs pa dang / legs par brgyan pa'i spobs pa dang / zhum pa med</text></item>
<item><p>369b7</p><section>mdo sde</section><text>pa'i spobs pa dang / 'jigs pa med pa'i spobs pa dang / tshigs su bcad pa sna tshogs bstan pa'i nges pa'i tshig la spobs pa dang / mdo dang / rtogs pa brjod pa dang / sngon byung ba la spobs</text></item>
<item><p>370a1</p><section>mdo sde</section><text>pa dang / mi thul ba'i spobs pa dang / tshig rab tu dbye ba bstan pa mi zad pa la spobs pa dang / spobs pa shin tu gsal zhing shin tu mdzes pa dang / tshig</text></item>
<item><p>370a2</p><section>mdo sde</section><text>btsun zhing gzung ba'i spobs pa dang / chos ston pa'i 'bras bu yod pa'i spobs pa dang / lha'i 'khor gyi rgyan gyi spobs pa dang / the tshom thams cad gcod pa'i spobs pa dang /</text></item>
<item><p>370a3</p><section>mdo sde</section><text>'jig rten dang 'jig rten las 'das pa'i chos la spobs pa dang / 'khrul pa med pa'i spobs pa dang / 'khor la byams pa dang / snying rje dang / dga' ba dang / btang snyoms kyi</text></item>
<item><p>370a4</p><section>mdo sde</section><text>spobs pa dang / skye ba dran pa'i mngon par shes pa'i spobs pa dang / sangs rgyas kyi byin gyi rlabs kyi byin gyis brlabs pa'i spobs pa yin te/ rigs kyi bu/ nyi shu rtsa bzhi po de</text></item>
<item><p>370a5</p><section>mdo sde</section><text>dag ni| byang chub sems dpa' rnams kyi spobs pa yin no/ /de dag kyang yongs su sbyang ba byas pa nyi shu rtsa bzhis 'grub ste/ nyi shu rtsa bzhi gang zhe na/ 'di lta ste/ bla ma'i ngag mi</text></item>
<item><p>370a6</p><section>mdo sde</section><text>gcog pas myur ba'i spobs par 'gyur ro/ /tshur shog ces bya ba dang song zhes bya ba la g.yo med pas spobs pa mgyogs par 'gyur ro/ /nyon mongs pa thams cad la chags</text></item>
<item><p>370a7</p><section>mdo sde</section><text>pa med pas spobs pa thogs pa med par 'gyur ro/ /de la ma chags par gnas pas spobs ba rgyun mi chad par 'gyur ro/ /phra ma'i tshig med pas shin tu nges pa'i tshig la spobs</text></item>
<item><p>370b1</p><section>mdo sde</section><text>par 'gyur ro/ /rten cing 'brel par 'byung ba rtogs pas zab mo la spobs par 'gyur ro/ /sbyin pa sna tshogs bsags pas sna tshogs la spobs par 'gyur ro/ /chung ma legs par</text></item>
<item><p>370b2</p><section>mdo sde</section><text>brgyan te rab tu byin pas legs par brgyan pa'i spobs par 'gyur ro/ /byang chub kyi sems las mi nyams pas zhum pa med pa'i spobs par 'gyur ro/ /tshul khrims kyi phung po legs</text></item>
<item><p>370b3</p><section>mdo sde</section><text>par kun tu bsrungs pas 'jigs pa med pa'i spobs par 'gyur ro/ /gdugs dang / rgyal mtshan dang / ba dan dang / dril bu sna tshogs byin pas tshigs su bcad pa sna tshogs</text></item>
<item><p>370b4</p><section>mdo sde</section><text>bstan pa nges pa'i tshig la spobs par 'gyur ro/ /sbyin pa dang ldan pa dang / rim gro byed pa dang / bsnyen bkur byed pa sngon du 'gro bas mdo dang / rtogs pa brjod pa dang / sngon byung</text></item>
<item><p>370b5</p><section>mdo sde</section><text>ba la spobs par 'gyur ro/ /sdug bsngal ba dang / dbul ba dang / mgon med pa la mi brnyas pas mi thul ba'i spobs par 'gyur ro/ /gter mi zad pa sbyin pa dang / pha rol chos</text></item>
<item><p>370b6</p><section>mdo sde</section><text>la sbyor bas tshig rab tu dbye ba bstan pa mi zad pa la spobs par 'gyur ro/ /tshig bden pa dang / tha ba med pa dang / ngag rtsub po med pa'i ngag gi las dang ldan pas spobs pa</text></item>
<item><p>370b7</p><section>mdo sde</section><text>shin tu gsal zhing mdzes par 'gyur ro/ /bla ma'i tshig khyad du mi gsong pa dang / gzhan gyi tshig mi gcod pas tshig btsun zhing gzung ba'i spobs par 'gyur ro/ /rang gi yon</text></item>
<item><p>371a1</p><section>mdo sde</section><text>tan gyi chos sgrub pas chos bstan pa 'bras bu yod pa'i spobs par 'gyur ro/ /bdag la mi bstod pa dang / gzhan la mi smod pa dang / phangs pa'i dngos po</text></item>
<item><p>371a2</p><section>mdo sde</section><text>yongs su gtong ba lha'i 'khor gyi rgyan gyi spobs par 'gyur ro/ /chos la slob dpon gyi dpe mkhyud med pa dang / chos ji ltar thos pa bzhin du ston pas the tshom thams cad gcod</text></item>
<item><p>371a3</p><section>mdo sde</section><text>pa'i spobs par 'gyur ro/ /bstan bcos thams cad shes pa dang / gzhan la mi gnod pa dang / nad pa rnams kyi nad g.yog byed pa dang / sman rab tu sbyin pas 'jig</text></item>
<item><p>371a4</p><section>mdo sde</section><text>rten pa dang / 'jig rten las 'das pa'i chos thams cad la spobs par 'gyur ro/ /pha rol la 'khrul pa'i skabs mi tshol ba dang / gzhan dag gi ltung ba mi gleng ba dang / 'khrul</text></item>
<item><p>371a5</p><section>mdo sde</section><text>pa la mi rtog pas 'khrul pa med pa'i spobs par 'gyur ro/ /sems can thams cad la sems snyoms pa dang / sems can thams cad la mtshungs par sbyor ba dang / mya ngan</text></item>
<item><p>371a6</p><section>mdo sde</section><text>las 'das pa'i lam la 'god pa dang / rnyed pa dang / bkur sti dang / tshigs su bcad pa thams cad don du mi gnyer bas 'khor la byams pa dang / snying rje dang / dga' ba</text></item>
<item><p>371a7</p><section>mdo sde</section><text>dang / btang snyoms kyi spobs bar 'gyur ro/ /bka' blo bde ba dang / des pa dang / ji skad smras pa de bzhin byed pa dang / sems dga' ba dang / gzhan gyi rgyud 'khrug par</text></item>
<item><p>371b1</p><section>mdo sde</section><text>mi byed pas skye ba dran pa'i mngon par shes pa'i spobs par 'gyur ro/ /theg pa chen po las mi nyams pa dang / theg pa dman pa mi 'dod pa dang / sems can la snying rje che ba dang /</text></item>
<item><p>371b2</p><section>mdo sde</section><text>thams cad nan tan la 'god pas sangs rgyas kyi byin gyi rlabs kyis byin gyis brlabs pa'i spobs par 'gyur ro/ /sems can gzhan la go bar byed pas de'i phyir spobs pa zhes</text></item>
<item><p>371b3</p><section>mdo sde</section><text>bya'o| |sems can gzhan la nan tan du bya ba ston pas de'i phyir spobs pa zhes bya'o/ /gzhan gyi sems kyi rgyud tshim par byed pas de'i phyir spobs pa zhes bya'o/ /sems can gzhan</text></item>
<item><p>371b4</p><section>mdo sde</section><text>gyi sems pa dang mthun par ston pas de'i phyir spobs pa zhes bya'o/ /rigs kyi bu/ chos dang / yon tan dang / ye shes de lta bu dang ldan pa'i byang chub sems dpa' ni/ spobs pa</text></item>
<item><p>371b5</p><section>mdo sde</section><text>thogs pa med cing rgyun mi chad la/ rtag tu sangs rgyas kyi byin gyis rlabs kyis byin gyis brlabs pa yin no/ /rigs kyi bu/ de la ji ltar na/ byang chub sems dpa' skye ba dang /</text></item>
<item><p>371b6</p><section>mdo sde</section><text>'chi 'pho dang / 'byung ba rnams la dbang thob pa yin zhe na/ rigs kyi bu/ chos bcu gnyis dang ldan na/ byang chub sems dpa' skye ba dang / 'chi 'pho ba dang / 'byung ba rnams la</text></item>
<item><p>371b7</p><section>mdo sde</section><text>dbang thob pa yin te/ bcu gnyis gang zhe na/ 'di lta ste/ sdig pa'i gogs po yongs su spangs shing rtag tu dge ba'i ba shes gnyen bsten pa dang / lta ba shin tu yongs su dag pa</text></item>
<item><p>372a1</p><section>mdo sde</section><text>dang / sangs rgyas kyis gnang ba'i tshul khrims kyi phung po yongs su dag pa dang / ting nge 'dzin dang / snyoms par 'jug pa dang ldan pa shes pa dang / shes</text></item>
<item><p>372a2</p><section>mdo sde</section><text>rab dang thabs zung du 'brel ba dang / mngon par shes pa ma nyams pa thob pa dang / ma skyes pa dang / ma byung par so sor rtog pa dang / bsam bzhin du skye ba dang / smon lam</text></item>
<item><p>372a3</p><section>mdo sde</section><text>yongs su rdzogs pa dang / sems can la lta ba'i byams pa la sbyor ba dang / snying rje chen po la nges par sems pa dang / chos la sgyu ma lta bur rtog pa dang / 'chi 'pho med par</text></item>
<item><p>372a4</p><section>mdo sde</section><text>'pho zhing skye ba dang / chos kyi mtshan nyid rmi lam gyi ngo bo nyid kyis chos la 'jug pa dang / phyin ci log gi chos la yang dag pa ji lta ba bzhin du rtog pa dang / sangs rgyas bcom</text></item>
<item><p>372a5</p><section>mdo sde</section><text>ldan 'das rnams kyis byin gyis brlabs pa nas skye ste 'pho zhing 'byung ba skye ba dang / 'pho ba dang / 'byung bar yang mi sems pa'o/ /rigs kyi bu/ byang chub sems dpa'</text></item>
<item><p>372a6</p><section>mdo sde</section><text>gang dang gang du skyes nas sems can gyi don byed pa'i skyes pa'i rabs bstan pa tshad med grangs med pa'i skyes pa'i rabs de dag thams cad ni/ rtsa ba gnyis la gnas pa ste/</text></item>
<item><p>372a7</p><section>mdo sde</section><text>'di lta ste/ mngon par shes pa'i ye shes la gnas pa drang / snying rje chen po'i rtsa ba la gnas pa'o/ /rigs kyi bu/ de ltar na/ byang chub sems dpa' skye ba dang / 'chi 'pho dang /</text></item>
<item><p>372b1</p><section>mdo sde</section><text>'byung ba rnams la dbang thob pa yin no/ /rigs kyi bu/ de la ji ltar na/ byang chub sems dpa' bdud bzhi'i lam las yang dag par 'das shing bdud dang / phyir rgol ba thams cad</text></item>
<item><p>372b2</p><section>mdo sde</section><text>yang dag par bcom pa yin zhe na/ rigs kyi bu/ 'di la byang chub sems dpa' chos thams cad sgyu ma lta bur shes shing rtogs pas phung po'i bdud las yang dag par 'da'o/ /ji</text></item>
<item><p>372b3</p><section>mdo sde</section><text>ltar thos pa'i chos la tshul bzhin so sor rtog pas nyon mongs pa'i bdud las yang dag par 'da'o/ /rtan cing 'brel bar 'byung ba rtogs pas 'chi bdag gi bdud las yang dag</text></item>
<item><p>372b4</p><section>mdo sde</section><text>par 'da'o/ /byang chub kyi sems mi nyams pas lha'i bu'i bdud las yang dag par 'da'o/ /yang des bdud kyi las rnams bcom pa yin te/ des bdud kyi las rnams bcom pa</text></item>
<item><p>372b5</p><section>mdo sde</section><text>gang zhe na/ gang dag gis byang chub sems dpa' la bdud kyis glags mi rnyed pa ste/ theg pa dman pa 'dod pa bdud kyi las dang / byang chub kyi sems mi srung ba bdud kyi las</text></item>
<item><p>372b6</p><section>mdo sde</section><text>dang / sems can tha dad par sbyin pa bdud kyi las dang / skye ba la gnas pa'i tshul khrims bdud kyi las dang / de bzhin du sbyar te gzugs su bsngos pa'i bzod pa dang / 'jig</text></item>
<item><p>372b7</p><section>mdo sde</section><text>rten gyi bya ba la brtson pa'i brtson 'grus dang / de la chags shing ro myang ba'i bsam gtan dang / shes rab kyi chos ngan pa la smod pa bdud kyi las dang / 'khor bas yongs su</text></item>
<item><p>373a1</p><section>mdo sde</section><text>skyo ba bdud kyi las dang / dge ba'i rtsa ba yongs su mi bsngo ba bdud kyi las dang / nyon mongs pa la mi smod pa bdud kyi las dang / ltung ba 'chab pa bdud kyi</text></item>
<item><p>373a2</p><section>mdo sde</section><text>las dang / byang chub sems dpa' la sdang ba bdud kyi las dang / dam pa'i chos spong ba bdud kyi las dang / byams pa rgyun gcod pa bdud kyi las dang / pha rol tu phyin pa rnams</text></item>
<item><p>373a3</p><section>mdo sde</section><text>yongs su mi tshol ba bdud kyi las dang / dam pa'i chos mnyan par mi 'dod pa bdud kyi las dang / chos la slob dpon gyi dpe mkhyud byed pa bdud kyi las dang / zang zing dang</text></item>
<item><p>373a4</p><section>mdo sde</section><text>'brel par chos ston pa bdud kyi las dang / thabs dang bral bas sems can yongs su smin par byed pa bdud kyi las dang / bsdu ba'i dngos po 'dor ba bdud kyi las dang /</text></item>
<item><p>373a5</p><section>mdo sde</section><text>tshul khrims 'chal pa rnams la khong khro ba bdud kyi las dang / tshul khrims dang ldan pa rnams la mi gus pa bdud kyi las dang / nyan thos kyi bslab pa'i rjes su mthun pa bdud kyi</text></item>
<item><p>373a6</p><section>mdo sde</section><text>las dang / rang sangs rgyas kyi theg pa can gyi rjes su 'jug pa bdud kyi las dang / dus ma yin par sgrub 'dod pa bdud kyi las dang / snying rje chen po bor nas rigs la rtog pa bdud</text></item>
<item><p>373a7</p><section>mdo sde</section><text>kyi las dang / 'dus ma byas 'dod pa bdud kyi las dang / 'dus byas la smod pa bdud kyi las dang / sems sems can gyi ci bya'o cog la g.yel ba bdud kyi las dang / nga rgyal</text></item>
<item><p>373b1</p><section>mdo sde</section><text>la gnas shing mi 'dud pa dang / lce gnyis smra ba dang / g.yo sgyu dang ldan pa dang / bcos ma la dga' ba dang / mi drang ba dang / rtsub cing brlang ba dang / sdig pa la mi smod pa dang / chos kyi</text></item>
<item><p>373b2</p><section>mdo sde</section><text>drungs 'byin pa dang / thob pa cung zad kyis chog par 'dzin pa dang / chos ma yin pa don du gnyer ba dang / chos ma yin pa 'dod pa dang / sgrib pa dang / chod pa dang / kun nas ldang ba rnam</text></item>
<item><p>373b3</p><section>mdo sde</section><text>par mi gnon pa bdud kyi las dang / sems kyi dri ma mi rtog pa bdud kyi las dang / dge sbyong gi dri ma la mi mjed pa bdud kyi las te/ rigs kyi bu/ ji cam du mi dge ba'i chos la 'jug pa</text></item>
<item><p>373b4</p><section>mdo sde</section><text>dang / dge ba'i chos 'dor ba de thams cad ni/ bdud kyi las so/ /chos bzhis ni/ bdud kyi las 'di dag las shin tu 'da' ste/ bzhi gang zhe na/ 'di lta ste/ byang chub kyi sems ma</text></item>
<item><p>373b5</p><section>mdo sde</section><text>brjed pa'i pha rol tu phyin pa drug po dag dang / dad pa dang brtson 'grus la gnas pa'i bag yod pa dang / thabs la mkhas pa la gnas te sems can yongs su smin par byed pa dang / chos</text></item>
<item><p>373b6</p><section>mdo sde</section><text>kyi tshul zab mo la gnas te dam pa'i chos yongs su 'dzin pas so/ /rigs kyi bu/ de ltar chos la sbyor ba'i byang chub sems dpa' ni/ bdud bzhi'i lam las yang dag par 'das</text></item>
<item><p>373b7</p><section>mdo sde</section><text>shing bdud dang phyir rgol ba thams cad bcom pa yin no/ /rigs kyi bu/ de la ji ltar na/ byang chub sems dpa' bsod nams tshad med pa bsags shing sems can thams</text></item>
<item><p>374a1</p><section>mdo sde</section><text>cad 'tsho bar gyur pa yin zhe na/ rigs kyi bu/ 'di la byang chub sems dpa' ni/ sems can rnams la byams pas gnas pa yin/ /'byung po rnams</text></item>
<item><p>374a2</p><section>mdo sde</section><text>la snying rje bar gnas pa yin/ bsam gtan rnams la de la ma chags par gnas pa yin/ slong ba rnams la bdog pa thams cad yongs su gtong ba yin/ bsod nams</text></item>
<item><p>374a3</p><section>mdo sde</section><text>dag gis longs spyod mthun pa yin/ bsam pa dag pas lag na rin po che yin/ mtho dman gyi yid med pas sems dang mtshungs pa yin/ tshul khrims yongs su dag pas bsam</text></item>
<item><p>374a4</p><section>mdo sde</section><text>pa 'byor ba yin/ mchod sbyin thams cad sgrub pas sems grol zhing sgo bsgribs pa med pa yin/ chos rnam par 'byed pas gzungs dang spobs pa phun sum tshogs pa yin/</text></item>
<item><p>374a5</p><section>mdo sde</section><text>sangs rgyas kyi zhing tshad med par 'gro bas mngon par shes pa'i ye shes la gnas pa yin no/ /ji ltar phyi rol gyi 'byung ba chen po bzhi po 'di dag sems can thams cad kyi</text></item>
<item><p>374a6</p><section>mdo sde</section><text>'tsho bar gyur pa de bzhin du bdag gi nang gi 'byung ba chen po bzhi po 'di dag kyang sems can thams cad kyi 'tsho bar gyur cig /bdag gi dge ba'i rtsa ba dang / chos shes pa la</text></item>
<item><p>374a7</p><section>mdo sde</section><text>mkhas pa gang yin pa de sems can thams cad kyi 'tsho ba ma yin par ma gyur cig /ces de ltar dge ba'i rtsa ba rnams kyang yongs su bsngo ste/ de ltar na/ byang chub sems dpa'</text></item>
<item><p>374b1</p><section>mdo sde</section><text>bsod nams tshad med pa bsags shing sems can thams cad kyi 'tsho bar gyur pa yin no/ /rigs kyi bu/ de la ji ltar na/ byang chub sems dpa' sangs rgyas rnams ma byung yang sangs</text></item>
<item><p>374b2</p><section>mdo sde</section><text>rgyas kyi mdzad pas sems can rnams la nye bar gnas pa yin zhe na/ rigs kyi bu/ 'di la byang chub sems dpa' ni/ gnas dang gnas ma yin pa'i bya ba shes pas stobs bcu yongs</text></item>
<item><p>374b3</p><section>mdo sde</section><text>su sbyang bar bya ba tshar phyin pa yin no/ /zag pa zad pa'i bya ba shes pas mi 'jigs pa bzhi yongs su sbyang bar bya ba tshar phyin pa yin/ dus gsum la chags pa med pa'i ye shes</text></item>
<item><p>374b4</p><section>mdo sde</section><text>kyi bya ba shes pas sangs rgyas kyi chos ma 'dres pa bco brgyad yongs su sbyang bar bya ba tshar phyin pa yin/ sangs rgyas kyi spyan gyi snang ba thob pas spyan lnga yongs su sbyang bar bya ba tshar</text></item>
<item><p>374b5</p><section>mdo sde</section><text>phyin pa yin/ byang chub kyi snying por 'gro ba thob pas mngon par shes pa thams cad yongs su sbyang bar bya ba tshar phyin pa yin/ /nyon mongs pa'i bag chags yang dag par bcad pas</text></item>
<item><p>374b6</p><section>mdo sde</section><text>dge ba'i chos thams cad yongs su bskang ba tshar phyin pa yin/ bsod nams kyi tshogs thams cad bsags pas lus dang / ngag dang / sems dang / mtshan dang / dpe byad bzang po'i</text></item>
<item><p>374b7</p><section>mdo sde</section><text>rgyan yongs su sbyang bar bya ba tshar phyin pa yin/ dbang bskur ba thob pas sa bcu yongs su sbyang bar bya ba tshar phyin pa yin/ ye shes kyi tshogs bsags pas sangs rgyas kyi chos</text></item>
<item><p>375a1</p><section>mdo sde</section><text>thams cad yongs su sbyang bar bya ba tshar phyin pa yin te/ rigs kyi bu/ de ltar na/ byang chub sems dpa' sangs rgyas rnams ma byung yang sangs rgyas kyi</text></item>
<item><p>375a2</p><section>mdo sde</section><text>mdzad pas sems can rnams la nye bar gnas pa yin no/ /rigs kyi bu/ de la ji ltar na/ byang chub sems dpa' rgya mtsho'i phyag rgya'i ting nge 'dzin thob cing sems can thams cad</text></item>
<item><p>375a3</p><section>mdo sde</section><text>kyi sems dang / spyod pa la mi chags pa yin zhe na/ rigs kyi bu/ 'di lta ste/ dper na/ dzam+bu'i gling na sems can rnams kyi gzugs snang ba ji snyed pa dag thams cad dang 'dra</text></item>
<item><p>375a4</p><section>mdo sde</section><text>ba'i phyag rgya rgya mtsho chen po la yod do/ /de'i phyir rgya mtsho chen po zhes bya'o/ /de bzhin du sems can thams cad kyi sems su snang ba'am/ gzugs su snang ba'am/ sgrar snang</text></item>
<item><p>375a5</p><section>mdo sde</section><text>ba ji snyed pa de dag thams cad rgya mtsho'i phyag rgya'i ting nge 'dzin la gnas pa'i byang chub sems dpa'i sems kyi snang ba gcig la snang bar 'gyur te/ de'i phyir rgya mtsho'i phyag rgya'i</text></item>
<item><p>375a6</p><section>mdo sde</section><text>ting nge 'dzin ces bya'o/ /'di lta ste/ dper na/ rgya mtsho chen po ni/ ro gcig pa yin no/ /de bzhin du byang chub sems dpa' yang chos la rnam par grol ba'i ror shes pas ro</text></item>
<item><p>375a7</p><section>mdo sde</section><text>gcig pa yin no/ /'di lta ste/ dper na/ rgya mtsho chen po ni/ dus las mi yol ba yin no/ /de bzhin du byang chub sems dpa' yang dus dang dus ma yin pa la so sar rtog</text></item>
<item><p>375b1</p><section>mdo sde</section><text>pas byang chub kyi snying po'i dus las mi yol lo/ /'di lta ste/ dper na/ rgya mtsho chen po ni/ shi ba'i ro dang lhan cig mi gnas so/ /de bzhin du byang chub sems dpa' yang bag chags</text></item>
<item><p>375b2</p><section>mdo sde</section><text>kyi nyon mongs pa thams cad dang / nyan thos dang / rang sangs rgyas kyi sems thams cad dang lhan cig mi gnas so/ /'di lta ste/ dper na/ rgya mtsho chen po ni/ chu thams cad zad pas bri</text></item>
<item><p>375b3</p><section>mdo sde</section><text>ba'am| gang ba med do/ /de bzhin du byang chub sems dpa' yang chos thams cad zad pas chos kyi dbyings bri ba'am/ gang bar mi byed do/ /'di lta ste/ dper na/ rgya mtsho chen po ni/</text></item>
<item><p>375b4</p><section>mdo sde</section><text>kha tshon tshad med do/ /de bzhin du byang chub sems dpa' yang shes rab kyis tshad med do/ /'di lta ste/ dper na/ rgya mtsho chen po ni/ zab cing gting dpag dka' ba yin no/ /de bzhin</text></item>
<item><p>375b5</p><section>mdo sde</section><text>du byang chub sems dpa' yang zab cing nyan thos dang / rang sangs rgyas thams cad kyis gting dpag dka' ba yin no/ /'di lta ste/ dper na/ rgya mtsho chen po ni/ sems can tshad</text></item>
<item><p>375b6</p><section>mdo sde</section><text>med pa'i gnas yin no/ /de bzhin du byang chub sems dpa' yang sems can yongs su smin par bya ba tshad med pa'i gnas yin no/ /'di ni/ rgya mtsho'i phyag rgya'i ting nge 'dzin</text></item>
<item><p>375b7</p><section>mdo sde</section><text>la 'jug pa yin te/ rigs kyi bu/ de ltar zhugs pa'i byang chub sems dpa' ni/ sems can thams cad kyi sems dang / spyod pa la mi chags pa yin no/ /rigs kyi bu/ de</text></item>
<item><p>376a1</p><section>mdo sde</section><text>la ji ltar na/ byang chub sems dpa' chags pa thams cad las yang dag par 'das pa yin zhe na/ chags pa zhes bya ba ni/ gang chos rnams la lta ba</text></item>
<item><p>376a2</p><section>mdo sde</section><text>kun nas ldang ba'o/ /byang chub sems dpa' ni/ lta ba kun nas ldang ba thams cad dang bral bas chags pa thams cad las yang dag par 'das pa yin no/ /'di lta ste/ dper</text></item>
<item><p>376a3</p><section>mdo sde</section><text>na| rlung mar ni/ nam mkha'i dkyil na mi chags so/ /de bzhin du byang chub sems dpa' rlung mar lta bu'i sems dang ldan pa'ang sems can thams cad la mi chags so/ /</text></item>
<item><p>376a4</p><section>mdo sde</section><text>yang skyes bu dam pa de dag ni/ spyod pa dang / cho ga'i tshul shes pa yin te/ de la cho ga ni/ dran pa'o/ /spyod pa ni/ rnam par mi g.yeng ba'o/ /de dag ni/ mun pa dang bral zhing</text></item>
<item><p>376a5</p><section>mdo sde</section><text>snang ba thob pa'ang yin te/ de la mun pa zhes bya ba ni/ gang chos rnams la mi shes pa'o/ /snang ba zhes bya ba ni/ gang chos rnams la ye shes thogs pa med pa ste/ de'i phyir de</text></item>
<item><p>376a6</p><section>mdo sde</section><text>dag mun pa dang bral zhing snang ba thob pa zhes bya'o/ /skyes bu dam pa de dag ni/ ye shes gzhan gyi dring la mi 'jog cing rang gi ye shes thob pa yin te/ de ci'i phyir zhe na/ de dag</text></item>
<item><p>376a7</p><section>mdo sde</section><text>rang byung gi ye shes la mngon par gnas shing sems can gzhan ye shes 'dod par byed pa yin no/ /gang gi tshe byang chub sems dpa' chos gtan la 'bebs pa'i ye shes</text></item>
<item><p>376b1</p><section>mdo sde</section><text>bstan pa 'di la gzhan gyi dring la mi 'jog cing rang gi ye shes thob par gyur pa de'i tshe myur du thams cad mkhyen pa'i ye shes thob par 'gyur ro/ /de nas bcom ldan 'das kyis de'i tshe tshig</text></item>
<item><p>376b2</p><section>mdo sde</section><text>su bcad pa 'di dag gsungs so/ /gang zhig lta ba kun las sems dben zhing / /mkhas pa bsod nams tshogs ni rab byed la/ /mtshan ma ldan pa yongs su spangs nas su/ /byang chub phyir</text></item>
<item><p>376b3</p><section>mdo sde</section><text>bsngos de ni zad mi 'gyur/ /nga rgyal las kyang nga rgyal kun spangs nas/ /de ni ye shes tshogs rnams tshol bar byed/ /mtha' yas blo ldan nam mkha'i ngo bo nyid/ /kun mkhyen ye shes</text></item>
<item><p>376b4</p><section>mdo sde</section><text>yongs su rdzogs par byed/ /rgyal ba'i sras de sangs rgyas rjes dran pa/ /gzugs dang mtshan gyi chos su ma yin te/ /gang na sems dang yid ni mi rgyub/ /de ni mthun par sangs rgyas rjes</text></item>
<item><p>376b5</p><section>mdo sde</section><text>su dran| |chos ni 'dod chags bral zhing rang bzhin dben/ /zhi zhing rab zhi rtag tu mtshan ma med/ /gang zhig dmigs pa thams cad bral gyur pa/ /de 'dir chos ni rjes su dran pa</text></item>
<item><p>376b6</p><section>mdo sde</section><text>yin| |'phags pa'i dge 'dun shin tu 'dus ma byas/ /stong pa mtshan med smon las rnam par grol/ /de la sems med dran dang 'jug pa med/ /de ni dge 'dun rjes su dran pa yin/ /phung</text></item>
<item><p>376b7</p><section>mdo sde</section><text>po yongs su btang ba thams cad gtong / /nyon mongs dngos po thams cad legs par 'dor/ /snyems pa med cing rtog dang rnam rtog dag /'di ni gtong ba legs par rjes su dran/ /</text></item>
<item><p>377a1</p><section>mdo sde</section><text>tshul khrims zag pa med cing 'dus ma byas/ /lus dang ngag dang yid kyis 'jug pa med/ /'byung ba med cing srid gsum mi gnas pa/ /de ni tshul khrims</text></item>
<item><p>377a2</p><section>mdo sde</section><text>rjes su dran pa yin/ /lha gang dag cing dri med nyon mongs med/ /dga' ldan gnas pa dbang bskur thob gyur ba/ /sems can dag pa de dag 'di dran zhing / /bdag kyang myur du de</text></item>
<item><p>377a3</p><section>mdo sde</section><text>'drar 'gyur snyam sems/ /de bzhin gshegs kyi dam chos 'dzin pa ni/ /nyon mongs dngos po thams cad 'dzin mi byed/ /chos dang chos min gnyis las rnam par grol/ /de</text></item>
<item><p>377a4</p><section>mdo sde</section><text>'dra de ni rgyal ba'i chos 'dzin yin/ /rgyal bas byang chub mtshan nyid gang bsnyes pa/ /chos kyi mtshan nyid de ni yongs 'dzin cing / /gang gis rdul med mtha' 'dir rab shes</text></item>
<item><p>377a5</p><section>mdo sde</section><text>pa| |de ni sangs rgyas kun gyi chos 'dzin yin/ /bdag ni rab tu dag pas sems can dag /chos kun dag par mkhas pa sus rtogs pa/ /de ni sems dag rang bzhin 'od gsal</text></item>
<item><p>377a6</p><section>mdo sde</section><text>te| |sems can btang phyir rtag tu yongs smin byed/ /sems can khams rnams ma rung mi byed cing / /de ni bri zhing gang bar mthong ba med/ /lta ba nor pa rab tu spang bar ston/ /</text></item>
<item><p>377a7</p><section>mdo sde</section><text>de 'dra de ni sems can mang po spyod/ /'jig rten yul kun rab tu gang ston pa/ /des ni sangs rgyas yul yang rab tu ston/ /sangs rgyas yul ni nam mkha' mtshungs pa ste/ /</text></item>
<item><p>377b1</p><section>mdo sde</section><text>de bzhin 'jig rten yul yang rab tu shes/ /sgra skad dbyangs dang yi ge thams cad ni/ /brag ca 'dra bar de yis rab mthong zhing / /de la nyan pa'ang shin tu yod min par/ /de ltar rab</text></item>
<item><p>377b2</p><section>mdo sde</section><text>tu shes pa gzungs thob bo/ /kun tu 'dzin dang 'dzin cing klog pa dang / chos rnams bstan pa'i rnam pa rab bshad kyi/ /bdag dang sems can chos su rlom sems med/ /de ni gzungs</text></item>
<item><p>377b3</p><section>mdo sde</section><text>la rab tu gnas pa yin/ /rgyal ba kun gyis gsungs pa 'dzin byed cing / /legs par gsungs pas sems can tshim byed pa/ /dran dang ting nge 'dzin dang bral mi 'gyur/ /gzungs la</text></item>
<item><p>377b4</p><section>mdo sde</section><text>nges pa'i yon tan 'di dag go /chos ni rnam pa kun tu bsags med pas/ /chos la mi 'phro 'phros pa med pa'ang min| /dper na klu ni char rgyun 'bebs pa ltar/ /de ltar de yang</text></item>
<item><p>377b5</p><section>mdo sde</section><text>chos kyi char pa 'bebs/ /yon tan 'byung gnas rnams kyi spobs pa ni/ /thogs med rgyun chags rgyun chad mi 'gyur par/ /mdo sde stong phrag bye ba rab tu 'chad/ /sems can dbang</text></item>
<item><p>377b6</p><section>mdo sde</section><text>po sems can 'du shes med/ /sangs rgyas mthu yis bskal pa bye stong du/ /rgyun mi chad par chos ni rab ston cing / /bsam pa ji bzhin sems can tshim par byed/ /spobs pa'i</text></item>
<item><p>377b7</p><section>mdo sde</section><text>tshul gyis sangs rgyas yon tan gnas/ /chos 'di thams cad nam mkha' 'dra ba bzhes/ /gang gis chos rnams kun gyi tshul shes la/ /sems can srog dang gang zag mi</text></item>
<item><p>378a1</p><section>mdo sde</section><text>'dzin pa/ /de ni rgyal pa rnams kyi dam chos 'dzin/ /sems can thams cad shin tu mya ngan 'das/ /de dag de ltar kun tu skye ba med/ /su yi bzod pa 'di</text></item>
<item><p>378a2</p><section>mdo sde</section><text>'dra'i 'od gsal ba/ /de ni bstan pa 'di la bag yod yin/ /phung po yang dag sgyu ma lta bur mthong / /chos dbyings ji 'dra de bzhin khams rnams shes/ /dbang po drug ni grong</text></item>
<item><p>378a3</p><section>mdo sde</section><text>stong 'dra mthong ba/ /de ni phung po'i bdud las yang dag 'da'/ /sprin brtsegs phung po lta bur nyon mongs rnams/ /bag yod tshul bzhin rab tu rtog byed cing / chos la mi rtog</text></item>
<item><p>378a4</p><section>mdo sde</section><text>rnam par mi rtog pa/ de ni nyon mongs bdud las yang dag 'da'/ /gang zag skye ba rtag tu skye med shes/ /'di la gang yang 'pho med 'gro ba med/ /chos rnams 'od med song ba med</text></item>
<item><p>378a5</p><section>mdo sde</section><text>shes pa| |de ni 'chi bdag bdud kyi dbang mi 'gro /gang zhig g.yo dang rlom sems mi byed cing / /byang chub gnas kyang byang chub 'du shes med/ /bdag dang sems can med kyang</text></item>
<item><p>378a6</p><section>mdo sde</section><text>snying rje 'jug /de ni dpung dang bcas pa'i bdud 'dul lo/ /rnam shes ye shes gnyis ni mnyam par mthong / /'dus byas mi gnas 'dus ma byas la min/ /'gro ba'i sems ni</text></item>
<item><p>378a7</p><section>mdo sde</section><text>sgyu ma 'drar mthong ba/ /de ni sems dpa'i rdzi ba med pa yin/ /pha rol tshu rol gang la'ang mi chags la/ /chos ldan gru ni yang dag su sbyor zhing / /sems can sgrol yang sems</text></item>
<item><p>378b1</p><section>mdo sde</section><text>can 'du shes med/ /mnyam pa zhes bya byang chub sems dpa' de/ /srid pa gsum po 'brog dgon 'dra ba dang / /stong pa 'gyur ba med par rab shes shing / /lam gyi rim gyis rtag tu sems</text></item>
<item><p>378b2</p><section>mdo sde</section><text>can sgrol/ /de ni ded dpon bdud rtsi lam ston pa/ /mdzangs pa de ni tshul dang tshul min mkhas/ /chos rnams gdod nas stong par rab tu shes/ /tshul dang rigs pa mya ngan 'das la mdzud/</text></item>
<item><p>378b3</p><section>mdo sde</section><text>byang chub sems dpa' de ni 'dren ces bya/ /sems kyi rgyud ni gzhan dang gzhan du 'gyur/ /sems ni sems la nam yang mtshams mi sbyor/ /'gro ba'i sems rgyud de dag rab shes</text></item>
<item><p>378b4</p><section>mdo sde</section><text>pa| |byang chub sems dpa' yongs su 'dren ces bya/ /nam mkha'i ngo bo nyid dang chu zla ltar/ /chos rnams thams cad dag cing rnam dag ces/ /nyon mongs kun dang 'dre bar mi byed</text></item>
<item><p>378b5</p><section>mdo sde</section><text>pa| |sems can dag pa de ni ma smad pa/ /gang zhig chos gcig gis ni chos rnams kun/ /sgyu ma mig rgyu 'dra bar gzung med dang / /gsog dang rdzun dang rtag pa med par shes/ /de ni</text></item>
<item><p>378b6</p><section>mdo sde</section><text>byang chub snying por myur du 'gro /chos gtan la 'bebs pa bstan pa 'di bshad pa na lha dang / mi dang / lha ma yin dang / mi 'am ci dang / lto 'phye chen po'i srog chags khrag khrig</text></item>
<item><p>378b7</p><section>mdo sde</section><text>phrag bdun cu rtsa gnyis bla na med pa yang dag par rdzogs pa'i byang chub tu sems bskyed do/ /byang chub sems dpa' sum khri nyis stong ni/ mi skye ba'i chos la bzod pa thob par gyur</text></item>
<item><p>379a1</p><section>mdo sde</section><text>to| |stong gsum gyi stong chen po'i 'jig rten gyi khams 'di'ang rnam pa drug tu rab tu g.yos so/ /snang ba chen pos kyang 'jig rten gyi khams khyab par gyur</text></item>
<item><p>379a2</p><section>mdo sde</section><text>to| |lha brgya stong dag kyang me tog gi char rab tu 'bebs shing sil snyan dag kyang dkrol nas 'di skad ces gang dag bstan pa 'di thos nas mos pa dang / 'dzin pa dang / nan tan</text></item>
<item><p>379a3</p><section>mdo sde</section><text>byed pa'i sems can de dag ni/ sangs rgyas kyi yul du rjes su dong ba yin no/ /gang du sangs rgyas bcom ldan 'das rnams 'byung ba'i sangs rgyas kyi zhing 'di thams cad mkhas</text></item>
<item><p>379a4</p><section>mdo sde</section><text>pa rnams kyis rgyan gyis legs par brgyan pa byas te phyag bya'o/ /de ci'i phyir zhe na/ sangs rgyas byung bar gyur na chos 'di lta bu 'di rab tu ston par 'gyur ro/ /skyes bu dam pa</text></item>
<item><p>379a5</p><section>mdo sde</section><text>bsam gyis mi khyab pa'i chos dang ldan pa 'di dag kyang mthong bar 'gyur ro/ /zhes ched du brjod pa ched du brjod do/ /de nas bcom ldan 'das kyis zhus pa lung bstan</text></item>
<item><p>379a6</p><section>mdo sde</section><text>pas byang chub sems dpa' sems dpa' chen po nam mkha' mdzod mngon du rangs par mdzad pas mu tig gi dra ba 'od dri ma med cing rnam par dag pa stong gsum yongs su</text></item>
<item><p>379a7</p><section>mdo sde</section><text>gang ba ri ba bcom ldan 'das kyi sku la mngon bar gsol nas bcom ldan 'das la 'di skad ces gsol to/ /sangs rgyas bcom ldan 'das rnams kyi ye shes ni/ chags pa</text></item>
<item><p>379b1</p><section>mdo sde</section><text>mi mnga' zhing sgrib pa mi mnga' ba bstan pa 'di ni/ rgyun mi chad pa/ de bzhin gshegs pa ni/ sems can thams cad kyi sems la gzigs shing dbang po mchog dang mchog ma yin pa</text></item>
<item><p>379b2</p><section>mdo sde</section><text>mkhyen pa'i ye shes la mkhas pa'o/ /bcom ldan 'das kyis 'di 'dra ba'i chos kyi tshul gyi rnam pa bstan pa des 'khor thams cad kyi sems tshim par gyur to/ /theg pa chen po 'di 'ang</text></item>
<item><p>379b3</p><section>mdo sde</section><text>rgyas par brjod pa mdzad par gyur to/ /phyogs bcu'i 'jig rten gyi khams nas 'dus pa'i byang chub sems dpa' 'di dag la'ang chos kyi snang ba chen pos rgyas par mdzad par gyur to/ /bcom</text></item>
<item><p>379b4</p><section>mdo sde</section><text>ldan 'das/ de bzhin gshegs pas bdag la'ang chos 'byung ba'i sgo bstan pas des chos 'byung ba'i sgo tshad ma mchis pa bstan par bgyi'o/ /'phags pa nam mkha' mdzod kyis</text></item>
<item><p>379b5</p><section>mdo sde</section><text>zhus pa| |bam po bzhi pa/ de nas byang chub sems dpa' sems dpa' chen po myur ba spobs pa zhes bya ba 'khor de nyid du 'dus par gyur te 'dug pa des byang</text></item>
<item><p>379b6</p><section>mdo sde</section><text>chub sems dpa' nam mkha' mdzod la 'di skad ces smras so/ /rigs kyi bu/ gang khyod kyi ming nam mkha' mdzod ces bya ba de/ ci nam mkha' khyod kyi mdzod dam/ smras pa/ rigs</text></item>
<item><p>379b7</p><section>mdo sde</section><text>kyi bu| de bzhin te/ nam mkha' ni/ kho bo'i mdzod do/ /myur bar spobs pas smras pa/ rigs kyi bu/ nam mkha'i mdzod kyi bye brag bdag cag gis kyang blta'o/ /de nas bcom ldan</text></item>
<item><p>380a1</p><section>mdo sde</section><text>'das kyis byang chub sems dpa' nam mkha' mdzod la bka' stsal pa/ rigs kyi bu/ khyod kyis nam mkha' mdzod kyi khyad par ston cig /de nas byang</text></item>
<item><p>380a2</p><section>mdo sde</section><text>chub sems dpa' nam mkha' mdzod kyis byang chub sems dpa' myur bar spobs pa la 'di skad ces smras so/ /rigs kyi bu/ khyod kyi yid la gang 'dod pa de kho bos nam mkha'</text></item>
<item><p>380a3</p><section>mdo sde</section><text>las char dbab bo/ /de nas byang chub sems dpa' myur bar spobs pa 'di snyam du sems te| de bzhin gshegs pa rin po che ut+pa la'i dpal gyi 'jig rten gyi khams pad+ma</text></item>
<item><p>380a4</p><section>mdo sde</section><text>bkod pa zhes bya ba na 'od thams cad rnam par snang ba zhes bya ba'i pad+ma rgya ni/ rgyang grags kyi tshad/ 'dab ma bye ba stong phrag mang po 'jam zhing gzhon pa/ gos ka tsa lin+di ka</text></item>
<item><p>380a5</p><section>mdo sde</section><text>ltar reg na bde ba/ dris ni/ sangs rgyas kyi zhing khyab pa/ kha dog mang po brgya stong dang ldan pa/ mthong na yid du 'ong zhing chog mi shes pa/ pad+ma de mthong ba dang dri ma</text></item>
<item><p>380a6</p><section>mdo sde</section><text>snams pas byang chub sems dpa' de dag ting nge 'dzin thob par 'gyur ba de bdag gis mthong ste/ 'khor 'dir de 'dra ba'i pad+ma'i char phob cig snyam pa dang / byang chub sems</text></item>
<item><p>380a7</p><section>mdo sde</section><text>dpa' myur bar spobs pas bsam ma thag tu de nas byang chub sems dpa' nam mkha' mdzod kyi byin gyi rlabs kyis nam mkha'i ngos las de 'dra ba'i pad+ma'i char mngon par</text></item>
<item><p>380b1</p><section>mdo sde</section><text>phab ste/ de nas 'khor de dag thams cad pad+ma de dag gi dri mthong zhing tshor bas dga' ba'i zas zhes bya ba'i ting nge 'dzin la snyoms par zhugs so/ /'khor de thams cad ting nge 'dzin las</text></item>
<item><p>380b2</p><section>mdo sde</section><text>langs te byang chub sems dpa' nam mkha' mdzod la phyag btsal nas 'di skad ces 'jer to/ /skyes bu dam pa'i byin gyi rlabs dang / ye shes kyi stobs legs so legs so/ /sems</text></item>
<item><p>380b3</p><section>mdo sde</section><text>can thams cad kyang 'di 'dra ba'i byin gyi rlabs thob par gyur cig /de nas byang chub sems dpa' rin chen po bkod pa zhes bya ba 'dus par gyur te 'dug pa des byang chub sems dpa'</text></item>
<item><p>380b4</p><section>mdo sde</section><text>nam mkha' mdzod la 'di skad ces smras so/ /rigs kyi bu/ khyod kyis nam mkha' las gser phye'i char phob cig /byang chub sems dpa' rin chen bkod pas tshig de skad ces</text></item>
<item><p>380b5</p><section>mdo sde</section><text>smras ma thag tu de'i mod la nam mkha' las gser phye'i char mngon par phab bo/ /de nas byang chub sems dpa' rin chen bkod pas byang chub sems dpa' nam mkha' mdzod la</text></item>
<item><p>380b6</p><section>mdo sde</section><text>'di skad ces smras so/ /rigs kyi bu/ khyod kyis nam mkha' las rin po che thams cad kyi char phob cig /tshig de skad ces smras ma thag tu de'i mod la phyogs bcu nas ri rab kyi tshad</text></item>
<item><p>380b7</p><section>mdo sde</section><text>tsam gyi rin po che grangs med/ dpag tu med pa/ ming tha dad pa/ kha dog tha dad yod pa de dag gi char chen po mngon par phab pa 'di lta ste/ gser dang / dngul dang / shel dang /</text></item>
<item><p>381a1</p><section>mdo sde</section><text>bai DUR+ya dang / rdo'i snying po dang / mu tig dmar po dang / spug dang / dpal gyi snying po'i ze ba can dang / dri med dang / rin chen byu ru dang / zla ba'i 'od</text></item>
<item><p>381a2</p><section>mdo sde</section><text>dang / me shel dang / snang byed dang / 'od mchog dang / 'dzam gling me 'od dang / dung dang / man shel dang / byu ru dang / an+da rnyil dang / yon tan 'byung gnas dang /</text></item>
<item><p>381a3</p><section>mdo sde</section><text>rab tu zhi ba'i 'od dang / chu 'od dang / chu mdog dang / chu dang bar byed dang / sa'i 'od dang / mi phyed pa'i gnas dang / mig mi bzod pa dang / brgya byin thogs pa dang / rgyal</text></item>
<item><p>381a4</p><section>mdo sde</section><text>ba dang / cher rgyal ba dang / gzi brjid 'bar ba dang / dpal gyi snying po'i rgyal po dang / rdo rje'i ze ba can dang / 'jig rten snang ba dang / skar ma dga' dang / 'od 'dzin dang / zla gam</text></item>
<item><p>381a5</p><section>mdo sde</section><text>dang / dzam+bu'i chu 'od dang / dzam+bu'i gling gi 'od dang / 'od stong ldan dang / skar mda'i sgo dang / me'i 'od dang / rgyal bas brgyan pa dang / tsha ba zhi byed dang / gdung ba med</text></item>
<item><p>381a6</p><section>mdo sde</section><text>dang / nad sel dang / mig spyod dang / rna ba dang / sna dang / lce dang / lus dang / yid sbyong dang / yan lag rnam par snang ba dang / rnam par snang ba'i 'od dang / 'od sngon po</text></item>
<item><p>381a7</p><section>mdo sde</section><text>dang / 'od ser po dang / dkar po dang / shel gyi kha dog dang / rin po che'i dra ba dang / rin po che thams cad yang dag par bsdus pa dang / ming de lta bu dang / ming de ma yin pa'i</text></item>
<item><p>381b1</p><section>mdo sde</section><text>rin po che'i char rab tu phab ste/ nor bu rin po che de dag gi ming bskal par yang zad par sla ba ma yin no/ /de nas byang chub sems dpa' dus kyi rgyal po zhes bya ba des byang chub sems</text></item>
<item><p>381b2</p><section>mdo sde</section><text>dpa' nam mkha' mdzod la 'di skad ces smras so/ /rigs kyi bu/ mi mjed kyi 'jig rten gyi khams 'di na sems can sdug bsngal zhing dbul ba/ zas dang skom med pa/ gcer bu</text></item>
<item><p>381b3</p><section>mdo sde</section><text>gos med pa/ gos ral po gyon pa dang / yi dwags rnams bkres shing skom pas yongs su zin pa/ gcer bu rang gi skras yog pa/ mchil ma dang / ngar snabs dang / khrag dang /</text></item>
<item><p>381b4</p><section>mdo sde</section><text>rnag za 'dod pa de lta bu'i sems can de dag bskyab pa'i phyir zas dang / skom dang / gos kyi char khyod kyis phob cig /de nas de ma thag tu byang chub sems dpa' nam mkha' mdzod</text></item>
<item><p>381b5</p><section>mdo sde</section><text>kyi byin gyi rlabs kyis bza' ba dang / bca' ba dang / myang ba dang / bldag pa sna tshogs kyi char rab tu phab ste/ ro brgya dang ldan pa'i khu ba dang / btung ba thams cad kyi char gyi</text></item>
<item><p>381b6</p><section>mdo sde</section><text>rgyun shing rta'i srog shing tsam gyi char mngon par bab bo/ /gos kha dog du ma dang / kha dog tha dad pa dang / kha dog brgya stong du ma dang / phra zhing 'jam pa ka ca lin+di ka ltar reg na bde</text></item>
<item><p>381b7</p><section>mdo sde</section><text>ba'i char rab tu phab ste/ de nas stong gsum gyi stong chen po'i 'jig rten gyi khams na bkren pa dang / dbul po thams cad dang / yi dwags thams cad kun tshim par byas so/ /de nas</text></item>
<item><p>382a1</p><section>mdo sde</section><text>byang chub sems dpa'i sman pa'i rgyal po zhes bya ba des byang chub sems dpa' nam mkha' mdzod la 'di skad ces smras so/ /rigs kyi bu/ sems can</text></item>
<item><p>382a2</p><section>mdo sde</section><text>na ba| g.yog med pa/ nad du mas reg pa yod pa de dag gi don du sman chen po'i char gang gis na ba de dag thams cad nad las yongs su thar bar 'gyur ba phob cig /de nas de ma</text></item>
<item><p>382a3</p><section>mdo sde</section><text>thag tu bar snang las bdud rtsi'i sman gyi char mngon par rab tu phab ste/ des nad thams cad las yongs su thar bar gyur to/ /de nas byang chub sems dpa' ngan song spong zhes</text></item>
<item><p>382a4</p><section>mdo sde</section><text>bya ba des byang chub sems dpa' nam mkha' mdzod la 'di skad ces smras so/ /rigs kyi bu/ khyod kyis ngan song gsum zhi bar gyis shig /de nas de ma thag tu bar snang las</text></item>
<item><p>382a5</p><section>mdo sde</section><text>'od rab tu btang ste sems can dmyal ba ba dang / dud 'gro'i skye gnas pa dang / gshin rje'i 'jig rten pa'i sems can rnams 'od des reg pa de dag thams cad bde ba dang rab</text></item>
<item><p>382a6</p><section>mdo sde</section><text>tu ldan par gyur te ngan song gsum po thams cad rab tu zhi bar gyur te/ 'di ltar sbyin pa yongs su gtong ba la rab tu sbyor ba'i bar du me tog dang / phreng ba dang / spos dang /</text></item>
<item><p>382a7</p><section>mdo sde</section><text>byug pa dang / phye ma dang / chos gos dang / gdugs dang / rgyal mtshan dang / ba dan la sogs pa dang / rol mo sna lnga dang ldan pa dang / glu'i dbyangs dang / bran po dang</text></item>
<item><p>382b1</p><section>mdo sde</section><text>bran mo dang / chung ma dang / khye'u dang / bu mo dang / slas dang / rta dang / bal glang dang / shing rta dang / dpung bu chung dang / bzhon ba dang / khyim dang / grong dang / grong khyer dang /</text></item>
<item><p>382b2</p><section>mdo sde</section><text>grong rdal dang / ljongs dang / yul 'khor dang / rgyal po'i pho brang 'khor dang / skyed mos tshal dang / yang tog dang / khang pa brtsegs pa dang / khang bzang dang / rta babs dang /</text></item>
<item><p>382b3</p><section>mdo sde</section><text>skar khung dang / zla ba kham pa lta bu dang / khri dang / khyogs dang / glang bzhi pa dang / glang bcu drug pa nas rta cang shes stong gis grangs pa dang ldan pa'i shing rta'i bar gyi char bar snang</text></item>
<item><p>382b4</p><section>mdo sde</section><text>las mngon par rab tu bab bo/ /de nas byang chub sems dpa' nam mkha' mdzod kyis de lta bur byin gyis brlabs nas byang chub sems dpa'i tshogs mang po la smras pa/ rigs kyi bu</text></item>
<item><p>382b5</p><section>mdo sde</section><text>dag /'di dag longs la byin cig /yongs su btang bar bgyis te sbyin pa'i pha rol tu phyin pa yongs su rdzogs par gyis shig /de nas byang chub sems dpa' tshul khrims kyi rgyan ces bya ba</text></item>
<item><p>382b6</p><section>mdo sde</section><text>des byang chub sems dpa' nam mkha' mdzod la 'di skad ces smras so/ /rigs kyi bu/ khyod kyis sbyin pa'i pha rol tu phyin pa'i char ni/ phab na/ de yang tshul khrims kyi pha rol tu</text></item>
<item><p>382b7</p><section>mdo sde</section><text>phyin pa'i char phob cig /des tshig de skad ces smras ma thag tu phyogs bcu na sangs rgyas dang / byang chub sems dpa' rnams tshul khrims kyi yon tan gyi rgyan gyi bsngags pa ji snyed</text></item>
<item><p>383a1</p><section>mdo sde</section><text>brjod pa de snyed kyi tshul khrims kyi yon tan bsngags pa'i sgra bar snang las byung ngo / /de bzhin du bzod pa dang / brtson 'grus dang / bsam gtan dang / shes</text></item>
<item><p>383a2</p><section>mdo sde</section><text>rab kyi yon tan gyi sgra'ang ci tsam phyogs bcu na sangs rgyas dang / byang chub sems dpa' rnams yi ge dang / nges pa'i tshig dang / brda dag gis chos kyi sgo brgya stong ston pa'i</text></item>
<item><p>383a3</p><section>mdo sde</section><text>chos kyi sgra de dag thams cad ma chad ma lhag khyad ma zhugs par bar snang las ma lus par rdzogs par byung ngo / /chos kyi sgra nges stong gsum gyi stong chen po'i 'jig rten gyi khams</text></item>
<item><p>383a4</p><section>mdo sde</section><text>thams cad go bar byas so/ /de nas tshad med grangs med pa'i sems can theg pa gsum la yongs su smin par byas par gyur to/ /de nas byang chub sems dpa' kun tu snang ba</text></item>
<item><p>383a5</p><section>mdo sde</section><text>zhes bya ba de 'di snyam du sems so/ /byang chub sems dpa' nam mkha' mdzod kyis bkod pa 'jig rten 'di 'ba' zhig na'am/ 'jig rten gyi khams gzhan dag na'ang yod snyam</text></item>
<item><p>383a6</p><section>mdo sde</section><text>mo| |de nas byang chub sems dpa' nam mkha' mdzod kyis byang chub sems dpa' kun tu snang ba'i sems kyi kun tu rtog pa sems kyis shes so/ /shes nas kyang byang chub sems</text></item>
<item><p>383a7</p><section>mdo sde</section><text>dpa' kun tu snang ba la 'di skad ces smras so/ /rigs kyi bu/ khyod shin tu dri ma med cing shin tu rnam par dag pa'i lha'i mig rnyed na/ rigs kyi bu/ khyod kyis phyogs bcu'i 'jig</text></item>
<item><p>383b1</p><section>mdo sde</section><text>rten gyi khams rnams su ci mthong ltos shig /de nas byang chub sems dpa' kun tu snang bas lha'i mig gis phyogs bcu'i 'jig rten gyi khams rnams su bltas na/ des phyogs bcu'i</text></item>
<item><p>383b2</p><section>mdo sde</section><text>sangs rgyas kyi zhing grangs med dpag tu med pa dag na ji ltar 'jig rten gyi khams 'dir rin po che thams cad kyi char rab tu bab pa dang / chos kyi sgra thams cad grags pa dang / de bzhin</text></item>
<item><p>383b3</p><section>mdo sde</section><text>du sangs rgyas kyi zhing de dag na'ang ma chad ma lhag khyad ma zhugs par 'di lta bu'i bya ba rnams rab tu 'byung ba mthong ngo / /de nas byang chub sems dpa' kun tu snang ba ngo mtshar du gyur</text></item>
<item><p>383b4</p><section>mdo sde</section><text>nas byang chub sems dpa' nam mkha' mdzod kyi smon lam gyi byin rlabs grub pa de ni/ bsam gyis mi khyab ste/ ga lar yang gcig car sangs rgyas kyi zhing thams cad du skyes bu dam pas 'di</text></item>
<item><p>383b5</p><section>mdo sde</section><text>'dra ba'i char mngon par rab tu phab bo/ /zhes ched du brjod pa 'di ched du brjod do/ /de nas sangs rgyas kyi mthu dang / byang chub sems dpa' nam mkha' mdzod kyi byin gyi rlabs kyis thams cad</text></item>
<item><p>383b6</p><section>mdo sde</section><text>dang ldan pa'i 'khor des gang du rin po che'i char dang / chos kyi char rab tu 'bab pa'i sangs rgyas kyi zhing de dag mthong ngo / /yang byang chub sems dpa' nam mkha' mdzod kyis rin po</text></item>
<item><p>383b7</p><section>mdo sde</section><text>che'i char dang / chos kyi char gyi cho 'phrul 'di bstan pas bgrang ba las 'das pa'i sems can rnams byang chub tu sems skyes so/ /de nas rgyal po'i khab nas bud med yugs mo lnga</text></item>
<item><p>384a1</p><section>mdo sde</section><text>brgya byung nas byang chub sems dpa' nam mkha' mdzod ga la ba der dong ste lhags nas byang chub sems dpa' nam mkha' mdzod la 'di skad ces</text></item>
<item><p>384a2</p><section>mdo sde</section><text>smras so| |skyes bu dam pa/ khyod sems can thams cad kyi 'dod pa rdzogs par mdzad na/ bdag cag la'ang khyo stsol cig /de nas de ma thag tu byang chub sems dpa' nam mkha'</text></item>
<item><p>384a3</p><section>mdo sde</section><text>mdzod kyi byin gyi rlabs kyis bud med de dag gi sngon gyi khyo'i kha dog dang / mtshan ma dang / dbyibs ci 'dra ba de lta bu'i skyes bu lnga brgya nam mkha' las babs nas byang chub sems</text></item>
<item><p>384a4</p><section>mdo sde</section><text>dpa' nam mkha' mdzod kyi mdun na 'khod do/ /de nas byang chub sems dpa' nam mkha' mdzod kyis bud med de dag la 'di skad ces smras so/ /sring mo dag /bdag bdag gi khyo ji</text></item>
<item><p>384a5</p><section>mdo sde</section><text>lta ba bzhin du khrid cig /de nas bud med de dag gis ji lta bur rang rang gi khyo gang yin pa khrid nas dga' mgu rangs shing rab tu dga' ste yid bde ba skyes nas rang rang gi khyim</text></item>
<item><p>384a6</p><section>mdo sde</section><text>du dong ngo / /de nas sprul pa'i skyes bu de dag gis zhag bdun du bud med de dag ji ltar bla na med pa yang dag par rdzogs pa'i byang chub sems las phyir mi ldog pa de lta de ltar</text></item>
<item><p>384a7</p><section>mdo sde</section><text>smin par byas so/ /de nas yang bud med lnga brgya po de dag byang chub sems dpa' nam mkha' mdzod kyi thad du lhags nas tshigs su bcad pa dag smras so/ /chos kyi rang bzhin</text></item>
<item><p>384b1</p><section>mdo sde</section><text>stong pa sgyu ma 'dra/ /chos kyi mtshan nyid de ni sngon ma 'tshal/ /de phyir khyod kyis sprul pa'i khyo stsal te/ /bdag cag theg pa'i mchog la des smin bgyis/ /chos 'di thams cad yang dag</text></item>
<item><p>384b2</p><section>mdo sde</section><text>sprul pa ste/ /g.yo ba med cing byed med snga nas stong / /zag med ye shes bdag gis rab rtogs te/ /slan chad nyon mongs dbang du mi mchi'o/ /byang chub mchog gi sems ni bskyed par</text></item>
<item><p>384b3</p><section>mdo sde</section><text>bgyi| |sems can thams cad mgron du gnyer bar bgyi/ /sems can rgya chen khyod kyis phab pa bzhin/ /bdag cag gis kyang chos mchog char pa dbab/ /'dren mchog thub pas de</text></item>
<item><p>384b4</p><section>mdo sde</section><text>dag lung bstan pa/ /khyed cag ma 'ongs dus na 'gyur ba ni/ /spyad pa spyod nas rgyal ba'i dbang po dag /shin tu dul zhes bya ba'i bde gshegs 'gyur/ /yang de'i tshe na mi lnga brgya gsang</text></item>
<item><p>384b5</p><section>mdo sde</section><text>par chad de gsod du khrid pa las de dag gis bar snang las sems can rnams byang chub sems dpa' nam mkha' mdzod ces bya ba gang 'jigs pa'i sems can rnams la mi 'jigs</text></item>
<item><p>384b6</p><section>mdo sde</section><text>pa sbyin pa zhig yod kyi/ de la khyed cag phyag tshol cig dang / gsod pa 'di las thar bar 'gyur ro/ /zhes sgra zhig thos so/ /de nas de dag thams cad shi bas 'jigs skrag pas sgra</text></item>
<item><p>384b7</p><section>mdo sde</section><text>skad gcig tu byang chub sems dpa' sems dpa' chen po nam mkha' mdzod la phyag 'tshal lo/ /zhes tshig de skad ces smras so/ /tshig de skad ces smras ma thag tu skad cig de nyid</text></item>
<item><p>385a1</p><section>mdo sde</section><text>la bar snang las mi lnga brgya babs te/ der lhags nas gshed ma'i mi de dag la 'di skad ces smras so/ /khyed cag gis mi dbul po 'di dag bsad de ci rub/</text></item>
<item><p>385a2</p><section>mdo sde</section><text>nged cag gi gos dang rgyan rnams khyer la nged cag gi srog bcad de mi 'di dag khye zhig /de dag chags pas non pa'i phyir gsod pa'i phyir mi lnga brgya po de dag btang ste sprul pa'i skyes bu de</text></item>
<item><p>385a3</p><section>mdo sde</section><text>dag bsad do/ /de nas mi gsad pa las btang ba de dag gsod pas 'jigs shing skrag pa las dbugs 'byin pa rnyed pas byang chub sems dpa' nam mkha' mdzod ga la ba der dong</text></item>
<item><p>385a4</p><section>mdo sde</section><text>ste lhags nas bcom ldan 'das kyi zhabs la'ang mgo bos phyag btsal/ byang chub sems dpa' nam mkha' mdzod la'ang thal mo sbyar te phyag btsal nas 'di skad ces gsol</text></item>
<item><p>385a5</p><section>mdo sde</section><text>to| |skyes bu dam pa/ khyod kyis bdag cag gi srog dang dbugs 'byin pa rnyed par bgyis na/ bdag cag chos gang la nan tan du bgyis pas bdag la sman pa dang / gzhan la</text></item>
<item><p>385a6</p><section>mdo sde</section><text>sman pa la zhugs par 'gyur ba'i chos bstan pa bdag cag la stsal du gsol/ byang chub sems dpa' nam mkha' mdzod kyis smras pa/ rigs kyi bu/ khyed cag bla na med pa yang</text></item>
<item><p>385a7</p><section>mdo sde</section><text>dag par rdzogs pa'i byang chub tu sems skyed cig dang / 'di ltar khyed rnams bdag la phan pa dang / gzhan la phan par zhugs par 'gyur ro/ /de dag la de skad ces smras</text></item>
<item><p>385b1</p><section>mdo sde</section><text>pa dang / bla na med pa yang dag par rdzogs pa'i byang chub tu sems bskyed do/ /de dag la byang chub sems dpa' nam mkha' mdzod kyis brgya stong ri ba'i ras bcos bu zung gcig byin te/ grogs</text></item>
<item><p>385b2</p><section>mdo sde</section><text>po dag /ras bcos bu zung 'di de bzhin gshegs pa la gsol cig /de dag thams cad kyis ras bcos bu zung de de bzhin gshegs pa'i sku la mngon par gsol te/ de dag thams</text></item>
<item><p>385b3</p><section>mdo sde</section><text>cad bcom ldan 'das kyis bskal pa bgrang pa las 'das pa na byang chub kyi phyogs kyi chos tshul yang dag par bsgrubs nas mi 'jigs pa sbyin pa zhes bya ba'i de bzhin gshegs pa 'jig</text></item>
<item><p>385b4</p><section>mdo sde</section><text>rten du 'byung ngo / /zhes lung bstan to/ /de nas tshe dang ldan pa shA ri'i bus byang chub sems dpa' nam mkha' mdzod la 'di skad ces smras so/ /rigs kyi bu/ khyod kyis gang mi</text></item>
<item><p>385b5</p><section>mdo sde</section><text>skam mi zad mi dengs pa'i nam mkha' la mdzod bzhag nas ji srid lon/ nam mkha' mdzod kyis smras pa/ btsun pa shA ri'i bu/ 'di ji snyam du sems/ ji nam mkha' skam pa'am/</text></item>
<item><p>385b6</p><section>mdo sde</section><text>zad pa yod dam/ dengs par 'gyur ram/ smras pa rigs kyi bu/ de lta ma yin no/ smras pa/ btsun pa shA ri'i bu/ de bzhin du byang chub de ni/ nam mkha' ngo bo nyid kyi mtshan nyid de</text></item>
<item><p>385b7</p><section>mdo sde</section><text>la bdag gi dge ba'i rtsa ba rnams der bsngos pas de bas na/ nam mkha' la mdzod mi skam mi zad mi dengs so/ /yang khyod kyis nam mkha' la mdzod bzhag nas ji srid lon zhes zer ba</text></item>
<item><p>386a1</p><section>mdo sde</section><text>ni| kho bos byang chub tu sems bskyed nas ji srid lon pa de srid do/ /smras pa/ rigs kyi bu/ khyod kyis byang chub tu sems bskyed nas ji srid lon/ smras pa/</text></item>
<item><p>386a2</p><section>mdo sde</section><text>bcom ldan 'das kyi mkhyen pas mkhyen to/ /de nas gnas brtan shA ri'i bus bcom ldan 'das la 'di skad ces gsol to/ /bcom ldan 'das/ byang chub sems dpa' nam mkha'</text></item>
<item><p>386a3</p><section>mdo sde</section><text>mdzod kyis byang chub tu sems bskyed nas ji srid lags/ bcom ldan 'das kyis bka' stsal pa/ shA ri'i bu/ gal te de bzhin gshegs pas gnas 'di bstan na/ lha dang bcas</text></item>
<item><p>386a4</p><section>mdo sde</section><text>pa'i 'jig rten rnams myos par 'gyur ro/ /gsol pa/ bcom ldan 'das/ 'khor 'di na sems can gang rnams rtog pa mang zhing dang par 'gyur pa dang mchis kyi/ bshad du</text></item>
<item><p>386a5</p><section>mdo sde</section><text>gsol| |bcom ldan 'das kyis bka' stsal pa/ shA ri'i bu/ 'di lta ste/ dper na/ gang+gA'i klung gi bye ma snyed kyi 'jig rten gyi khams na gang+gA'i klung gi bye ma ji snyed kyi sangs rgyas</text></item>
<item><p>386a6</p><section>mdo sde</section><text>kyi zhing rdul phra rab kyi rdul snyed kyis yongs su gang bar gyur te/ rdul phra rab kyi rdul de dag ji snyed yod pa de snyed kyi bskal pa brgya stong zhing rdul phra mo gcig bzhag la de lta bur</text></item>
<item><p>386a7</p><section>mdo sde</section><text>bgrang ba dang / mtshan ma bzhag pa de snyed kyi rdul phra mo thams cad ni/ zad par 'gyur gyi/ ji srid nas byang chub sems dpa' nam mkha' mdzod kyis bla na med pa yang dag</text></item>
<item><p>386b1</p><section>mdo sde</section><text>par rdzogs pa'i byang chub tu sems bskyed pa'i bskal pa grangs med pa bye ba khrag khrig brgya stong de dag la zad pa gang yang med do/ /shA ri'i bus gsol pa/ bcom ldan 'das/ gang</text></item>
<item><p>386b2</p><section>mdo sde</section><text>gi thad nas byang chub sems dpa' nam mkha' mdzod kyis dang po byang chub tu sems bskyed pa'i de bzhin gshegs pa de'i mtshan ci zhes bgyi/ bcom ldan 'das kyis bka'</text></item>
<item><p>386b3</p><section>mdo sde</section><text>stsal pa| yang shA ri'i bu/ de'i tshe de'i dus na rin po che bkod pa zhes bya ba'i bskal pa la sangs rgyas kyi zhing thams cad ston pa'i 'jig rten gyi khams su de bzhin gshegs pa</text></item>
<item><p>386b4</p><section>mdo sde</section><text>dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha</text></item>
<item><p>386b5</p><section>mdo sde</section><text>dang mi rnams kyi ston pa sangs rgyas bcom ldan 'das smon lam thams cad las shin tu byung ba rin po che'i gzi brjid 'phags pa'i rgyal po zhes bya ba 'jig rten du byung ste/ yang shA</text></item>
<item><p>386b6</p><section>mdo sde</section><text>ri'i bu/ de bzhin gshegs pa de'i sangs rgyas kyi zhing gi yon tan bkod pa de dag gi tshe'i tshad bskal par gnas kyang bshad par sla ba ma yin no/ /shA ri'i bu/ de bzhin</text></item>
<item><p>386b7</p><section>mdo sde</section><text>gshegs pa de'i 'khor gyi dkyil 'khor ni/ 'jig rten gyi khams stong gi tshad du gyur te/ byang chub sems dpa'i dge 'dun ni/ bgrang ba las 'das pa zhig byung ngo / /</text></item>
<item><p>387a1</p><section>mdo sde</section><text>shA ri'i bu/ de'i dus na 'jig rten gyi khams de na stong gsum gyi 'khor los bsgyur ba'i rgyal po lha thams cad kyis dbang bskur ba zhes bya ba zhig byung ste/</text></item>
<item><p>387a2</p><section>mdo sde</section><text>rin po che'i mdzod bsam gyis mi khyab bo/ /de'i bu rdzus te skyes pa rang gi gzi brjid kyis mngon par grub pa dgu khri drug stong yod do/ /de ci'i phyir zhe na/ sangs rgyas kyi zhing de na</text></item>
<item><p>387a3</p><section>mdo sde</section><text>bud med kyi ming yang med do/ /shA ri'i bu/ de bzhin gshegs pa de'i tshe'i tshad bskal pa stong phrag brgya thub bo/ /de nas rgyal po lha thams cad kyis dbang bskur bas bar gyi bskal</text></item>
<item><p>387a4</p><section>mdo sde</section><text>pa bzhi bcur bcom ldan 'das de la bsnyen bkur dang / rim gror byas te nyin gcig la 'god pa'ang ri rab bye ba stong snyed kyi rin po che phung po zad par 'gyur ba de lta bus</text></item>
<item><p>387a5</p><section>mdo sde</section><text>bsnyen bkur dang / rim gro byas so/ /de nas rgyal po de bsod nams kyis brtan pas bu'i tshogs dang / grong gi mi rnams dang / 'khor rnams dang bcas te bla na med pa yang dag par</text></item>
<item><p>387a6</p><section>mdo sde</section><text>rdzogs pa'i byang chub tu sems bskyed do/ /shA ri'i bu/ de'i tshe de'i dus na 'khor los bsgyur ba'i rgyal po lha thams cad kyis dbang bskur ba zhes bya ba de gzhan zhig yin pa snyam</text></item>
<item><p>387a7</p><section>mdo sde</section><text>du khyod sems na/ de de ltar mi lta'o/ /de ci'i phyir zhe na/ byang chub sems dpa' nam mkha' mdzod de'i tshe de'i dus na stong gsum gyi 'khor los bsgyur ba'i rgyal po lha thams cad</text></item>
<item><p>387b1</p><section>mdo sde</section><text>kyis dbang bkur ba zhes bya bar gyur to/ /de nas bcom ldan 'das la tshe dang ldan pa shA ri'i bus 'di skad ces gsol to/ /kye ma byang chub sems dpa' nam mkha' mdzod 'dis bsam</text></item>
<item><p>387b2</p><section>mdo sde</section><text>gyis mi khyab pa'i go cha bgos te/ bcom ldan 'das/ de srid nas theg pa la rab tu zhugs pa ngo mtshar to/ /bcom ldan 'das/ de 'dra ba'i spyod pas 'di 'dra ba'i chos kyi mthu chen</text></item>
<item><p>387b3</p><section>mdo sde</section><text>po rnyed par nus so/ /bcom ldan 'das kyis bka' stsal pa/ shA ri'i bu/ byang chub sems dpa' nam mkha' mdzod 'dis gang+gA'i klung gi bye ma snyed kyi sangs rgyas bcom ldan 'das rnams</text></item>
<item><p>387b4</p><section>mdo sde</section><text>la rim gro dang / bsti stang byas te byang chub kyi sems yongs su sbyangs so/ /gang+gA'i klung gi bye ma snyed kyi byang chub kyi sems yongs su dag pas bsam pa yongs su sbyangs te/ gang+gA'i klung gi</text></item>
<item><p>387b5</p><section>mdo sde</section><text>bye ma snyed kyi bsam pa yongs su dag pas sbyor ba yongs su sbyangs/ /gang+gA'i klung gi bye ma snyed kyi sbyor ba yongs su dag pas lhag pa'i bsam pa yongs su sbyangs/ gang+gA'i klung gi bye ma snyed</text></item>
<item><p>387b6</p><section>mdo sde</section><text>kyi lhag pa'i bsam pa yongs su dag pas sbyin pa'i pha rol tu phyin pa yongs su sbyangs/ gang+gA'i klung gi bye ma snyed kyi sbyin pa'i pha rol tu phyin pa yongs su dag pas tshul khrims kyi pha</text></item>
<item><p>387b7</p><section>mdo sde</section><text>rol tu phyin pa yongs su sbyangs/ gang+gA'i klung gi bye ma snyed kyi tshul khrims kyi pha rol tu phyin pa yongs su dag pas bzod pa'i pha rol tu phyin pa yongs su sbyangs/ gang+gA'i klung gi bye</text></item>
<item><p>388a1</p><section>mdo sde</section><text>ma snyed kyi bzod pa'i pha rol tu phyin pa yongs su dag pas brtson 'grus kyi pha rol tu phyin pa yongs su sbyangs/ gang+gA'i klung gi bye ma snyed kyi brtson</text></item>
<item><p>388a2</p><section>mdo sde</section><text>'grus kyi pha rol tu phyin pa yongs su dag pas bsam gtan gyi pha rol tu phyin pa yongs su sbyangs/ gang+gA'i klung gi bye ma snyed kyi bsam gtan gyi pha rol tu phyin pa yongs su dag</text></item>
<item><p>388a3</p><section>mdo sde</section><text>pas shes rab kyi pha rol tu phyin pa yongs su sbyangs/ gang+gA'i klung gi bye ma snyed kyi shes rab kyi pha rol tu phyin pa yongs su dag pas thabs kyi pha rol tu phyin pa yongs su sbyangs/</text></item>
<item><p>388a4</p><section>mdo sde</section><text>gang+gA'i klung gi bye ma snyed kyi thabs kyi pha rol tu phyin pa yongs su dag pas sems can thams cad la khong khro ba med pa'i sems dang / thogs pa med pa'i 'od zer yongs su</text></item>
<item><p>388a5</p><section>mdo sde</section><text>sbyangs| gang+gA'i klung gi bye ma snyed kyi sems can thams cad la khong khro ba med pa'i sems dang / thogs pa med pa'i 'od zer yongs su dag pas byams pa chen po yongs su</text></item>
<item><p>388a6</p><section>mdo sde</section><text>sbyangs pa nas snying rje chen po dang / dga' ba chen po dang / btang snyoms chen po dang / mngon par shes pa chen po'i ye shes kyi bar du yongs su sbyangs so/ /de bzhin du lus</text></item>
<item><p>388a7</p><section>mdo sde</section><text>yongs su dag pa dang / ngag yongs su dag pa dang / sems yongs su dag pa ste/ gang+gA'i klung gi bye ma snyed kyi sems yongs su dag pas skyes bu chen po'i mtshan gcig yongs</text></item>
<item><p>388b1</p><section>mdo sde</section><text>su sbyangs so/ /de bzhin du sbyar te/ skyes bu chen po'i mtshan sum cu rtsa gnyis thams cad nas skyes bu chen po'i mtshan thams cad yongs su dag pas dge ba'i rtsa ba'i bar du des gang+gA'i klung</text></item>
<item><p>388b2</p><section>mdo sde</section><text>gi bye ma snyed las 'das pa'i dge ba'i rtsa ba rnams yongs su dag pas nam mkha'i mdzod 'di yongs su dag par byang chub sems dpa' nam mkha' mdzod 'dis yongs su sbyangs so/ /shA</text></item>
<item><p>388b3</p><section>mdo sde</section><text>ri'i bu/ byang chub sems dpa' nam mkha' mdzod 'dis nam mkha' las byang chub sems dpa'i spyod pa thams cad ston te/ shA ri'i bu/ ji ltar nam mkha' la zad pa med pa de bzhin du</text></item>
<item><p>388b4</p><section>mdo sde</section><text>rigs kyi bu/ 'di'i smon lam dang / spyod pa thams cad yongs su dag pas gang la'ang zad pa med do/ /des na/ 'di nam mkha' mdzod ces bya'o/ /bstan pa 'di bshad pa na byang chub</text></item>
<item><p>388b5</p><section>mdo sde</section><text>sems dpa' khri longs spyod mi zad pa dang / lag na rin po che dang / nam mkha' mdzod kyi smon lam yongs su bskang ba'i bzod pa skyes so/ /de nas byang chub sems dpa' chos kyi rgyal po zhes</text></item>
<item><p>388b6</p><section>mdo sde</section><text>bya ba des byang chub sems dpa' nam mkha' mdzod la 'di skad ces smras so/ /rigs kyi bu/ bdag cag gis nam mkha' las chos bsgrags pa'i mdzod mnyan to/ /nam mkha' mdzod</text></item>
<item><p>388b7</p><section>mdo sde</section><text>kyis smras pa/ de'i phyir rigs kyi bu/ gus pa dang bcas shing zhes dang bcas par 'dug la nam mkha' 'di la ston par 'du shes skyed cig dang / chos mnyan pa'i mdzod thos so/ /de</text></item>
<item><p>389a1</p><section>mdo sde</section><text>nas byang chub sems dpa' chos kyi rgyal po dang / 'khor de dag thams cad thal mo sbyar nas nam mkha' la phyag btsal te 'khod do/ /de nas byang chub</text></item>
<item><p>389a2</p><section>mdo sde</section><text>sems dpa' nam mkha' mdzod kyi byin gyi rlabs kyis par snang las tshigs su bad pa 'di dag byung ngo / /nam mkha' 'dra ba'i yid rnams kyi/ /thams cad chos kyi tshul gang yin/ /</text></item>
<item><p>389a3</p><section>mdo sde</section><text>de la 'jug pa rab bstan gyi/ /khyed cag mthar gyis mnyan par gyis/ /nam mkha' la ni mtho ba med/ /dma' ba'ang yod pa ma yin te/ /gang gi chos nyid mtho dma' med/ /de la 'dud pa</text></item>
<item><p>389a4</p><section>mdo sde</section><text>ga la yod/ /nam mkha' la ni skye ba med/ /'gog pa dag kyang mi dmigs so/ /ma skyes pa yi chos rnams la/ /de la rnam par rtog pa med/ /nam mkha' la ni bri ba med/ /gang ba</text></item>
<item><p>389a5</p><section>mdo sde</section><text>dag kyang mi dmigs so/ /chos rnams gang med bri med de/ /nam mkha' dang ni mtshungs mnyam mo/ /nam mkha' la ni mun pa med/ /de ni de yis nyon mi mongs/ /sems kyi rang bzhin</text></item>
<item><p>389a6</p><section>mdo sde</section><text>'od gsal bas/ /de bas nam yang nyon mongs med/ /nyi zla yi ni 'od zer gyis/ /nam mkha' dga' bar mi 'gyur te/ /nam mkha' 'dra ba'i sems rnams kyang / /gang la'ang</text></item>
<item><p>389a7</p><section>mdo sde</section><text>dga' bar 'gyur ba med/ /mdung thung rtse gnyis 'bab pas kyang / /nam mkha' la ni nyon mongs med/ /de bzhin sdug bsngal sgo kun gyis/ /rgyal ba'i sras ni nyon mi mongs/ /</text></item>
<item><p>389b1</p><section>mdo sde</section><text>bdud rtsi dus kyi char pa yis/ /nam mkha' la ni dga' 'gyur med/ /rnyed dang bsti stang thams cad kyis/ /byang chub sems dpa' dga' mi byed/ /bstod pa dang ni smad pa la/ /nam mkha'</text></item>
<item><p>389b2</p><section>mdo sde</section><text>yongs su mi rtog ste/ /de bzhin bde dang sdug bsngal la/ /byang chub sems dpa' brtan mi g.yo/ /sa dag g.yos par gyur kyang ni/ /nam mkha' nam yang g.yo ba min/ /'jig rten 'di</text></item>
<item><p>389b3</p><section>mdo sde</section><text>dag g.yo 'khrug kyang / /byang chub sems dpa' 'khrug pa med/ /sreg pa'i bskal ba 'byung ba na/ /ji ltar nam mkha' mi 'tshig pa/ /de bzhin nyon mongs thams cad kyis/ /byang chub sems</text></item>
<item><p>389b4</p><section>mdo sde</section><text>dpa' bstan mi gdung / /skye ba med cing 'dul ba'ang med/ /ji ltar nam mkha' gnas pa bzhin/ /chos rnams 'gro med 'ong ba'ang med/ /chos kyi dbyings la de dag gnas/ /gzugs</text></item>
<item><p>389b5</p><section>mdo sde</section><text>su snang ba ji snyed pa/ /nam mkha' las ni thams cad 'byung / /chos su snang ba ji snyed pa/ /de dag chos kyi dbyings las byung / /mtshan ma med cing gzugs med pa/ /nam mkha' bltar</text></item>
<item><p>389b6</p><section>mdo sde</section><text>yod ma yin te/ /de ltar sems rnams rab shes na/ /nam mkha' dang yang mtshungs mnyam mo/ /ming tsam ba ni nam mkha' ste/ /de la kha dog dbyibs kyang med/ /sems dang yid dang</text></item>
<item><p>389b7</p><section>mdo sde</section><text>rnam shes kyang / /ming gis yongs su bstan pa'o/ /ji ltar nam mkha' mtha' med cing / /thams cad du yang gzung du med/ /de bzhin ye shes mthu chen yang / /nam mkha' dang ni mnyam</text></item>
<item><p>390a1</p><section>mdo sde</section><text>zhing mtshungs/ /sems can nam mkha' 'gro mod kyi/ /de la 'gro ba'i rjes kyang med/ /sems can byang chub phyir spyod kyang / /de ni spyod pa'i mtshan ma</text></item>
<item><p>390a2</p><section>mdo sde</section><text>min| |ji ltar sngon gyi mtha' yi lus/ /nam mkha' dang ni mtshungs 'dra ba/ /de bzhin phung po'i ngo bo nyid/ /nam mkha' dang ni mnyam zhing mtshungs/ /khams bzhi dag kyang nam mkha'</text></item>
<item><p>390a3</p><section>mdo sde</section><text>dang / /mtshungs zhing 'dra bar rab tu gsungs/ /'di ltar sreg pa'i bskal ba la'ang / /nam mkha' dang ni khams 'di mtshungs/ /ji ltar sems can thams cad kyis/ /nam yang yongs</text></item>
<item><p>390a4</p><section>mdo sde</section><text>su gang mi nus/ /de bzhin yul rnams kun gyis kyang / /sems kyi rgyud ni mi gang ngo / /tshig chen seng+ge'i sgra dag gis/ /'jig rten mgon zhes gsungs pa ni/ /'jig rten 'das</text></item>
<item><p>390a5</p><section>mdo sde</section><text>ba'i shes rab gang / /de dag bstan pa 'di la ngoms/ /ji ltar nam mkha' rgya che bas/ /tha ma dmigs par mi 'gyur te/ /de bzhin sangs rgyas chos rnams kyang / /mtha' ma</text></item>
<item><p>390a6</p><section>mdo sde</section><text>dmigs par mi 'gyur ro/ /chos rnams thams cad sangs rgyas so/ /gang gis yang dag nyid shes na/ /de dag dngos po mi 'jig cing / /dngos po dag la'ang mi gnas so/ /</text></item>
<item><p>390a7</p><section>mdo sde</section><text>dngos dang dngos med rnam shes shing / /yang dag mtha' la gang gnas ba/ /dngos po dang ni dngos med pa/ /lta ba mkhas pas mi 'dzin to/ /stong pa nyid ni sgra yis bsgrags//</text></item>
<item><p>390b1</p><section>mdo sde</section><text>sgra la stong pa nyid med de/ /de ni sgra med brjod pa med/ /de phyir stong pa nyid ces bya/ /sangs rgyas kun gyis bshad kyang ni/ /stong pa nyid ni brjod du med/ /gang de stong zhes bya ba yang / /de</text></item>
<item><p>390b2</p><section>mdo sde</section><text>yi don ni brjod du med/ /sgyu ma smig rgyu rmi lam dang / /mig yor dang ni brag ca rnams/ /de la sogs pa bshad pa yis/ /'dren pa rnams ni chos ston to/ /sems can rnams ni drang ba'i phyir/</text></item>
<item><p>390b3</p><section>mdo sde</section><text>dpe rnams shin tu kun bstan te/ /rab tu zhi ba'i chos rnams la/ /gnyen po rnams ni mi dmigs so/ /mtshan nyid med pa'i chos kun kyang / /mtshan nyid du ni rab tu bstan/ /mtshan</text></item>
<item><p>390b4</p><section>mdo sde</section><text>gzhi mtshan gzhi med pa dag /chos kyi dbyings la mi dmigs so/ /mtshan gzhi nam mkha'i mtshan nyid de/ /nam mkha' mtshan nyid med pa yin/ /gang gis tshul 'di rab rtogs pa//</text></item>
<item><p>390b5</p><section>mdo sde</section><text>de dag byang chub sems dpa' yin/ /chags pa med cing bcings pa med/ /shin tu cung zad med pa ste/ /spros med spros dang bral ba de/ /byang chub sems dpa' zhes bya'o/ /sems can</text></item>
<item><p>390b6</p><section>mdo sde</section><text>las ni ma grol ba/ /sems can la yang mi gnas shing / /sems can rang bzhin ye shes kyis/ /byang chub sems dpa' zhes de bya/ /sems can rab tu mya ngan 'das/ /thos</text></item>
<item><p>390b7</p><section>mdo sde</section><text>nas dngang bar mi byed de/ /gang de byang chub pa rab zhugs pa/ /dpa' bo dag gi go cha 'di/ /sgyu ma byed pa'i sems can dag /mang du sprul nas der bsad kyang / /de la bsad pa gang</text></item>
<item><p>391a1</p><section>mdo sde</section><text>yang med/ /sems can mtshan nyid de bzhin no/ /sgyu ma dang ni sems can dang / /mya ngan 'das dang sangs rgyas kun/ /rnam pa kun tu rang bzhin gcig</text></item>
<item><p>391a2</p><section>mdo sde</section><text>rang bzhin rang bzhin med par rtogs/ /nam mkha' las ni nam mkha'i mdzod/ /mi zad pa yi mdzod grub ste/ /sems can thams cad mgu byed cing / /mdzod de zad par mi</text></item>
<item><p>391a3</p><section>mdo sde</section><text>'gyur ro/ /tshad med bsod nams chu bos ni/ /mdzod 'di rnam par sbyangs pa ste/ /chos rnams la yang 'pho med par/ /chos rnams chos nyid blta bar bya/ /rgyu la brten te</text></item>
<item><p>391a4</p><section>mdo sde</section><text>'byung ba yi/ /chos rnams thams cad rab shes na/ /de yi mdzad ni mi zad de/ /chos kyi mdzod ni bsam mi khyab/ /chos bzhi 'di dag mi zad par/ /'jig rten mgon pos rab</text></item>
<item><p>391a5</p><section>mdo sde</section><text>gsungs te/ /sems can nam mkha' byang chub sems/ /de bzhin sangs rgyas chos rnams so/ /de ste de dag rdzas yin na/ /de dag yongs su zad 'gyur gyi/ /de dag med pas</text></item>
<item><p>391a6</p><section>mdo sde</section><text>mi zad ces/ /de bas de ni mi zad gsungs/ /chos ni rab tu skad cig pa/ /zad pa chos ni mi zad de/ /mi zad de la zad pa med/ /de phyir mi zad pa zhes bya/ /byang chub sems dpa'</text></item>
<item><p>391a7</p><section>mdo sde</section><text>gang zhig gis/ /chos bstan 'di ni rab shes na/ /des ni byang chub rnyed mi dka'/ /byang chub phyir la yang dag zhugs/ /tshigs su bcad pa bstan pa 'di byung ba na byang chub</text></item>
<item><p>391b1</p><section>mdo sde</section><text>sems dpa' brgya stong ni/ mi skye ba'i chos la bzod pa thob bo/ /lha'i bu nam mkha'i dkyil na 'khod pa khri nyis stong ni/ bla na med pa yang dag par rdzogs pa'i byang chub tu sems bskyed do/ /</text></item>
<item><p>391b2</p><section>mdo sde</section><text>de nas 'khor de nyid du byang chub sems dpa' ltad mo can zhes bya ba 'dus par gyur te 'dug pa des bcom ldan 'das la 'di skad ces gsol to/ /bcom ldan 'das/ sgra 'di ga las</text></item>
<item><p>391b3</p><section>mdo sde</section><text>byung snyam du bdag ngo mtshar du gyur to/ /bcom ldan 'das kyis bka' stsal pa/ rigs kyi bu/ byang chub sems dpa' nam mkha' mdzod la dris shig dang / 'di khyod la lan ldon no//</text></item>
<item><p>391b4</p><section>mdo sde</section><text>de nas byang chub sems dpa' ltad mo can kyis byang chub sems dpa' nam mkha' mdzod la 'di skad ces smras so/ /rigs kyi bu/ sgra 'di ga las byung snyam du bdag ltad mor 'dzin par</text></item>
<item><p>391b5</p><section>mdo sde</section><text>gyur to| |nam mkha' mdzod kyis smras pa/ rigs kyi bu/ 'di ji snyam du sems/ brag ca'i sgra ga las byung / smras pa/ rigs kyi bu/ pha rol gyi sgra'i rnam par rig byed las brag</text></item>
<item><p>391b6</p><section>mdo sde</section><text>ca'i sgra 'byung ngo / /smras pa/ rigs kyi bu/ brag ca la lus sam/ sems sam/ gzugs sam/ kha dog gam| dbyibs gang yang yod dam/ smras pa/ rigs kyi bu/ de ni/ med</text></item>
<item><p>391b7</p><section>mdo sde</section><text>do| |smras pa/ rigs kyi bu/ de de bzhin no/ /ji ltar brag ca yongs su ma grub kyang sgra skad go bar byed pa de bzhin du/ nam mkha' yongs su ma grub ste/ sgra skad go bar byed par</text></item>
<item><p>392a1</p><section>mdo sde</section><text>'gyur ro/ /smras pa/ rigs kyi bu/ sgra 'di go bar byed pa su/ gang nas dbyangs 'di 'byung / smras pa/ rigs kyi bu/ ye shes kyi so sor rnam par</text></item>
<item><p>392a2</p><section>mdo sde</section><text>rig pa bsam gyis mi khyab ste/ kho bos yid kyi sems pas gang bsam pa de bar snang 'di las 'byung yang sems de der 'gro ba'ang med/ de 'dir 'ong ba'ang med mod kyi/ sgra'i</text></item>
<item><p>392a3</p><section>mdo sde</section><text>sgra brnyan kyang 'byung ngo / /rigs kyi bu/ rten cing 'brel bar 'byung ba ji tsam du zab pa la ltos/ gang rgyu las 'bras bu 'byung yang rgyu las 'bras bu 'grub par mi 'phel/ rgyu med pa</text></item>
<item><p>392a4</p><section>mdo sde</section><text>las kyang 'bras bu 'byung ba ma yin no/ /'di ltar rgyu dang rkyen las 'bras bu mngon par grub pa'i chos 'di gnyi ga la'ang g.yo ba med cing byed pa med do/ /gang de lta bu'i 'du shes pa</text></item>
<item><p>392a5</p><section>mdo sde</section><text>de dag ni/ bral ba ste/ de ci'i phyir zhe na/ bcom ldan 'das kyis kyang gang kun nas nyon mongs pa shes pa de nyid de'i rnam par byang ba zhes gsungs so/ /kun nas nyon mongs pa</text></item>
<item><p>392a6</p><section>mdo sde</section><text>bsal bas rnam par byang ba ma yin te/ gang kun nas nyon mongs pa'i ngo bo nyid kyi mtshan nyid de ni/ rnam par byang ba'o/ /'di lta ste/ kun nas nyon mongs pa dang / rnam par byang</text></item>
<item><p>392a7</p><section>mdo sde</section><text>bzhes bya ba 'di gnyis ka'ang brda'i tshig go /don dam pa'i mtha' la kun nas nyon mongs pa dang / rnam par byang ba'ang dmigs su med do/ /don dam pa'i mtha' ni/ mtha'</text></item>
<item><p>392b1</p><section>mdo sde</section><text>ma yin te/ gang 'di mtha' ma yin pa de ni/ yang dag pa'i mtha' zhes bya'o/ /gang yang dag pa'i mtha' de stong pa nyid kyi mtha'o/ /gang stong pa nyid kyi mtha' de bdag gi mtha'o/ /gang bdag gi mtha'</text></item>
<item><p>392b2</p><section>mdo sde</section><text>de ni/ chos thams cad kyi mtha'o/ /de ci'i phyir zhe na/ chos thams cad ni/ de'i mtha' stong pa nyid kyi mtha'/ nye bar zhi ba'i mtha' ste/ gang mtha' de gsum gyi sgo la mi chags pa de ni/ chos thams cad</text></item>
<item><p>392b3</p><section>mdo sde</section><text>la mi chags pa'i ye shes rnyed do/ /de nas gnas brtan shA ri'i bus byang chub sems dpa' ltad mo can la 'di skad ces smras so/ rigs kyi bu/ khyod ltad mo can zhes ming sus btags/ smras pa/</text></item>
<item><p>392b4</p><section>mdo sde</section><text>btsun pa shA ri'i bu/ khyod gang dang gang du chos la 'dun pa dang / brtson pa de dang der ltad mor mi 'gyur ram/ smras pa/ rigs kyi bu/ de de bzhin no/ /smras pa/ btsun pa shA ri'i bu/ de</text></item>
<item><p>392b5</p><section>mdo sde</section><text>bzhin du kho bo chos thams cad la 'dun cing brtson pa de dang der kho bos na me sangs rgyas kyi chos thams cad yongs su rdzogs par 'gyur snyam du ltad mo dang ldan te/ de'i phyir kho</text></item>
<item><p>392b6</p><section>mdo sde</section><text>bo ltad mo can zhes bya'o/ /byang chub sems dpa'i spyod pa thams cad la kho bo ltad mor gyur to/ /sems can thams cad kyi sems dang / spyod pa la 'jug pa shes pa la kho bo ltad mor</text></item>
<item><p>392b7</p><section>mdo sde</section><text>gyur te| de'i phyir kho bo ltad mo can zhes bya'o/ /gang la kho bo ltad mor mi 'gyur ba'i ye shes de gang yang med/ 'jug pa de gang yang med pas de'i phyir kho bo ltad mo can zhes bya'o/</text></item>
<item><p>393a1</p><section>mdo sde</section><text>gang du kho bo ltad mor gyur pa der nyon mongs pa thams cad dang / bdud kyi las thams cad kyi skabs med de/ de'i phyir na/ kho bo ltad mo can zhes</text></item>
<item><p>393a2</p><section>mdo sde</section><text>bya'o| |de nas bcom ldan 'das la gnas brtan shA ri'i bus 'di skad ces gsol to/ /bcom ldan 'das/ skyes bu dam pa'i ming 'di nyid las sangs rgyas kyi chos thams cad phongs</text></item>
<item><p>393a3</p><section>mdo sde</section><text>su brjod de/ sangs rgyas kyi chos thams cad ston kyang gang la'ang mi chags te/ chags pa ma mchis par sangs rgyas kyi chos thams cad kyang ston pa ni/ ngo mtshar to/ /de nas 'khor</text></item>
<item><p>393a4</p><section>mdo sde</section><text>de nyid du byang chub sems dpa' rin chen dpal zhes bya ba 'dus par gyur te 'dug pa des byang chub sems dpa' nam mkha' mdzod la 'di skad ces smras so/ /rigs kyi bu/ khyod kyis</text></item>
<item><p>393a5</p><section>mdo sde</section><text>ting nge 'dzin rab tu bstan pa las brtsams te gang ci 'dra bar ting nge 'dzin yongs su sbyang ba bya ba la spobs par gyis shig /de skad ces smras pa dang / byang chub sems dpa'</text></item>
<item><p>393a6</p><section>mdo sde</section><text>nam mkha' mdzod kyis byang chub sems dpa' rin chen dpal la 'di skad ces smras so/ /rigs kyi bu/ byang chub sems dpa' rnams kyi ting nge 'dzin byang chub kyi snying por thogs</text></item>
<item><p>393a7</p><section>mdo sde</section><text>pa med par 'gro ba bsam pa dag pa zhes bya ba yod do/ /rigs kyi bu/ byang chub sems dpa' rnams kyi ting nge 'dzin sems can thams cad la khong khro ba med pa'i 'od zer</text></item>
<item><p>393b1</p><section>mdo sde</section><text>ces bya ba yod de/ de bdag dang gzhan bsrung ba'i phyir gzhan gyi gnod pa thams cad las yang dag par 'da' bar 'gyur ro/ /dri ma med ces bya ba'i ting nge 'dzin ni/ sems yongs su</text></item>
<item><p>393b2</p><section>mdo sde</section><text>dag par 'gyur ro/ /rnam par snang mdzad ces bya ba'i ting nge 'dzin ni/ dge ba'i chos thams cad rnam par 'phel bar 'gyur ro/ /dge ba zhes bya ba'i ting nge 'dzin ni/ rnyog pa med par</text></item>
<item><p>393b3</p><section>mdo sde</section><text>'gyur ro/ /mngon par 'phags pa zhes bya ba'i ting nge 'dzin ni/ spyi gtsug bltar mi mthong bar 'gyur ro/ /rnam par sel ba zhes bya ba'i ting nge 'dzin ni/ nyon mongs pa thams cad</text></item>
<item><p>393b4</p><section>mdo sde</section><text>'dul bar 'gyur ro/ /'khyil ba zhes bya ba'i ting nge 'dzin ni/ g.yas phyogs kyi lam yongs su rdzogs par 'gyur ro/ /zlog pa zhes bya ba'i ting nge 'dzin ni/ rgyu dang lta ba las rnam par</text></item>
<item><p>393b5</p><section>mdo sde</section><text>zlog par 'gyur ro/ /dga' byed ces bya ba'i ting nge 'dzin ni/ chos kyi kun dga' la dga' zhing mos par 'gyur ro/ /skar ma'i rjes su song ba zhes bya ba'i ting nge 'dzin ni/ sbyin gnas</text></item>
<item><p>393b6</p><section>mdo sde</section><text>yongs su dag par 'gyur ro/ /mthu drag po zhes bya ba'i ting nge 'dzin ni/ sems mi 'jum par 'gyur ro/ /mtshungs par mnyam pa nyid la 'jug pa zhes bya ba'i ting nge 'dzin ni/ sems</text></item>
<item><p>393b7</p><section>mdo sde</section><text>can thams cad la sems mnyam par 'gyur ro/ /byed pa la 'jug pa zhes bya ba'i ting nge 'dzin ni/ las rnam par smin pa la 'jug par 'gyur ro/ /seng+ga'i tog ces bya ba'i ting nge 'dzin ni/</text></item>
<item><p>394a1</p><section>mdo sde</section><text>'jigs pa dang spu zing zhes byed pa med par 'gyur ro/ /sems pa zhes bya ba'i ting nge 'dzin ni/ nyon mongs pa'i bdud thams cad skrag par 'gyur ro/ /</text></item>
<item><p>394a2</p><section>mdo sde</section><text>pad+ma dkar po zhes bya ba'i ting nge 'dzin ni/ 'jig rten thams cad kyis mi gos par 'gyur ro/ /pad+ma bkod pa zhes bya ba'i ting nge 'dzin ni/ sems kyi rgyan du 'gyur ro/ /'od bkod</text></item>
<item><p>394a3</p><section>mdo sde</section><text>pa zhes bya ba'i ting nge 'dzin ni/ sangs rgyas thams cad kyi zhing snang bar 'gyur ro/ /bya ba byed pa zhes bya ba'i ting nge 'dzin ni/ rjes su chags pa dang khong khro ba spong bar 'gyur</text></item>
<item><p>394a4</p><section>mdo sde</section><text>ro| |rgyal mtshan gyi rtse mo'i dpung rgyan ces bya ba'i ting nge 'dzin ni/ sangs rgyas thams cad kyi chos la snang bar 'gyur ro/ /skar mda' ldan zhes bya ba'i ting nge 'dzin ni/</text></item>
<item><p>394a5</p><section>mdo sde</section><text>bag chags thams cad 'joms par 'gyur ro/ /nyi ma'i sgron ma zhes bya ba'i ting nge 'dzin ni/ mun pa mun nag med par 'gyur ro/ /nyi ma 'khyil ba zhes bya ba'i ting nge 'dzin</text></item>
<item><p>394a6</p><section>mdo sde</section><text>ni| sems can thams cad kyi sems la rnam par lta bar 'gyur ro/ /yon tan gyi 'byung gnas zhes bya ba'i ting nge 'dzin ni/ yon tan gyi chos thams cad kyi rjes su 'gro bar</text></item>
<item><p>394a7</p><section>mdo sde</section><text>'gyur ro/ /sred med kyi bu lta bu zhes bya ba'i ting nge 'dzin ni/ pha rol rgol ba thams cad 'joms par 'gyur ro/ /snying po'i rjes su song ba zhes bya ba'i ting nge 'dzin ni/ rdo rje'i</text></item>
<item><p>394b1</p><section>mdo sde</section><text>lus mi phyed par 'gyur ro/ /snying po dang ldan pa zhes bya ba'i ting nge 'dzin ni/ dam bcas pa thams cad nyams 'og tu chud par 'gyur ro/ /rdo rje'i dkyil 'khor zhes bya ba'i ting nge</text></item>
<item><p>394b2</p><section>mdo sde</section><text>'dzin ni/ mngon par shes pa las mi nyams par 'gyur ro/ /rdo rje'i snying po zhes bya ba'i ting nge 'dzin ni/ byang chub kyi snying por 'gro bar 'gyur ro/ /rdo rje lta bu zhes bya ba'i ting nge 'dzin</text></item>
<item><p>394b3</p><section>mdo sde</section><text>ni| chos thams cad rab tu rtogs par 'gyur ro/ /spyod pa dang ldan pa zhes bya ba'i ting nge 'dzin ni/ sems can thams cad kyi sems dang / spyod pa la 'jug pa'i ye shes su 'gyur</text></item>
<item><p>394b4</p><section>mdo sde</section><text>ro| |sa 'dzin ces bya ba'i ting nge 'dzin ni/ chags pa dang / zhe sdang med par 'gyur ro/ /bdud kyi dkyil 'khor 'joms pa zhes bya ba'i ting nge 'dzin ni/ bdud bzhi las yang dag par</text></item>
<item><p>394b5</p><section>mdo sde</section><text>'da' bar 'gyur ro/ /lus rnam par 'jig pa zhes bya ba'i ting nge 'dzin ni/ gzugs thams cad rnam par 'jig par 'gyur ro/ /mi 'dzum pa zhes bya ba'i ting nge 'dzin ni/ sems rtse</text></item>
<item><p>394b6</p><section>mdo sde</section><text>gcig tu 'gyur ro/ /rnam pa la 'jug pa zhes bya ba'i ting nge 'dzin ni/ dmigs pa thams cad yongs su dag par 'gyur ro/ /nyon mongs pa med pa zhes bya ba'i ting nge 'dzin ni/ dmigs</text></item>
<item><p>394b7</p><section>mdo sde</section><text>pa thams cad las yang dag par 'da' bar 'gyur ro/ /'khor lo dri ma med pa zhes bya ba'i ting nge 'dzin ni/ chos kyi 'khor lo yongs su dag par 'gyur ro/ /glog 'od ces bya ba'i</text></item>
<item><p>395a1</p><section>mdo sde</section><text>ting nge 'dzin ni/ sems kyi skad cig 'jig pa la rnam par lta bar 'gyur ro/ /legs par byas pas rnam par rgyal ba zhes bya ba'i ting nge 'dzin ni/ dge</text></item>
<item><p>395a2</p><section>mdo sde</section><text>ba'i chos thams cad yongs su rdzogs par 'gyur ro/ /rnam par sbyong ba zhes bya ba'i ting nge 'dzin ni/ mi dge ba'i chos thams cad spong bar 'gyur ro/ /lus kyi rgyan ces bya ba'i ting</text></item>
<item><p>395a3</p><section>mdo sde</section><text>nge 'dzin ni/ mtshan dang dpe byad bzang po yongs su rdzogs par 'gyur ro/ /ngag gi rgyan ces bya ba'i ting nge 'dzin ni/ tshangs pa'i sgra skad bsgrags pas sems can thams cad kyi</text></item>
<item><p>395a4</p><section>mdo sde</section><text>sems mgu bar 'gyur ro/ /sems kyi rgyan ces bya ba'i ting nge 'dzin ni/ ting nge 'dzin las mi nyams par 'gyur ro/ /brtan pa zhes bya ba'i ting nge 'dzin ni/ phyir mi ldog par</text></item>
<item><p>395a5</p><section>mdo sde</section><text>'gyur ro/ /mtshungs par gtong ba zhes bya ba'i ting nge 'dzin ni/ sems can tha dad pa med par 'gyur ro/ /tshul khrims bsags pa zhes bya ba'i ting nge 'dzin ni/ smon lam</text></item>
<item><p>395a6</p><section>mdo sde</section><text>thams cad yongs su rdzogs par 'gyur ro/ /bzod pa'i go bgos pa zhes bya ba'i ting nge 'dzin ni/ lus dang srog la mi lta bar 'gyur ro/ /brtson 'grus brtan pa zhes bya ba'i ting</text></item>
<item><p>395a7</p><section>mdo sde</section><text>nge 'dzin ni/ mngon par shes pa myur bar 'gyur ro/ /tshad med pa'i rnam pa zhes bya ba'i ting nge 'dzin ni/ tshangs pa la dbang byed par 'gyur ro/ /ci'ang med pa zhes bya ba'i ting</text></item>
<item><p>395b1</p><section>mdo sde</section><text>nge 'dzin ni/ gzugs med pa'i khams yongs su sbyong bar 'gyur ro/ /lhun po'i rgyal mtshan zhes bya ba'i ting nge 'dzin ni/ sems can thams cad zil gyis gnon par 'gyur ro/ /lhun po'i</text></item>
<item><p>395b2</p><section>mdo sde</section><text>sgron ma zhes bya ba'i ting nge 'dzin ni/ phyogs bcur rnam par lta bar 'gyur ro/ /shes rab kyi skar mda' zhes bya ba'i ting nge 'dzin ni/ sgrib pa dang / chod pa dang / kun nas ldang ba thams</text></item>
<item><p>395b3</p><section>mdo sde</section><text>cad rnam par sel bar 'gyur ro/ /rgya mtsho'i phyag rgya zhes bya ba'i ting nge 'dzin ni/ las dang bya ba sna tshogs la 'jug par 'gyur ro/ /mtha' yas 'khyil ba zhes bya ba'i ting nge 'dzin ni/</text></item>
<item><p>395b4</p><section>mdo sde</section><text>lta ba thams cad yongs su gcod par 'gyur ro/ /stong pa nyid ces bya ba'i ting nge 'dzin ni/ dmigs pa dang / lta ba thams cad spong bar 'gyur ro/ /mtshan ma med pa zhes bya ba'i</text></item>
<item><p>395b5</p><section>mdo sde</section><text>ting nge 'dzin ni/ rtog pa dang / rnam par rtog pa dang / yongs su rtog pa thams cad spong bar 'gyur ro/ /smon pa med pa zhes bya ba'i ting nge 'dzin ni/ /smon lam thams cad yongs su</text></item>
<item><p>395b6</p><section>mdo sde</section><text>rdzogs par 'gyur ro/ /mi g.yo ba zhes bya ba'i ting nge 'dzin ni/ g.yo ba dang / sems pa thams cad 'joms par 'gyur ro/ /sgra dang ldan pa zhes bya ba'i ting nge 'dzin ni/ spobs</text></item>
<item><p>395b7</p><section>mdo sde</section><text>pa thogs pa med par 'gyur ro/ /kun 'dzin pa zhes bya ba'i ting nge 'dzin ni/ thos pa thams cad 'dzin par 'gyur ro/ /dran pa rnam par dag pa zhes bya ba'i ting nge 'dzin ni/</text></item>
<item><p>396a1</p><section>mdo sde</section><text>tshad med pa'i snod kyis sangs rgyas kyi chos thams cad tshol bar 'gyur ro/ /mi zad pa zhes bya ba'i ting nge 'dzin ni/ sems can thams cad mgu bar 'gyur</text></item>
<item><p>396a2</p><section>mdo sde</section><text>ro| |rin chen bkod pa zhes bya ba'i ting nge 'dzin ni/ lag na rin po che rab tu rnyed par 'gyur ro/ /rjes su 'gro ba zhes bya ba'i ting nge 'dzin ni/ sems can thams cad kyi sems</text></item>
<item><p>396a3</p><section>mdo sde</section><text>shes par 'gyur ro/ /'gro ba la 'jug pa zhes bya ba'i ting nge 'dzin ni/ 'gro ba thams cad rtogs par 'gyur ro/ /blo gros la 'jug pa zhes bya ba'i ting nge 'dzin ni/ sems</text></item>
<item><p>396a4</p><section>mdo sde</section><text>dang / yid rnam par dag par 'gyur ro/ /sprin dang ldan pa zhes bya ba'i ting nge 'dzin ni/ mos pa ji lta ba bzhin du chos kyi char rab tu 'bebs par 'gyur ro/ /sangs rgyas</text></item>
<item><p>396a5</p><section>mdo sde</section><text>rjes su dran pa zhes bya ba'i ting nge 'dzin ni/ bdud rtsi'i chos rnyed par 'gyur ro/ /chos rjes su dran pa zhes bya ba'i ting nge 'dzin ni/ 'dod chags dang bral ba'i chos mngon sum du byed</text></item>
<item><p>396a6</p><section>mdo sde</section><text>par 'gyur ro/ /dge 'dun rjes su dran pa zhes bya ba'i ting nge 'dzin ni/ sangs rgyas kyi chos las mi ldog par 'gyur ro/ /gtong ba rjes su dran pa zhes bya ba'i ting nge 'dzin ni/</text></item>
<item><p>396a7</p><section>mdo sde</section><text>phung po thams cad rab tu 'dor bar 'gyur ro/ /tshul khrims rjes su dran pa zhes bya ba'i ting nge 'dzin ni/ sangs rgyas thams cad kyi chos kyi rtsa ba la rab tu 'god par 'gyur</text></item>
<item><p>396b1</p><section>mdo sde</section><text>ro| |lha rjes su dran pa zhes bya ba'i ting nge 'dzin ni/ rnam par dag pa'i chos la kha na ma tho ba med par 'gyur ro/ /chos kyi dbyings la 'jug pa zhes bya ba'i ting nge 'dzin ni/ chos thams</text></item>
<item><p>396b2</p><section>mdo sde</section><text>cad la yang dag par gzhol bar 'gyur ro/ /nam mkha'i ngo bo nyid ces bya ba'i ting nge 'dzin ni/ chos thams cad la chags pa med par 'gyur ro/ /rang bzhin gyis ma skyes pa zhes bya</text></item>
<item><p>396b3</p><section>mdo sde</section><text>ba'i ting nge 'dzin ni/ mi skye ba'i chos la bzod pa thob par 'gyur ro/ /rgyud chags pa dang / rgyud ma yin pa'i rjes su rtogs pa zhes bya ba'i ting nge 'dzin ni/ yi ge thams cad dang / tshig</text></item>
<item><p>396b4</p><section>mdo sde</section><text>rab tu dbye ba la mkhas pa 'dzin par 'gyur ro/ /shin tu sbyangs pa dri ma med pa'i phyag rgya zhes bya ba'i ting nge 'dzin ni/ ting nge 'dzin gang dang ldan na/ byang chub sems dpa' de sems</text></item>
<item><p>396b5</p><section>mdo sde</section><text>kyi skad cig gcig dang ldan pa'i shes rab kyis bla na med pa yang dag par rdzogs pa'i byang chub mngon par rdzogs par 'tshang rgya'o/ /rigs kyi bu/ de dag ni/ ting nge 'dzin gyi sgo</text></item>
<item><p>396b6</p><section>mdo sde</section><text>brgyad cu ste/ ting nge 'dzin de re re la'ang 'khor ting nge 'dzin gyi sgo lnga brgya lnga brgya yod do/ /de dag thams cad bsdoms na/ ting nge 'dzin bzhi khrir 'gyur te/ de dag kun nas</text></item>
<item><p>396b7</p><section>mdo sde</section><text>nyon mongs pa dang / rnam par byang bas ting nge 'dzin brgyad khrir 'gyur ro/ /de dag sngon gyi mtha' dang / phyi ma'i mtha' dang / da ltar byung ba mi zad pa ye shes kyi ting nge 'dzin</text></item>
<item><p>397a1</p><section>mdo sde</section><text>brgyad khri bzhi stong du 'gyur ro/ /ting nge 'dzin ji snyed pa chos kyi sgo mo'ang de snyed/ chos kyi phung po'ang de snyed de/ de'i phyir sems can gyi spyod pa</text></item>
<item><p>397a2</p><section>mdo sde</section><text>brgyad khri bzhi stong la rab tu 'jug pa'i phyir chos kyi phung po brgyad khri bzhi stong de bzhin gshegs pas bshad ces bya'o/ /rigs kyi bu/ 'di ni /sangs rgyas kyi ye shes</text></item>
<item><p>397a3</p><section>mdo sde</section><text>dang / spyod pa la 'jug pa sems can rnams shes par bya ba'i phyir chos kyi mdo'o/ /gang sangs rgyas kyi ye shes mtha' dag dang / sems can gyi spyod pa mtha' dag la</text></item>
<item><p>397a4</p><section>mdo sde</section><text>'jug pa de ni/ tshad med bsam gyis mi khyab ste/ bskal pa brgyad stong gi mthar 'dug kyang bshad par sla ba ma yin no/ /sangs rgyas kyi ye shes 'di yongs su bstan</text></item>
<item><p>397a5</p><section>mdo sde</section><text>cing ting nge 'dzin gyi sgo 'di dag bshad pa na byang chub sems dpa' khri drug stong ni/ ting nge 'dzin dang / ye shes kyis mngon par bsgrubs pa'i mi skye ba'i chos la bzod</text></item>
<item><p>397a6</p><section>mdo sde</section><text>pa thob par 'gyur ro/ /lha'i bu brgyad khri bzhi stong ni/ bla na med pa yang dag par rdzogs pa'i byang chub tu sems skyes so/ /de nas bcom ldan 'das kyis byang chub sems</text></item>
<item><p>397a7</p><section>mdo sde</section><text>dpa' nam mkha' mdzod la legs so/ /zhes bya ba byin te/ skyes bu dam pa/ khyod kyis ting nge 'dzin gyi sgo 'di bstan pa ni/ legs par smras te/ lus mngon sum</text></item>
<item><p>397b1</p><section>mdo sde</section><text>pas gzhan gyi dring la mi 'jog pa'i chos rnams la ji lta ba bzhin du de bzhin gshegs pa'i ye shes yongs su brjod pa 'di shin tu yongs su bstan pa ni/ legs so legs</text></item>
<item><p>397b2</p><section>mdo sde</section><text>so| |'phags pa nam mkha' mdzod kyis zhus pa/ bam po lnga pa/ de nas bcom ldan 'das la byang chub sems dpa' rin chen dpal gyis 'di skad ces</text></item>
<item><p>397b3</p><section>mdo sde</section><text>gsol to/ /bcom ldan 'das/ de bzhin gshegs pa gang gi thad du byang chub sems dpa' nam mkha' mdzod kyis thog mar nam mkha' 'di las rin po che thams cad kyi char</text></item>
<item><p>397b4</p><section>mdo sde</section><text>rab tu phab/ de skad ces gsol pa dang / bcom ldan 'das kyis byang chub sems dpa' rin chen dpal la 'di skad ces bka' stsal to/ /rigs kyi bu/ sngon byung ba 'das</text></item>
<item><p>397b5</p><section>mdo sde</section><text>pa'i dus na bskal pa bgrang ba las 'das pa'i pha rol gyi'ang ches pha rol tu gyur pa de'i tshe de'i dus na de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>397b6</p><section>mdo sde</section><text>rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa sangs rgyas bcom</text></item>
<item><p>397b7</p><section>mdo sde</section><text>ldan 'das dri ma med pa'i 'od mtha' yas 'od zer gyi rgyal po zhes bya ba ska rags zhes bya ba'i 'jig rten gyi khams su yon tan gyi 'od ces bya ba'i bskal pa la 'jig rten du</text></item>
<item><p>398a1</p><section>mdo sde</section><text>byung ste| yang rigs kyi bu/ ska rags zhes bya ba'i 'jig rten gyi khams de'ang 'byor ba/ bde ba/ lo legs pa/ rgyas pa/ skye bo mang po dang mis gang ba/</text></item>
<item><p>398a2</p><section>mdo sde</section><text>rin po che sna bdun gyis brgyan pa/ 'jam zhing mnyen pa/ gos ka tsa lan+di ka ltar reg na bde ba/ dzam+bu'i chu bo gser gyi pad+ma bkram pa/ rin po che gsal ba sna tshogs kyis</text></item>
<item><p>398a3</p><section>mdo sde</section><text>rnam par spras pa/ mig mang ris su bres pa/ lag mthil ltar mnyam ste/ 'jig rten gyi khams de 'di lta ste/ dper na/ gzhan 'phrul dbang byed kyi lha rnams kyi longs</text></item>
<item><p>398a4</p><section>mdo sde</section><text>spyod dang / kun spyod pa ltar 'dug go /mi de dag thams cad kyang gzhal med khang dang / khang pa brtsegs pa na gnas par gyur cing bsam pas zas dang skom rab tu 'byor to/ /</text></item>
<item><p>398a5</p><section>mdo sde</section><text>de'ang rigs kyi bu/ de bzhin gshegs pa dri ma med pa'i 'od mtha' yas 'od zer gyi rgyal po'i byang chub sems dpa' khrag khrig phrag drug cu'i byang chub sems dpa'i dge 'dun</text></item>
<item><p>398a6</p><section>mdo sde</section><text>chen po byung ngo / /yang rigs kyi bu/ de'i tshe de'i dus na 'khor los bsgyur ba'i rgyal po bsod nams kyis brgyan pa zhes bya ba rin po che sna bdun dang ldan pa zhig byung ste/ yang</text></item>
<item><p>398a7</p><section>mdo sde</section><text>rigs kyi bu/ rgyal po bsod nams kyis brgyan pa de'i khang pa dzam+bu'i gling gi dbus su brtsigs bar gyur to/ /shar phyogs su'ang dpag tshad bzhi/ nub phyogs dang / lho phyogs</text></item>
<item><p>398b1</p><section>mdo sde</section><text>dang / byang phyogs su'ang dpag tshad bzhi bzhi bkra ba/ blta na sdug pa/ rin po che sna bdun las byas pa/ skyed mos tshal lnga brgyas rab tu brgyan pa'o/ /yang rigs kyi bu/ rgyal</text></item>
<item><p>398b2</p><section>mdo sde</section><text>po bsod nams kyi sa brgyan pa'i btsun mo brgyad khri bzhi stong yod do/ thams cad kyang yul gyi bzang mo sha stag go /khye'u brgyad khri bzhi stong yod de/ thams cad kyang tshan po che</text></item>
<item><p>398b3</p><section>mdo sde</section><text>chen po'i stobs dang / drag shul 'chang ba sha stag go /yang rigs kyi bu/ rgyal po bsod nams kyis brgyan pa la btsun mo rin po che gnyis yod de/ gcig gi ming ni/ dpal gyi</text></item>
<item><p>398b4</p><section>mdo sde</section><text>gzi brjid/ gcig gi ming ni/ dpal gyi 'od do/ /rgyal po bsod nams kyis brgyan pa de dga' ba bkod pa zhes bya ba'i skyed mos tshal du zhugs te btsun mo'i nang na 'dug pa'i tshe lha</text></item>
<item><p>398b5</p><section>mdo sde</section><text>mo de gnyis kyi pang pa nas khye'u gnyis byung ste/ rdzus te skyes pa sngon gyi sbyor ba phun sum tshogs pa/ smon lam rdzogs pa/ bla na med pa yang dag par rdzogs pa'i byang chub tu mngon par</text></item>
<item><p>398b6</p><section>mdo sde</section><text>zhugs pa ste/ gcig gi ming ni/ seng+ge zhes bya/ gcig gi ming ni/ seng+ge'i rtsal gyis 'gro ba zhes bya ste/ de gnyis byung ma thag tu sgra skad dang / dbyangs gcig tu pha bsod nams</text></item>
<item><p>398b7</p><section>mdo sde</section><text>kyis brgyan pa la tshigs su bcad pa 'di dag smras so/ /sngon byas dge dang mi dge chud mi za/ /de bzhin gshegs la mchod byas chud mi za/ /bsam pa byang chub sems kyang chud</text></item>
<item><p>399a1</p><section>mdo sde</section><text>mi za| |sgrub pa gtsor byed thos pa chud mi za/ /sbyin dang dul dang sdom pa chud mi za/ /bzod dang des pa rnams kyang chud mi za/ /byas pa gzo zhing dge ba'i</text></item>
<item><p>399a2</p><section>mdo sde</section><text>las byas phyir/ /brtson 'grus brtsams pa de yang chud mi za/ /rtse gcig bsam gtan dang ni rnam thar sems/ /nges par rtog dang shes rab sems mi nyams/ /ye</text></item>
<item><p>399a3</p><section>mdo sde</section><text>shes las byas rtag tu mi 'khrugs te/ /mi 'khrugs chos las byang chub brnyed mi dka'/ /de ni nyon mongs pa yis mi gos te/ /de ni slar yang mngal du mi gnas shing //</text></item>
<item><p>399a4</p><section>mdo sde</section><text>de ni pad+ma'i snying por brdzus te skye/ /mi gos pa ni pad+ma chu las ltar/ /shar phyogs logs kyi rgyal ba sman pa'i rgyal/ /dus gsum mi chags ye shes dam pa yi/ /bde</text></item>
<item><p>399a5</p><section>mdo sde</section><text>gshegs dri med 'od kyi gan nas su/ /chos 'dod phyir ni de nas bdag cag 'ongs/ /u dum+Wa ra'i me tog ji lta bar/ /de bzhin gshegs pa'i 'byung ba rnyed par</text></item>
<item><p>399a6</p><section>mdo sde</section><text>dka'i| |de la bsnyen bkur bgyi dang blta slad du/ /bde gshegs thad du yab kyang bzhud par bgyi/ /rgyal pos rjes su bstan pa 'di thos nas/ /bu dang btsun mo 'khor</text></item>
<item><p>399a7</p><section>mdo sde</section><text>dang lhan cig tu/ /srog chags bye ba stong gis yongs bskor te/ /rgyal ba de yi gan du nye bar dong / /me tog dri zhim byug par bcas pa yis/ /de la tshul dang 'dra ba'i</text></item>
<item><p>399b1</p><section>mdo sde</section><text>mchod byas nas/ /zhabs la phyag btsal rab tu bskor byas te/ /thal mo sbyar ba btud nas spyan sngar 'dug /seng+ge dang ni seng+ge'i rtsal 'gro yang / /de bzhin gshegs pa'i zhabs</text></item>
<item><p>399b2</p><section>mdo sde</section><text>la bzung nas su/ /gtugs nas chos dang don ldan mkhas pa yi/ /'phags pa des ni tshigs bcad 'di dag smras/ khyod ni skyabs dang mgon dang dpung gnyen te/ 'jig</text></item>
<item><p>399b3</p><section>mdo sde</section><text>rten long ba rnams kyi sgron mar gyur/ /sems can rnams kyi bsam spyod gyur la mkhas/ /ji ltar mos pa de bzhin gnas par mdzad/ /rgyal po 'di ni phyug cing skyid pas mos/ /</text></item>
<item><p>399b4</p><section>mdo sde</section><text>gzugs dang sgra dang dri dang bcas pas bcings/ /nam yang ston pa la ni mchod phyir yang / /nye bar mi mchi chos lta ga la nyan/ /mgon po thugs rje rab tu bskyed mdzod la/ /</text></item>
<item><p>399b5</p><section>mdo sde</section><text>ji ltar de kun lhan cig thos nas su/ theg pa mchog las ldog par mi 'gyur ba/ /byang chub lam mchog de ni lags par ston/ /bcom ldan mgon po ta la brgyad cu</text></item>
<item><p>399b6</p><section>mdo sde</section><text>srid| |nam mkhar 'phags bzhugs mi dbang de la gsungs/ /nga yi chos mchog rgyal po khyod nyon la/ /thos nas de la tshul bzhin nan tan gyis/ /'dod pa mi rtag de</text></item>
<item><p>399b7</p><section>mdo sde</section><text>bzhin rgyal srid srog /srog ni rtswa yi zil pa'i thigs pa 'dra/ /brtse ba de bzhin 'dod bde rmi lam 'dra/ /mkhas pa su zhig 'di la dga' ba skyed/ /sems can gang yang 'dod</text></item>
<item><p>400a1</p><section>mdo sde</section><text>pas ngoms med de/ /phyir yang de bzhin 'dod pa skom zhing rgyu/ /byis pa ngoms mi shes shing yul la gnas/ /shes rab gang ngoms de dag</text></item>
<item><p>400a2</p><section>mdo sde</section><text>shin tu ngoms/ /sgyu ma slu zhing snying po med pa ltar/ /de bzhin phung po lnga yang sgyu ma 'dra/ /khams rnams 'di dag sbrul gdug bzhin du bstan/ /dbang po drug ni stong pa'i grong</text></item>
<item><p>400a3</p><section>mdo sde</section><text>dang 'dra/ /bu dang chung ma rgyal srid yul 'khor yang / /'chi bar gnas pa'i grogs su gyur pa med/ /sbyin dul kun sdom tshul khrims phung po ni/ /de dag pha rol 'gro ba'i</text></item>
<item><p>400a4</p><section>mdo sde</section><text>grogs yin no/ /nga yi gzugs dang yon tan spobs pa rdzogs/ /rdzu 'phrul dag kyang ji 'dra rab ltos la/ /gal te 'di 'dra bar yang 'gyur 'dod na/ /byang chub dam pa 'di phyir</text></item>
<item><p>400a5</p><section>mdo sde</section><text>sems skyed cig /rgyal po glang po des ni chos thos nas/ /srog chags bye ba stong phrag bdun cu dang / /sras dang btsun mo stobs bcas grong mi rnams/ /byang chub dam pa 'di phyir</text></item>
<item><p>400a6</p><section>mdo sde</section><text>sems bskyed de/ /bdag cag mchog gi sems ni bskyed par bgyi/ /sems can thams cad mgron du gnyer bar bgyi/ /byang chub spyod mchog yid 'ong spyad par bgyi/ /'gro</text></item>
<item><p>400a7</p><section>mdo sde</section><text>ba bla med sangs rgyas 'gyur bar bgyi/ /rigs kyi bu/ de ltar rgyal po bsod nams kyis brgyan pa des bcom ldan 'das 'khor dang bcas pa la lo brgyad khri bzhi stong gi</text></item>
<item><p>400b1</p><section>mdo sde</section><text>bar du rung ba yid du 'ong ba kha na ma tho ba med pa'i bde ba'i yo byad dang / yongs su longs spyod pa thams cad kyis rim gro byas so/ /khye'u seng+ge dang / seng+ge'i rtsal gyis 'gro ba de gnyis</text></item>
<item><p>400b2</p><section>mdo sde</section><text>bcom ldan 'das de'i bstan pa la khyim nas khyim med par rab tu byung ngo / /de dag rab tu byung bas rgyal bu phyi ma nyi khri'ang khyim nas khyim med par rab tu byung ngo / /de nas seng+ge</text></item>
<item><p>400b3</p><section>mdo sde</section><text>dang / seng+ge'i rtsal gyis 'gro ba'i dge slong byang chub kyi phyogs kyi chos dang / yo byad bsnyungs pa dang / nyin par spyod pa la sbyor zhing brtson pas ring po ma lon par mngon par</text></item>
<item><p>400b4</p><section>mdo sde</section><text>shes pa lnga bskyed do/ /de dag mngon par shes pa rnyed pas 'jig rten gyi khams thams cad du rang gi rdzu 'phrul gyi stobs dang / smon lam gyi stobs kyis chos bshad nas de gnyis</text></item>
<item><p>400b5</p><section>mdo sde</section><text>kyis sems can tshad med grangs med pa yongs su smin par byas te bla na med pa yang dag par rdzogs pa'i byang chub la rab tu bkod par gyur to/ /rigs kyi bu/ 'di ltar lo brgyad</text></item>
<item><p>400b6</p><section>mdo sde</section><text>khri bzhi stong 'das nas rgyal po bsod nams kyis brgyan pa de bcom ldan 'das de bzhin gshegs pa dri ma med pa'i 'od mtha' yas 'od zer gyi rgyal po ga la ba der song ba dang /</text></item>
<item><p>400b7</p><section>mdo sde</section><text>des khye'u de gnyis rab tu byung bar mthong ngo / /mthong nas kyang ngas ni/ lo brgyad khri bzhi stong gi bar du de bzhin gshegs pa la bde ba'i yo byad thams cad kyis bsnyen bkur</text></item>
<item><p>401a1</p><section>mdo sde</section><text>byas na| 'di gnyis rab tu byung nas ngas ma byas pa ci zhig byas snyam du brnyas pa'i sems skyes so/ /rigs kyi bu/ de nas yang de bzhin gshegs</text></item>
<item><p>401a2</p><section>mdo sde</section><text>pa dri ma med pa'i 'od mtha' yas 'od zer gyi rgyal pos rgyal po bsod nams kyis brgyan pa de lta bur sems pa mkhyen nas byang chub sems dpa' seng+ge rtsal gyis 'gro ba la 'di</text></item>
<item><p>401a3</p><section>mdo sde</section><text>skad ces bka' stsal to/ /rigs kyi bu/ khyod kyis shes rab dang / mngon par shes pa dang / bsod nams dang / ye shes kyi stobs ston la 'khor thams cad dga' bar</text></item>
<item><p>401a4</p><section>mdo sde</section><text>gyis shig /bdud kyi gnas thams cad mog mog por gyis shig /byang chub kyi lam 'bar bar gyis shig /sems can thams cad tshim par gyis shig /phas kyi rgol ba</text></item>
<item><p>401a5</p><section>mdo sde</section><text>rnams tshar chod cig /chos kyi sgron ma 'bar bar gyis shig /nyon mongs pa thams cad zhi bar gyis shig /byang chub sems dpa'i rnam par rol pa'ang ston cig /de nas</text></item>
<item><p>401a6</p><section>mdo sde</section><text>de'i tshe byang chub sems dpa' seng+ge'i rtsal gyis 'gro bas de'i dus na nam mkha' la lag pas byugs nas des nam mkha' la lag pas byugs pa dang / stong gsum gyi stong chen</text></item>
<item><p>401a7</p><section>mdo sde</section><text>po'i 'jig rten gyi khams rnam pa drug tu rab tu g.yos so/ /des yang nam mkha' la lag pas byugs pa dang / de nas de'i tshe bar snang las sil snyan bye ba khrag khrig brgya</text></item>
<item><p>401b1</p><section>mdo sde</section><text>stong ma dkrol bar sgra byung ngo / /des yang nam mkha' la lag pas byugs pa dang / de nas bar snang las sngon ma thos ma mthong ba'i dri zhim zhing 'jam pa ka tsa lin+di ka ltar reg na</text></item>
<item><p>401b2</p><section>mdo sde</section><text>bde ba'i me tog rnams kyi char bab bo/ /des yang nam mkha' la lag pas byugs pa dang / de nas de ma thag tu bar snang las rin po che thams cad kyi char rab tu mngon par</text></item>
<item><p>401b3</p><section>mdo sde</section><text>bab bo| |longs spyod dang / kun spyod pa thams cad kyi char rab tu bab bo/ /ji lta bur stong gsum gyi stong chen po'i 'jig rten gyi khams der yo byad thams cad kyi char mngon</text></item>
<item><p>401b4</p><section>mdo sde</section><text>par rab tu 'bab pa de de lta bu'i zas dang / skom dang / bro'i char mngon par rab tu bab bo/ /de nas de bzhin gshegs pa dri ma med pa'i 'od mtha' yas 'od zer gyi rgyal pos rgyal</text></item>
<item><p>401b5</p><section>mdo sde</section><text>po bsod nams kyis brgyan pa la 'di skad ces bka' stsal to/ /rgyal po chen po/ khyod kyis sbyin pa yongs su btad ba dang / /rin po che'i char bab pa 'di gang mang / gsol pa/</text></item>
<item><p>401b6</p><section>mdo sde</section><text>bcom ldan 'das/ rin po che'i char 'di ni/ dper bgyi pa'ang sla ba ma lags te/ de tsam du tshad ma mchis so/ /bka' stsal pa/ rgyal po chen po/ byang chub sems dpa' seng+ge'i</text></item>
<item><p>401b7</p><section>mdo sde</section><text>rtsal gyis 'gro ba 'di mngon par shes pa'i ye shes kyi stobs kyis 'dod na gang+gA'i klung gi bye ma snyed kyi 'jig rten gyi khams su 'di 'dra ba'i rin po che'i char mngon par 'bebs</text></item>
<item><p>402a1</p><section>mdo sde</section><text>so| |gang 'jig rten gyi khams de dag gi sems can de dag la ji lta bur 'dod pa bzhin du ngoms shing tshim par byed do/ /rigs kyi bu/ 'di ltar</text></item>
<item><p>402a2</p><section>mdo sde</section><text>de'i tshe de'i dus na gang sa bla'i lha rnams kyis ma la 'di sems bskyed ma thag tu nam mkha' las rin po che thams cad kyi char mngon par rab tu bab pa las na/ byang chub</text></item>
<item><p>402a3</p><section>mdo sde</section><text>sems dpa' 'di ni/ nam mkha'i mdzod du 'gyur ba snyam zhes sgra phyung ngo / /ji ltar sa bla'i lha rnams kyis sgra phyung ba de bzhin du bar snang dang / rgyal chen bzhi'i ris dang /</text></item>
<item><p>402a4</p><section>mdo sde</section><text>sum cu rtsa gsum dang / 'thab bral dang / dga' ldan dang / 'phrul dga' nas 'og min gyi bar gyi lha rnams kyis kyang ma la 'di sems bskyed ma thag tu 'di 'dra ba'i rin po che'i</text></item>
<item><p>402a5</p><section>mdo sde</section><text>char rab tu bab pa las na/ kye ma byang chub sems dpa' 'di ni/ nam mkha'i mdzod du 'gyur pa snyam zhes sgra phyung bas ming de la bcom ldan 'das de bzhin gshegs pa</text></item>
<item><p>402a6</p><section>mdo sde</section><text>dri ma med pa'i 'od mtha' yas 'od zer gyi rgyal po de rjes su yi rang ngo / /gang la des rjes su yi rang ba de la gang+gA'i klung gi bye ma snyed kyi sangs rgyas bcom ldan 'das rnams kyang</text></item>
<item><p>402a7</p><section>mdo sde</section><text>rjes su yi rang ngo / /rigs kyi bu/ 'di ltar rgyal po bsod nams kyis brgyan pa des byang chub sems dpa' seng+ge'i rtsal gyis 'gro ba'i mngon par shes pa dang / bsod</text></item>
<item><p>402b1</p><section>mdo sde</section><text>nams dang / ye shes kyi stobs de mthong nas khye'u rgyal ba'i blo gros zhes bya ba rgyal por bcug ste dad pas khyim nas khyim med par rab tu byung nas sbyin pa 'di ni/ sems kun tu</text></item>
<item><p>402b2</p><section>mdo sde</section><text>chags pa'o/ /rab tu byung ba ni/ sems yongs su dag pa'o/ /sbyin pa 'di ni/ lus dang / ngag gi gegs so/ /rab tu byung ba ni/ lus dang / dag yongs su sbyong ba'o/ /sbyin pa</text></item>
<item><p>402b3</p><section>mdo sde</section><text>'di gegs chen po'o/ /rab tu byung ba ni/ gegs thams cad nye bar zhi ba'o/ /sbyin pa 'di ni/ rtswa dang / lo ma'o/ /rab tu byung ba ni/ snying po dang / 'bras bur 'grub pa'o/ /sbyin pa</text></item>
<item><p>402b4</p><section>mdo sde</section><text>'di ni/ nga yi ba dang bcas shing yongs su 'dzin pa dang bcas pa'o/ /rab tu byung ba ni/ yongs su 'dzin pa thams cad 'dor ba'o/ /sbyin pa 'di ni/ 'jig tshogs la lta ba las mi</text></item>
<item><p>402b5</p><section>mdo sde</section><text>bskyod pa'o/ /rab tu byung ba ni/ lta ba thams cad yongs su sbyong ba'o/ /sbyin pa 'di ni/ byis pa'i rtsed mo sbyor ba'o/ /rab tu byung ba 'di ni/ dul ba dang / zhi ba dang / cang shes pa'i sa'o snyam</text></item>
<item><p>402b6</p><section>mdo sde</section><text>du de de ltar tshul bzhin rab tu sbyor zhing / sems de lta bu dang / bsam pa de lta bus de ltar rab tu byung ste gcig pu/ mi 'dre ba/ bag yod pa/ brtson pa/ rab tu dben par gnas</text></item>
<item><p>402b7</p><section>mdo sde</section><text>pas ring po ma thogs par mngon par shes pa lnga bskyed do/ /rigs kyi bu/ de'i tshe de'i dus na rgyal po bsod nams kyis brgyan par gyur pa de gzhan zhig yin pa snyam du khyod sems</text></item>
<item><p>403a1</p><section>mdo sde</section><text>na| de de ltar mi blta'o/ /de ci'i phyir zhe na/ de bzhin gshegs pa 'khor ba 'jig de de'i tshe de'i dus na 'khor los bsgyur ba'i rgyal po bsod</text></item>
<item><p>403a2</p><section>mdo sde</section><text>nams kyis brgyan ces bya bar gyur to/ /byang chub sems dpa' nam mkha' mdzod 'di ni/ de'i tshe de'i dus na byang chub sems dpa' seng+ge'i rtsal gyis 'gro ba zhes bya bar gyur</text></item>
<item><p>403a3</p><section>mdo sde</section><text>te| des thog mar nam mkha'i mdzod las rin po che'i char phab bo/ /de tshun chad bskal pa bye ba khrag khrig brgya stong dpag tu med grangs med par nam yang nam mkha'i</text></item>
<item><p>403a4</p><section>mdo sde</section><text>mdzod las rin po che'i char 'bebs pa mngon par shes pa las ma nyams so/ /rigs kyi bu/ nga ni/ de'i tshe de'i dus na byang chub sems dpa' seng+ge zhes bya bar gyur to/ byang</text></item>
<item><p>403a5</p><section>mdo sde</section><text>chub sems dpa' byams pa ni/ de'i tshe de'i dus na rgyal bu rgyal ba'i blo gros zhes bya bar gyur te/ gang rgyal po bsod nams kyis brgyan pas rgyal por btsug pa'o/ /rigs</text></item>
<item><p>403a6</p><section>mdo sde</section><text>kyi bu| de'i gsung rab kyang 'di ltar dga' zhing yongs su dag par gyur te/ dge ba'i rtsa ba bskyed pa'i sems can rnams kyi gnas su gyur to/ /sems can gang ji snyed</text></item>
<item><p>403a7</p><section>mdo sde</section><text>kyis bla na med pa yang dag par rdzogs pa'i byang chub tu sems bskyed pa de dag kyang byang chub las phyir mi ldog par gyur to/ /sngon byung ba dang ldan pa'i gtam 'di bstan</text></item>
<item><p>403b1</p><section>mdo sde</section><text>pa na srog chags khri nyis stong bla na med pa yang dag par rdzogs pa'i byang chub tu sems bskyed do/ /de nas bcom ldan 'das la byang chub sems dpa' nam mkha' mdzod kyis 'di</text></item>
<item><p>403b2</p><section>mdo sde</section><text>skad ces gsol to/ /bcom ldan 'das/ byang chub sems dpa' sems dpa' chen po rnams kyi 'jig rten las 'das pa'i lam gang lags/ /de skad ces gsol pa dang / bcom</text></item>
<item><p>403b3</p><section>mdo sde</section><text>ldan 'das kyis byang chub sems dpa' nam mkha' mdzod la 'di skad ces bka' stsal to/ /rigs kyi bu/ byang chub sems dpa' rnams kyi lam zhes bya ba ni/ pha rol tu phyin pa</text></item>
<item><p>403b4</p><section>mdo sde</section><text>drug dang / byang chub kyi phyogs kyi chos sum cu rtsa bdun dang / zhi gnas dang / lhag mthong dang / bsdu ba'i dngos po bzhi dang / bsam gtan bzhi dang / tshad med pa bzhi dang /</text></item>
<item><p>403b5</p><section>mdo sde</section><text>gzugs med pa'i snyoms par 'jug pa bzhi dang / mngon par shes pa lnga rnams te/ rigs kyi bu/ 'di ni/ byang chub sems dpa' rnams kyi 'jig rten las 'das pa'i lam zhes</text></item>
<item><p>403b6</p><section>mdo sde</section><text>bya'o| |'jig rten zhes bya ba ni/ phung po lnga'o/ /de la byang chub sems dpa' gzugs mi rtag par rig nas sbyin pa byin no/ /gzugs sdug bsngal bar rig nas sbyin pa byin no/ /</text></item>
<item><p>403b7</p><section>mdo sde</section><text>gzugs bdag med par rig /gzugs zhi bar rig /gzugs stong par rig /gzugs mtshan ma med par rig /gzugs smon pa med par rig /gzugs mngon par 'du</text></item>
<item><p>404a1</p><section>mdo sde</section><text>mi byed par rig /gzugs ma skyes par rig /gzugs ma byung bar rig /gzugs rten cing 'brel bar 'byung bar rig /gzugs dben par rig /gzugs</text></item>
<item><p>404a2</p><section>mdo sde</section><text>gzung ba med par rig /gzugs kun gzhi med par rig /gzugs 'byung ba med par rig /gzugs sgyu ma lta bur rig /gzugs rmi lam lta bur rig /gzugs smig rgyu lta bur</text></item>
<item><p>404a3</p><section>mdo sde</section><text>rig /gzugs chu zla lta bur rig /gzugs brag ca lta bur rig /gzugs mig yor lta bur rig /gzugs gzugs brnyan lta bur rig /gzugs rtswa dang / shing dang / rtsig pa</text></item>
<item><p>404a4</p><section>mdo sde</section><text>dang / lam dang / mig yor lta bur rig nas sbyin pa byin te/ gzugs kyi de bzhin nyid kyis sbyin pa'i de bzhin nyid la 'jug go /sbyin pa'i de bzhin nyid kyis bsngo ba'i de</text></item>
<item><p>404a5</p><section>mdo sde</section><text>bzhin nyid rjes su shes so/ /bsngo ba'i de bzhin nyid kyis byang chub kyi de bzhin nyid dang / byang chub kyi de bzhin nyid kyis sems can gyi de bzhin nyid dang / sems can gyi de</text></item>
<item><p>404a6</p><section>mdo sde</section><text>bzhin nyid kyis bdag gi de bzhin nyid dang / bdag gi de bzhin nyid kyis chos thams cad kyi de bzhin nyid rjes su shes so/ /gang chos thams cad kyi de bzhin nyid ni/ de</text></item>
<item><p>404a7</p><section>mdo sde</section><text>bzhin nyid med de/ ma nor ba de bzhin nyid dang / gzhan ma yin pa de bzhin nyid do/ /de bzhin nyid rjes su shes pas sbyin pa ste/ spyin pa 'di ni/ rigs kyi bu/ byang chub</text></item>
<item><p>404b1</p><section>mdo sde</section><text>sems dpa'i 'jig rten las 'das pa'i lam mo/ /de bzhin du tsher ba dang / 'du shes dang / 'du byed rnams dang / rnam par shes pa mi rtag par rig nas sbyin pa byin no/ /rnam par</text></item>
<item><p>404b2</p><section>mdo sde</section><text>shes pa sdug bsngal ba dang / bdag med par rig /rnam par shes pa zhi bar rig /rnam par shes pa stong par rig /rnam par shes pa mtshan ma med par rig /rnam par shes pa smon</text></item>
<item><p>404b3</p><section>mdo sde</section><text>pa med par rig /rnam par shes pa mngon par 'du mi byed par rig /rnam par shes pa ma skyes par rig /rnam par shes pa ma byung bar rig /rnam par shes pa rten cing 'brel par 'byung</text></item>
<item><p>404b4</p><section>mdo sde</section><text>bar rig nas sbyin pa byin no/ /rnam par shes pa dben par rig /rnam par shes pa gzung ba med par rig /rnam par shes pa kun gzhi med par rig /rnam par shes pa mi 'byung bar</text></item>
<item><p>404b5</p><section>mdo sde</section><text>rig /rnam par shes pa sgyu ma lta bur rig /rnam par shes pa rmi lam lta bur rig /rnam par shes pa smig rgyu lta bur rig /rnam par shes pa chu zla lta bur rig /rnam par shes pa brag ca</text></item>
<item><p>404b6</p><section>mdo sde</section><text>lta bur rig /rnam par shes pa mig yor lta bur rig /rnam par shes pa gzugs brnyan lta bur rig /rnam par shes pa rnam par rig pa med pa'i mtshan nyid du rig nas sbyin pa byin</text></item>
<item><p>404b7</p><section>mdo sde</section><text>te| de rnam par shes pa'i de bzhin nyid kyis sbyin pa'i de bzhin nyid rjes su shes so/ /sbyin pa'i de bzhin nyid kyis bsngo ba'i de bzhin nyid dang / bsngo ba'i de bzhin nyid kyis byang</text></item>
<item><p>405a1</p><section>mdo sde</section><text>chub kyi de bzhin nyid dang / byang chub kyi de bzhin nyid kyis sems can gyi de bzhin nyid dang / sems can gyi de bzhin nyid kyis bdag gi de bzhin nyid dang / bdag</text></item>
<item><p>405a2</p><section>mdo sde</section><text>gi de bzhin nyid kyis chos thams cad kyi de bzhin nyid rjes su shes so/ /gang chos thams cad kyi de bzhin nyid de ni/ de bzhin nyid med do/ /ma nor ba de bzhin nyid dang / gzhan ma</text></item>
<item><p>405a3</p><section>mdo sde</section><text>yin pa de bzhin nyid do/ /de bzhin nyid rjes su shes pas sbyin pa byin pa 'di ni/ rigs kyi bu/ byang chub sems dpa'i 'jig rten las 'das pa'i lam mo/ /gzhan yang rigs</text></item>
<item><p>405a4</p><section>mdo sde</section><text>kyi bu| byang chub sems dpa' gzugs mi rtag par rig nas tshul khrims srung ba nas gzugs rtswa dang / shing dang / rtsig pa dang / lam dang / gzugs brnyan lta bu'i bar du rig nas</text></item>
<item><p>405a5</p><section>mdo sde</section><text>tshul khrims srung ngo / /de gzugs kyi de bzhin nyid kyis tshul khrims kyi de bzhin nyid rjes su shes so/ /tshul khrims kyi de bzhin nyid kyis bsngo ba'i de bzhin nyid dang / bsngo ba'i de</text></item>
<item><p>405a6</p><section>mdo sde</section><text>bzhin nyid kyis byang chub kyi de bzhin nyid dang / byang chub kyi de bzhin nyid kyis sems can gyi de bzhin nyid dang / sems can gyi de bzhin nyid kyis bdag gi de bzhin nyid dang /</text></item>
<item><p>405a7</p><section>mdo sde</section><text>bdag gi de bzhin nyid kyis chos thams cad kyi de bzhin nyid rjes su shes so/ /gang chos thams cad kyi de bzhin nyid de ni/ de bzhin nyid med de/ ma nor ba de bzhin nyid dang /</text></item>
<item><p>405b1</p><section>mdo sde</section><text>gzhan ma yin pa de bzhin nyid do/ /de bzhin nyid rjes su shes pas tshul khrims de srung ba 'di ni/ rigs kyi bu/ byang chub sems dpa'i 'jig rten las 'das pa'i lam mo/ /de bzhin du</text></item>
<item><p>405b2</p><section>mdo sde</section><text>tshor ba dang / 'du shes dang / 'du byed rnams dang / rnam par shes pa mi rtag par rig nas tshul khrims srung ba nas rnam par shes pa rnam par rig pa med pa'i mtshan nyid kyi bar du rig</text></item>
<item><p>405b3</p><section>mdo sde</section><text>nas tshul khrims srung ste/ de rnam par shes pa'i de bzhin nyid kyis tshul khrims kyi de bzhin nyid rjes su shes so/ /tshul khrims kyi de bzhin nyid kyis bsngo ba'i de bzhin nyid dang / bsngo</text></item>
<item><p>405b4</p><section>mdo sde</section><text>ba'i de bzhin nyid kyi byang chub kyi de bzhin nyid dang / byang chub kyi de bzhin nyid kyis sems can gyi de bzhin nyid dang / sems can gyi de bzhin nyid kyis bdag gi de bzhin nyid dang / bdag gi</text></item>
<item><p>405b5</p><section>mdo sde</section><text>de bzhin nyid kyis chos thams cad kyi de bzhin nyid rjes su shes so/ /gang chos thams cad kyi de bzhin nyid de ni/ de bzhin nyid med de/ ma nor ba de bzhin nyid dang / gzhan ma yin pa de</text></item>
<item><p>405b6</p><section>mdo sde</section><text>bzhin nyid do/ /de bzhin nyid rjes su shes pas tshul khrims de srung ba 'di ni/ byang chub sems dpa'i 'jig rten las 'das pa'i lam mo/ /gzhan yang rigs kyi bu/ byang chub sems</text></item>
<item><p>405b7</p><section>mdo sde</section><text>dpa' gzugs mi rtag par rig nas bzod pa sgom pa nas de bzhin du sbyar te/ rjes su shes pa 'di lta bus brtson 'grus rtsom mo/ /bsam gtan la mnyam par 'jog go /shes rab</text></item>
<item><p>406a1</p><section>mdo sde</section><text>rnam par dpyod do/ /des gzugs mi rtag par rig nas shes rab rnam par dpyod pa nas gzugs rtswa dang / shing dang / rtsig pa dang / lam dang / mig yor lta bur rig</text></item>
<item><p>406a2</p><section>mdo sde</section><text>nas shes rab rnam par dpyod do/ /de gzugs kyi de bzhin nyid kyis shes rab kyi de bzhin nyid rjes su shes so/ /shes rab kyi de bzhin nyid kyis bsngo ba'i de bzhin nyid dang / bsngo</text></item>
<item><p>406a3</p><section>mdo sde</section><text>ba'i de bzhin nyid kyis byang chub kyi de bzhin nyid dang / byang chub kyi de bzhin nyid kyis sems can gyi de bzhin nyid dang / sems can gyi de bzhin nyid kyis bdag gi de bzhin nyid</text></item>
<item><p>406a4</p><section>mdo sde</section><text>dang / bdag gi de bzhin nyid kyis chos thams cad kyi de bzhin nyid rjes su shes so/ /gang chos thams cad kyi de bzhin nyid de ni/ de bzhin nyid med de/ ma nor ba de bzhin nyid</text></item>
<item><p>406a5</p><section>mdo sde</section><text>dang / gzhan ma yin pa de bzhin nyid do/ /de bzhin nyid rjes su shes pas shes rab rnam par dpyod pa 'di ni/ byang chub sems dpa'i 'jig rten las 'das pa'i lam mo/ /de</text></item>
<item><p>406a6</p><section>mdo sde</section><text>bzhin du tshor ba dang / 'du shes dang / 'du byed rnams dang / rnam par shes pa mi rtag par rig nas shes rab rnam par dpyod pa nas rnam par shes pa rnam par rig pa med</text></item>
<item><p>406a7</p><section>mdo sde</section><text>pa'i mtshan nyid kyi bar du rig nas shes rab rnam par dpyod do/ /rnam par shes pa'i de bzhin nyid kyis shes rab kyi de bzhin nyid rjes su shes so/ /shes rab kyi de bzhin nyid</text></item>
<item><p>406b1</p><section>mdo sde</section><text>kyis bsngo ba'i de bzhin nyid dang / bsngo ba'i de bzhin nyid kyis byang chub kyi de bzhin nyid dang / byang chub kyi de bzhin nyid kyis sems can gyi de bzhin nyid dang / sems can gyi de bzhin</text></item>
<item><p>406b2</p><section>mdo sde</section><text>nyid kyis bdag gi de bzhin nyid dang / bdag gi de bzhin nyid kyis chos thams cad kyi de bzhin nyid kyi rjes su shes so/ /gang chos thams cad kyi de bzhin nyid de ni/ de bzhin nyid med de/</text></item>
<item><p>406b3</p><section>mdo sde</section><text>ma nor ba de bzhin nyid dang / gzhan ma yin pa de bzhin nyid do/ /de bzhin nyid rjes su shes pas shes rab rnam par dpyod pa 'di'ang rigs kyi bu/ byang chub sems dpa'i 'jig</text></item>
<item><p>406b4</p><section>mdo sde</section><text>rten las 'das pa'i lam mo/ /gzhan yang rigs kyi bu/ byang chub sems dpas gzugs mi rtag par rig nas lus la lus kyi rjes su lta zhing dran pa nye bar gzhag pa sgom pa nas gzugs rtswa</text></item>
<item><p>406b5</p><section>mdo sde</section><text>dang / shing dang / rtsig pa dang / lam dang / mig yor lta bu'i bar du rig nas lus la lus kyi rjes su lta zhing dran pa nye bar gzhag pa sgom mo/ /gzugs kyi de bzhin nyid kyis lus kyi de</text></item>
<item><p>406b6</p><section>mdo sde</section><text>bzhin nyid rjes su shes so/ /lus kyi de bzhin nyid rjes su shes pa nas chos thams cad kyi de bzhin nyid kyi bar du rjes su shes so/ /gang chos thams cad kyi de bzhin nyid de ni/ de bzhin nyid med</text></item>
<item><p>406b7</p><section>mdo sde</section><text>de| ma nor ba de bzhin nyid dang / gzhan ma yin pa de bzhin nyid do/ /de bzhin nyid rjes su shes pas lus la lus kyi rjes su lta zhing dran pa nye bar gzhag pa sgom ste/ lus dang ldan pa'i</text></item>
<item><p>407a1</p><section>mdo sde</section><text>rnam par rtog pas rnam par mi rtog pa 'di ni/ rigs kyi bu/ byang chub sems dpa'i 'jig rten las 'das pa'i lam mo/ /de bzhin du tshor ba dang / 'du</text></item>
<item><p>407a2</p><section>mdo sde</section><text>shes dang / 'du byed rnams dang / rnam par shes pa mi rtag par rig nas rgya cher de bzhin du sbyin pa byin pa'i bar dang / de bzhin du tshor ba dang / sems dang / chos rnams</text></item>
<item><p>407a3</p><section>mdo sde</section><text>kyang rgyas par bya ste/ gzugs mi rtag par rig pa nas chos la chos kyi rjes su lta zhing dran pa nye bar gzhag pa sgom pa nas rtswa dang / shing dang / rtsig pa dang / lam dang / mig yor</text></item>
<item><p>407a4</p><section>mdo sde</section><text>lta bu'i bar du rig pa nas chos la chos kyi rjes su lta zhing dran pa nye bar gzhag pa sgom mo/ /de bzhin du tshor ba dang / 'du shes dang / 'du byed rnams dang / rnam par shes pa mi rtag</text></item>
<item><p>407a5</p><section>mdo sde</section><text>par rig nas chos la chos kyi rjes su lta zhing dran pa nye bar gzhag pa sgom pa nas rnam par shes pa rnam par rig pa med pa'i mtshan nyid kyi bar du rig nas chos la chos kyi rjes</text></item>
<item><p>407a6</p><section>mdo sde</section><text>su lta zhing dran pa nye bar gzhag pa sgom mo/ /de ltar phung po'i de bzhin nyid gang yin pa de dran pa nye bar gzhag pa'i de bzhin nyid do/ /dran pa nye bar gzhag pa'i de bzhin nyid gang</text></item>
<item><p>407a7</p><section>mdo sde</section><text>yin pa de bsngo ba'i de bzhin nyid do/ /bsngo ba'i de bzhin nyid gang yin pa de byang chub kyi de bzhin nyid do/ /byang chub kyi de bzhin nyid gang yin pa de sems can gyi de bzhin nyid</text></item>
<item><p>407b1</p><section>mdo sde</section><text>do| |sems can gyi de bzhin nyid gang yin pa de bdag gi de bzhin nyid do/ /bdag gi de bzhin nyid gang yin pa de chos thams cad kyi de bzhin nyid do/ /chos thams cad kyi de bzhin nyid gang</text></item>
<item><p>407b2</p><section>mdo sde</section><text>yin pa de ni/ de bzhin nyid med de/ ma nor pa de bzhin nyid dang / gzhan ma yin pa de bzhin nyid do/ /de bzhin nyid rjes su shes pas chos la chos kyi rjes su lta zhing dran pa nye bar gzhag</text></item>
<item><p>407b3</p><section>mdo sde</section><text>pa sgom yang chos dang ldan pa'i rnam par rtog pas rnam par mi rtog ste/ gang de ltar rjes su shes pa 'di ni/ byang chub sems dpa'i 'jig rten las 'das pa'i lam zhes bya'o/ /de bzhin</text></item>
<item><p>407b4</p><section>mdo sde</section><text>du sbyar te de ltar dran pa nye bar gzhag pa la ji lta ba bzhin du yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang /</text></item>
<item><p>407b5</p><section>mdo sde</section><text>zhi gnas dang / lhag mthong dang / bsdu ba'i dngos po dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / mngon par shes pa lnga'ang</text></item>
<item><p>407b6</p><section>mdo sde</section><text>de bzhin du rgyas par byas te/ des gzugs mi rtag par rig nas mngon par shes pa'i ye shes sgrub par byed de/ gzugs sdug bsngal pa dang / gzugs bdag med pa dang / gzugs</text></item>
<item><p>407b7</p><section>mdo sde</section><text>zhi ba dang / gzugs stong pa dang / gzugs mtshan ma med pa dang / gzugs smon pa med par rig /gzugs mngon par 'du mi byed par rig /ma skyes pa dang / ma byung ba dang / rten</text></item>
<item><p>408a1</p><section>mdo sde</section><text>cing 'brel par 'byung ba dang / dben pa dang / gzung ba med pa dang / kun gzhi med pa dang / mi 'byung ba dang / sgyu ma lta bu dang / rmi lam lta bu dang / chu zla lta</text></item>
<item><p>408a2</p><section>mdo sde</section><text>bu dang / brag ca lta bu dang / mig yor lta bu dang / gzugs brnyan lta bu dang / gzugs rtswa dang / shing dang / rtsig pa dang / lam dang / mig yor lta bur rig nas mngon par</text></item>
<item><p>408a3</p><section>mdo sde</section><text>shes pa'i ye shes mngon par sgrub bo/ /de bzhin du tshor ba dang / 'du shes dang / 'du byed rnams dang / rnam par shes pa mi rtag par rig nas mngon par shes pa'i ye shes</text></item>
<item><p>408a4</p><section>mdo sde</section><text>mngon par sgrub ste/ rnam par shes pa sdug bsngal bar rig /rnam par shes pa bdag med pa dang / rnam par shes pa zhi ba dang / rnam par shes pa stong pa dang / mtshan ma med pa</text></item>
<item><p>408a5</p><section>mdo sde</section><text>dang / smon pa med pa dang / mngon par 'du byed pa med pa dang / ma skyes pa dang / ma byung ba dang / rten cing 'brel par 'byung ba dang / dben pa dang / gzung ba med pa dang /</text></item>
<item><p>408a6</p><section>mdo sde</section><text>kun gzhi med pa dang / mi 'byung ba dang / sgyu ma lta bu dang / rmi lam lta bu dang / mig sgyu lta bu dang / chu zla lta bu dang / brag ca lta bu dang / mig yor lta bu dang / gzugs brnyan</text></item>
<item><p>408a7</p><section>mdo sde</section><text>lta bu dang / rnam par shes pa rnam par rig pa med pa'i mtshan nyid du rig nas mngon par shes pa'i ye shes mngon par sgrub bo/ /'di lta ste/ phung po'i de bzhin nyid gang</text></item>
<item><p>408b1</p><section>mdo sde</section><text>yin pa de mngon par shes pa'i de bzhin nyid do/ /mngon par shes pa'i de bzhin nyid gang yin pa de bsngo ba'i de bzhin nyid do/ /bsngo ba'i de bzhin nyid gang yin pa de byang chub kyi de</text></item>
<item><p>408b2</p><section>mdo sde</section><text>bzhin nyid do/ /byang chub kyi de bzhin nyid gang yin pa de sems can gyi de bzhin nyid do/ /sems can gyi de bzhin nyid gang yin pa de bdag gi de bzhin nyid do/ /bdag gi de bzhin</text></item>
<item><p>408b3</p><section>mdo sde</section><text>nyid gang yin pa de chos thams cad kyi de bzhin nyid do/ /chos thams cad kyi de bzhin nyid gang yin pa de ni/ de bzhin nyid med de/ ma nor ba de bzhin nyid dang / gzhan ma yin</text></item>
<item><p>408b4</p><section>mdo sde</section><text>pa de bzhin nyid do/ /de bzhin nyid rjes su shes pas mngon par shes pa'i ye shes rab tu sgrub ste/ gang de ltar rjes su shes pa de ni/ byang chub sems dpa'i 'jig rten las 'das</text></item>
<item><p>408b5</p><section>mdo sde</section><text>pa'i lam zhes bya'o/ /de ci'i phyir zhe na/ 'jig rten las 'das pa'i lam de ni/ gzugs kyi de bzhin nyid rjes su shes pa ste/ gzugs 'jig pa ma yin/ chad ba ma yin/ rtag</text></item>
<item><p>408b6</p><section>mdo sde</section><text>pa ma yin/ rten cing 'brel bar 'byung ba rang bzhin gyis ma skyes pa'o/ /de bzhin du tshor ba dang / 'du shes dang / 'du byed rnams dang / rnam par shes pa'i de bzhin nyid rjes</text></item>
<item><p>408b7</p><section>mdo sde</section><text>su shes pa ste/ rnam par shes pa 'jig pa ma yin/ chad pa ma yin/ rtag pa ma yin/ rten cing 'brel par 'byung ba rang bzhin gyis ma skyes pa'o/ /gang phung po'i 'jig rten</text></item>
<item><p>409a1</p><section>mdo sde</section><text>las rgal ba de ni/ 'dod pa dang / gzugs dang / gzugs med pa'i 'jig rten la'ang mi chags pa ste/ de mi chags pas med 'gro ba lngar skyes pa'i</text></item>
<item><p>409a2</p><section>mdo sde</section><text>sems can rnams 'jig rten las 'da' ba'i phyir chos ston te/ gang 'jig rten 'jig par mi byed pa de ltar ston to/ /de ci'i phyir zhe na/ 'jig rten mi rtag pa'i</text></item>
<item><p>409a3</p><section>mdo sde</section><text>mtshan nyid de 'jig par mi byed do/ /'jig rten ni/ sdug bsngal gyi mtshan nyid/ bdag med pa'i mtshan nyid/ zhi ba'i mtshan nyid/ stong pa'i mtshan nyid/ mtshan ma med</text></item>
<item><p>409a4</p><section>mdo sde</section><text>pa'i mtshan nyid/ smon pa med pa'i mtshan nyid/ mngon par 'du mi byed pa'i mtshan nyid nas de bzhin nyid kyi mtshan nyid kyi bar du ste/ 'jig rten 'jig par mi byed pa</text></item>
<item><p>409a5</p><section>mdo sde</section><text>'di ni/ rigs kyi bu/ byang chub sems dpa'i 'jig rten las 'das pa'i lam yongs su dag pa'o/ /gang lam yongs su dag pa la rab tu gnas pa'i byang chub</text></item>
<item><p>409a6</p><section>mdo sde</section><text>sems dpa' lam log pa la gnas pa'i sems can rnams la chos kyi snang ba chen po byed do/ /de dag snang ba rnyed nas 'jig rten las 'das pa'i lam de nyid</text></item>
<item><p>409a7</p><section>mdo sde</section><text>la rab tu gnas so/ /byang chub kyi snying po thob par byed pa'i phyir lam 'di ni/ rab kyi mchog go /mi dge ba thams cad kyi sems med pa'i phyir lam 'di ni/</text></item>
<item><p>409b1</p><section>mdo sde</section><text>mchog go /sangs rgyas kyi ye shes kyi rtse mo rnyed pa'i phyir lam 'di ni/ dam pa'o/ /chu bo thams cad las sgrol ba'i phyir lam 'di ni/ bla na med pa'o/ /nyi tshe ba'i lam</text></item>
<item><p>409b2</p><section>mdo sde</section><text>thams cad las 'das pa'i phyir lam 'di ni/ gong na med pa'o/ /gnyen po mi dmigs pa'i phyir lam 'di ni/ mnyam pa med pa'o/ /sngon gyi sangs rgyas kyi lam du yang</text></item>
<item><p>409b3</p><section>mdo sde</section><text>dag par 'gro ba'i phyir lam 'di ni/ mi mnyam pa dang mnyam pa'o/ /bdud dang phyir rgol ba thams cad bcom pa'i phyir lam 'di ni/ bde bar 'gro ba'o/ /mngon par</text></item>
<item><p>409b4</p><section>mdo sde</section><text>shes pa dang rdzu 'phrul gyi rkang pa'i ye shes kyis rnam par rol pa'i phyir lam 'di ni/ mi thogs par 'gro ba'o/ /shes rab kyis snang ba'i 'od rnam par dag pa'i phyir lam 'di</text></item>
<item><p>409b5</p><section>mdo sde</section><text>ni| mun pa mun nag med pa'o/ /sgyu dang g.yo med pa'i phyir lam 'di ni/ drang pa'o/ /sems gya gyu med pa'i phyir lam 'di ni/ gsal ba'o/ /sems can thams cad la sems</text></item>
<item><p>409b6</p><section>mdo sde</section><text>mnyam pa'i phyir lam 'di ni/ mnyam pa'o/ /sems can thams cad la go 'byed pa'i phyir lam 'di ni/ rgya che ba'o/ /phan tshun gnod par mi 'gyur bas lam 'di ni/</text></item>
<item><p>409b7</p><section>mdo sde</section><text>yangs pa'o/ /yongs su mi skyo bar 'gro bas lam 'di ni/ rnal du 'dug pa'o/ /sbyin pa'i pha rol tu phyin pas lam 'di ni/ bsod nams kyis brtan pa'o/ /tshul khrims kyi</text></item>
<item><p>410a1</p><section>mdo sde</section><text>pha rol tu phyin pas lam 'di ni/ gdung ba med pa'o/ /bzod pa'i pha rol tu phyin pas lam 'di ni/ 'jig pa med pa'o/ /brtson 'grus kyi pha rol tu phyin pas</text></item>
<item><p>410a2</p><section>mdo sde</section><text>lam 'di ni/ mi zlog pa'o/ /bsam gtan gyi pha rol tu phyin pas lam 'di ni/ rdul thams cad dang bral ba'o/ /shes rab kyi pha rol tu phyin pas lam 'di ni/ nam mkha' dang mnyam</text></item>
<item><p>410a3</p><section>mdo sde</section><text>bar 'gro ba'o/ /nga rgyal med pas lam 'di ni/ ye shes kyi rjes su 'gro ba'o/ /dge ba'i chos thams cad yang dag par sgrub pas lam 'di ni/ sangs rgyas kyi chos thams cad yongs su</text></item>
<item><p>410a4</p><section>mdo sde</section><text>sgrol ba'i rjes su 'gro ba'o/ /sngon thos pa mi slu ba'i phyir lam 'di ni/ chos kyi 'khor lo rab tu bskor ba rjes su 'gro ba ste/ rigs kyi bu/ de dag ni/ byang chub sems dpa' rnams kyi 'jig</text></item>
<item><p>410a5</p><section>mdo sde</section><text>rten las 'das pa'i lam yongs su dag pa ste/ lam yongs su dag pas gang la gnas nas byang chub sems dpa' go cha chen po bgos te theg pa chen po de la zhugs nas byang chub</text></item>
<item><p>410a6</p><section>mdo sde</section><text>kyi snying po ga la ba der 'gro ba'o/ /de la 'di ni/ byang chub sems dpa' rnams kyi go cha ste/ gru chen po yang dag par sbyor bas ma rgal ba sgrol ba'i go cha'o/ /nyon mongs pa dang / lta</text></item>
<item><p>410a7</p><section>mdo sde</section><text>ba'i bcings pa thams cad las yongs su 'grol bas ma grol ba 'grol ba'i go cha'o/ /yongs su 'dzin pa'i 'jigs pa thams cad 'dor bas dbugs ma phyin pa rnams dbugs</text></item>
<item><p>410b1</p><section>mdo sde</section><text>'byin pa'i go cha'o/ /med pa la phyin ci log tu gyur pa mnyam pa nyid du ston pas yongs su mya ngan las ma 'das pa mya ngan las 'da' ba'i go cha'o/ /bdag dang / sems can dang /</text></item>
<item><p>410b2</p><section>mdo sde</section><text>srog dang / gang zag mi dmigs pas sems can thams cad yongs su grol ba'i go cha'o/ /lus dang / srog la mi lta bas dam pa'i chos yongs su 'dzin pa'i go cha'o/ /dge ba'i rtsa ba'i</text></item>
<item><p>410b3</p><section>mdo sde</section><text>tshogs bsags pas ngoms mi myong bas sangs rgyas kyi zhing yongs su sbyong ba'i go cha'o/ /sbyin pa'i tshogs bsags pas mtshan dang dpe byad bzang po lus kyi rgyan gyi go cha'o/ /</text></item>
<item><p>410b4</p><section>mdo sde</section><text>mngon par shes pa thob pas bdud dang phas kyi rgol ba thams cad btul ba'i go cha'o/ /so so yang dag par rig pa'i ye shes kyis sems can thams cad shin tu tshim</text></item>
<item><p>410b5</p><section>mdo sde</section><text>par byed pa'i go cha'o/ /gzungs kyi ye shes kyis sangs rgyas kyi chos thams cad nyan pa dang tshol ba'i go cha'o/ /mngon par shes pa'i ye shes kyis sems can thams</text></item>
<item><p>410b6</p><section>mdo sde</section><text>cad kyi sems la lta ba'i go cha'o/ /shes rab kyi ye shes kyis sems can thams cad kyi dbang po mchog dang mchog ma yin pa shes pa'i go cha'o/ /shes rab dang</text></item>
<item><p>410b7</p><section>mdo sde</section><text>ye shes kyi stobs yang dag par sgrub pas stobs bcu yongs su skong ba'i go cha'o/ /thams cad du sems gong ba med pas mi 'jigs pa thob pa'i go cha'o/ /mi dge</text></item>
<item><p>411a1</p><section>mdo sde</section><text>ba'i chos thams cad spangs shing dge ba'i chos thams cad yongs su rdzogs par byed pas sangs rgyas kyi chos ma 'dres pa bco brgyad</text></item>
<item><p>411a2</p><section>mdo sde</section><text>yongs su skong ba'i go cha'o/ /chos thams cad sgyu ma dang / rmi lam dang / mig yor dang / brag ca dang / chu zla lta bur thos kyang mi skrag /mi dngang / dngang bar mi</text></item>
<item><p>411a3</p><section>mdo sde</section><text>'gyur ba de ni/ byang chub sems dpa' rnams kyi mi skrag pa'i go cha ste/ sems can thams cad rang bzhin gyis yongs su mya ngan las 'das par shes kyang sems</text></item>
<item><p>411a4</p><section>mdo sde</section><text>can thams cad yongs su mi gtong par gnas pa de ni/ byang chub sems dpa' rnams kyi snying rje chen po'i go cha'o/ /chos thams cad stong pa nyid dang / mtshan ma</text></item>
<item><p>411a5</p><section>mdo sde</section><text>med pa dang / smon pa med pa dang / mngon par 'du mi byed pa dang / ma skyes pa dang / ma byung bar thos kyang tshe dang / 'chi 'pho dang / skye ba kun tu ston pa de ni/ byang</text></item>
<item><p>411a6</p><section>mdo sde</section><text>chub sems dpa' rnams kyi thabs la mkhas pa'i go cha'o/ /chos thams cad nges par gyur pa la zhugs pa'i mtshan nyid du shes shing 'du byed thams cad skye ba</text></item>
<item><p>411a7</p><section>mdo sde</section><text>med par rig kyang 'gog par mi ltung zhing 'bras bu mngon sum du'ang mi byed pa de ni/ byang chub sems dpa' rnams kyi sngon gyi byin gyi rlabs mi 'khrugs pa'i go</text></item>
<item><p>411b1</p><section>mdo sde</section><text>cha'o/ /go cha chen po nyi shu po de dag bgos nas de theg pa chen po la mngon par zhugs pa yin no/ /theg pa chen po de ni/ bsdu ba'i dngos pos phang lo bzhi dang legs par ldan</text></item>
<item><p>411b2</p><section>mdo sde</section><text>par byas pa/ bsam pas dge ba'i rtsa ba yongs su bsngos pas rtsibs shin tu sbyar ba/ rten cing 'brel par 'byung ba ye shes lhag par che bas lte ba zab cing legs par</text></item>
<item><p>411b3</p><section>mdo sde</section><text>byas pa| sems can thams cad kyi khur skye ba'i phyir srog shing dang ldan zhing shin tu bzung ba/ byams pa chen po dang snying rje chen pos yang dag par zin pas shing rta'i mda'</text></item>
<item><p>411b4</p><section>mdo sde</section><text>brtan par sbyar ba/ chos rin po che thams cad kyis legs par brgyan pas rin po che thams cad kyi kha ran gyis bskor ba/ sngon dam bcas pa kha 'og tu lus 'khrus par</text></item>
<item><p>411b5</p><section>mdo sde</section><text>byed pas lhag pa'i bsam pa sra ba'i 'breng bas bcings pa/ thabs dang shes rab zung du 'brel pas gnya' shing gi khur khyer ba/ zhi gnas dang lhag</text></item>
<item><p>411b6</p><section>mdo sde</section><text>mthong gi bu gar legs par sbyar ba/ bden pa bzhi yongs su shes pa'i stobs kyi 'gros can/ cang shes stong rab tu 'bad pa dang ldan pa/ rdzu 'phrul gyi rkang</text></item>
<item><p>411b7</p><section>mdo sde</section><text>pa bzhis sangs rgyas kyi zhing thams cad du 'gro ba/ dran pa'i ru dag rin po che'i phreng ba'i srad bus bcings pa/ sems can thams cad shong bas rgya che zhing</text></item>
<item><p>412a1</p><section>mdo sde</section><text>yangs par rgyu ba dang / dgra dang bdud kyi dgra 'dul ba/ legs par bya ba byas pa/ rig pa dang ye shes rab tu sbyor ba/ byin gyi</text></item>
<item><p>412a2</p><section>mdo sde</section><text>rlabs kyis byin gyis brlobs pa/ phyogs bcu'i sangs rgyas thams cad kyis dgongs pa/ seng+ge'i khri shin tu brgyan pa/ lha dang / brgya byin dang / tshangs pa</text></item>
<item><p>412a3</p><section>mdo sde</section><text>thams cad kyis mngon par bstod pa/ gzugs bzang zhing blta bas mi ngoms pa/ blta na sdug pa/ rdo rje ltar sra zhing mi tshugs pa/ lhag pa'i bsam pa brtan</text></item>
<item><p>412a4</p><section>mdo sde</section><text>pas dam bcas pa las mi 'gyur ba/ kha lo sgyur bas shin tu bsdus shing bzung ba/ rtag tu byang chub kyi sems sngon du 'gro ba/ smon lam gyi yon tan yongs</text></item>
<item><p>412a5</p><section>mdo sde</section><text>su rdzogs pa'i rjes su song bas gar dga' mgur 'gro ba/ phyogs bcur rnams par lta ba'i lha'i mig snang ba thob pa/ phyogs bcur snang bar byed pa'i phyir 'od</text></item>
<item><p>412a6</p><section>mdo sde</section><text>yangs pa rnam par dag cing 'od zer mtha' yas pa/ byang chub kyi yan lag gi me tog gi char rgyun du 'bab pas rtag tu mi tog gang ba/ rtag tu chos yang dag</text></item>
<item><p>412a7</p><section>mdo sde</section><text>par brjod pa'i rol mo sil snyan dang ldan pa/ skye bo'i 'khor skal ba mthun pa/ byang chub sems dpa' spyod pa thams cad tshor ba/ yon tan gyi rnam pa tshad</text></item>
<item><p>412b1</p><section>mdo sde</section><text>med pa'i ye shes mtha' yas pas shin tu 'phags pa/ rnam pa thams cad kyi mchog dang ldan pa'i stong pa nyid thams cad mkhyen pa'i ye shes dang rab tu ldan pa ste/</text></item>
<item><p>412b2</p><section>mdo sde</section><text>rigs kyi bu/ theg pa chen po de ni/ de 'dra'o/ /skyes bu dam pa de dag de'i phyir go bgos nas mngon par zhugs te/ 'jig rten las 'das pa'i lam de la rab tu zhugs</text></item>
<item><p>412b3</p><section>mdo sde</section><text>pas thams cad mkhyen pa ma thob kyang sangs rgyas kyi mdzad pas sems can rnams la nye bar gnas pa yin no/ /lam dang / go cha dang / theg pa bkod pa 'di bstan pa na/</text></item>
<item><p>412b4</p><section>mdo sde</section><text>lha dang mi'i srog chags bdun khri nyis stong ni/ bla na med pa yang dag par rdzogs pa'i byang chub tu sems skyes so/ /byang chub sems dpa' sum khri nyis stong ni/ 'jig</text></item>
<item><p>412b5</p><section>mdo sde</section><text>rten las 'das pa'i lam yongs su dag pas mi skye ba'i chos la bzod pa thob bo// //'phags pa nam mkha' mdzod kyis zhus pa/ bam po drug</text></item>
<item><p>412b6</p><section>mdo sde</section><text>pa| de nas byang chub sems dpa' rin chen dpal gyis byang chub sems dpa' nam mkha' mdzod la 'di skad ces smras so/ /rigs kyi bu/ khyod kyis 'jig rten las</text></item>
<item><p>412b7</p><section>mdo sde</section><text>'das pa'i lam rnam par sbyangs so/ /smras pa/ rigs kyi bu/ bdag rnam par dag pas rnam par sbyangs so/ /smras pa/ rigs kyi bu/ khyod ji ltar na/ bdag rnam par</text></item>
<item><p>413a1</p><section>mdo sde</section><text>dag /smras pa/ rigs kyi bu/ 'jig rten rnam par dag pas bdag rnam par dag go /smras pa/ rigs kyi bu/ 'jig rten rnam par dag pa</text></item>
<item><p>413a2</p><section>mdo sde</section><text>'di gang / smras pa/ gzugs sngon gyi mtha' rnam par dag pas 'pho ba'ang med/ gzugs kyi phyi ma'i mtha' rnam par dag pas 'ong ba'ang med/ gzugs da ltar</text></item>
<item><p>413a3</p><section>mdo sde</section><text>byung ba'ang rnam par dag pas chos nyid gnas pa ste/ de bzhin du tshor ba dang / 'du shes dang / 'du byed rnams dang / rnam par shes pa'i sngon gyi mtha' rnam par</text></item>
<item><p>413a4</p><section>mdo sde</section><text>dag pas 'pho ba'ang med/ rnam par shes pa phyi ma'i mtha' rnam par dag pas 'ong ba'ang med/ rnam par shes pa da ltar byung ba'ang rnam par dag pas chos nyid</text></item>
<item><p>413a5</p><section>mdo sde</section><text>gnas pa ste/ de ni/ rigs kyi bu/ 'jig rten rnam par dag pa zhes bya'o/ /smras pa/ de ltar rnam par dag pa'i 'jig rten ci la lta/ smras pa/ rigs kyi bu/ de ltar</text></item>
<item><p>413a6</p><section>mdo sde</section><text>rnam par dag pa'i 'jig rten na/ chos thams cad la lta'o/ /smras pa/ ji ltar na chos thams cad la lta/ smras pa/ shes rab dang ye shes kyis chos thams cad</text></item>
<item><p>413a7</p><section>mdo sde</section><text>sngon gyi mtha' dang phyi ma'i mthar yongs su chad par rab tu shes so/ /smras pa/ chos thams cad sngon gyi mtha' dang / phyi ma'i mtha' yongs su chad pa gang / smras pa/</text></item>
<item><p>413b1</p><section>mdo sde</section><text>gang la chad pa'ang med/ rtag pa'ang med pa'o/ /smras pa/ gang la chad pa'ang med/ rtag pa'ang med pa de la ci zhes bya/ smras pa/ gang la chad pa'ang med/ rtag pa'ang</text></item>
<item><p>413b2</p><section>mdo sde</section><text>med pa de la ni/ skye ba med pa dang / 'gag pa med pa zhes bya ba'o/ /smras pa/ gang la skye ba'ang med/ 'gag pa'ang med pa de ci zhes bya/ smras pa/ gang skye ba med pa dang /</text></item>
<item><p>413b3</p><section>mdo sde</section><text>'gag pa med pa de ni/ ji skad ces kyang mi bya'o/ /de ci'i phyir zhe na/ chos de bgrang du med cing brjod du med pa'o/ /smras pa/ rigs kyi bu/ bgrang du med pa'i chos ji ltar</text></item>
<item><p>413b4</p><section>mdo sde</section><text>bgrang bar 'gyur/ smras pa/ 'di lta ste/ dper na/ sa'i steng na nam mkha' la bgrang mod kyi/ nam mkha' la ni/ bgrang bar mi nus so/ /de bzhin du bgrang ba'i sgo</text></item>
<item><p>413b5</p><section>mdo sde</section><text>nas ni| bgrang mod kyi/ bgrang ba'i sgo nas bgrang bar mi nus so/ /gang bgrang ba'i sgo de nyid ni/ bgrang du med pa'i sgo'o/ /de la bgrang ba'i sgo gang / bgrang du med pa'i sgo</text></item>
<item><p>413b6</p><section>mdo sde</section><text>gang zhe na/ bgrang ba'i sgo zhes bya ba ni/ 'dus byas so/ /bgrang du med pa'i sgo zhes bya ba ni/ 'dus ma byas so/ /de la gang 'dus ma byas la bgrang ba med pa de ni/ bgrang</text></item>
<item><p>413b7</p><section>mdo sde</section><text>du med pa'o/ /gang bgrang du med pa de ni/ 'dus ma byas te/ bcom ldan 'das kyis kyang de 'di skad ces bgrangs shing gcal te/ shes rab kyis gang spang bar bya ba de</text></item>
<item><p>414a1</p><section>mdo sde</section><text>spongs shig ces gsungs so/ /de la nam byang chub sems dpa' 'dus byas la bgrang zhing rnam par shes pa la 'jal te tshul bzhin</text></item>
<item><p>414a2</p><section>mdo sde</section><text>so sor rtog pa de na gang yongs su shes par bya ba'am/ spang bar bya ba'am/ mngon sum du bya ba'am/ bsgom par bya ba'i chos gang yang yang dag par rjes su mi</text></item>
<item><p>414a3</p><section>mdo sde</section><text>mthong ngo / /des chos thams cad yang dag par rjes su mi mthong bas chos la gnas su mi byed do/ /nam chos la gnas su mi byed pa de ni/ gzhi med pa thob pa yin</text></item>
<item><p>414a4</p><section>mdo sde</section><text>no| |nam gzhi med pa thob pa de ni/ gang la'ang 'dod par mi 'gyur ro/ /nam gang la'ang 'dod par mi byed pa de ni/ ci la'ang mi dmigs so/ /de dmigs pa dang</text></item>
<item><p>414a5</p><section>mdo sde</section><text>bral bas bdag gi ba med cing yongs su 'dzin pa med do/ /ci yongs su mi 'dzin ce na/ gzugs la rtag pa'am/ mi rtag par yongs su mi 'dzin to/ /tshor ba dang /</text></item>
<item><p>414a6</p><section>mdo sde</section><text>'du shes dang / 'du byed rnams dang / rnam par shes pa la rtag pa dang mi rtag par yongs su mi 'dzin to/ /gzugs la sdug bsngal ba dang bde bar yongs su mi</text></item>
<item><p>414a7</p><section>mdo sde</section><text>'dzin| tshor ba dang / 'du shes dang / 'du byed rnams dang / rnam par shes pa la sdug bsngal ba dang bde bar yongs su mi 'dzin/ gzugs la bdag dang bdag</text></item>
<item><p>414b1</p><section>mdo sde</section><text>med par yongs su mi 'dzin pa nas rnam par shes pa'i bar la bdag dang bdag med par yongs su mi 'dzin to/ /gzugs la sdug pa dang mi sdug par yongs su mi 'dzin</text></item>
<item><p>414b2</p><section>mdo sde</section><text>pa nas rnam par shes pa'i bar la sdug pa dang mi sdug par yongs su mi 'dzin/ gzugs la stong pa'am mi stong par yongs su mi 'dzin pa nas rnam par shes pa'i bar</text></item>
<item><p>414b3</p><section>mdo sde</section><text>la stong pa'am mi stong par yongs su mi 'dzin to/ /de yongs su mi 'dzin kyang ting nge 'dzin thob pas 'khor ba na spyod cing 'khor ba'i nyon mongs pa rnams yongs su mi</text></item>
<item><p>414b4</p><section>mdo sde</section><text>'dzin to/ /sems can rnams kyang mya ngan las 'das pa la mos par byed la bdag kyang thog mar yongs su mya ngan las 'das pa yin no/ /de la byang chub sems dpa'i</text></item>
<item><p>414b5</p><section>mdo sde</section><text>yongs su mya ngan las 'das pa gang zhe na/ yongs su mya ngan las 'das pa zhes bya ba ni/ mngon par 'du mi byed pa'o/ /de la byang chub sems dpa'i mi dge ba'i las</text></item>
<item><p>414b6</p><section>mdo sde</section><text>cung zad kyang mngon par 'du mi byed do/ /gang dge ba'i chos rnams yang dag par 'dzin cing 'jug go /de lus dang / ngag dang / sems dben pa'i mngon par 'du mi byed pa</text></item>
<item><p>414b7</p><section>mdo sde</section><text>thams cad mngon par 'du byed de/ /so sor brtags nas thams cad mkhyen par yongs su bsngo'o/ /thams cad mkhyen pa de gzugs su mi snyems/ tshor bar ma yin/</text></item>
<item><p>415a1</p><section>mdo sde</section><text>'du shes su ma yin/ 'du byed rnams su ma yin/ rnam par shes par yang snyems par mi byed do/ /de'i sems la snyems pa med</text></item>
<item><p>415a2</p><section>mdo sde</section><text>cing tshul khrims snyems pa med pas smon lam thams cad yongs su rdzogs par byed kyang chos gang la'ang bri ba'am gang bar yang dag par rjes su mi mthong ngo / /</text></item>
<item><p>415a3</p><section>mdo sde</section><text>de bri ba med cing gang ba med pas chos thams cad mnyam pa nyid rnyed nas chos kyi dbyings la gnas shing byang chub sems dpa'i spyad pa spyod de/ /chos gang</text></item>
<item><p>415a4</p><section>mdo sde</section><text>yang spyad pa'ang med/ rnam par spyad pa'ang med do/ /rigs kyi bu/ de ltar yongs su mya ngan las 'das pa'i byang chub sems dpa' byang chub sems dpa'i</text></item>
<item><p>415a5</p><section>mdo sde</section><text>spyad pa spyod do/ /de ci'i phyir zhe na/ mngon par 'du bya ba thams cad la mngon par 'du mi byed par rab tu gnas pa ni/ mya ngan las 'das pa ste/ de'i phyir</text></item>
<item><p>415a6</p><section>mdo sde</section><text>byang chub sems dpa' mngon par 'du bya ba de la mngon par 'du mi byed de/ mngon par 'du mi byed pa ni/ mngon par 'dus ma byas pas yongs su mya ngan</text></item>
<item><p>415a7</p><section>mdo sde</section><text>las 'das pa zhes bya'o/ /pha rol ces bya ba ni/ gang rnam par shes pa mi 'jug pa ste/ byang chub sems dpa' rnam par rig pa med par rab tu phye ba ni/</text></item>
<item><p>415b1</p><section>mdo sde</section><text>yongs su mya ngan las 'das pa zhes bya'o/ /pha rol ces bya ba ni/ mtshan ma med pa ste/ de la de'i sems mtshan ma la yongs su mi bsngo ba ni/ yongs su mya ngan</text></item>
<item><p>415b2</p><section>mdo sde</section><text>las 'das pa zhes bya'o/ /pha rol ces bya ba ni/ kun tu rtog pa med pa ste/ kun tu rtog pa de la de'i sems mi 'jug pas de'i phyir yongs su mya ngan las 'das pa</text></item>
<item><p>415b3</p><section>mdo sde</section><text>zhes bya'o/ /pha rol ces bya ba ni/ gzhi med pa'o/ /gzhi de la de'i sems yongs su mi bsngo ste/ de'i phyir yongs su mya ngan las 'das pa zhes bya'o/ /rigs kyi</text></item>
<item><p>415b4</p><section>mdo sde</section><text>bu| de ltar na/ byang chub sems dpa' yongs su mya ngan las 'das pa byang chub sems dpa'i spyad pa spyod do/ /de nas bcom ldan 'das kyis byang chub sems dpa'</text></item>
<item><p>415b5</p><section>mdo sde</section><text>sems dpa' chen po nam mkha' mdzod la legs so/ /zhes bya ba byin te/ legs so/ /legs so/ /skyes bu dam pa/ gal te bshad par bya na de ltar bshad do/ /</text></item>
<item><p>415b6</p><section>mdo sde</section><text>bstan pa 'di bshad pa na byang chub sems dpa' lnga brgya bzod pa skyes so/ /de nas bcom ldan 'das la byang chub sems dpa' sems dpa' chen po nam mkha'</text></item>
<item><p>415b7</p><section>mdo sde</section><text>mdzod kyis 'di skad ces gsol to/ /bcom ldan 'das/ bdag cag ni/ de bzhin gshegs pa'i chos snang ba 'dis spobs so/ /bcom ldan 'das/ 'di lta ste/</text></item>
<item><p>416a1</p><section>mdo sde</section><text>dper na| snang ba la brten nas gzugs rnams gda' ba de bzhin du de bzhin gshegs pa'i skyes bu'i mthu 'dis bdag cag rnams</text></item>
<item><p>416a2</p><section>mdo sde</section><text>spobs so/ /de nas byang chub sems dpa' rin chen dpal gyis byang chub sems dpa' nam mkha' mdzod la 'di skad ces smras so/ /rigs kyi bu/ ci'i phyir</text></item>
<item><p>416a3</p><section>mdo sde</section><text>na| bdag gi ye shes 'di bcab ste sangs rgyas kyi byin gyi rlabs kyis bdag spobs so/ /zhes ston/ smras pa/ rigs kyi bu/ byang chub sems dpa' rnams</text></item>
<item><p>416a4</p><section>mdo sde</section><text>kyi gang cung zad spobs pa ji snyed pa de thams cad sangs rgyas kyi byin gyi rlabs su blta'o/ /de ci'i phyir zhe na/ gal te sangs rgyas bcom ldan 'das rnams kyis</text></item>
<item><p>416a5</p><section>mdo sde</section><text>chos de dag yongs su snang bar ma mdzad na/ byang chub sems dpa' spobs par ga la 'gyur/ /smras pa /rigs kyi bu/ ci spobs pa de 'pho ba zhig gam /</text></item>
<item><p>416a6</p><section>mdo sde</section><text>smras pa| rigs kyi bu/ 'pho ba ma yin mod kyi/ 'on kyang de sangs rgyas kyi spobs pa'i rgyus spobs so/ /'di lta ste/ dper na/ ma rig pa ni/ 'du byed</text></item>
<item><p>416a7</p><section>mdo sde</section><text>rnams su mi 'pho mod kyi/ ma rig pa'i rgyus 'du byed rnams kyang skye ba de bzhin du sangs rgyas kyi spobs pa'ang gang du'ang mi 'pho mod kyi/ de'i rgyus spobs par yang</text></item>
<item><p>416b1</p><section>mdo sde</section><text>'gyur ro/ /'di lta ste/ dper na/ rta dang / glang po che dang / mi rnams kyi sgra brag car mi 'pho mod kyi/ de'i rgyus brag ca'i sgra'ang 'byung ba de bzhin du sangs</text></item>
<item><p>416b2</p><section>mdo sde</section><text>rgyas kyi spobs pa gang du'ang mi 'pho mod kyi/ de'i rgyud spobs par yang 'gyur ro/ /rin chen dpal gyis smras pa/ rigs kyi bu/ rten cing 'brel par 'byung ba ni/ zab</text></item>
<item><p>416b3</p><section>mdo sde</section><text>bo| |smras pa/ 'di ltar chos gang yang mi skye'o/ /smras pa/ rigs kyi bu/ ci chos thams cad rten cing 'brel bar 'byung ba ma yin nam/ smras pa/ gal te rkyen</text></item>
<item><p>416b4</p><section>mdo sde</section><text>rnams la byed pa po 'ga' zhig yod par gyur na ni/ chos rnams skye bar 'gyur na/ rkyen rnams la byed pa po gang yang mi dmigs pas de'i phyir chos thams cad la</text></item>
<item><p>416b5</p><section>mdo sde</section><text>byed pa po dmigs su med do/ /smras pa/ rigs kyi bu/ ci de bzhin gshegs pa ma byung ngam/ smras pa/ gal te de bzhin nyid byung na ni/ de bzhin gshegs pa'ang</text></item>
<item><p>416b6</p><section>mdo sde</section><text>'byung bar 'gyur na/ de bzhin nyid ni/ 'byung bar mi 'dod do/ /de ci'i phyir zhe na/ de bzhin nyid ni/ skye ba med pas rab tu phye ba ste/ de bzhin nyid ji lta bar chos</text></item>
<item><p>416b7</p><section>mdo sde</section><text>thams cad kyang de bzhin te/ de thugs su chud pas na/ de bzhin gshegs pa zhes bya'o/ /smras pa/ rigs kyi bu/ ci de bzhin gshegs pa byung ngam/ smras pa/</text></item>
<item><p>417a1</p><section>mdo sde</section><text>de 'di 'dra ba 'di ni/ gzhag par bya ba'o/ /smras pa/ gzhag par bya ba de gang / smras pa/ chos kyi dbyings ji ltar gnas pa bzhin</text></item>
<item><p>417a2</p><section>mdo sde</section><text>no| |smras pa/ chos kyi dbyings kyi gnas ji lta bu/ smras pa/ skye ba'i gnas ma yin/ 'jig pa'i gnas ma yin te/ gnas kyang ma yin/ gnas med pa'ang ma</text></item>
<item><p>417a3</p><section>mdo sde</section><text>yin pa 'di lta bu'i gnas kyi chos kyi dbyings kyi gnas so/ /chos kyi dbyings kyi gnas ji lta bar chos thams cad kyi gnas kyang de bzhin no/ /chos thams cad kyi</text></item>
<item><p>417a4</p><section>mdo sde</section><text>gnas gang yin pa de ni/ gnas ma yin te/ gang gnas ma yin pa de la skye ba'i gnas gang yang med/ 'jig pa'i gnas kyang med pas gnas kyang ma yin/</text></item>
<item><p>417a5</p><section>mdo sde</section><text>gnas ma yin pa'ang ma yin te/ de lta bu'i gnas ni/ de bzhin gshegs pa'i gnas so/ /de bzhin gshegs pa'i gnas gang yin pa de skye ba'i gnas su'ang mi</text></item>
<item><p>417a6</p><section>mdo sde</section><text>'dod do/ /'gog pa'i gnas su'ang ma yin no/ /'di ltar rigs kyi bu/ de bzhin gshegs pa byung ngo / /zhes bya ba 'di ni/ mtha' gcig go /de bzhin gshegs pa</text></item>
<item><p>417a7</p><section>mdo sde</section><text>ma byung ngo / /zhes bya ba 'di ni/ mtha' gnyis te/ /gang skye ba dang / skye ba med pa de gnyis kyi dbu ma'i lam de las de bzhin gshegs pa btsal bar bya'o/ /rin chen</text></item>
<item><p>417b1</p><section>mdo sde</section><text>dpal gyis smras pa/ rigs kyi bu/ gang la skye ba'ang med/ 'jig pa'i gnas kyang med par sangs rgyas skye ba ni/ zab na/ rigs kyi bu/ sangs rgyas 'byung ba 'di la</text></item>
<item><p>417b2</p><section>mdo sde</section><text>su zhig mos par 'gyur/ smras pa/ gang lhag par mi byed pa'o/ /smras pa/ rigs kyi bu/ lhag par byed ces bya ba ji ltar bstan pa yin/ smras pa/ rigs kyi bu/ lhag</text></item>
<item><p>417b3</p><section>mdo sde</section><text>par byed ces bya ba 'di ni/ sgro 'dogs pa'i tshig go /su chos gang la'ang sgro mi 'dogs pa de ni/ chos gang la'ang lhag par mi byed pa ste/ lhag par mi byed pa'i tshig ni/</text></item>
<item><p>417b4</p><section>mdo sde</section><text>mnyam pa nyid kyi tshig go /mnyam pa nyid kyi tshig ni/ 'dra ba med pa'i tshig go /'dra ba med pa'i tshig ni/ tshig ma yin pa'i tshig go /tshig ma yin pa'i tshig ni/ yi</text></item>
<item><p>417b5</p><section>mdo sde</section><text>ge med pa'i tshig go /yi ge med pa'i tshig ni/ rnam par rig pa med pa'i tshig go /rnam par rig pa med pa'i tshig de la sems dang / yid kyi bar du rgyu ba med pa de rab tu</text></item>
<item><p>417b6</p><section>mdo sde</section><text>rgyu ba med pa'i tshig go /'di lta ste/ dper na/ nam mkha' la bya rjes kyi gnas med kyang sgras gnas su brjod pa de bzhin du sangs rgyas skye ba'ang skye ba med pa ste/ 'on</text></item>
<item><p>417b7</p><section>mdo sde</section><text>kyang skye ba'i sgras brjod do/ /de la byang chub sems dpa' ni/ mkhas pas skye ba med pa ston cing yongs su snang bar byed do/ /de ci'i phyir zhe na/ chos thams cad kyi ngo bo</text></item>
<item><p>418a1</p><section>mdo sde</section><text>nyid ni/ 'di lta ste/ 'di ni/ mi skye ba'i ngo bo nyid do/ /gang mi skye ba'i ngo bo nyid de ni/ ngo bo nyid med pa'o/ /gang ngo bo nyid med pa</text></item>
<item><p>418a2</p><section>mdo sde</section><text>de la dngos po med do/ /gang dngos po med pa de la gnas gang yang med do/ /chos thams cad ni/ mi gnas pa'i mtha'o/ /gang mi gnas pa'i mtha' de ni/ chos</text></item>
<item><p>418a3</p><section>mdo sde</section><text>thams cad kyi mtha' ste/ de'i phyir chos thams cad ni/ yang dag pa'i mtha' la gnas zhes bya'o/ /yang dag pa'i mtha' zhes bya ba ni/ yongs su ma chad pa'i</text></item>
<item><p>418a4</p><section>mdo sde</section><text>mtha'o/ |mtha' thams cad kyi rjes su 'gro ba'i mtha' ste/ chos thams cad ni/ mtha' der phyin par snang ngo / /de ci'i phyir zhe na/ nam mkha'i cha shas gshegs</text></item>
<item><p>418a5</p><section>mdo sde</section><text>pa'i mtha' 'di ste/ ji ltar nam mkha' gtan du chad pa'i mtha' ma yin pa de bzhin du yang dag pa'i mtha' la chos thams cad kyi mtha' med do/ /yang</text></item>
<item><p>418a6</p><section>mdo sde</section><text>dag pa'i mtha' gang yin pa de ni/ bdag gi mtha' ste/ bdag gi mtha' rjes su shes pas sems can thams cad kyi mtha' rjes su shes par khong du chud</text></item>
<item><p>418a7</p><section>mdo sde</section><text>par bya'o/ /gang sems can thams cad kyi mtha' der chos thams cad kyi mtha'ang 'dus te/ de'i phyir chos thams cad ni/ zad pa'i mu/ zad pa'i mthar thug</text></item>
<item><p>418b1</p><section>mdo sde</section><text>pa zhes bya'o/ /zad ces bya ba de ni/ mya ngan las 'das pa'i ming bla dwags so/ /de bas na chos thams cad ni/ mya ngan las 'das pa dang mtshungs pa zhes bya'o/ /de</text></item>
<item><p>418b2</p><section>mdo sde</section><text>ci'i phyir zhe na/ de dag la gnyen po med do/ /'di lta ste/ dper na/ nam mkha' la gnyen po med pa de bzhin du chos thams cad la'ang gnyen po med do/ /gang dag</text></item>
<item><p>418b3</p><section>mdo sde</section><text>gnyen pos mya ngan las 'das pa tshol ba de dag ni/ skye ba dang / 'jig par lta ba yin te/ chos 'di dag ni/ bskyed par bya/ chos 'di dag ni/ dgag par bya</text></item>
<item><p>418b4</p><section>mdo sde</section><text>zhes de dag skye ba dang / 'jig pa la spyod pas de dag mya ngan las 'das pa'i mnyam pa nyid mi shes so/ /de bas na/ bcom ldan 'das kyis kyang 'di skad ces</text></item>
<item><p>418b5</p><section>mdo sde</section><text>shes par gyis shig /shes par gyis shig /ma rtsod cig /rtsod pa med pa dge sbyong gi yon tan gyi mchog rnams yongs su rdzogs par gyis shig ces gsungs so/ /</text></item>
<item><p>418b6</p><section>mdo sde</section><text>de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ byang chub sems dpa' nam mkha' mdzod ji ltar lus</text></item>
<item><p>418b7</p><section>mdo sde</section><text>mngon sum du gyur pa de bzhin du ston pa ngo mtshar to/ /byang chub sems dpa' nam mkha' mdzod kyis smras pa/ btsun pa kun dga' bo/ /kho bo'i lus ni/ mngon sum</text></item>
<item><p>419a1</p><section>mdo sde</section><text>ste| lus kyi mngon sum bdag ma yin no/ /de ci'i phyir zhes/ nam mkha' ni/ bdag gi lus te/ de'i phyir kho bo'i lus ni/ mngon</text></item>
<item><p>419a2</p><section>mdo sde</section><text>sum mo| |de ji ltar na lus mngon sum yin zhe na/ gang gi phyir lus kyis sangs rgyas kyi mdzad pa byed kyang chos kyi sku lus kyang mi nyams la/ phung po dang /</text></item>
<item><p>419a3</p><section>mdo sde</section><text>khams dang / skye mched kyis rab tu phye ba'ang ma yin/ lus phyin ci log las byung ba'ang ma yin te/ yid kyi lus rab tu rnyed do/ /de ltar byang chub sems</text></item>
<item><p>419a4</p><section>mdo sde</section><text>dpa' lus mngon sum pa yin no/ /kun dga' bos smras pa/ rigs kyi bu/ khyod chos thams cad mngon sum pa yin nam/ smras pa/ btsun pa kun dga'</text></item>
<item><p>419a5</p><section>mdo sde</section><text>bo| kho bo'i lus ni/ chos las rnam par grol bar mi 'dod de/ kho bo'i lus nyid chos so/ /chos nyid ni/ kho bo'i lus so/ /de bas na/ kho bo'i lus mngon</text></item>
<item><p>419a6</p><section>mdo sde</section><text>sum mo| |kun dga' bos smras pa/ rigs kyi bu/ khyod gal te lus mngon sum pa yin na/ khyod ci dgra bcom pa'am/ smras pa/ nyon mongs pa med pa'i chos</text></item>
<item><p>419a7</p><section>mdo sde</section><text>kyi sgo rtogs shing / 'dod chags med la zhe sdang med cing gti mug med pa'i phyir kho bo ni/ dgra bcom pa'o/ /smras pa/ rigs kyi bu/ khyod gal te khyed dgra bcom/</text></item>
<item><p>419b1</p><section>mdo sde</section><text>pa yin na ji srid cig na yongs su mya ngan las 'da'/ smras pa/ btsun pa kun dga' bo/ /dgra bcom pa ni/ yongs su mya ngan las mi 'da' ste/ so so'i skye bo rnams</text></item>
<item><p>419b2</p><section>mdo sde</section><text>yongs su mya ngan las 'da'i/ dgra bcom pa ni/ ma yin no/ /de ci'i phyir zhe na/ dgra bcom pa ni/ mya ngan las 'das pa'i 'du shes spangs pa'o/ /so so'i</text></item>
<item><p>419b3</p><section>mdo sde</section><text>skye bo rnams ni/ yongs su mya ngan las 'da'o/ /zhes rnam par rtog ste/ de dag ji tsam du rtog cing rnam par rtog pa de tsam du yongs su mya ngan las 'da'o/ /smras pa/</text></item>
<item><p>419b4</p><section>mdo sde</section><text>rigs kyi bu/ bdag cag gis ji ltar khyod kyis smras pa'i don shes pa ltar na/ khyod ni/ dgra bcom pa'ang ma yin/ so so'i skye bo'ang ma yin/ slob pa'ang ma yin/</text></item>
<item><p>419b5</p><section>mdo sde</section><text>mi slob pa'ang ma yin/ rang sangs rgyas kyang ma yin/ byang chub sems dpa' yang ma yin/ de bzhin gshegs pa'ang ma yin no/ smras pa/ btsun pa kun dga'</text></item>
<item><p>419b6</p><section>mdo sde</section><text>bo| legs so/ /legs so/ /dgra bcom pa'ang ma yin/ so so'i skye bo'ang ma yin/ slob pa'ang ma yin/ mi slob pa'ang ma yin/ rang sangs rgyas kyang ma yin/</text></item>
<item><p>419b7</p><section>mdo sde</section><text>byang chub sems dpa' yang ma yin/ de bzhin gshegs pa'ang ma yin pa de ni/ sa thams cad kyang ston pa gang la'ang rab tu mi gnas so/ /bstan pa 'di bshad</text></item>
<item><p>420a1</p><section>mdo sde</section><text>pa na nyan thos lnga brgya tsam gyis byang chub sems dpa' nam mkha' mdzod la bla gos chos la dgab par gtor te tshig 'di skad du</text></item>
<item><p>420a2</p><section>mdo sde</section><text>sems can thams cad kyang 'di 'dra ba'i spobs pa rnyed par gyur cig ces smras so/ /de nas byang chub sems dpa' nam mkha' mdzod kyi byin gyi rlabs kyis chos</text></item>
<item><p>420a3</p><section>mdo sde</section><text>gos de dag nam mkha'i nang du song ngo / /de nas dge slong dgra bcom pa de dag gis 'di skad ces smras so/ /rigs kyi bu/ chos gos de dag gar song / smras</text></item>
<item><p>420a4</p><section>mdo sde</section><text>pa| nam mkha'i mdzod du song ngo / /de'i tshe bcom ldan 'das 'dzum pa mdzad pa dang / tshe dang ldan pa kun dga' bos bcom ldan 'das la 'dzum pa mdzad pa de'i</text></item>
<item><p>420a5</p><section>mdo sde</section><text>don zhus pa/ bcom ldan 'das/ de bzhin gshegs pa ni/ don ma mchis par 'dzum pa mi mdzad na/ 'dzum pa mdzad pa'i rgyu gang lags/ rkyen gang lags/</text></item>
<item><p>420a6</p><section>mdo sde</section><text>bcom ldan 'das kyis bka' stsal pa/ kun dga' bo/ dge slong lnga brgya po de dag gis bla gos lnga brgya byang chub sems dpa' nam mkha' mdzod la gtor te/</text></item>
<item><p>420a7</p><section>mdo sde</section><text>byang chub sems dpa' nam mkha' mdzod kyis nam mkha'i mdzod du bzhag pa de dag dur smrig gi rgyal mtshan zhes bya ba'i 'jig rten gyi khams su song ste bcom</text></item>
<item><p>420b1</p><section>mdo sde</section><text>ldan 'das de bzhin gshegs pa ri dbang rgyal po'i sangs rgyas kyi zhing na/ sangs rgyas kyi bya ba byed do/ /byang chub sems dpa' nam mkha' mdzod kyis gtam byas pa de sangs</text></item>
<item><p>420b2</p><section>mdo sde</section><text>rgyas kyi zhing der chos gos de dag las byang ste/ chos bstan pa des byang chub sems dpa' stong phrag mang po zhig bzod pa thob bo/ /kun dga' bo/ rnam grangs du mas</text></item>
<item><p>420b3</p><section>mdo sde</section><text>sems can rnams yongs su smin par byed pa byang chub sems dpa' rnams kyi rdzu 'phrul dang / ye shes kyi yul la ltos/ bstan pa 'di bshad pa na me lta</text></item>
<item><p>420b4</p><section>mdo sde</section><text>bu'i kha dog dang / zla ba dang nyi ma ltar 'bar ba'i kha dog sngon ma mthong ma thos pa'i me tog rnams kyi char chen po mngon par rab tu bab ste/ me tog de dag las</text></item>
<item><p>420b5</p><section>mdo sde</section><text>gang byang chub sems dpa' nam mkha' mdzod kyis bstan pa 'di thos nas mos par 'gyur ba'i sems can de dag ni/ phyir mi ldog pa'i phyag rgyas btab cing byang</text></item>
<item><p>420b6</p><section>mdo sde</section><text>chub kyi snying po la gzhol ba yin no/ /zhes de lta bu'i sgra byung ngo / /kun dga' bos gsol pa/ bcom ldan 'das/ me tog 'di dag ga las mchis/ bcom</text></item>
<item><p>420b7</p><section>mdo sde</section><text>ldan 'das kyis bka' stsal pa/ kun dga' bo/ tshangs pa 'od bkod pa zhes bya ba tshangs pa'i 'jig rten gyi khams stong phrag brgyal dbang ba zhig yod de/ tshangs</text></item>
<item><p>421a1</p><section>mdo sde</section><text>pa des byang chub sems dpa' nam mkha' mdzod la mchod pa bya ba'i phyir me tog 'di dag gtor to/ /kun dga' bos gsol</text></item>
<item><p>421a2</p><section>mdo sde</section><text>pa| bcom ldan 'das/ bdag cag gis tshangs pa de lta'o/ /bka' stsal pa/ tshangs pa de de'u re mthong gi /cung zhig sdod cig /de nas tshangs pa 'od bkod pa</text></item>
<item><p>421a3</p><section>mdo sde</section><text>tshangs pa stong phrag drug cu rtsa brgyad kyis yongs su bskor cing mdun du bdar te tshangs pa'i 'jig rten nas mi snang bar gyur nas bcom ldan 'das kyi spyan sngar</text></item>
<item><p>421a4</p><section>mdo sde</section><text>phyin te/ des bcom ldan 'das kyi zhabs la mgo bos phyag btsal nas lan gsum bskor ba byas te phyogs gcig tu 'dug go /de nas bcom ldan</text></item>
<item><p>421a5</p><section>mdo sde</section><text>'das la tshangs pa 'od bkod pas 'di skad ces gsol to/ /bcom ldan 'das/ byang chub sems dpa' nam mkha' mdzod kyi tshul khrims kyi che ba dang /</text></item>
<item><p>421a6</p><section>mdo sde</section><text>ting nge 'dzin gyi che ba dang / mngon par shes pa'i che ba dang / ye shes kyi che ba dang / shes rab kyi che ba dang / smon lam yongs su rdzogs pa'i che ba dang / thabs</text></item>
<item><p>421a7</p><section>mdo sde</section><text>la mkhas pa'i che ba dang / lhag pa'i bsam pa'i che ba dang / chos kyi dbang phyug gi che ba dang / lus kyi rgyan gyi che ba dang / ngag dang sems kyi rgyan gyi che ba</text></item>
<item><p>421b1</p><section>mdo sde</section><text>dang / chos thams cad la dbang ba'i che ba ngo mtshar to/ /'di ltar byang chub sems dpa' nam mkha' mdzod ces bgyi ba sngon shin tu sbyang ba bgyis pas lus</text></item>
<item><p>421b2</p><section>mdo sde</section><text>dang / ngag dang / sems dag gis brtson pa ma mchis par bgyi ba thams cad ston to/ /bcom ldan 'das/ su zhig sngon gyi dge ba'i rtsa ba rnams la byas pa</text></item>
<item><p>421b3</p><section>mdo sde</section><text>mi gzo bar 'gyur/ bcom ldan 'das/ byang chub sems dpa' nam mkha' mdzod da ltar gang seng+ge'i sgra sgrog pa 'di ni/ sngon gyi spyod pa zab mo'i rgyu mthun</text></item>
<item><p>421b4</p><section>mdo sde</section><text>pa'o| |bcom ldan 'das kyis bka' stsal pa/ de de bzhin no/ /tshangs pa/ ji skad smras pa bzhin te/ byang chub sems dpa' rnams kyi bla na med pa yang dag</text></item>
<item><p>421b5</p><section>mdo sde</section><text>par rdzogs pa'i byang chub ni/ sngon gyi dge ba'i rtsa ba dang / bsod nams dang / ye shes las byung ngo / /de nas bcom ldan 'das la tshangs pa 'od bkod pas</text></item>
<item><p>421b6</p><section>mdo sde</section><text>'di skad ces gsol to/ /bcom ldan 'das/ byang chub sems dpa' rnams kyi dge ba'i rtsa ba gang lags/ bsod nams gang lags/ ye shes gang lags/</text></item>
<item><p>421b7</p><section>mdo sde</section><text>bcom ldan 'das kyis bka' stsal pa/ tshangs pa/ dge ba'i rtsa ba zhes bya ba ni/ gang sems dang po bskyed pa ste/ sangs rgyas kyi chos thams cad kyi rtsa ba'o/ /</text></item>
<item><p>422a1</p><section>mdo sde</section><text>bsod nams ni/ gang byang chub kyi sems bskyed ma thag tu sems can thams cad dang / nyan thos dang / rang sangs rgyas thams</text></item>
<item><p>422a2</p><section>mdo sde</section><text>cad kyi sbyin pa las byung ba dang / tshul khrims las byung ba dang / bsgoms pa las byung ba'i bsod nams bya ba'i dngos po thams cad zil gyis gnon pa'o/ /</text></item>
<item><p>422a3</p><section>mdo sde</section><text>ye shes ni/ gang dge ba'i rtsa bsags shing bsags pa rnams rnam pa thams cad mkhyen pa nyid du bsngo ba'o/ /gzhan yang dge ba'i rtsa ba ni/ sgyu dang g.yo</text></item>
<item><p>422a4</p><section>mdo sde</section><text>med pa'i phyir bsam pa'o/ /bsod nams ni/ gang bsod nams thams cad gsog pa'i phyir rab tu sbyor ba'o/ /ye shes ni/ gang khyad par du 'gro ba'i phyir</text></item>
<item><p>422a5</p><section>mdo sde</section><text>lhag pa'i bsam pa'o/ /gzhan yang dge ba'i rtsa ba ni/ gang dge ba'i chos rnams la yi dam brtan pa'o/ /bsod nams ni/ gang dge ba'i rtsa ba'i tshogs kyis chog</text></item>
<item><p>422a6</p><section>mdo sde</section><text>mi shes pa'o/ /ye shes ni/ gang dge ba'i rtsa ba rnams la sgyu mar so sor rtog pa'o/ /gzhan yang dge ba'i rtsa ba ni/ gang dge ba'i bshes gnyen rnyed pa'o/ /bsod</text></item>
<item><p>422a7</p><section>mdo sde</section><text>nams ni/ gang dge ba'i bshes gnyen mi gtong ba'o/ /ye shes ni/ gang dge ba'i bshes gnyen la kun 'dri ba'o/ /gzhan yang dge ba'i rtsa ba ni/ gang chos</text></item>
<item><p>422b1</p><section>mdo sde</section><text>don du gnyer ba'o/ /bsod nams ni/ gang chos 'dod pa'o/ /ye shes ni/ gang chos kyi kun dga' la dga' zhing mos pa'o/ /gzhan yang dge ba'i rtsa ba ni/ gang</text></item>
<item><p>422b2</p><section>mdo sde</section><text>chos tshol ba'o/ /bsod nams ni/ gang zang zing med par chos ston pa'o/ /ye shes ni/ gang chos la slob dpon gyi dpe mkhyud med pa'o/ /gzhan gang dge ba'i</text></item>
<item><p>422b3</p><section>mdo sde</section><text>rtsa ba ni| gang chos nyan pa'o/ /bsod nams ni/ gang tshul bzhin so sor rtog pa'o/ /ye shes ni/ gang chos sgrub pa'o/ /gzhan yang dge ba'i rtsa ba ni/ gang sangs</text></item>
<item><p>422b4</p><section>mdo sde</section><text>rgyas mthong ba'o/ /bsod nams ni/ gang sangs rgyas la rim gro byed pa'o/ /ye shes ni/ gang sangs rgyas la rab tu rton pa'o/ /gzhan yang dge ba'i rtsa ba ni/ gang</text></item>
<item><p>422b5</p><section>mdo sde</section><text>rab tu byung ba rnyed pa'o/ /bsod nams ni/ gang 'phags pa'i rigs kyis shin tu dga' ba'o/ /ye shes ni/ gang dgon par gnas pa la dga' ba'o/ /gzhan yang</text></item>
<item><p>422b6</p><section>mdo sde</section><text>dge ba'i rtsa ba ni/ gang dgang sla ba dang / gso sla ba'o/ /bsod nams ni/ gang chos gos dang / bsod snyoms lhun gyis grub par rnyed pa'o/ /ye shes ni/</text></item>
<item><p>422b7</p><section>mdo sde</section><text>gang mi chags mi brkam par de la yongs su spyod pa'o/ /gzhan yang dge ba'i rtsa ba ni/ gang dran pa nye bar gzhag pa rnams la sgom pa'o/ /bsod nams ni/ gang</text></item>
<item><p>423a1</p><section>mdo sde</section><text>yang dag par spong ba rnams yongs su rdzogs par byed pa'o/ /ye shes ni/ gang rdzu 'phrul gyi rkang pa thob pa'o/ /gzhan yang</text></item>
<item><p>423a2</p><section>mdo sde</section><text>dge ba'i rtsa ba ni/ gang dad pa'i dbang po la 'jug pa'o/ /bsod nams ni/ gang brtson 'grus dang / dran pa dang / shes bzhin no/ /ye shes ni/ gang</text></item>
<item><p>423a3</p><section>mdo sde</section><text>ting nge 'dzin dang / shes rab sgom pa'o/ /gzhan yang dge ba'i rtsa ba ni/ gang stobs lnga la gnas pa'o/ /bsod nams ni/ gang byang chub kyi yan lag</text></item>
<item><p>423a4</p><section>mdo sde</section><text>rnams rjes su shes pa'o/ /ye shes ni/ gang lam la 'jug pa shes pa'o/ /gzhan yang dge ba'i rtsa ba ni/ gang sems dga' ba'o/ /bsod nams ni /</text></item>
<item><p>423a5</p><section>mdo sde</section><text>gang zhi gnas kyi tshogs yongs su tshol ba'o/ /ye shes ni/ gang lhag mthong la mkhas pa'o/ /gzhan yang dge ba'i rtsa ba ni/ gang sbyin pa las byung</text></item>
<item><p>423a6</p><section>mdo sde</section><text>ba'i bsod nams bya ba'i dngos po'o/ /bsod nams ni/ gang tshul khrims las byung ba'i bsod nams bya ba'i dngos po'o/ /ye shes ni/ gang bsgoms</text></item>
<item><p>423a7</p><section>mdo sde</section><text>pa las byung ba'i bsod nams bya ba'i dngos po'o/ /gzhan yang dge ba'i rtsa ba ni/ lhag pa'i tshul khrims la slob pa'o/ /bsod nams ni/ lhag pa'i</text></item>
<item><p>423b1</p><section>mdo sde</section><text>sems la slob pa'o/ /ye shes ni/ lhag pa'i shes rab la slob pa'o/ /gzhan yang dge ba'i rtsa ba ni/ sdig pa thams cad so sor 'chags pa'o/ /bsod nams ni /</text></item>
<item><p>423b2</p><section>mdo sde</section><text>bsod nams thams cad la rjes su yi rang ba'o/ /ye shes ni/ sangs rgyas thams cad la gsol ba 'debs pa'o/ /gzhan yang dge ba'i rtsa ba ni/ bdog pa thams</text></item>
<item><p>423b3</p><section>mdo sde</section><text>cad yongs su gtong ba'o/ /bsod nams ni/ rnam par smin pa la mi re ba'o/ /ye shes ni/ sbyin pa mi snyems shing byang chub tu yongs su bsngo ba'o/ /gzhan yang dge</text></item>
<item><p>423b4</p><section>mdo sde</section><text>ba'i rtsa ba ni/ bslab pa yang dag par 'dzin pa'o/ /bsod nams ni/ tshul khrims ma nyams pa'o/ /ye shes ni/ mngon par 'du mi byed pa tshul khrims byang chub tu</text></item>
<item><p>423b5</p><section>mdo sde</section><text>yongs su bsngo ba'o/ /gzhan yang dge ba'i rtsa ba ni/ sems can thams cad la khod khro ba med pa'o/ /bsod nams ni/ mi snyan par zer ba bzod pa'o/ /ye shes ni/ sems</text></item>
<item><p>423b6</p><section>mdo sde</section><text>can thams cad yongs su smin par bya ba'i phyir lus dang srog gtong zhing byang chub tu yongs su bsngo ba'o/ /gzhan yang dge ba'i rtsa ba ni/ gang dge ba'i chos rnams la rtsom</text></item>
<item><p>423b7</p><section>mdo sde</section><text>pa'o| |bsod nams ni/ gang dge ba'i rtsa ba thams cad la 'dun pa'o/ /ye shes ni/ gang mtshan ma med pa la mtshungs par 'jug cing dge ba'i rtsa ba byang chub tu yongs</text></item>
<item><p>424a1</p><section>mdo sde</section><text>su bsngo'o/ /gzhan yang dge ba'i rtsa ba ni/ gang bsam gtan gyi yan lag yongs su tshol ba'o/ /bsod nams ni/ gang bsam gtan</text></item>
<item><p>424a2</p><section>mdo sde</section><text>rnyed pas sngon gyi dge ba'i rtsa ba zad par mi byed pa'o/ /ye shes ni/ gang bsam gtan las ldog nas 'dod pa'i khams su skye ba'o/ /gzhan yang dge ba'i rtsa ba</text></item>
<item><p>424a3</p><section>mdo sde</section><text>ni| gang shes rab kyi rtsa ba thos pa'o/ /bsod nams ni/ gang thos pa la so sor rtog pa'o/ /ye shes ni/ gang shes rab yongs su skong ba'o/ /gzhan yang dge ba'i</text></item>
<item><p>424a4</p><section>mdo sde</section><text>rtsa ba ni| sems can thams cad la sems mnyam pa'o/ /bsod nams ni/ byams pa'i sems la snyoms par 'jug pa'o/ /ye shes ni/ nam mkha' dang mtshungs</text></item>
<item><p>424a5</p><section>mdo sde</section><text>pas sems can thams cad la byams pa'o/ /gzhan yang dge ba'i rtsa ba ni/ gang sa gsum gyi tshogs so/ /bsod nams ni/ gang sa bzhi la sogs pa'o/ /ye shes</text></item>
<item><p>424a6</p><section>mdo sde</section><text>ni| gang sa bcu pa yongs su skong ba'o/ /gzhan yang dge ba'i rtsa ba ni/ sems dang po skyes pa'i byang chub sems dpa' rnams kyi'o/ /bsod nams ni/ spyod pa la zhugs</text></item>
<item><p>424a7</p><section>mdo sde</section><text>pa'i byang chub sems dpa' rnams kyi'o/ /ye shes ni/ phyir mi ldog pa'i byang chub sems dpa' rnams kyi'o/ /gzhan yang dge ba'i rtsa ba ni/ rkang mthil mnyam</text></item>
<item><p>424b1</p><section>mdo sde</section><text>par reg pa'o/ /bsod nams ni/ mtshan dang dpe byad bzang po'i rgyan to/ /ye shes ni/ spyi gtsug bltar mi mthong ba'o/ /gzhan yang dge ba'i rtsa ba ni/ sangs rgyas kyi</text></item>
<item><p>424b2</p><section>mdo sde</section><text>zhing gi rgyan to/ /bsod nams ni/ bza' ba dang btung ba yid kyis longs spyod pa'o/ /ye shes ni/ dbang po rno ba'i sems can du skye ba'o/ /gzhan yang dge ba'i rtsa</text></item>
<item><p>424b3</p><section>mdo sde</section><text>ba ni| bdud kyi las rnams thos pa'o/ /bsod nams ni/ bdud kyi las rig pa'o/ /ye shes ni/ bdud kyi las las yang dag par 'das pa'o/ /gzhan yang</text></item>
<item><p>424b4</p><section>mdo sde</section><text>dge ba'i rtsa ba ni/ snying rje chen po'o/ /bsod nams ni/ thabs la mkhas pa'o/ /ye shes ni/ shes rab kyi pha rol tu phyin pa'o/ /gzhan yang dge ba'i rtsa ba ni/</text></item>
<item><p>424b5</p><section>mdo sde</section><text>byang chub kyi snying po'i rgyan to/ /bsod nams ni/ bdud thams cad 'dul ba'o/ /ye shes ni/ sems kyi skad cig gcig dang ldan pa'i shes rab kyis byang chub</text></item>
<item><p>424b6</p><section>mdo sde</section><text>mngon par rdzogs par 'tshang rgya ba'o/ /tshangs pa/ de ltar na/ byang chub sems dpa' dge ba'i rtsa ba dang / bsod nams dang / ye shes las byung ba yin no/ /de nas</text></item>
<item><p>424b7</p><section>mdo sde</section><text>bcom ldan 'das la tshangs pa 'od bkod pas 'di skad ces gsol to/ /bcom ldan 'das/ de bzhin gshegs pas rtsa ba'i gnas gsum po 'di dag las</text></item>
<item><p>425a1</p><section>mdo sde</section><text>sangs rgyas kyi chos thams cad sna tshogs su bshad pa ngo mtshar to/ /de skad ces gsol pa dang / byang chub sems dpa' sems dpa' chen po</text></item>
<item><p>425a2</p><section>mdo sde</section><text>nam mkha' mdzod kyis tshangs pa 'od bkod pa la 'di skad ces smras so/ /tshangs pa/ gnas gcig tu chos thams cad yang dag par 'du'o/ /de ci'i phyir zhe na/ stong</text></item>
<item><p>425a3</p><section>mdo sde</section><text>pa nyid kyi gnas ni/ gnas te/ stong pa nyid du chos thams cad yang dag par 'du'o/ /mtshan ma med pa'i gnas ni/ gnas te/ mtshan ma med pa'i chos thams</text></item>
<item><p>425a4</p><section>mdo sde</section><text>cad yang dag par 'du'o/ /smon pa med pa'i gnas ni/ gnas te/ smon pa med pa'i chos thams cad yang dag par 'du'o/ /de bzhin du sbyar te/ mngon par 'du mi</text></item>
<item><p>425a5</p><section>mdo sde</section><text>byed pa'i bar gyi gnas ni/ gnas so/ /'dod chags med pa'i gnas ni/ gnas so/ /zhi ba'i gnas ni/ gnas so/ /gzhi med pa'i gnas ni/ gnas so/ /chos kyi</text></item>
<item><p>425a6</p><section>mdo sde</section><text>dbyings kyi gnas ni/ gnas so/ /de bzhin nyid kyi gnas ni/ gnas so/ /yang dag pa'i mtha'i gnas ni/ gnas so/ /mi 'byung ba'i gnas ni/ gnas so/ /skye ba</text></item>
<item><p>425a7</p><section>mdo sde</section><text>med pa'i gnas ni/ gnas so/ /mya ngan las 'das pa'i gnas ni/ gnas te/ chos thams cad ni/ mya ngan las 'das par yang dag par 'du'o/ /tshangs pa/</text></item>
<item><p>425b1</p><section>mdo sde</section><text>gzhan yang 'dod chags ni/ 'dod chags med pa'i gnas so/ /de ci'i phyir zhe na/ 'dod chags ni/ 'dod chags med pa'i rang bzhin te/ chos thams cad ni/ 'dod</text></item>
<item><p>425b2</p><section>mdo sde</section><text>chags kyi rang bzhin no/ /zhe sdang ni/ zhe sdang med pa'i gnas so/ /de ci'i phyir zhe na/ zhe sdang ni/ zhe sdang med pa'i rang bzhin te/ chos thams cad ni/ zhe sdang gi rang</text></item>
<item><p>425b3</p><section>mdo sde</section><text>bzhin no/ /gti mug ni/ gti mug med pa'i gnas so/ /de ci'i phyir zhe na/ gti mug ni| gti mug med pa'i rang bzhin te/ chos thams cad ni/ gti mug gi</text></item>
<item><p>425b4</p><section>mdo sde</section><text>rang bzhin no/ /'jig tshogs ni/ 'jig tshogs med pa'i gnas so/ /de ci'i phyir zhe na/ 'jig tshogs ni/ 'jig tshogs med pa'i rang bzhin te/ chos thams cad ni/</text></item>
<item><p>425b5</p><section>mdo sde</section><text>'jig tshogs kyi rang bzhin no/ /gzugs ni/ gzugs med pa'i gnas so/ /de ci'i phyir zhe na/ gzugs ni/ gzugs med pa'i rang bzhin te/ chos thams cad ni/</text></item>
<item><p>425b6</p><section>mdo sde</section><text>gzugs med pa'i rang bzhin no/ /de bzhin du tshor ba dang / 'du shes dang / 'du byed rnams dang / rnam par shes pa'ang rnam par shes pa med pa'i gnas so/ /rnam par</text></item>
<item><p>425b7</p><section>mdo sde</section><text>shes pa ni/ rnam par shes pa med pa'i rang bzhin te/ chos thams cad ni/ rnam par shes pa med pa'i rang bzhin no/ /khams rnams dang / skye mched rnams dang / rten cing</text></item>
<item><p>426a1</p><section>mdo sde</section><text>'brel par 'byung ba'i yan lag bcu gnyis kyang de bzhin du sbyar te/ ma rig pa ni ma rig pa med pa'i gnas so/ /ma rig pa ni ma rig pa med pa rang</text></item>
<item><p>426a2</p><section>mdo sde</section><text>bzhin te/ sangs rgyas kyi chos thams cad ni ma rig pa'i rang bzhin no/ /skye ba'i bar du'ang skye ba med pa'i gnas so/ /skye ba ni skye ba med pa'i rang bzhin te/ sangs rgyas</text></item>
<item><p>426a3</p><section>mdo sde</section><text>kyi chos thams cad ni skye ba'i rang bzhin no/ /sangs rgyas kyi chos thams cad ni chos ma yin pa'i gnas so/ /de ci'i phyir zhe na/ chos thams cad ni rtog pa med pa'i</text></item>
<item><p>426a4</p><section>mdo sde</section><text>rang bzhin te/ sangs rgyas kyi chos thams cad ni chos thams cad kyi rang bzhin no/ /tshangs pa/ de dag ni gnas med pa'i gnas med pa la 'jug pa zhes bya</text></item>
<item><p>426a5</p><section>mdo sde</section><text>ba chos kyi gnas pa'i sgo ste/ gang du gnas re rer sangs rgyas kyi chos thams cad yang dag par 'du ba'o/ /tshangs pa/ 'di lta ste dper na/ rgya mtsho chen por ni</text></item>
<item><p>426a6</p><section>mdo sde</section><text>'bab chu thams cad 'bab pa de bzhin du/ chos kyi sgo'i gnas gcig tu sangs rgyas kyi chos thams cad yang dag par 'du'o/ /tshangs pa/ 'di lta ste dper na/ nam mkha' la</text></item>
<item><p>426a7</p><section>mdo sde</section><text>gzugs su snang ba thams cad yang dag par 'du ba de bzhin du chos kyi sgo'i gnas gcig tu sangs rgyas kyi chos thams cad yang dag par 'du ste/ de'i phyir gnas 'di ni mi zad pa'i</text></item>
<item><p>426b1</p><section>mdo sde</section><text>gnas te/ 'bum gzhag pa'i gnas so/ /tshangs pa/ 'di lta ste dper na/ 'bum gzhag pa'i gnas gcig tu 'bum thams cad yang dag par 'du ste/ de dag</text></item>
<item><p>426b2</p><section>mdo sde</section><text>la stong du bzhag nas byung yang 'bum de snyed kyang gnas de la mi 'byar la gnas kyang 'bum la mi 'byar ba de bzhin du tshangs pa/ bskal pa brgya stong du sangs rgyas kyi</text></item>
<item><p>426b3</p><section>mdo sde</section><text>chos rnams bgrangs shing bzhag la gzhal kyang sangs rgyas kyi chos rnams lus la song ba'am sems la song bar mi 'gyur te/ bshad kyang rung ma bshad kyang rung ba de</text></item>
<item><p>426b4</p><section>mdo sde</section><text>snyed do/ /de snyed pa de'ang de snyed ma yin te/ de ci'i phyir zhe na/ gal te de snyed dam/ de snyed ma yin pa zhig rnyed na ni de snyed pa nyid du 'gyur na/ gang gi phyir de dag ni de snyed</text></item>
<item><p>426b5</p><section>mdo sde</section><text>kyang ma yin te/ de snyed ma yin pa'ang ma yin pas de'i phyir de dag ni de snyed dam/ de snyed ma yin pa zhes mi brjod do/ /tshangs pa/ gang sangs rgyas kyi chos bgrang ba de ni chos</text></item>
<item><p>426b6</p><section>mdo sde</section><text>thams cad bgrang ba'o/ /de ci'i phyir zhe na/ chos thams cad ni sangs rgyas kyi chos te/ sangs rgyas kyi chos gang yin pa de dag gi chos kyang ma yin/ chos ma yin pa'ang ma yin</text></item>
<item><p>426b7</p><section>mdo sde</section><text>no| |de ci'i phyir zhe na/ sangs rgyas kyi chos ni 'du shes kyis kun btags pa ma yin te/ 'du shes yongs su shes par bya ba'i phyir sangs rgyas kyi chos rnams rab tu bstan te/</text></item>
<item><p>427a1</p><section>mdo sde</section><text>gang 'du shes kyang med 'du shes med pa'ang ma yin pa'i kun rtog pa de ni/ chos kyang ma yin/ chos ma yin pa'ang ma yin no/ /tshangs</text></item>
<item><p>427a2</p><section>mdo sde</section><text>pa| sangs rgyas kyi chos 'di dag ni/ mtshan nyid de lta bu ste/ rang gi mtshan nyid kyis dag pa/ rang gi mtshan nyid kyis dben pa'o/ /rang gi mtshan nyid ni/ mtshan nyid</text></item>
<item><p>427a3</p><section>mdo sde</section><text>med pa ste/ mtshan nyid med pa ni/ nam mkha'o/ /nam mkha'i mtshan nyid ni/ chos thams cad do/ /byang chub sems dpa' nam mkha' mdzod kyis gtam shin tu brjod</text></item>
<item><p>427a4</p><section>mdo sde</section><text>pa 'di bstan pa ni tshangs pa'i 'khor de nas tshangs pa khri nyis stong ni/ bla na med pa yang dag par rdzogs pa'i byang chub tu sems skyes so/ /yongs su sbyang ba byas pa</text></item>
<item><p>427a5</p><section>mdo sde</section><text>dge ba'i rtsa ba rnams bskyed pa'i tshangs pa lnga stong ni/ mi skye ba'i chos la bzod pa thob par gyur to/ /'phags pa nam mkha' mdzod kyis zhus pa/ bam po</text></item>
<item><p>427a6</p><section>mdo sde</section><text>bdun pa/ de nas byang chub sems dpa' lag na rin po ches byang chub sems dpa' sems dpa' chen po nam mkha' mdzod la 'di skad ces smras so/ /rigs kyi</text></item>
<item><p>427a7</p><section>mdo sde</section><text>bu| byang chub kyi sems byang chub kyi sems zhes bya ba'i byang chub de chos gang dag gis bsdus na phyir mi ldog par kun tu gnas/ nam mkha' mdzod kyis smras pa/ rigs</text></item>
<item><p>427b1</p><section>mdo sde</section><text>kyi bu| byang chub kyi sems ni/ chos rnam pa gnyis kyis bsdus pas phyir mi ldog par gnas so/ /gnyis gang zhe na/ bsam pa dang / lhag pa'i bsam pa'o/ /smras pa/</text></item>
<item><p>427b2</p><section>mdo sde</section><text>rigs kyi bu/ bsam pa dang / lhag pa'i bsam pa gang gis bsdus/ smras pa/ rigs kyi bu/ bsam pa ni/ g.yo med pa dang / sgyu med pas bsdus pa'o/ /lhag pa'i</text></item>
<item><p>427b3</p><section>mdo sde</section><text>bsam pa ni/ de la ma chags pa dang / khyad par du 'gro bas bsdus so/ /smras pa/ rigs kyi bu/ chos bzhi po 'di dag gang gis bsdus/ smras pa/ rigs kyi bu/ chos</text></item>
<item><p>427b4</p><section>mdo sde</section><text>bzhi po 'di dag ni/ chos brgyad kyis bsdus te/ brgyad gang zhe na/ 'di lta ste/ g.yo med pa ni/ drang po dang / gsal bas bsdus so/ /sgyu med pa ni/ bcos ma ma yin pa</text></item>
<item><p>427b5</p><section>mdo sde</section><text>dang / bsam pa dag pas bsdus so/ /de la ma chags pa ni/ sems ma god pa dang / brtson 'grus ma god pas bsdus so/ /khyad par du 'gro ba ni/ bsod nams kyi tshogs</text></item>
<item><p>427b6</p><section>mdo sde</section><text>dang / ye shes kyi tshogs kyis bsdus so/ /smras pa/ rigs kyi bu/ chos brgyad po 'di dag gang gis bsdus/ smras pa/ rigs kyi bu/ chos brgyad po 'di dag ni/ chos</text></item>
<item><p>427b7</p><section>mdo sde</section><text>bcu drug gis bsdus te/ bcu drug gang zhe na/ 'di lta ste/ drang po ni/ zhi ba dang / nges pas bsdus so/ /gsal ba ni/ nga rgyal med pa dang / thibs po med pas bsdus so/ /bcos</text></item>
<item><p>428a1</p><section>mdo sde</section><text>ma ma yin pa ni/ byams pa chen po dang / snying rje chen pos bsdus so/ /bsam pa dag pa ni/ lus dang / sems yongs su dag pas bsdus</text></item>
<item><p>428a2</p><section>mdo sde</section><text>so| |sems ma god pa ni/ brtan pa dang / stobs kyis bsdus so/ /brtson 'grus ma god pa ni/ de nyid byed pa dang / yang dag pa'i nan tan gyis bsdus so/ /bsod</text></item>
<item><p>428a3</p><section>mdo sde</section><text>nams kyi tshogs ni/ sbyor ba dang / sbyor ba mthar 'byin pas bsdus so/ /ye shes kyi tshogs ni/ thos pa dang / thos pas bsgrubs pas bsdus so/ /rigs kyi</text></item>
<item><p>428a4</p><section>mdo sde</section><text>bu| chos brgyad po de dag ni/ chos bcu drug po 'di dag gis bsdus so/ /smras pa/ rigs kyi bu/ chos bcu drug po 'di dag gang gis bsdus/ smras pa/ rigs kyi bu/</text></item>
<item><p>428a5</p><section>mdo sde</section><text>chos bcu drug po 'di dag ni/ chos sum cu rtsa gnyis kyis bsdus te/ sum cu rtsa gnyis gang zhe na/ 'di lta ste/ zhi ba ni/ ngo tsha shes pa dang / khrel yod pas bsdus so//</text></item>
<item><p>428a6</p><section>mdo sde</section><text>nges pa ni/ bka' blo bde ba dang / 'grogs na bde bas bsdus so/ /nga rgyal med pa ni/ khyad du mi gsod pa dang / 'dus pas bsdus so/ /thibs po med pa ni/ dri</text></item>
<item><p>428a7</p><section>mdo sde</section><text>ma med pa dang / mi rtsub pas bsdus so/ /byams pa chen po ni/ khong khro ba med pa'i sems dang / sems can thams cad la sems mnyam pas bsdus so/ /snying rje</text></item>
<item><p>428b1</p><section>mdo sde</section><text>chen po ni/ yongs su mi skyo ba dang / sems can thams cad kyi bya ba ci yod ces bya bas bsdus so/ /lus yongs su dag pa ni/ mi 'tshe ba dang / rang gi longs spyod kyis chog</text></item>
<item><p>428b2</p><section>mdo sde</section><text>par 'dzin pas bsdus so/ /sems yongs su dag pa ni/ dul ba dang / zhi bas bsdus so/ /brtan pa ni/ yi dam mi zhig pa dang / dam bcas pa nyams su lon par byed</text></item>
<item><p>428b3</p><section>mdo sde</section><text>pas bsdus so/ /stobs ni/ blo rab tu gnas pa dang / blo mi g.yo bas bsdus so/ /de nyid byed pa ni/ ji skad smras pa dang / de bzhin du byed pas bsdus so/ /yang dag pa'i nan</text></item>
<item><p>428b4</p><section>mdo sde</section><text>tan ni| yang dag pa'i sbyor ba dang / yang dag pa'i rtsol bas bsdus so/ /sbyor ba ni/ sgrol ba dang / mi ldog pas bsdus so/ /sbyor ba mthar 'byin pa ni/ pha rol gyi sgra dang /</text></item>
<item><p>428b5</p><section>mdo sde</section><text>tshul bzhin yid la byed pas bsdus so/ /thos pa ni/ dge ba'i bshes gnyen dang / mthun par 'dzin pas bsdus so/ /thos pas bsgrubs pa ni/ rab tu sems pa dang /</text></item>
<item><p>428b6</p><section>mdo sde</section><text>nges par sems pas bsdus so/ /rigs kyi bu/ chos bcu drug po de dag ni/ chos sum cu rtsa gnyis po de dag gis bsdus so/ /smras pa/ rigs kyi bu/ chos sum cu rtsa</text></item>
<item><p>428b7</p><section>mdo sde</section><text>gnyis po 'di dag chos du zhig gis bsdus/ /smras pa/ rigs kyi bu/ chos sum cu rtsa gnyis po 'di dag ni/ chos drug cu rtsa bzhis bsdus te/ drug cu rtsa bzhi gang zhe na/</text></item>
<item><p>429a1</p><section>mdo sde</section><text>'di lta ste/ ngo tsha shes pa ni/ nang du so sor rtog pa dang / dbang po yang dag pas bsdus so/ /khrel yod pa ni/ phyi rol gyi yul srung ba dang /</text></item>
<item><p>429a2</p><section>mdo sde</section><text>mkhas shing rtogs pa la 'dzem pas bsdus so/ /bka' blo bde ba ni/ chos don du gnyer ba dang / chos 'dod pas bsdus so/ /'grogs na bde ba ni/ lus yid du 'ong</text></item>
<item><p>429a3</p><section>mdo sde</section><text>ba dang / sems yid du 'ong bas bsdus so/ /khyad du mi gsod pa ni/ ma khengs pa dang / chos spyod pas bsdus so/ /'dud pa ni/ lus gya gyu med pa dang / sems gya</text></item>
<item><p>429a4</p><section>mdo sde</section><text>gyu med pas bsdus so/ /dri ma med pa ni/ dri ma gsum bsal ba dang / rnam par thar pa gsum sgom pas bsdus so/ /mi rtsub pa ni/ mi brlang ba dang / phra ma med pas</text></item>
<item><p>429a5</p><section>mdo sde</section><text>bsdus so/ /khong khro ba med pa'i sems ni/ bdag srung ba dang / gzhan srung bas bsdus so/ /sems can thams cad la sems mnyam pa ni/ tha dad pa med pa dang /</text></item>
<item><p>429a6</p><section>mdo sde</section><text>ro gcig pas bsdus so/ /yongs su mi skyo ba ni/ rmi lam gyi rang bzhin dang / sgyu ma'i rang bzhin gyis bsdus so/ /sems can thams cad kyi bya ba ci yod ces bya ba</text></item>
<item><p>429a7</p><section>mdo sde</section><text>ni| mngon par shes pa dang / thabs kyis bsdus so/ /mi 'tshe ba ni/ 'dod pa dang / las kyi rnam par smin pa la yid ches pas bsdus so/ /rang gi longs spyod kyis chog</text></item>
<item><p>429b1</p><section>mdo sde</section><text>par 'dzin pa ni/ 'dod pa nyung ba dang / chog shes pas bsdus so/ /dul ba ni/ mi 'khrug pa dang / mi rtsod pas bsdus so/ /zhi ba ni/ ngar 'dzin pa 'dor pa dang / nga yid</text></item>
<item><p>429b2</p><section>mdo sde</section><text>'dzin pa spong bas bsdus so/ /yi dam ma zhig pa ni/ byang chub kyi sems la lta ba dang / byang chub kyi snying po la rton pas bsdus so/ /dam bcas pa nyams su lon par byed</text></item>
<item><p>429b3</p><section>mdo sde</section><text>pa ni| bdud kyi las rig pa dang / sangs rgyas kyi byin gyi rlabs kyis bsdus so/ /blo shin tu ngas pa ni/ mi 'gyur ba'i blo dang / mi rgod pas bsdus so/ /mi g.yo</text></item>
<item><p>429b4</p><section>mdo sde</section><text>ba'i blo ni/ ri lta bu dang / mi bskyod pas bsdus so/ /ji skad smra ba ni/ legs par bya ba'i las byed pa dang / mi gdung bas bsdus so/ /de ltar byed pa de ni/ bden pa</text></item>
<item><p>429b5</p><section>mdo sde</section><text>dang / yang dag par smra bas bsdus so/ /yang dag pa'i sbyor ba ni/ rten cing 'brel bar 'byung bar mthun pa dang / rtag pa dang chad pa yongs su spong bas bsdus so/ /</text></item>
<item><p>429b6</p><section>mdo sde</section><text>yang dag pa'i rtsol ba ni/ rigs pa dang / tshul gyis bsdus so/ /sgrol ba ni/ yang dag pa'i spong ba dang / brtson 'grus mi 'dor bas bsdus so/ /phyir mi ldog pa ni/ rtul</text></item>
<item><p>429b7</p><section>mdo sde</section><text>ba dang / rtsol bas bsdus so/ /pha rol gyi sgra ni/ dge ba'i bshes gnyen dang / chos don du gnyer bas bsdus so/ /tshul bzhin du yid la byed pa ni/ zhi gnas kyi</text></item>
<item><p>430a1</p><section>mdo sde</section><text>tshogs dang / lhag mthong gi tshogs kyis bsdus so/ /dge ba'i bshes gnyen ni/ nyan 'dod pa dang / ri mo byed pas bsdus so/ /mthun par</text></item>
<item><p>430a2</p><section>mdo sde</section><text>'dzin pa ni/ lus yang ba dang / sems yang bas bsdus so/ /rab tu sems pa ni/ skyo ba dang / 'dod chags dang bral bas bsdus so/ /nges par sems pa ni/ rgyur</text></item>
<item><p>430a3</p><section>mdo sde</section><text>gyur pa dang / 'bras bu chud mi za ba sa bsdus so/ /rigs kyi bu/ chos sum cu rtsa gnyis po de dag ni/ chos drug cu rtsa bzhi po 'di dag gis bsdus so/ /smras pa/</text></item>
<item><p>430a4</p><section>mdo sde</section><text>rigs kyi bu/ chos drug cu rtsa bzhi po 'di dag chos du zhig gis bsdus/ smras pa/ rigs kyi bu/ chos drug cu rtsa bzhi po de dag ni/ chos brgya nyi shu rtsa brgyad kyis</text></item>
<item><p>430a5</p><section>mdo sde</section><text>bsdus te/ brgya nyi shu rtsa brgyad gang zhe na/ 'di lta ste/ nang du so sor rtog pa ni/ stong pa nyid du so sor rtog pa dang / rang bzhin la so sor rtog pas bsdus so//</text></item>
<item><p>430a6</p><section>mdo sde</section><text>dbang po yang dag par sdom pa ni/ dran pa dang / shes bzhin gyis bsdus so/ /phyi rol gyi yul srung ba ni/ dbang po spas pa dang / mi rgyug pas bsdus so/ /mkhas</text></item>
<item><p>430a7</p><section>mdo sde</section><text>shing rtog pa la 'dzem pa ni/ bdag gi 'khrul pa la nyes par so sor rtog pa dang / gzhan gyi 'khrul pa la nyes par lta bas bsdus so/ /chos don du gnyer ba ni/</text></item>
<item><p>430b1</p><section>mdo sde</section><text>bdag gi dam bcas pa nyams 'og tu chud par byed pa dang / pha rol gyi 'gyod pa sel bas bsdus so/ /chos 'dod pa ni/ chos la gzhol ba dang / chos la 'bab pas</text></item>
<item><p>430b2</p><section>mdo sde</section><text>bsdus so/ /lus yid du 'ong ba ni/ gnyid med pa dang / gti mug med pas bsdus so/ /sems yid du 'ong ba ni/ cang shes pa dang / glo bur gyi nyon mongs pa bsal</text></item>
<item><p>430b3</p><section>mdo sde</section><text>bas bsdus so/ /ma khengs pa ni/ pho theg spangs pa dang / brjid spangs pas bsdus so/ /chos spyod pa ni/ mi dge ba'i chos spangs pa dang / dge ba'i chos yongs su</text></item>
<item><p>430b4</p><section>mdo sde</section><text>rdzogs par byed pas bsdus so/ /lus gya gyu med pa ni/ mi brlang ba dang / mi rtsub pas bsdus so/ /sems gya gyu med pa ni/ yang dag pa'i dran pa dang / yang dag pa'i</text></item>
<item><p>430b5</p><section>mdo sde</section><text>ting nge 'dzin gyis bsdus so/ /dri ma gsum bsal ba ni/ mi sdug pa sgom pa dang / byams pa sgom pas bsdus so/ /rnam par thar pa gsum sgom pa ni/ gang zag med</text></item>
<item><p>430b6</p><section>mdo sde</section><text>pa dang / don dam pas bsdus so/ /mi rtsub pa ni/ phan pa dang / bde bas bsdus so/ /phram med pa ni/ dbyen mi byed pa dang / phye ba'i sdums byed pas bsdus so/ /bdag</text></item>
<item><p>430b7</p><section>mdo sde</section><text>srung ba ni/ sdig pa mi byed pa dang / /bsod nams thams cad gsog pas bsdus so/ /gzhan srung ba ni/ bzod pa dang / des pas bsdus so/ /tha dad pa med pa ni/ sems</text></item>
<item><p>431a1</p><section>mdo sde</section><text>nam mkha' dang mtshungs pa dang / sems rlung dang mtshungs pas bsdus so/ /ro gcig pa ni/ de bzhin nyid dang / chos kyi dbyings kyis bsdus so/ /</text></item>
<item><p>431a2</p><section>mdo sde</section><text>rmi lam gyi rang bzhin ni/ mthong zhing thos la dran zhing shes pa dang / chos kyi rjes su myong ba'i bdag nyid kyis bsdus so/ /sgyu ma'i rang bzhin ni/ rnam par sgrub pa</text></item>
<item><p>431a3</p><section>mdo sde</section><text>dang / yongs su rtog pas bsdus so/ /mngon par shes pa ni/ don la rton pa dang / ye shes la rton pas bsdus so/ /thabs ni/ shes rab kyis lta ba dang / sems can la</text></item>
<item><p>431a4</p><section>mdo sde</section><text>lta bas bsdus so/ /'dod pa ni/ ltung ba med pa dang / ltung ba mi 'chab pas bsdus so/ /las kyi rnam par smin pa la yid ches pa ni/ tshe 'di la bag yod pa dang /</text></item>
<item><p>431a5</p><section>mdo sde</section><text>'jig rten pha rol la kha na ma tho bas 'jigs par lta bas bsdus so/ /'dod pa nyung ba ni/ 'dod pa'i drod zin pa dang / shes rab kyis mi ngoms pas bsdus so/ /chog</text></item>
<item><p>431a6</p><section>mdo sde</section><text>shes pa ni/ dgang sla ba dang / gso sla bas bsdus so/ /mi 'khrug pa ni/ shin tu mur thug pa dang / shin tu mthar phyin pas bsdus so/ /mi rtsod pa ni/ bden pa dang /</text></item>
<item><p>431a7</p><section>mdo sde</section><text>chos la dga' bas bsdus so/ /ngar 'dzin pa 'dor ba ni/ rgyu yongs su shes pa dang / lta ba yang dag par bcom pas bsdus so/ /nga yir 'dzin pa spong ba ni/ nga yi ba</text></item>
<item><p>431b1</p><section>mdo sde</section><text>med pa dang / yongs su 'dzin pa med pas bsdus so/ /byang chub kyi sems la lta ba ni/ theg pa dman pa mi 'dod pa dang / sems can thams cad la snying rje bas bsdus so/ /</text></item>
<item><p>431b2</p><section>mdo sde</section><text>byang chub kyi snying po la rton pa ni/ bdud thams cad la bcom pa dang / chos thams cad mngon par rdzogs par byang chub pas bsdus so/ /bdud kyi las rig pa ni/ dge ba'i bshes</text></item>
<item><p>431b3</p><section>mdo sde</section><text>gnyen gyi man ngag dang / shes rab kyi pha rol tu phyin pa la brtson pas bsdus so/ /sangs rgyas kyi byin gyi rlabs ni/ ji skad smras pa de bzhin du byed pa dang / sems can thams</text></item>
<item><p>431b4</p><section>mdo sde</section><text>cad yongs su mi gtong bas bsdus so/ /blo mi 'gyur ba ni/ sa dang 'dra ba'i sems dang / rjes su chags pa dang khong khro ba spangs pas bsdus so/ /mi rgod pa ni/ rgod pa dang</text></item>
<item><p>431b5</p><section>mdo sde</section><text>'gyod pa spangs pa dang / mi rtag par so sor rtog pas bsdus so/ /ri lta bu ni/ mi mtho ba dang / mi dma' bas bsdus so/ /mi bskyod pa ni/ dam bcas pa mi nyams pa dang /</text></item>
<item><p>431b6</p><section>mdo sde</section><text>dam bcas pa nyams su len par byed pas bsdus so/ /legs par bya ba'i las byed pa ni/ gdung ba med pa dang / 'gyod pa med pas bsdus so/ /gdung ba med pa ni/ tshul</text></item>
<item><p>431b7</p><section>mdo sde</section><text>khrims yongs su dag pa dang / ting nge 'dzin yongs su dag pas bsdus so/ /bden pa ni/ kun rdzob kyi bden pa dang / don dam pa'i bden pas bsdus so/ /yang dag pa nyid</text></item>
<item><p>432a1</p><section>mdo sde</section><text>ni| de bzhin nyid dang / de kho na nyid kyis bsdus so/ /brten pa'i rjes su mthun pa ni/ rgyu dang / rkyen gyis bsdus so/ /rtag pa dang chad pa rnam</text></item>
<item><p>432a2</p><section>mdo sde</section><text>par spong ba ni/ skye ba med pa dang / 'gag pa med pas bsdus so/ /rigs pa ni/ las kyi rnam par smin pa la yid ches pa dang / las dang mi 'gal bas bsdus so/ /tshul ni/</text></item>
<item><p>432a3</p><section>mdo sde</section><text>dben pa'i tshul dang / mi skye ba'i tshul gyis bsdus so/ /yang dag pa'i spong ba ni/ mi dge ba'i chos spong ba dang / dge ba'i chos chud mi gson pas bsdus so/ /brtson pa</text></item>
<item><p>432a4</p><section>mdo sde</section><text>mi 'dor ba ni/ lus kyi stobs dang / sems kyi stobs kyis bsdus so/ /rtul ba ni/ spro ba dang / gzhan gnon pas bsdus so/ /rtsol ba ni/ de la ma zhen pa dang / phyir mi</text></item>
<item><p>432a5</p><section>mdo sde</section><text>ldog pas bsdus so/ /dge ba'i bshes gnyen ni/ ldang ba dang / rim gro byed pas bsdus so/ /chos don du gnyer ba ni/ ye shes 'dod pa dang / rnam par grol bar</text></item>
<item><p>432a6</p><section>mdo sde</section><text>'dod pas bsdus so/ /zhi gnas kyi tshogs ni/ lus dben pa dang / sems dben pas bsdus so/ /lhag mthong gi tshogs ni/ thos pa tshol bas ngoms mi myong ba dang //</text></item>
<item><p>432a7</p><section>mdo sde</section><text>tshul bzhin yid la byed pas bsdus so/ /nyan par 'dod pa ni/ thal mo sbyor ba'i las dang / lus rab tu 'dud pas bsdus so/ /ri mo byed pa ni/ dben pa dang / mi slu bas/</text></item>
<item><p>432b1</p><section>mdo sde</section><text>bsdus so/ /lus yang ba ni/ kha zas kyi tshod shes pa dang / nam gyi cha stod dang nam gyi cha smad la mi nyal bar sbyor ba la rjes su sbyor bas bsdus so/ /sems yang ba ni/</text></item>
<item><p>432b2</p><section>mdo sde</section><text>'dun pa dang / dpyod pas bsdus so/ /skyo ba ni/ mi rtag pa dang / sdug bsngal gyis bsdus so/ /'dod chags dang bral ba ni/ nga yi ba med pa dang / /yongs su 'dzin pa</text></item>
<item><p>432b3</p><section>mdo sde</section><text>med pas bsdus so/ /rgyu ni/ chud mi za ba dang / de'i rgyu las ldog pas bsdus so/ /'bras bu ni/ ci rigs par mi slu ba dang / mos pa ji lta ba bzhin du 'bras bu la 'dzin pas</text></item>
<item><p>432b4</p><section>mdo sde</section><text>bsdus te/ rigs kyi bu/ chos drug cu rtsa bzhi po de dag ni/ chos brgya nyi shu rtsa brgyad po 'di dag gis bsdus so/ /rigs kyi bu/ 'di ni/ chos thams cad mdor bstan pa</text></item>
<item><p>432b5</p><section>mdo sde</section><text>ste| gal te kho bos tshig gcig las lhag pa dang / tshig gnyis las lhag par bstan pas bskal pa'am bskal pa las lhag par chos bstan pa bshad kyang chos rnams</text></item>
<item><p>432b6</p><section>mdo sde</section><text>kyi chos nyid zad par yang mi 'gyur la/ kho bo'i spobs pa'ang zad par mi 'gyur ro/ /chos bsdu ba'i le'u'i chos kyi rnam grangs 'di bstan pa na byang chub sems dpa'</text></item>
<item><p>432b7</p><section>mdo sde</section><text>lag na rin po ches byang chub sems dpa' nam mkha' mdzod dang / chos kyi rnam grangs 'di la mchod pa bya ba'i phyir rin po che'i lag pa g.yas pas stong gsum gyi stong</text></item>
<item><p>433a1</p><section>mdo sde</section><text>chen po'i 'jig rten gyi khams 'di khebs par byas so/ /de nas skad cig de nyid la phyogs bcu'i 'jig rten gyi khams na me tog dang / bdug</text></item>
<item><p>433a2</p><section>mdo sde</section><text>spos dang / spos dang / phreng ba dang / byug pa dang / phye ma dang / gos dang / gdugs dang / rgyal mtshan dang / ba dan dang / rol mo dang / sil snyan gyi sgra ci yod pa de dag</text></item>
<item><p>433a3</p><section>mdo sde</section><text>rin po che'i lag pa g.yas pa de las rab tu bab bo/ /me tog gi char des stong gsum gyi stong chen po'i 'jig rten gyi khams 'di thams cad pus nub tsam du yog par</text></item>
<item><p>433a4</p><section>mdo sde</section><text>gyur to| |nam mkha'i dkyil thams cad kyang gdugs dang / rgyal mtshan dang / ba dan dang / gos kyis legs par brgyan par gyur to/ /sil snyan gyi sgra de dag las</text></item>
<item><p>433a5</p><section>mdo sde</section><text>'di lta bu'i tshigs su bcad pa dag kyang byung ste/ yon tan bdog pa yon tan rgyas pa yon tan brgyas gang ba/ /bdud kyi 'gro ba rnam sel dran dang blo gros rtogs dang ldan//</text></item>
<item><p>433a6</p><section>mdo sde</section><text>skyes bu dam pa dge sbyong mchog gi skad ni mdzes pa 'byung / phyogs bcu rnams su rgyu bas srid pa rnam par sel bar byed/ /shin tu rab tu mos par phul gyi rab tu</text></item>
<item><p>433a7</p><section>mdo sde</section><text>rgyas pa po/ /srid pa brgya ni rnam par sel zhing rdul dang mun pa bral/ /lha dang mi rnams 'jigs pa med pa'i grong khyer 'gro ba sgrol/ /srid pa med cing stobs bcu ldan</text></item>
<item><p>433b1</p><section>mdo sde</section><text>pa nam mkha' mnyam pa'i yid/ sgra 'byin mdzes shing shin tu snyan la rab tu zhi ba'i bzhin/ /tha ba med cing mi khyud dri med dri ma rab tu sel/ /srid pa gsum po dag na mtshungs med</text></item>
<item><p>433b2</p><section>mdo sde</section><text>lha dang mi yis mchod/ /srid pa med cing 'gro ba dag la bde sbyin phan pa byed/ /dran dang blo gros rtogs dang mos pas spyad pa legs par spyad/ /stobs bcu rnams dang rab kyi</text></item>
<item><p>433b3</p><section>mdo sde</section><text>stobs kyis gzhan gyi stobs kyang 'joms/ /pha rol dpung rnams rnam par 'thor ba 'chi med go 'phang thob/ /srid pa med cing skyes bu dam pa mkhas pa'i sgra yang 'byin/ /</text></item>
<item><p>433b4</p><section>mdo sde</section><text>'khor 'di las ni gang dag tu yang ma song ma g.yos par/ /phyogs bcu rnams su lha mi mang po dag kyang rnam par btul/ /gang du'ang mi gnas blo gros ci 'dra de ltar</text></item>
<item><p>433b5</p><section>mdo sde</section><text>rab tu gnas/ /chos kyi dbyings las mi g.yo bar yang sa ni g.yo bar byed/ /nyi ma'i 'od kyis mun pa rnam par sel cing rdul spong ltar/ /de bzhin skyes bu dam pa 'di yang</text></item>
<item><p>433b6</p><section>mdo sde</section><text>rdul dang mun pa sel/ /shes rab 'od kyis rab tu lhan pa 'od kyi dpal gyis rgyas/ /thub pa'i 'od kyis khyab nas bdud kyi gnas kun mog mog gyur/ mkha' la rlung dmar bzhin</text></item>
<item><p>433b7</p><section>mdo sde</section><text>du sems can spyod pa'i rjes su zhugs/ /gnas pa ma yin rtog pa med cing rtog pa kun dang bral/ /'gro ba kun gyi rjes su song ba yid ni mkha' dang mnyam/ /'di 'dra'i</text></item>
<item><p>434a1</p><section>mdo sde</section><text>rgyal sras de dag la ni lha mis phyag byas so/ /stong gsum dag gi rgya mtsho'i chu ni gzhal bar nus kyang srid/ /phyogs bcu dag gi nam mkha'i</text></item>
<item><p>434a2</p><section>mdo sde</section><text>bya rjes brjod par nus kyang srid/ /mi 'ga' zhig gis sems can kun sems gcig tu byed srid kyi/ /thub pa'i sras kyi yon tan chen po zad par mi nus so/ /tshigs</text></item>
<item><p>434a3</p><section>mdo sde</section><text>su bcad pa sgrub pa 'di bshad pa na bdud sdig can gyis yan lag bzhi'i dpung gi tshogs sprul nas bcom ldan 'das kyi 'khor gyi khyams ga la ba der song ste phyin</text></item>
<item><p>434a4</p><section>mdo sde</section><text>pa dang / 'khor gyi khyams kyi phyi rol na 'dug ste/ bdag nyid khyim bdag gi gzugs su sprul nas bcom ldan 'das ga la ba der song ste phyin nas bcom ldan 'das</text></item>
<item><p>434a5</p><section>mdo sde</section><text>kyi zhabs gnyis la mgo bos phyag btsal te bcom ldan 'das la 'di skad ces gsol to/ /byang chub sems dpa' nam mkha' mdzod dang / lag na rin po che dang skyes</text></item>
<item><p>434a6</p><section>mdo sde</section><text>bu dam pa 'di gnyis ni/ yon tan gyi chos tshad ma mchis pa dang ldan te/ de bzhin du byang chub sems dpa' gzhan dag kyang 'di lta bu ngo mtshar dang / rmad du</text></item>
<item><p>434a7</p><section>mdo sde</section><text>byung ba'i chos dang / cho 'phrul 'jig rten du ston to/ /yang bcom ldan 'das chos 'phrul 'di dag la yid ches pa'i sems can la la 'byung bar 'gyur ba mchis sam/</text></item>
<item><p>434b1</p><section>mdo sde</section><text>bcom ldan 'das kyis bka' stsal pa/ rgya mtsho chen po las skra'i rtse mo'i thog mas chu blangs pa ji snyed kyi sems can rnams ni/ skyes bu dam pa 'di dag gi cho 'phrul la yid</text></item>
<item><p>434b2</p><section>mdo sde</section><text>ches par 'gyur ro/ /rgya mtsho'i chu'i phung po ji tsam pa de bas kyang mang du ni/ mi mos par 'gyur ro/ /de nas bdud sdig can tshig 'di thos nas tshim zhing mgu la yid rangs</text></item>
<item><p>434b3</p><section>mdo sde</section><text>te rab tu dga' nas dga' ba dang / mgu ba dang / yid bde ba skyes nas bro brdungs te 'khor de nas song ngo / /de nas yang tshe dang ldan pa shA ri'i bus bcom ldan 'das la 'di</text></item>
<item><p>434b4</p><section>mdo sde</section><text>skad ces gsol to/ /bcom ldan 'das/ skyes bu 'di ci'i slad du 'di ltar dga' ste 'khor 'di nas mchis/ bcom ldan 'das kyis bka' stsal pa/ shA ri'i bu/ 'di</text></item>
<item><p>434b5</p><section>mdo sde</section><text>ni| bdud yin te/ khyim bdag gi gzugs kyis chos kyi rnam grangs 'di nub par bya ba'i phyir de bzhin gshegs pa'i gan du 'ongs te/ des gang chos kyi rnam grangs 'di la</text></item>
<item><p>434b6</p><section>mdo sde</section><text>mos par 'gyur ba'i sems can nyung zad cig 'byung bar thos nas dge sbyong gau ta ma'i phyogs ni/ nyung / bdag gi phyogs ni/ mang ngo / zhes de ltar dga' bas ched du</text></item>
<item><p>434b7</p><section>mdo sde</section><text>brjod pa ched du brjod de 'khor 'di nas song ngo / /de nas yang byang chub sems dpa' nam mkha' mdzod kyis bdud sdig can la 'di skad ces smras so/ /sdig can/ ngo bstan nas</text></item>
<item><p>435a1</p><section>mdo sde</section><text>ci'i phyir slar 'gro /de nas bdud sdig can 'di snyam du sems te/ byang chub sems dpa' nam mkha' mdzod dang / de ma yin pa'i byang chub sems</text></item>
<item><p>435a2</p><section>mdo sde</section><text>dpa' dag gis kyang tshor na/ de bzhin gshegs pas lta smos kyang ci dgos te/ bdag da rang gi gnas su 'gro'o snyam mo/ /de nas byang chub sems dpa' nam mkha'</text></item>
<item><p>435a3</p><section>mdo sde</section><text>mdzod kyis bdud sdig can g.yog dang bcas te nam mkha'i dkyil na 'dug nas rang gi gnas su 'gro mi nus par de ltar byin gyis brlabs so/ /de nas yang byang</text></item>
<item><p>435a4</p><section>mdo sde</section><text>chub sems dpa' nam mkha' mdzod kyis bdud sdig can la 'di skad ces smras so/ /sdig can/ nam mkha' ni/ sgrib pa med pa yin na/ ci'i phyir rang gi gnas su</text></item>
<item><p>435a5</p><section>mdo sde</section><text>mi 'gro/ /bdud kyis smras pa/ rigs kyi bu/ khyed la ni/ nam mkha' mi sgrib mod kyi/ bdag cag gis ni/ mun par mthong ste/ gang dang gang gi tshe ngo gyen du bltas</text></item>
<item><p>435a6</p><section>mdo sde</section><text>pa de dang de'i tshe na ni/ mun pa mun nag tu mthong ngo / /nam bcom ldan 'das kyi 'khor gyi dkyil 'khor la bltas pa de'i tshe ni/ thams cad du snang bar mthong ngo /</text></item>
<item><p>435a7</p><section>mdo sde</section><text>smras pa/ sdig can/ de de lta'o/ /gang chos dkar po la sems pa'i sems can rnams kyi mun pa ni/ bdud kyi las yin no/ /zhes bka' stsal to/ /smras</text></item>
<item><p>435b1</p><section>mdo sde</section><text>pa| skyes bu dam pa/ deng phyin chad bdud kyi las mi bgyi'o/ /smras pa/ 'di lta bu'i sems can rnams kyi nang na dam bcas pa la brten pa rnyed par dka'i/ sdig can/</text></item>
<item><p>435b2</p><section>mdo sde</section><text>g.yog dang bcas te bobs la de bzhin gshegs pas bstan pa'i chos 'dul ba nyon cig /de nas bdud sdig can mi 'dod bzhin du nam mkha'i dkyil de nas g.yog</text></item>
<item><p>435b3</p><section>mdo sde</section><text>dang bcas te babs so/ /de nas byang chub sems dpa' nam mkha' mdzod kyis byang chub sems dpa'i 'khor de dag la smras pa/ rigs kyi bu/ khyed rnams kyis bdud</text></item>
<item><p>435b4</p><section>mdo sde</section><text>kyi las kyi lam yang dag par 'da' ba'i chos kyi sgo rnams la spobs par gyis shig /de'i tshe byang chub sems dpa' gser gyi ri'i rgyal po zhes bya ba des 'di skad</text></item>
<item><p>435b5</p><section>mdo sde</section><text>ces smras so/ /gang yul yongs su 'dor ba de dag ni/ bdud kyi yul la chags pa'o/ /gang yul thams cad sangs rgyas kyi yul yin par rig pa de dag ni/ sangs</text></item>
<item><p>435b6</p><section>mdo sde</section><text>rgyas kyi yul rig pa ste/ sangs rgyas kyi yul de'ang mi mthong na/ rang gi yul lta ga la mthong ste/ de ltar yul las shin tu 'das pa'i byang chub sems dpa' ni/</text></item>
<item><p>435b7</p><section>mdo sde</section><text>bdud kyi yul las yang dag par 'das te/ 'di ni/ bdud kyi yul las yang dag par 'da' ba'i chos kyi sgo'o/ /byang chub sems dpa' rin chen dpal gyis smras pa/</text></item>
<item><p>436a1</p><section>mdo sde</section><text>sems kyi dmigs pa ni/ bdud kyi yul te/ gang chos gang la'ang mi dmigs pa de la bdud kyis ci zhig byar yod/ de gzhi med</text></item>
<item><p>436a2</p><section>mdo sde</section><text>pas rnyed de/ brten pas rnyed pa ni/ ma yin la dus las kyang rtogs par 'gyur ba de ni/ byang chub sems dpa'i bdud kyi yul las yang dag par 'da' ba zhes</text></item>
<item><p>436a3</p><section>mdo sde</section><text>bya ba'i chos kyi sgo'o/ /byang chub sems dpa' lag na rin po ches smras pa/ yongs su 'dzin pa dang bcas pa la ni/ bdud kyis glags rnyed kyi/ chos gang yang</text></item>
<item><p>436a4</p><section>mdo sde</section><text>yongs su mi 'dzin pa de ni/ su dang yang mi rtsod de/ de gcig pu gnyis su med pas bdag gi sems dang gnas pa dang yang lhan cig mi gnas na/ bdud dang lhan cig</text></item>
<item><p>436a5</p><section>mdo sde</section><text>gnas pa lta ci smos/ mi gnas pa'i byang chub sems dpa' ni/ bdud kyi yul las yang dag par 'da'o/ /byang chub sems dpa' rin chen 'phags kyis smras pa/</text></item>
<item><p>436a6</p><section>mdo sde</section><text>gang ltung ba de ni/ 'bod pa ste/ gang 'bod pa de la bdud kyis glags rnyed par 'gyur gyi/ gang mi ltung ba'i mtshan ma'i rjes su 'brang ba'i rnam par shes pa mi</text></item>
<item><p>436a7</p><section>mdo sde</section><text>'jug ste/ mtshan ma med pa'i mtha' la rab tu gnas pa'i byang chub sems dpa' ni/ bdud kyi yul las yang dag par 'da'o/ /byang chub sems dpa' rin chen</text></item>
<item><p>436b1</p><section>mdo sde</section><text>sems kyis smras pa/ bcom ldan 'das kyis kyang nyon mongs pa ni/ gzugs brnyan dang / mig yor lta bu'o/ /zhes gsungs te/ gang gzugs brnyan dang / mig</text></item>
<item><p>436b2</p><section>mdo sde</section><text>yor lta bu de la 'pho ba'ang med/ mi 'pho ba'ang med/ 'ongs pa'ang med/ sod pa'ang med/ nang na'ang med/ phyi rol na'ang ma yin te/ yul la mi gnas shing phyogs</text></item>
<item><p>436b3</p><section>mdo sde</section><text>na mi gnas par shes pa de ni/ nyon mongs pa thams cad dang lhan cig mi gnas te/ de rnam par mi rtog pas nyon mongs pa mi slong ngo / /rnam par mi rtog pas nyon mongs</text></item>
<item><p>436b4</p><section>mdo sde</section><text>pa mi 'gog go /de ltar rnam par mi rtog cing kun tu rtog pa spangs pa'i byang chub sems dpa' ni/ bdud kyi yul las yang dag par 'da'o/ /byang chub sems dpa' dkon</text></item>
<item><p>436b5</p><section>mdo sde</section><text>mchog 'byung gnas kyis smras pa/ gang dga' ba de ni/ bag la nyal lo/ /gang mi dga' ba de ni/ khong khro ba'o/ /gang dga' ba'ang med mi dga' ba'ang med pa de ni/</text></item>
<item><p>436b6</p><section>mdo sde</section><text>rjes su chags par mi 'gyur/ zhe 'gras par mi 'gyur ro/ /rjes su chags pa med cing zhe 'gras pa med pa ni/ mnyam pa nyid la gnas pa zhes bya'o/ /gang mnyam pa nyid</text></item>
<item><p>436b7</p><section>mdo sde</section><text>la gnas pa de ni/ chos gang yang tha dad du mi byed do/ /tha dad pa med pa la gnas pa ni/ mnyam pa dang / mi mnyam par mi sems te/ bsam du med pa'i chos thob pa la</text></item>
<item><p>437a1</p><section>mdo sde</section><text>bdud kyis glags mi rnyed do/ /byang chub sems dpa' rin chen 'od kyis smras pa/ bdag kun nas ldang ba las bdud kyi las rnams ldang</text></item>
<item><p>437a2</p><section>mdo sde</section><text>ste| bdag rnam par dag par gnas pa la bdud kyis ci zhig byar yod/ de ci'i phyir zhe na/ bdag rnam par dag pas nyon mongs pa rnam par dag go /nyon mongs</text></item>
<item><p>437a3</p><section>mdo sde</section><text>pa rnam par dag pas chos thams cad rnam par dag go /gang chos thams cad rnam par dag pa de ni/ nam mkha' rnam par dag pa ste/ nam mkha' rnam par dag pa</text></item>
<item><p>437a4</p><section>mdo sde</section><text>la gnas pa'i byang chub sems dpa' ni/ bdud kyi yul las yang dag par 'da'o/ /byang chub sems dpa' chos kyi rgyal pos smras pa/ ji ltar rgyal po'i dbang</text></item>
<item><p>437a5</p><section>mdo sde</section><text>bskur ba thob pa'i stobs dang 'khor mang po dang ldan pa su la'ang mi 'jigs pa de bzhin du byang chub sems dpa' dbang bskur ba thob pa chos rin po che'i 'khor dang</text></item>
<item><p>437a6</p><section>mdo sde</section><text>ldan pa'ang bdud thams cad kyis mi 'jigs so/ /de la dbang bskur ba de ni/ sangs rgyas kyi chos mthar phyin pa rnams yongs su rdzogs pa'o/ /chos rin po che'i 'khor</text></item>
<item><p>437a7</p><section>mdo sde</section><text>ni| gang phyogs bcu'i sangs rgyas gyis gsungs pa'i chos rnams 'dzin pa'o/ /de lta bu la gnas pa'i byang chub sems dpa' ni/ bdud kyi yul thams cad las</text></item>
<item><p>437b1</p><section>mdo sde</section><text>yang dag par 'das pa zhes bya ste/ 'di ni/ bdud kyi yul las yang dag par 'da' ba zhes bya ba'i chos kyi sgo'o/ /byang chub sems dpa' ri rdob rgyal pos smras pa/ de 'di</text></item>
<item><p>437b2</p><section>mdo sde</section><text>lta ste| dper na/ bu gar rlung 'jug pa de bzhin du gang nas gang du sems kyi bu ga yod pa de dang der bdud kyis glags rnyed do/ /de lta bas na/ byang chub sems dpas rtag</text></item>
<item><p>437b3</p><section>mdo sde</section><text>tu sems bu ga med par bya'o/ /de la bu ga med pa'i sems ni/ 'di lta ste/ rnam pa thams cad kyi mchog dang ldan pa'i stong pa nyid yongs su rdzogs pa ste/ 'di ni/ byang chub</text></item>
<item><p>437b4</p><section>mdo sde</section><text>sems dpa' bdud kyi yul las yang dag par 'da' ba zhes bya ba'i chos snang ba'i sgo'o/ /byang chub sems dpa' mthong na dga' bas smras pa/ gang ji snyed cung zad mthong ba'i</text></item>
<item><p>437b5</p><section>mdo sde</section><text>nang na sangs rgyas dang chos mthong ba ni/ de dag gi mchog ces bya'o/ /de la sangs rgyas mthong ba de ni/ gang gzugs su mi mthong ba dang / tshor ba dang / 'du shes dang / 'du</text></item>
<item><p>437b6</p><section>mdo sde</section><text>byed rnams dang / rnam par shes par mi mthong ba ste/ gang chos thams cad mi mthong ba de ni/ yang dag pa'i mthong ba'o/ /yang dag pa'i mthong ba ni/ sangs rgyas mthong</text></item>
<item><p>437b7</p><section>mdo sde</section><text>ba'o| |de la chos mthong ba ni/ gang yid la byed pa thams cad mi spyod pa'o/ /gang mi 'gyur bar mthong ba de ni/ 'dod chags dang bral ba'o/ /gang 'dod chags dang bral</text></item>
<item><p>438a1</p><section>mdo sde</section><text>ba de ni/ chos mthong ba zhes bya ste/ gang byang chub sems dpa' de ltar sangs rgyas mthong ba dang / chos mthong ba dang ldan par gyur ba de ni /</text></item>
<item><p>438a2</p><section>mdo sde</section><text>bdud kyi yul las yang dag par 'da' ste/ de ni/ bdud kyi yul las yang dag par 'da' ba zhes bya ba'i chos kyi sgo'o/ /byang chub sems dpa' mig 'phrul can gyis</text></item>
<item><p>438a3</p><section>mdo sde</section><text>smras pa| bdud kyi las ni/ g.yo ba dang / snyems pa dang / bskyod pa las langs te/ de la gang gzhi las g.yo ba dang / snyems pa dang / bskyod pa'i gzhi de byang chub</text></item>
<item><p>438a4</p><section>mdo sde</section><text>sems dpas mi bya'o/ /de ni/ tshul bzhin ma yin pa yid la byed pa'o/ /de tshul bzhin rab tu sbyar bas mi g.yo/ mi snyems/ mi bskyod do/ /de mi g.yo/ mi snyems/ mi bskyod</text></item>
<item><p>438a5</p><section>mdo sde</section><text>pas bdud kyi yul las yang dag par 'da'o/ /byang chub sems dpa' yon tan rgyal po snang gis smras pa/ gnyen po ji snyed par bdud kyi las kyang de snyed do/ /gnyen po med pa ni/ chos</text></item>
<item><p>438a6</p><section>mdo sde</section><text>kyi dbyings so/ /chos thams cad ni/ chos kyi dbyings su yang dag par 'dus te/ de bas na/ gang gis chos kyi dbyings rtogs pa des chos thams cad rtogs so/ /chos kyi</text></item>
<item><p>438a7</p><section>mdo sde</section><text>dbyings las gud na'ang bdud kyi las mi dmigs so/ /chos kyi dbyings ji lta bur bdud kyi las kyang de bzhin te/ chos dbyings de bzhin nyid las tha mi dad do/ /</text></item>
<item><p>438b1</p><section>mdo sde</section><text>de ltar tshul gcig la 'jug pa'i rjes su song ba'i byang chub sems dpa' ni/ bdud kyi yul las yang dag par 'da'o/ /byang chub sems dpa' spos kyi glang po'i bal glang</text></item>
<item><p>438b2</p><section>mdo sde</section><text>gis smras pa/ nyam chung ba la ni/ bdud kyis glags rnyed de/ stobs dang ldan pa la ni/ bdud kyis glags mi rnyed do/ /de la nyam chung ba de ni/ rnam par thar ba'i sgo</text></item>
<item><p>438b3</p><section>mdo sde</section><text>gsum gyis skrag pa'o/ /de la stobs dang ldan pa de ni/ rnam par thar pa'i sgo gsum gyis mi skrag pa ste/ mngon sum pas mi skrag go /shin tu rtogs pas na/ mi skrag</text></item>
<item><p>438b4</p><section>mdo sde</section><text>go /rab tu bsgoms pas na/ mi skrag ste/ skrag pa med pas bdud kyi yul las yang dag par 'da' ste/ de ni/ bdud kyi yul las yang dag par 'da' ba zhes bya ba'i chos</text></item>
<item><p>438b5</p><section>mdo sde</section><text>snang ba'i sgo'o/ /byang chub sems dpa' byams pas smras pa/ 'di lta ste/ dper na/ rgya mtsho chen po'i chu ro gcig pa bzhin du chos kyi ye shes kyi rgya mtsho 'dir chos</text></item>
<item><p>438b6</p><section>mdo sde</section><text>thams cad kyang ro gcig go /gang bdud kyi las rnams dang / gang sangs rgyas kyi 'phrin las de dag thams cad ni/ stong pa nyid du mtshungs/ mtshan ma med par mtshungs/</text></item>
<item><p>438b7</p><section>mdo sde</section><text>smon pa med par mtshungs/ skye ba med par mtshungs/ 'byung ba med par mtshungs te/ ro gcig pa la zhugs pa'i byang chub sems dpa' ni/ bdud kyi yul las</text></item>
<item><p>439a1</p><section>mdo sde</section><text>yang dag par 'da'o/ /byang chub sems dpa' nam mkha' mdzod kyis smras pa/ kye grogs po dag /nam mkha' ni/ yul thams cad</text></item>
<item><p>439a2</p><section>mdo sde</section><text>las yang dag par 'das te/ nam mkha' ni/ mig gi yul ma yin/ rna ba dang / sna dang / lce dang / lus dang / yid kyi yul ma yin no/ /chos thams cad ni/ nam mkha'i</text></item>
<item><p>439a3</p><section>mdo sde</section><text>ngo bo nyid kyi yul te/ lus dang / ngag ni/ nam mkha' dang mnyam pa nyid kyi rjes su song ba'i ye shes snang ba'o/ /ye shes snang ba mthong ba'i byang chub sems dpa'</text></item>
<item><p>439a4</p><section>mdo sde</section><text>ni| bdud kyi yul las yang dag par 'da' ste/ de ni/ bdud kyi yul las yang dag par 'da' ba zhes bya ba'i chos kyi sgo'o/ /byang chub sems dpa' 'jam</text></item>
<item><p>439a5</p><section>mdo sde</section><text>dpal gyis smras pa/ skyes bu dam pa/ khyed rnams kyis ji snyed bshad pa de thams cad kyang bdud kyi las dang / bdud kyi yul lo/ /de ci'i phyir zhe na/ yi ger byas</text></item>
<item><p>439a6</p><section>mdo sde</section><text>pa rnam par rig pa ste/ sangs rgyas kyi gsung ni/ yi ge med pa'o/ /tshig ji snyed par bdud kyi las kyang de snyed de/ tshig med pa la bdud kyis ci zhig byar yod /</text></item>
<item><p>439a7</p><section>mdo sde</section><text>gang tshig med pa ni/ rnam par rig pa med pa ste/ bdag dang pha rol yang dag par rjes su mi mthong ngo / /bdag med cing pha rol med pas chos gang la'ang phan</text></item>
<item><p>439b1</p><section>mdo sde</section><text>'dogs pa'am/ gnod pa byed par gnas pa ma yin no/ /de ltar rjes su rtogs pa ni/ bdud kyi yul las yang dag par 'da' ba ste/ rigs kyi bu/ de ni/ byang chub</text></item>
<item><p>439b2</p><section>mdo sde</section><text>sems dpa'i bdud kyi yul las yang dag par 'da' ba zhes bya ba'i chos kyi sgo'o/ /de nas byang chub sems dpa' nam mkha' mdzod kyis bdud sdig can la 'di skad</text></item>
<item><p>439b3</p><section>mdo sde</section><text>ces smras so/ /sdig can/ khyod kyis bdud kyi yul las yang dag par 'da' ba'i chos kyi sgo 'di thos sam/ smras pa/ thos so/ /smras pa/ sdig can/ khyod kyis 'di</text></item>
<item><p>439b4</p><section>mdo sde</section><text>lta bu'i chos kyi tshul la rab tu zhugs pa'i byang chub sems dpa' rnams la bdud kyi las byed nus sam/ smras pa/ rigs kyi bu/ gang gis bdud kyi yul las yang dag</text></item>
<item><p>439b5</p><section>mdo sde</section><text>par 'da' ba'i chos kyi sgo 'di thos sam/ nyan pa de dag la'ang bdag gis bdud kyi las byed mi nus na/ ye shes kyis mngon sum du rtogs pa'i byang chub sems dpa' rnams</text></item>
<item><p>439b6</p><section>mdo sde</section><text>la lta ci smos/ de nas yang byang chub sems dpa'i g.yog byed pa tshogs bral ldan dang / dga' tshogs ldan dang / spos can dang / khang bzang can dang lha bzhi po de dag</text></item>
<item><p>439b7</p><section>mdo sde</section><text>gis bdud sdig can la 'di skad ces smras so/ /sdig can gyi mngon sum du bcom ldan 'das kyis byang chub kyi snying por sngon stobs dang / drag shul dang / bkod pa dang /</text></item>
<item><p>440a1</p><section>mdo sde</section><text>g.yog ji lta bu dang lhags pa de ni/ bcom ldan 'das kyis byams pa dang / snying rje dang / sbyin pa dang / dul ba dang / yang dag par sdom pa</text></item>
<item><p>440a2</p><section>mdo sde</section><text>dang / des pa dang / tshul khrims dang / thos pa dang / ting nge 'dzin dang / shes rab dang / brtson 'grus brtan cing 'bar ba dang / bsod nams dang / ye shes kyi tshogs</text></item>
<item><p>440a3</p><section>mdo sde</section><text>bsags pa'i phyag rin po che sa la brdabs pa dang / 'jig rten gyi khams mtha' yas mu med par rab tu g.yos te/ khyod stobs dang g.yog dang bcas par shin tu</text></item>
<item><p>440a4</p><section>mdo sde</section><text>pham par byas pa de de ltar khyod la mngon sum du gyur bzhin du'ang bcom ldan 'das dang / byang chub sems dpa' rnams la bdud kyi las byed du 'ong ngam/ de bzhin</text></item>
<item><p>440a5</p><section>mdo sde</section><text>gshegs pa byang chub sems dpa' 'khor dang bcas pa rnams la mchod pa'i las byos shig /de nas bdud sdig can gyis rin po che'i gdugs bye ba phrag brgyad khri</text></item>
<item><p>440a6</p><section>mdo sde</section><text>bzhi stong mngon par sprul te 'khor dang bcas pa la phul lo/ /lha'i me tog dang / spos dang / phreng ba dang / byug pa rnam pa tha dad pa mang po thogs te bcom ldan 'das ga</text></item>
<item><p>440a7</p><section>mdo sde</section><text>la ba de logs su gtor nas g.yog dang bcas pas tshig 'di skad ces smras so/ /gal te byang chub sems dpa' nam mkha' mdzod kyis nam mkha'i mdzod 'di bdag</text></item>
<item><p>440b1</p><section>mdo sde</section><text>cag la stsal na/ bdag cag bla na med pa yang dag par rdzogs pa'i byang chub tu sems bskyed do/ /byang chub sems dpa' nam mkha' mdzod kyis smras pa/ sdig can/ khyod</text></item>
<item><p>440b2</p><section>mdo sde</section><text>kyis nam mkha'i mdzod 'di mthong ngam/ smras pa/ rigs kyi bu/ mthong ngo / /'dod pa'i khams thams cad kyang bkod pa ji snyed pa dang / sangs rgyas kyi zhing thams cad kyi</text></item>
<item><p>440b3</p><section>mdo sde</section><text>bkod pa ji snyed pa dang / bdag gi gnas kyi bkod pa ji snyed pa de dag pas ches lhag pa 'dir mthong ste/ de la ni/ lha 'am/ mi'i rin po che'i longs spyod de gang yang med</text></item>
<item><p>440b4</p><section>mdo sde</section><text>pa ma yin no/ /smras pa/ sdig can/ khyod la nam mkha'i mdzod 'di dag thams cad sbyin gyi/ bla na med pa yang dag par rdzogs pa'i byang chub tu sems skyed cig /de nas bdud</text></item>
<item><p>440b5</p><section>mdo sde</section><text>sdig can gyis srog chags brgyad khri bzhi stong dang lhan cig tu bla na med pa yang dag par rdzogs pa'i byang chub tu sems bskyed do/ /de'i tshe bzhin mi sdug pa la sogs pa</text></item>
<item><p>440b6</p><section>mdo sde</section><text>bdud kyi bu lnga brgya ma dad cing chos ma yin pa 'dod pas de dag tshig 'di skad ces bdag cag gi phas byang chub tu sems bskyed du zin kyang bdag cag ni/ 'di lta bu'i chos</text></item>
<item><p>440b7</p><section>mdo sde</section><text>kyi rnam grangs nub par bya ba'i phyir 'bad par bya'o/ /zhes 'dzer to/ /de'i tshe bcom ldan 'das kyis byang chub sems dpa' nam mkha' mdzod la bka' stsal pa/ rigs kyi</text></item>
<item><p>441a1</p><section>mdo sde</section><text>bu| khyod kyi rig pa'i gsang sngags kyi tshig gang gis bdud gang+gA'i klung gi bye ma snyed byang chub la bkod pa bdud tshar gcod pa'i rig pa'i</text></item>
<item><p>441a2</p><section>mdo sde</section><text>gsang sngags kyi tshig la khyod spobs par gyis shig /de nas byang chub sems dpa' nam mkha' mdzod kyis de'i tshe rig pa'i gsang sngags kyi tshig 'di dag smras so/ /</text></item>
<item><p>441a3</p><section>mdo sde</section><text>'di lta ste/ a bat+te/ bi bat+te/ saM bat+te/ sa hi tA nu san+d+hi/ du ru t+ta ra No/ nir+g+ha ta ni/ mai t+r+ya yuk+te/ kA ru Na niSh+yan+te/ sat+ya ba ti/ b+hU ra k+She/ d+harma ni bri t+te/ d+harma rak+She/ ak+khu</text></item>
<item><p>441a4</p><section>mdo sde</section><text>le| ni khi li ni/ hu lu hu lu hu lu hu lu hu lu/ tat+ka re/ ta thA ba di te/ shI la a nu brti/ ak+Sha ya nirde she /kle sha pa ri She/ bud+d+ha a d+hiSh+Tha te d+harma dz+wa li ni/ saM g+ha</text></item>
<item><p>441a5</p><section>mdo sde</section><text>a nu ga me/ a nud+d+ha re/ an+ti kra ma Ni ye/ ni gra ha Ni mA ra pa k+Sha s+ya yuk+ki kr-i te/ a dan+te/ a sha ste/ swa bi Sha ya a nu ga me/ A R+ya gu Na ka re/ sid+d+hi sid+d+hi ba te/ mok+Sha a nu</text></item>
<item><p>441a6</p><section>mdo sde</section><text>ku le| ni gra ha ni ba ra pra ti nAM/ dAR+Sha ni ma ra baR+Sha ta/ a ba shan+tA tsa twA ro ma hA rA dzA na/ sha kro de bA nAM in+d+ra brah+ma sa ha pa ti/ bud+d+ha bra saM nA nAM/ de ba nA ga /yak+Sha kr-i taM</text></item>
<item><p>441a7</p><section>mdo sde</section><text>pa ri trA NAM/ s+thA pi tA na swas+t+ya yA nAM/ d+harma b+ha na ka nAM/ a rak+Sha ye/ sad+d+harma s+ya tsa pa ri gra ha ye/ de nas byang chub sems dpa' nam mkha' mdzod kyis rig pa'i gsang</text></item>
<item><p>441b1</p><section>mdo sde</section><text>sngags kyi tshig 'di dag smras ma thag tu skad cig de nyid la stong gsum gyi stong chen po'i 'jig rten gyi khams rnam pa drug tu g.yos so/ /bdud kyi bu lnga brgya ma dad cing chos</text></item>
<item><p>441b2</p><section>mdo sde</section><text>ma yin pa 'dod pa de dag gis bar snang las sgra 'di skad ces bdud dam/ bdud kyi ris kyi bu'am/ bdud kyi ris kyi lha gang rig pa'i gsang sngags kyi tshig 'di dag</text></item>
<item><p>441b3</p><section>mdo sde</section><text>thos nas byang chub tu sems mi skyed cing / bdud kyi las rnams mi 'dor ba de la gnod sbyin lag na rdo rjes rdo rje kun tu 'bar zhing rab tu 'bar bas spyi bo 'gems so/ /zhes</text></item>
<item><p>441b4</p><section>mdo sde</section><text>thos nas bdud kyi bu de dag gis bar snang la bltas pa dang / de dag gis lag na rdo rje lnga brgya bdag bdag gi spyi bo na rab tu 'bar ba'i rdo rje thogs shing 'dug pa mthong</text></item>
<item><p>441b5</p><section>mdo sde</section><text>nas de dag 'jigs shing skrag ste byang chub tu sems bskyed do/ /de nas bcom ldan 'das de'i dus na 'dzum pa mdzad pa dang / 'dzum pa de'i don tshe dang ldan pa kun</text></item>
<item><p>441b6</p><section>mdo sde</section><text>dga' bos bcom ldan 'das la zhus nas de la bcom ldan 'das kyis bka' stsal pa/ kun dga' bo/ bdud kyi bu lnga brgya po 'di dag 'jigs shing skrag ste bla na</text></item>
<item><p>441b7</p><section>mdo sde</section><text>med pa yang dag par rdzogs pa'i byang chub tu sems bskyed pa mthong ngam/ gsol pa/ bcom ldan 'das/ mthong ngo / /bcom ldan 'das kyis bka' stsal pa</text></item>
<item><p>442a1</p><section>mdo sde</section><text>kun dga' bo/ nam bdud sdig can de byang chub thob par 'gyur ba de'i sangs rgyas kyi zhing der de dag thams cad kyang ming tha dad pa'i byang chub</text></item>
<item><p>442a2</p><section>mdo sde</section><text>sems dpar 'gyur ro/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ ji srid na bdud sdig can bla na</text></item>
<item><p>442a3</p><section>mdo sde</section><text>med pa yang dag par rdzogs pa'i byang chub tu mngon par rdzogs par 'tshang rgya/ de byang chub thob nas ming ji skad ces bgyi bar 'gyur/ de'i 'jig rten gyi khams kyang</text></item>
<item><p>442a4</p><section>mdo sde</section><text>ming ci zhes bgyi bar 'gyur/ bcom ldan 'das kyis bka' stsal pa/ kun dga' bo/ bdud sdig can 'di da dung yang phyogs bcu'i sangs rgyas kyi zhing rnams su bdud</text></item>
<item><p>442a5</p><section>mdo sde</section><text>kyi bya ba byed de/ sangs rgyas bcom ldan 'das de dag las kyang rdo rje snying po nyon mongs pa rab tu 'joms pa'i chos bstan pa 'di thos par 'gyur zhing / sangs rgyas</text></item>
<item><p>442a6</p><section>mdo sde</section><text>rnams dang / byang chub sems dpa' rnams kyi cho ga gsang ba dang / spyod lam dang / yon tan dang / tshul khrims kyi gnas dang / spyad pa dang / cho ga dang / sbyor ba</text></item>
<item><p>442a7</p><section>mdo sde</section><text>mthong bar 'gyur te/ ci tsam gyis byang chub kyi sems de brtan par gyur pa de na de bzhin gshegs pa mtha' yas dri ma med pa'i tog ces bya ba 'byung ste/ de'i</text></item>
<item><p>442b1</p><section>mdo sde</section><text>gsung rab la bdud sdig can 'di'ang tha mar bdud kyi las byed de/ de dge ba'i rtsa ba yongs su smin nas sems med pa'i sems kyis sangs rgyas dang / chos kyi snang ba</text></item>
<item><p>442b2</p><section>mdo sde</section><text>thams cad rnam par dag pa'i rjes su song zhing byang chub kyi sems bskyed do/ /de'i 'og tu grangs med pa bgrang ba las 'das pa'i de bzhin gshegs pa mnyes par</text></item>
<item><p>442b3</p><section>mdo sde</section><text>byed de/ bsti stang byed/ bla mar byed/ ri mor byed cing mchod par byed par 'gyur ro/ /sangs rgyas bcom ldan 'das de dag gi bstan pa la rab tu 'byung bar 'gyur</text></item>
<item><p>442b4</p><section>mdo sde</section><text>ro| |rab tu byung nas kyang dam pa'i chos dus gsum du yongs su 'dzin par 'gyur/ sems can tshad med pa'ang byang chub la yongs su smin par byed par 'gyur ro//</text></item>
<item><p>442b5</p><section>mdo sde</section><text>de de'i 'og tu bskal pa grangs med pa bzhi bcu rtsa bzhi na bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ rnam par</text></item>
<item><p>442b6</p><section>mdo sde</section><text>sbyong ba'i bskal pa la yongs su dag par gnas pa'i 'jig rten gyi khams su shin tu gnas pa'i chos snang ba thob ces bya ba'i de bzhin gshegs pa dgra bcom</text></item>
<item><p>442b7</p><section>mdo sde</section><text>pa yang dag par rdzogs pa'i sangs rgyas su 'jig rten du 'byung ste/ rig pa dang zhabs su ldan pa nas sangs rgyas bcom ldan 'das kyi bar du'o/ /yang kun dga'</text></item>
<item><p>443a1</p><section>mdo sde</section><text>bo/ yongs su dag par gnas pa'i 'jig rten gyi khams de 'byor ba dang / rgyas pa dang / bde ba dang / lo legs pa dang / lha dang mis gang bar</text></item>
<item><p>443a2</p><section>mdo sde</section><text>'gyur ro/ /'di lta ste/ dper na/ kun dga' bo/ dga' ldan gyi lha'i longs spyod dang / kun spyod pa ci 'dra bar sems can de dag gi longs spyod dang / kun</text></item>
<item><p>443a3</p><section>mdo sde</section><text>spyod pa yang de 'dra bar 'gyur ro/ /kun dga' bo/ de bzhin gshegs pa shin du gnas pa'i chos snang ba thob ces bya ba'i tshe'i tshad ni/ bar gyi bskal pa bzhi bcu</text></item>
<item><p>443a4</p><section>mdo sde</section><text>thub par 'gyur ro/ /nyan thos bye ba phrag drug cu rtsa bzhi rnams kyi nyan thos kyi 'dus pa chen por 'gyur ro/ /byang chub sems dpa' khri nyis stong gi dge 'dun du</text></item>
<item><p>443a5</p><section>mdo sde</section><text>'gyur ro/ /kun dga' bo/ gang bdud dang / bdud kyi bu dang / bdud kyi ris kyi lha da ltar na bla na med pa yang dag par rdzogs pa'i byang chub la zhugs pa 'di dag</text></item>
<item><p>443a6</p><section>mdo sde</section><text>thams cad kyang yongs su dag par gnas pa'i 'jig rten gyi khams der skye bar 'gyur te/ bcom ldan 'das de bzhin gshegs pa shin du gnas pa'i tshes snang</text></item>
<item><p>443a7</p><section>mdo sde</section><text>ba thob pa'i sangs rgyas kyi zhing du de dag thams cad de bzhin gshegs pa des bla na med pa yang dag par rdzogs pa'i byang chub tu lung ston par 'gyur ro/ /bdud</text></item>
<item><p>443b1</p><section>mdo sde</section><text>sdig can lung bstan pa bshad pa 'di rab tu bstan pa na gang 'khor der 'dus pa'i brgya byin dang / tshangs pa dang / 'jig rten skyong ba de dag thams cad ngo mtshar du gyur nas/ 'di</text></item>
<item><p>443b2</p><section>mdo sde</section><text>ltar bdud kyi las de snyed bgyid kyang de bzhin gshegs pa mthong ba don yod pas bla na med pa yang dag par rdzogs pa'i byang chub tu mya ngan las 'das bar 'gyur ba</text></item>
<item><p>443b3</p><section>mdo sde</section><text>ni/ sangs rgyas bcom ldan 'das kyis legs par gsungs pa'i chos 'dul ba ngo mtshar to/ /bcom ldan 'das/ rigs kyi bu 'am/ rigs kyi bu mo su zhig gang zag la</text></item>
<item><p>443b4</p><section>mdo sde</section><text>gang zag gis tshod gzung / bcom ldan 'das sangs rgyas kyi yul 'di ni/ nyan thos dang / rang sangs rgyas thams cad kyi sa ma lags so/ /zhes ched du brjod pa 'di</text></item>
<item><p>443b5</p><section>mdo sde</section><text>ched du brjod do/ /bcom ldan 'das kyis bka' stsal pa/ de de bzhin no/ /grogs po dag ji skad smras pa bzhin te/ 'di ni/ sangs rgyas kyi yul lo/ /'on kyang grogs</text></item>
<item><p>443b6</p><section>mdo sde</section><text>po dag sems ni rten cing 'brel par 'byung ba ste/ ngas sems can 'di dag chags pas gom pa 'deg cing chags pa dang bral bas 'jog pa dang / kun nas nyon</text></item>
<item><p>443b7</p><section>mdo sde</section><text>mongs pas chos gos 'dzin pa dang / nyon mongs pa dang bral bar gyon pa dang / len pa dang bcas pas zan kham gyis gcod pa dang / len pa med par mthong ste/ kye</text></item>
<item><p>444a1</p><section>mdo sde</section><text>grogs po dag /sems can gyi spyod pa ni/ sna tshogs so/ /mgo smos pas go ba dang / spros te bshad pas go ba dang / tshig lhur len pa'i</text></item>
<item><p>444a2</p><section>mdo sde</section><text>sems can dag yod de/ de dag la de bzhin gshegs pa so so ci rigs par chos la gzud par bstan pa'i gtam rnams gsung ngo / /kye grogs po dag /nyon mongs</text></item>
<item><p>444a3</p><section>mdo sde</section><text>pa ni/ yul la yang mi gnas shing phyogs la 'ang mi gnas te/ nyon mongs pa ni/ bsags pa 'ang med/ phung po'i dngos po yang med do/ /tshul bzhin ma yin pa byung</text></item>
<item><p>444a4</p><section>mdo sde</section><text>bas nyon mongs pa byung ngo / /tshul bzhin byung bas rnam par dag pa byung ngo / /de la de ltar kun nas nyon mongs pa 'byung ba de tshul bzhin brtags na rnam par dag</text></item>
<item><p>444a5</p><section>mdo sde</section><text>pa 'byung bar 'gyur ro/ /ngas 'di las dgongs te log par lta ba yang dag pa ji lta ba bzhin du shes na/ de'i yang dag par lta ba yin no/ /zhes</text></item>
<item><p>444a6</p><section>mdo sde</section><text>tshig 'di smras so/ /nam yang log par lta ba ni/ yang dag pa'i lta bar ma gyur/ mi 'gyur/ 'gyur ba med do/ /'on kyang ji ltar log par lta ba la log par lta</text></item>
<item><p>444a7</p><section>mdo sde</section><text>bar rig nas de la mi gnas/ rab tu mi gnas/ spyod pa med/ rab tu spyod pa med pa de ni/ yang dag par lta ba'i lam la 'jug pa ste/ 'di ni yang dag</text></item>
<item><p>444b1</p><section>mdo sde</section><text>pa'i lta ba zhes bya'o/ /kye grogs po dag /nyon mongs pa ni/ sgrib par byed pa'o/ /rnam par dag pa ni/ snang ba'o/ /nyon mongs pa ni/ nyam chung ba'o/ /lhag mthong ni/</text></item>
<item><p>444b2</p><section>mdo sde</section><text>stobs dang ldan pa'o/ /nyon mongs pa ni glo bur ro/ /rang bzhin ni rtsa ba rnam par dag pa'o/ /nyon mongs pa ni kun du rtog pa'o/ /rang bzhin ni/ kun du rtog pa</text></item>
<item><p>444b3</p><section>mdo sde</section><text>med pa'o/ /kye grogs po dag /'di lta ste/ dper na/ sa chen po 'di ni/ chu la rten to/ /chu ni/ rlung la rten to/ /rlung ni/ nam mkha' la rten to/ /nam mkha' ni/</text></item>
<item><p>444b4</p><section>mdo sde</section><text>rten pa med do/ /de bzhin du sa yi khams dang / chu'i khams dang / me'i khams dang / rlung gi khams dang khams bzhi po 'di dag pas ni/ nam mkha'i khams thams</text></item>
<item><p>444b5</p><section>mdo sde</section><text>cad kyi nang na stobs che zhing sra ste/ sogs pa med pa'o/ /sogs pa med pa ni/ ma skyes pa ma 'gags pa ste/ rang gi ngang gi tshul gyis gnas pa'o/ /de la gang</text></item>
<item><p>444b6</p><section>mdo sde</section><text>khams gsum po de dag ni/ skye ba dang / 'jig par ldan pa/ mi gnas pa/ ring du mi gnas pa ste/ 'di dag ni/ 'gyur/ bar snang gi nam mkha'i khams la ni/</text></item>
<item><p>444b7</p><section>mdo sde</section><text>'gyur ba gang yang med do/ /de bzhin du phung po dang / khams dang / skye mched ni/ las dang / nyon mongs pa la gnas pa'o/ /las dang / nyon mongs pa ni/ tshul bzhin</text></item>
<item><p>445a1</p><section>mdo sde</section><text>ma yin pa yid la byed pa la gnas so/ /tshul bzhin ma yin pa yid la byed pa la ni/ rang bzhin yongs su dag pa la gnas te/ de'i phyir sems</text></item>
<item><p>445a2</p><section>mdo sde</section><text>rang bzhin 'od gsal ba de glo bur gyi nyon mongs pas nye bar nyon mongs zhes bya'o/ /de la gang tshul bzhin ma yin pa yid la byed pa dang / gang las dang nyon mongs</text></item>
<item><p>445a3</p><section>mdo sde</section><text>pa dang / gang phung po dang / khams dang / skye mched thams cad kyang rgyu dang rkyen gyis yang dag par zin na ni skye/ rgyu dang rkyen ma tshogs na ni/ 'gag ste/ gang</text></item>
<item><p>445a4</p><section>mdo sde</section><text>de'i rang bzhin de la ni/ rgyu yang med/ rkyen yang med/ tshogs pa yang med/ skye ba yang med/ 'gag pa yang med do/ /de la nam mkha'i khams ji lta bar rang</text></item>
<item><p>445a5</p><section>mdo sde</section><text>bzhin yang de bzhin no/ /tshul bzhin ma yin pa yid la byed pa ji lta bar rlung yang de bzhin no/ /las dang nyon mongs pa ji lta bar chu yang de bzhin no/ /phung po</text></item>
<item><p>445a6</p><section>mdo sde</section><text>dang / khams dang / skye mched rnams ji lta bar sa'i khams kyang de bzhin te/ de'i phyir chos thams cad ni/ rtsa ba yongs su chad pa zhes bya ste/ snying po med pa'i</text></item>
<item><p>445a7</p><section>mdo sde</section><text>rtsa ba/ mi gnas pa'i rtsa ba/ dag pa'i rtsa ba/ rtsa ba med pa'i rtsa ba'o/ /kye grogs po dag de ni/ rang bzhin rnam par dag pa'i sgo zhes bya ba'i chos snang ba'i sgo</text></item>
<item><p>445b1</p><section>mdo sde</section><text>ste sgo gang la brten nas byang chub sems dpa' rnams nyon mongs pa thams cad kyi sgo la mi gnas shing / rnam par dag pa'i sgo thams cad kyang mi snyems pa'o/ /de</text></item>
<item><p>445b2</p><section>mdo sde</section><text>dag thams cad snyems pa yang dag par bcom pas tshul dang 'dra bar 'gro ba'i lam khong du chud de bdud kyi yul las yang dag par 'da' bar 'gyur ro/ /de dag</text></item>
<item><p>445b3</p><section>mdo sde</section><text>bdud kyi yul las yang dag par 'das pas sangs rgyas kyi yul la rab tu gnas par 'gyur ro/ /de dag sangs rgyas kyi yul la rab tu gnas pas sems can thams cad</text></item>
<item><p>445b4</p><section>mdo sde</section><text>kyi yul la 'jug par 'gyur ro/ /sems can thams cad kyi yul la zhugs pas chos kyi dbyings kyi yul 'khrug par mi byed par 'gyur ro/ /de dag chos kyi dbyings</text></item>
<item><p>445b5</p><section>mdo sde</section><text>kyi rjes su song ste/ mnyam pa bye brag med pa thob pas thams cad mkhyen pa'i ye shes rjes su thob par 'gyur ro/ /bstan pa 'di bshad pa na byang chub sems dpa'</text></item>
<item><p>445b6</p><section>mdo sde</section><text>mang po zhig las dang nyon mongs pa dang / chos kyi sgrib pa kun nas ldang ba dang / 'gyod pa kun nas ldang ba thams cad dang bral te mi skye ba'i chos la bzod pa thob</text></item>
<item><p>445b7</p><section>mdo sde</section><text>par gyur to/ /'phags pa nam mkha' mdzod kyis zhus pa/ bam po brgyad pa ste tha ma/ de nas dge bsnyen dpal sbas shes bya bas bcom</text></item>
<item><p>446a1</p><section>mdo sde</section><text>ldan 'das kyi zhabs gnyis la phyag 'tshal nas/ bcom ldan 'das la 'di skad ces gsol to/ /bcom ldan 'das chos rnam par grol ba'i</text></item>
<item><p>446a2</p><section>mdo sde</section><text>sgo chos kyi rnam grangs 'di ni/ bcom ldan 'das kyis bdag gi slad du bshad do/ /de ci'i slad du zhe na/ bcom ldan 'das/ bdag gis bcom ldan 'das bsad</text></item>
<item><p>446a3</p><section>mdo sde</section><text>pa'i slad du shul zhugs kyis bltams par bgyis te bshos kyang dug dang bsres pa sbyar ba des bcom ldan 'das las bdag gis chos mang du thos kyang 'gyod</text></item>
<item><p>446a4</p><section>mdo sde</section><text>pa rab tu bsal bar ma nus kyi/ bcom ldan 'das/ bdag gis chos kyi rnam grangs 'di thos nas 'gyod pa de thams cad ma mchis par gyur te/ chos thams cad</text></item>
<item><p>446a5</p><section>mdo sde</section><text>la snang ba 'ang skyes so/ /bcom ldan 'das/ bdag ni/ 'gyod pa ma mchis/ the tshom ma mchis te/ snang ba thob pas bla na med pa yang dag par rdzogs pa'i byang</text></item>
<item><p>446a6</p><section>mdo sde</section><text>chub tu sems bskyed par bgyi ste/ bcom ldan 'das/ dper na/ bdud sdig can ltar bdag kyang khyad par du mchi bar 'gyur ro/ /bcom ldan 'das kyis</text></item>
<item><p>446a7</p><section>mdo sde</section><text>bka' stsal pa/ khyim bdag /legs so legs so/ /ngas bshad pa'i don khyod kyis khong du chud de/ ngas khyim bdag khyod la lung bstan gyi/ sems dang /</text></item>
<item><p>446b1</p><section>mdo sde</section><text>lhag pa'i bsam pa 'dis bskal pa bzang po'i sangs rgyas bcom ldan 'das thams cad la sti stang du byas/ bla mar byas/ ri mor byas te mchod nas de dag gi</text></item>
<item><p>446b2</p><section>mdo sde</section><text>thad nas tshangs par spyad pa spyod par 'gyur/ de dag gi dam pa'i chos kyang yongs su 'dzin par 'gyur ro/ /de'i 'og tu sangs rgyas bcom ldan 'das bgrang ba las</text></item>
<item><p>446b3</p><section>mdo sde</section><text>'das pa snyed cig mnyes par byas te bskal pa grangs med pa bdun brgya na shin du dri ma med pa'i bskal pa la de bzhin gshegs pa kun nas ldang ba thams cad rnam</text></item>
<item><p>446b4</p><section>mdo sde</section><text>par sel ba zhes bya ba 'jig rten du 'byung ste/ rig pa dang zhabs su ldan pa zhes bya ba nas sangs rgyas bcom ldan 'das shes bya ba'i bar du 'gyur ro/ /de nas dge</text></item>
<item><p>446b5</p><section>mdo sde</section><text>bsnyen dpal sbas kyis bcom ldan 'das las bdag bla na med pa yang dag par rdzogs pa'i byang chub tu lung bstan pa thos nas tshim zhing mgu la yid rangs te rab tu</text></item>
<item><p>446b6</p><section>mdo sde</section><text>dga' nas dga' ba dang yid bde ba skyes te rgyan ji snyed thogs pa bcom ldan 'das kyi sku la gsol nas tshig 'di skad ces gsol to/ /bcom ldan 'das/ bdag</text></item>
<item><p>446b7</p><section>mdo sde</section><text>gi khyim na gter chen po bzhi mchis te/ rin po che mang po dang / gser gyis yongs su gang ba'o/ /de dag las gter chen po gcig ni/ khyim gyi bu smad dang /</text></item>
<item><p>447a1</p><section>mdo sde</section><text>dang / bran po dang / bran mo dang / las bgyid pa rnams la stsal to/ /gter chen po gcig ni/ dbul po slong ba thams cad la stsal to/ /gter</text></item>
<item><p>447a2</p><section>mdo sde</section><text>chen po gcig ni/ dge slong phyogs bzhi nas lhags pa'i phyogs bzhi'i dge slong gi dge 'dun rnams la 'bul lo/ /gter chen po gcig ni/ sangs rgyas la</text></item>
<item><p>447a3</p><section>mdo sde</section><text>sogs pa dge slong gi dge 'dun rnams la 'bul lo/ /bcom ldan 'das/ bdag ni/ yang bar gyur te nga yi ba ma mchis/ yongs su 'dzin pa'ang ma mchis na/</text></item>
<item><p>447a4</p><section>mdo sde</section><text>bcom ldan 'das/ bdag legs par bshad pa'i chos 'dul ba la rab tu 'byung ste bsnyen par rdzogs shing dge slong gi tshul thob par bgyir gsol/ dge</text></item>
<item><p>447a5</p><section>mdo sde</section><text>bsnyen dpal sbas legs par bshad pa'i chos 'dul ba la rab tu byung ste bsnyen par rdzogs nas dge slong gi tshul thob bo/ /de nas bcom ldan 'das la byang chub</text></item>
<item><p>447a6</p><section>mdo sde</section><text>sems dpa' nam mkha' mdzod kyis 'di skad ces gsol to/ /bcom ldan 'das/ de bzhin gshegs pa yongs su mya ngan las 'das na bskal pa grangs ma</text></item>
<item><p>447a7</p><section>mdo sde</section><text>mchis pa bye bar yang dag par bsgrubs pa'i byang chub 'di su 'dzin par 'gyur/ de nas 'khor de nas byang chub sems dpa' bye ba phrag drug bcu langs nas de dag</text></item>
<item><p>447b1</p><section>mdo sde</section><text>thams cad thal mo sbyar te/ bcom ldan 'das la phyag 'tshal nas sgra skad dbyangs gcig tu tshigs su bcad pa 'di dag gsol to/ /bcom ldan rkang gnyis dam pa ni/ /</text></item>
<item><p>447b2</p><section>mdo sde</section><text>mya ngan 'das slad bdag cag rnams/ /lus dang srog tu bcas btang ste/ /dam pa'i chos ni gzung bar spro/ /rnyed dang bkur sti spangs nas su/ /sten pa kun kyang</text></item>
<item><p>447b3</p><section>mdo sde</section><text>rab spangs te/ /sangs rgyas ye shes bstan pa yi/ /chos 'di rjes su mi btang ngo / /dam pa'i chos ni gzung slad du/ /gshe dang mi snyan mchi ba dang / /ngan du smra ba'i tshig</text></item>
<item><p>447b4</p><section>mdo sde</section><text>rnams kyang / /bzod pa de dag dang du blang / /tshul 'di rab tu bzung nas su/ /co 'dri ba dang sdigs pa dang / /mi bsngags pa dang mi snyan pa/ /de dag thams cad</text></item>
<item><p>447b5</p><section>mdo sde</section><text>bzod par bgyid/ /dmigs pa dag la rab gnas pa/ /bdud kyi pho nya bdud kyi phyogs/ /dam pa'i chos la skur 'debs pa'i/ /dge slong dag ni 'byung bar 'gyur/ /</text></item>
<item><p>447b6</p><section>mdo sde</section><text>tshul khrims 'chal pa sdig chos can/ /khyim pa dang ni bsten cing gnas/ /bkur bsti dag dang rnyed la brkam/ /chos 'di tshol ba mi bgyid do/ /'jig rten rgyang</text></item>
<item><p>447b7</p><section>mdo sde</section><text>pan rnams dang 'dre/ /bdag la rab tu stod bgyid cing / /rab tu des pa rnams la smod/ /mi mkhas nga rgyal can dag 'byung / /dgon pa'i gnas ni spangs nas su/ /</text></item>
<item><p>448a1</p><section>mdo sde</section><text>rtag tu 'du 'dzin rnams la dga'/ /'jig rten gsang tshig rnams la brtson/ /'jig tshogs la ni rab tu gnas/ /mi mkhas</text></item>
<item><p>448a2</p><section>mdo sde</section><text>pa dag dge 'dun las/ /zhal ta byed la rtag tu brtson/ /bsam gtan bsam gtan byed spangs te/ /dkon mchog gsum dang 'dre mi byed/ /thos dang khrims</text></item>
<item><p>448a3</p><section>mdo sde</section><text>kyis ma lags kyis/ /tshogs gyi nang na rnyed pa tshol/ /sbyin pa dag la phyir phyir brtson/ /rtog pa bcas shing mya ngan bcas/ /nga yir 'du shes gzung nas su/ /</text></item>
<item><p>448a4</p><section>mdo sde</section><text>mdza' dang slong ster khyim la dga'/ /de dag der ni rab 'jug cing / /'jig rten pa yi gtam rnams bgyid/ /zhing gi don dang khyim gyi don/ /de dag nyo</text></item>
<item><p>448a5</p><section>mdo sde</section><text>tshong bgyid la gnas/ /thong gshol shal ba rnams ldan yang / /bdag cag dge sbyong yin zhes 'dzer/ /dmigs pa yis ni rab tu bgyid/ /lta ba tha dad kun</text></item>
<item><p>448a6</p><section>mdo sde</section><text>du gnas/ /stong pa nyid kyi chos thos nas/ /de dag g.yang sa bzhin du 'gyur/ /'jig rten pha rol mi spyod cing / /las kyi rnam par smin pa 'dor/ /brdzun</text></item>
<item><p>448a7</p><section>mdo sde</section><text>du smra dang rab tu ldan/ /chos ma lags la chos su 'dzin/ /dge sbyong rgyal po rab 'khrug cing / /de ltar rab tu ma rungs pa/ /rnam par 'jig tshe sems can</text></item>
<item><p>448b1</p><section>mdo sde</section><text>phyir/ /bdag cag dam chos gzung bar bgyi/ /mdo sde rnams kyang phan tshun du/ /'thun par spyod par mi byed de/ /rang rang gi ni smra rnams la/ /de dag rtag tu mos</text></item>
<item><p>448b2</p><section>mdo sde</section><text>par bgyid/ /mdo sde gang dag rab zab cing / /rnam grol 'bras bur ldan pa rnams/ /rab tu 'dzin par mi bgyid de/ /de dag sna tshogs gtam rnams bgyid/ /</text></item>
<item><p>448b3</p><section>mdo sde</section><text>'di 'dra ba yi dus 'di na/ /don bcas tshig 'brur ldan pa yi/ /legs par gsungs pa'i chos rnams ni/ /rab tu rnam par 'jig par 'gyur/ /de yi tshe na sems</text></item>
<item><p>448b4</p><section>mdo sde</section><text>can yang / /rab tu rnam par 'jig par 'gyur/ /rgyal po'i las kyis bsdigs pa na/ /'jigs shing skrag nas 'bros par 'gyur/ /'jig dus rab tu mi</text></item>
<item><p>448b5</p><section>mdo sde</section><text>zad pa/ /sdig pa'i dus ni 'di 'dra tshe/ /sangs rgyas kyis ni gang bshad pa/ /chos 'di bdag cag gzung bar bgyi/ /tshul 'di rab tu bzung nas su/ /gang</text></item>
<item><p>448b6</p><section>mdo sde</section><text>dag chos la mi gnas pa'i/ /sems can rnams la byams par bgyi/ /de dag la ni snying rje'ang bgyi/ /sems can rnyed dang 'dod gnas pa/ /tshul khrims 'chal</text></item>
<item><p>448b7</p><section>mdo sde</section><text>pa mthong nas su/ /de yi 'gro ba cir 'gyur zhes/ /mchi ma'ang rab tu dbyung bar bgyi/ /dam pa'i chos la skur 'debs pa/ /de dag 'phral du mthong na yang / /de</text></item>
<item><p>449a1</p><section>mdo sde</section><text>dag gshe bar mi 'gyur bar/ /ring nas byams pa btsal bar bgyi/ /rab tu bsdams nas ngag gi las/ /nyams kyis ci nus</text></item>
<item><p>449a2</p><section>mdo sde</section><text>bsrung bar bgyi/ /sdig pa la ni rab gnas pa/ /de la glo bur gtam mi bgyi/ /nor sbyin de bzhin sti stang gis/ /mi rnams yongs su smin bgyis</text></item>
<item><p>449a3</p><section>mdo sde</section><text>nas/ /yang dag sdig med spyod yul gyis/ /slad kyis de dag bskul bar bgyi/ /khyim dang sten pa kun spangs te/ /don nyung ba dang bgyid nyung ba/ /</text></item>
<item><p>449a4</p><section>mdo sde</section><text>bas mtha' dgon pa'i spyod yul ba/ /ri dgas bzhin du 'gyur bar bgyi/ /'phags pa'i rigs la dga' ba dang / /sbyangs pa'i tshul khrims gnas</text></item>
<item><p>449a5</p><section>mdo sde</section><text>pa dang / /mnyam bzhag shes rab ldan pa dang / /g.yel ba ma mchis 'gyur bar bgyi/ /dul ba dang ni zhi ba dang / /grol bas grong du zhugs nas kyang / /</text></item>
<item><p>449a6</p><section>mdo sde</section><text>sems can gang dag chos tshol ba/ /de la bdag cag chos bstan to/ /chos 'dod par ni rtogs nas su/ /shin du ring du 'ang mchi bar bgyi/ /chos la</text></item>
<item><p>449a7</p><section>mdo sde</section><text>dga' zhing mos rnyed nas/ /sems can rnams kyi don yang bgyi/ /sems can rnams kyi 'khrul mang po/ /de dag mngon par mthong nas kyang / /chos</text></item>
<item><p>449b1</p><section>mdo sde</section><text>dang nges par rab gnas nas/ /bdag la rab tu brtag par bgyi/ /sti stang bgyis dang ma bgyis la/ /ri rab lta bur gyur nas su/ /'jig rten gyis ni mi</text></item>
<item><p>449b2</p><section>mdo sde</section><text>gos pa/ /'jig rten 'dren par 'gyur bar bgyid/ /dge slong tshul las nyams rnams kyi/ /mi snyan pa dag rtogs nas kyang / /las ni bdag gir bya bar bgyi/ /</text></item>
<item><p>449b3</p><section>mdo sde</section><text>de dag las ni smin ma 'gyur/ /chos rnams la ni gnas pa la/ /nged la de 'dra'i chos rnams ni/ /ji lta bur yang yod med ces/ /gshed ma dag kyang 'gyod</text></item>
<item><p>449b4</p><section>mdo sde</section><text>par 'gyur/ /bdag cag ming gi dge sbyong ste/ /dge sbyong yon tan med do zhes/ /yang dag bskul ba thos pa dang / /mdo sde 'di ni spong bar 'gyur/ /sna</text></item>
<item><p>449b5</p><section>mdo sde</section><text>dang rna chad de dag ni/ /me long dga' bar mi 'gyur ltar/ /yang dag bskul ba thos pa dag /de dag dam chos spong bar 'gyur/ /dge slong gang dag</text></item>
<item><p>449b6</p><section>mdo sde</section><text>dam pa'i chos/ /rab tu 'dzin par 'byung 'gyur te/ /de dag bzhin du tshul 'chos kyang / /gang yang chos 'di mi nyan to/ /rgyal po rnams kyang slu bar</text></item>
<item><p>449b7</p><section>mdo sde</section><text>bgyid/ /skye bo chen po 'byed 'gyur yang / /sangs rgyas kyi ni byin brlabs kyis/ /sems can de rtag chos nyan 'gyur/ /dus ngan de tshe bdag cag rnams/ /</text></item>
<item><p>450a1</p><section>mdo sde</section><text>sems can dag la sman slad du/ /lus dang srog kyang rab btang ste/ /dam pa'i chos ni gzung bar bgyi/ /'jig pa chen po'i</text></item>
<item><p>450a2</p><section>mdo sde</section><text>dus de na/ /tshig tsam du ni ma lags kyi/ /sgrub pa snying por bgyid par yang / /mgon pos bdag cag bsam pa mkhyen/ /dam chos 'di ni yongs bzung</text></item>
<item><p>450a3</p><section>mdo sde</section><text>na/ /bsod nams tshogs ni ji tsam mchis/ /chos kyi rgyal po 'od mdzod pa/ /'jig rten snang bar mdzad la zhu/ /de'i tshe bcom ldan 'das kyis byang</text></item>
<item><p>450a4</p><section>mdo sde</section><text>chub sems dpa' nam mkha' mdzod la bka' stsal pa/ rigs kyi bu/ 'di lta ste/ dper na/ shar phyogs kyi stong gsum bcu'i 'jig rten gyi khams re re'ang</text></item>
<item><p>450a5</p><section>mdo sde</section><text>rdul phra rab kyi char rdul phra rab kyi rdul du bshig la/ de bzhin du lho dang / nub dang / byang dang / steng dang / 'og dang / phyogs bcu kun du stong sum</text></item>
<item><p>450a6</p><section>mdo sde</section><text>cu'i 'jig rten gyi khams re re yang rdul phra rab kyi rdul du bshig ste/ de nas rdul phra rab de dag thams cad ji snyed par shar phyogs su sangs rgyas kyi zhing de</text></item>
<item><p>450a7</p><section>mdo sde</section><text>snyed 'das shing rdul phra rab kyi rdul gcig bzhag la/ tshul de lta bur shar phyogs su rdul phra rab de thams cad zad zad du bzhag kyang shar phyogs kyi</text></item>
<item><p>450b1</p><section>mdo sde</section><text>sangs rgyas kyi zhing gi mthar thug pa gang yang med do/ /shar phyogs su ji lta ba de bzhin du phyogs bcu kun gyi phyogs re rer yang sangs rgyas kyi zhing de snyed</text></item>
<item><p>450b2</p><section>mdo sde</section><text>do/ /rigs kyi bu/ 'di ji snyam du sems/ phyogs bcu'i sangs rgyas kyi zhing de dag gi rdul phra rab rnams tshul de lta bus phyogs bcur bzhag pa las tshad dam</text></item>
<item><p>450b3</p><section>mdo sde</section><text>mtha' rtogs par nus sam/ gsol pa/ bcom ldan 'das/ de ni/ mi nus so/ /gzhan du na de bzhin gshegs pas sangs rgyas kyi ye shes chags pa mi mnga'</text></item>
<item><p>450b4</p><section>mdo sde</section><text>bas mkhyen pa ni/ ma gtogs so/ /bcom ldan 'das kyis bka' stsal pa/ rigs kyi bu/ de ltar sangs rgyas kyi zhing ji snyed pa de dag las gang du rdul phra rab de</text></item>
<item><p>450b5</p><section>mdo sde</section><text>dag bzhag par gyur pa'i sangs rgyas kyi zhing de dag thams cad grong khyer gcig tu gyur te brtsig pas bskor nas 'og gi chu'i phung po nas bzung ste srid pa'i rtse mo'i</text></item>
<item><p>450b6</p><section>mdo sde</section><text>bar gyi grong khyer de dag yungs 'bru mi rtsub pa 'ba' shig gi yongs su gang bar gyur na/ rigs kyi bu/ 'di ji snyam du sems/ yungs 'bru de dag mang ngam/ gsol</text></item>
<item><p>450b7</p><section>mdo sde</section><text>pa/ bcom ldan 'das/ de bzhin gshegs pas ji ltar dpe 'di btsal ba ngo mtshar to/ /bcom ldan 'das/ gang dpe 'di thos nas dad par 'gyur ba'i sems can</text></item>
<item><p>451a1</p><section>mdo sde</section><text>de dag kyang ngo mtshar rmad du byung ba'i chos dang ldan par 'gyur ro/ /bcom ldan 'das kyis bka' stsal pa/ rigs kyi bu/ de bzhin gshegs</text></item>
<item><p>451a2</p><section>mdo sde</section><text>pa ni| yungs 'bru de dag brgya phrag 'di snyed ce 'am/ stong phrag 'di snyed cig ce 'am/ brgya stong phrag 'di snyed cig ce 'am/ dkrigs pa dang / gtams pa dang / khyad</text></item>
<item><p>451a3</p><section>mdo sde</section><text>phyin dang / mi 'khrugs pa phrag 'di snyed cig ce 'am/ sangs rgyas kyi zhing 'di snyed cig ce 'am/ sangs rgyas kyi zhing brgya phrag 'di snyed cig ce 'am/ sangs rgyas kyi</text></item>
<item><p>451a4</p><section>mdo sde</section><text>zhing stong phrag 'di snyed cig ce 'am/ sangs rgyas kyi zhing brgya stong phrag 'di snyed cig yod do/ /zhes rab tu mkhyen to/ /rigs kyi bu/ byang chub 'dod pa la la zhig</text></item>
<item><p>451a5</p><section>mdo sde</section><text>gis sangs rgyas kyi zhing de snyed rin po che sna bdun gyis rab tu bkang ste sbyin pa byin pas/ ji ltar skyes bu dam pa dam pa'i chos yongs su 'dzin pa gang yon tan</text></item>
<item><p>451a6</p><section>mdo sde</section><text>gyi chos 'di lta bu la gnas pa de dag gis de bzhin gshegs pa gcig gis dam pa'i chos yongs su bzung na/ 'di de bas bsod nams ches mang du skyed do/ /yungs</text></item>
<item><p>451a7</p><section>mdo sde</section><text>'bru ji snyed pa de snyed kyi sangs rgyas bcom ldan 'das rnams la gang la la zhig gis sti stang du byas/ bla mar byas/ ri mor byas te mchod pa bas/ gang</text></item>
<item><p>451b1</p><section>mdo sde</section><text>zab mo'i chos la bzod pa de ni de bas bsod nams ches mang du skyed do/ /yungs 'bru ji snyed pa de snyed kyi gtan pa med pa'i mchod sbyin byin pa bas/ gang gzhan zhig sems</text></item>
<item><p>451b2</p><section>mdo sde</section><text>can thams cad la khong khro ba med pa'i sems kyis chos la rab tu dga' zhing bzod pas gom pa bdun bor na/ de bas de bsod nams ches mang du skyed do/ /yungs 'bru</text></item>
<item><p>451b3</p><section>mdo sde</section><text>de dag ji snyed pa de snyed du brgya byin dang / tshangs pa dang / 'khor los sgyur ba'i rgyal po dang / byang chub sems dpa' snyed pas/ gzhan dag gis 'dus byas</text></item>
<item><p>451b4</p><section>mdo sde</section><text>thams cad mi rtag pa dang / sdug bsngal bar rig cing chos thams cad la bdag med par rig la/ mya ngan las 'das pa zhi bar rig nas sems can rnams la snying</text></item>
<item><p>451b5</p><section>mdo sde</section><text>rje chen po bskyed de dkon mchog gsum gyi rigs rgyun mi 'chad pa'i phyir bla na med pa yang dag par rdzogs pa'i byang chub tu sems bskyed na/ de ni/ de bas ches bsod</text></item>
<item><p>451b6</p><section>mdo sde</section><text>nams mang du skyed do/ /de nas bcom ldan 'das la byang chub sems dpa' nam mkha' mdzod kyis 'di skad ces gsol to/ /bcom ldan 'das slad ma'i tshe slad ma'i dus na ci nas</text></item>
<item><p>451b7</p><section>mdo sde</section><text>chos kyis rnam grangs 'di 'dzam bu'i gling du spyod cing rgyas par yang 'gyur bar de bzhin gshegs pas chos kyi rnam grangs 'di byin gyis brlabs tu gsol/ bcom ldan</text></item>
<item><p>452a1</p><section>mdo sde</section><text>'das kyis bka' stsal pa/ rigs kyi bu/ de'i phyir rgyal po chen po bzhi dgug pa'i tshig bshad par bya ste/ dgug pa'i tshig de dag</text></item>
<item><p>452a2</p><section>mdo sde</section><text>gis rgyal po chen po bzhi 'ongs nas chos kyi rnam grangs 'di yun ring du gnas par bya ba dang / rgya cher rnam par dbye zhing rab tu bstan pa'i phyir brtson par</text></item>
<item><p>452a3</p><section>mdo sde</section><text>'gyur ro/ /de la 'di dag ni/ dgug pa'i tshig go/ /'di lta ste/ d+hu d+hu re/ d+hi d+hi re/ d+h+wa dza ba ti/ d+h+wa dza a laM ka ra/ a ba dwa ni/ sha me sha ma ba ti/ shAn+ti mu</text></item>
<item><p>452a4</p><section>mdo sde</section><text>khe/ ni gra ha pa ra pa k+Sha/ a no d+ha ra/ ut+t+wa ri bi ga ma/ sa ma pA tha/ pA tha shud+d+hi/ pA tha a nu ga ma/ pA tha san+d+hi/ pradz+nyA mu khe/ Ar+ya ku le/ b+hU ta rak+Sha</text></item>
<item><p>452a5</p><section>mdo sde</section><text>a me sa tsa/ me ne sa tsa/ ta ma sa tsa/ ta ta ma sa tsa/ bud+d+ha pA da/ d+harma a nu san+d+hi/ Ar+ya ga na mu kha ma/ Ar+ya nir+g+ha ta ni/ rush+ta pra sA da ni/ I shwa ra pa da lo ka tsit+ti</text></item>
<item><p>452a6</p><section>mdo sde</section><text>kr-i ta/ a nu rA ga yan+tu/ i man+d+harma san+d+hi/ bi b+ha tsan+tu ni ruk+ta/ nirde sha pra ti rak+Shan+tu/ d+har+m+ma d+ha ra Ni/ rigs kyi bu/ 'di dag ni/ rgyal po chen po bzhi dgug pa'i</text></item>
<item><p>452a7</p><section>mdo sde</section><text>tshig go/ /de nas rgyal po chen po bzhi 'jigs shing skrag ste spu zing zhes byed nas bcom ldan 'das ga la ba der lhags te bcom ldan 'das kyi zhabs la mgo bos</text></item>
<item><p>452b1</p><section>mdo sde</section><text>phyag 'tshal nas bcom ldan 'das la 'di skad ces gsol to/ /bcom ldan 'das/ bdag cag rgyal po chen po bzhi chos kyi rnam grangs 'di bsrung ba dang / bskyab pa</text></item>
<item><p>452b2</p><section>mdo sde</section><text>dang / sba ba dang / yun ring du gnas par bgyi ba dang / rjes su gzung ba'i slad du gnas par bgyi'o/ /gang na chos kyi rnam grangs 'di spyod pa der lha dang / klu dang /</text></item>
<item><p>452b3</p><section>mdo sde</section><text>gnod sbyin dang / dri za dang / lha ma yin dang / nam mkha' lding dang / mi 'am ci gang dag chos ma lags pa 'tshal bar 'gyur ba de dag shin du tshar bcad par bgyi'o/ /</text></item>
<item><p>452b4</p><section>mdo sde</section><text>gang dag chos 'tshal bar 'gyur ba de dag gi sems rab tu dga' bar bgyi'o/ /chos smra ba de'i 'khor gyi dkyil 'khor yang yongs su legs par gzhag par bgyi'o/ /</text></item>
<item><p>452b5</p><section>mdo sde</section><text>tshig gi mtshams su tshig gi mtshams sbyor bar bgyi'o/ /spobs pa yang stsal bar bgyi'o/ /dran pa dang / blo gros dang / rtogs pa dang / dga' ba yang 'phel bar</text></item>
<item><p>452b6</p><section>mdo sde</section><text>bgyi'o/ /de skad ces gsol pa dang / bcom ldan 'das kyis rgyal po chen po de bzhi la 'di skad ces bka' stsal to/ /grogs po dag /'di lta ste/ khyed ni/ nga'i bu chos</text></item>
<item><p>452b7</p><section>mdo sde</section><text>las skyes pa chos kyis byung ba ste/ khyed rnams nga'i dam pa'i chos yongs su gzung ba'i phyir spro ba ston pa ni/ legs so legs so/ /khyed rnams chos kyi rgyu</text></item>
<item><p>453a1</p><section>mdo sde</section><text>'thun pa 'dis 'jig rten du 'jig rten gyi bdag por 'gyur te/ 'jig rten thams cad las yang dag par 'das nas 'phags pa'i mya</text></item>
<item><p>453a2</p><section>mdo sde</section><text>ngan las 'da' ba'i dbyings su yongs su mya ngan las 'da' bar 'gyur ro/ /de nas yang bcom ldan 'das kyis byang chub sems dpa' nam mkha' mdzod la 'di skad ces</text></item>
<item><p>453a3</p><section>mdo sde</section><text>bka' stsal to/ /rigs kyi bu/ lha'i dbang po brgya byin dgug pa'i tshig bshad par bya ste/ rig pa'i gsang sngags kyi tshig de dag gis lha'i dbang po brgya byin chos kyi rnam</text></item>
<item><p>453a4</p><section>mdo sde</section><text>grangs 'di bsrung ba dang / yun ring du gnas par bya ba'i phyir gnas par 'gyur ro/ /de la tshig ni/ 'di rnams so/ /'di lta ste/ shu b+he/ shu b+ha ma ti/ shu b+ha byU te</text></item>
<item><p>453a5</p><section>mdo sde</section><text>du da re/ da ri da du ra ni/ da me sha me/ u pa sha me/ khu be/ u ga sha me/ kha be/ u ga kha ra/ a so mu khe/ d+hA ra Ni/ a rad+di/ shu shru She/ sa hi te/ a</text></item>
<item><p>453a6</p><section>mdo sde</section><text>b+he de b+he da san+d+hi sau me sa ma ba te sa ma rasmi/ a she/ hu hu/ he he/ khu ru khu re/ a n+ti kra me/ de ba rla k+Sha sa hi ta ma hA b+ha ba b+ha sa pra me/ A gats+tsha du sha kro de ba nAM</text></item>
<item><p>453a7</p><section>mdo sde</section><text>man+t+ra/ da sha sha ta na ya na/ bar ma ku ta d+ha ra/ i shwa ra u ma rut+pa b+ha na ni ba si/ rigs kyi bu/ 'di dag ni/ lha'i dbang po brgya byin dgug pa'i tshig ste/ dgug</text></item>
<item><p>453b1</p><section>mdo sde</section><text>pa'i tshig gang gis lha'i dbang po brgya byin bkug nas chos kyi rnam grangs 'di yun ring du gnas par bya ba'i phyir gnas par bya'o/ /de nas lha'i dbang po brgya byin chos kyi</text></item>
<item><p>453b2</p><section>mdo sde</section><text>shugs kyis dga' ba skyes nas sum bcu rtsa gsum gnas kyi khang pa thams cad rab tu g.yos par byas te/ g.yog lha brgya stong mang po dang / bcom ldan 'das ga</text></item>
<item><p>453b3</p><section>mdo sde</section><text>la ba der dong nas lhags te bcom ldan 'das kyi zhabs la mgo bos phyag 'tshal nas bcom ldan 'das la 'di skad ces gsol to/ /bcom ldan 'das/</text></item>
<item><p>453b4</p><section>mdo sde</section><text>bdag ni/ lha'i dbang po brgya byin te/ sum bcu rtsa gsum pa'i lha la dbang bgyid de/ g.yog lha'i tshogs dang / chos kyi rnam grangs 'di 'dzam bu'i gling du rgyas par</text></item>
<item><p>453b5</p><section>mdo sde</section><text>bgyi ba'i slad du nan tan du bgyi'o/ /chos smra ba de dag dang / mdo sde 'di 'chang ba de dag la ji ltar mi gnod pa dang / dga' ba dang / mchog tu dga' ba dang / mos</text></item>
<item><p>453b6</p><section>mdo sde</section><text>pa rnyed cing chos kyi rgyan gyis brgyan te chos kyi rnam grangs 'di grong dang / grong khyer dang / grong rdal dang / yul 'khor dang / rgyal po'i pho brang du zhugs nas rab tu</text></item>
<item><p>453b7</p><section>mdo sde</section><text>'chad par 'gyur ba de ltar chos kyis bsrung ba dang / bskyab pa dang / sba bar bgyi'o/ /bcom ldan 'das/ bdag cag chos mnyan pa'i slad du chos smra ba de dag gi gan</text></item>
<item><p>454a1</p><section>mdo sde</section><text>du mchi bar bgyi'o/ /khro zhing gshe yang dang du blang bar bgyi'o/ /bdud bar chad bgyid pa'i gnod pa thams cad las kyang bsrung ba dang / bskyab pa</text></item>
<item><p>454a2</p><section>mdo sde</section><text>dang / sba bar bgyi'o/ /bcom ldan 'das kyis bka' stsal pa/ kau shi ka /ji lta bur khyod lha'i dbang po thob pas chos kyi dbang por zhugs nas nga dang / sangs</text></item>
<item><p>454a3</p><section>mdo sde</section><text>rgyas thams cad kyi dam pa'i chos yongs su gzung ba'i phyir seng ge'i sgra sgrogs pa legs so legs so/ /de ci'i phyir zhe na/ kau shi ka /de bzhin gshegs pa gcig</text></item>
<item><p>454a4</p><section>mdo sde</section><text>gi dam pa'i chos yongs su bzung na/ 'das pa dang / ma 'ongs pa dang / da ltar byung ba'i sangs rgyas bcom ldan 'das rnams kyi dam pa'i chos yongs su bzung ba</text></item>
<item><p>454a5</p><section>mdo sde</section><text>yin no/ /de'i tshe bcom ldan 'das kyis yang byang chub sems dpa' nam mkha' mdzod la bka' stsal pa/ de la rigs kyi bu/ mi mjed kyi bdag po tshangs pa</text></item>
<item><p>454a6</p><section>mdo sde</section><text>dgug pa'i tshig bshad kyis/ /dgug pa'i tshig gang dag gis mi mjed kyi bdag po tshangs pa chen po chos kyi rnam grangs 'di bsrung ba'i phyir gnas par 'gyur ba nyon cig /de</text></item>
<item><p>454a7</p><section>mdo sde</section><text>la dgug pa'i tshig ni/ 'di rnams so/ /'di lta ste/ mai tre/ shu b+ha mai tre/ d+harma mai tre/ mai t+r+ya/ nu sa hi te sa mai tre/ san+d+hi mai tre/ a nu ga ma mai tre/ a nu ga k+Sha</text></item>
<item><p>454b1</p><section>mdo sde</section><text>mai tre/ a nut+tA ra mai tre/ sa tra mai tre/ d+harma mai tre/ a nu gra ha mai tre/ a pra ti sA ri mai tre/ u la lo ka na mai tre/ bi lo ka na mai tre/ bi lo ka na mai tre/ be b+h+yaH a nu</text></item>
<item><p>454b2</p><section>mdo sde</section><text>ga ma na mai tre/ bud+d+ha a d+hi Sh+ThA na mai tre/ a nu rA ga k+Sha mai tre/ a nu rA ga kha sha mai tre/ d+harma pra ti sA ra Na mai tre/ mo kha sha mai tre/ o no o no nu roM d+he/ bi ro d+ha mai tre/</text></item>
<item><p>454b3</p><section>mdo sde</section><text>o to mo mai tre/ brah+ma ba tha mai tre/ d+h+ya na a lang+ka ra mai tre/ ta s+ya a nu san+d+hi kA ru Na mai tre/ ta s+ya a nu san+d+hi mu ti ta mai tre/ ta s+ya sa nu san+d+hi u pe k+Sha mai tre/ brah+ma ba tha a</text></item>
<item><p>454b4</p><section>mdo sde</section><text>nu ga ma na mai tre/ tsit+ta U ts+tshi la l+ya mai tre/ a nu sA ra Na mai tre/ ni sti ra Na mai tre/ sarba ta a nu ga na ma na mai tre/ A gats+tsha tu brah+ma/ ud pri dz+yo/ dA na su khe na/</text></item>
<item><p>454b5</p><section>mdo sde</section><text>byut+tiSh+Tha swa ma d+he/ ni tra ma ma hA bi ma nA da/ bya ba lo kA ya/ dzam+bu dwI pa na ku ru ShA d+har+m+ma ra k+ShA na/ mA ti kra ma bud+d+ha d+hi Sh+Tha nA+oM/ nam mkha' mdzod/ 'di dag ni/ mi</text></item>
<item><p>454b6</p><section>mdo sde</section><text>mjed kyi bdag po tshangs pa dgug pa'i tshig go /de nas mi mjed kyi bdag po tshangs pa'i 'jig rten na 'dug pa sangs rgyas kyis byin gyis brlabs pa'i rig</text></item>
<item><p>454b7</p><section>mdo sde</section><text>pa'i gsang sngags byams pa'i tshig 'di dag sangs rgyas kyi mthus lha'i rna ba'i khams kyis thos te/ thos nas kyang tshangs pa brgya stong phrag drug bcu rtsa brgyad dang lhan</text></item>
<item><p>455a1</p><section>mdo sde</section><text>cig tu bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig</text></item>
<item><p>455a2</p><section>mdo sde</section><text>tu 'dug go /phyogs gcig tu 'dug nas mi mjed kyi bdag po tshangs pas bcom ldan 'das la 'di skad ces gsol to/ /bcom ldan 'das/ bdag cag</text></item>
<item><p>455a3</p><section>mdo sde</section><text>de bzhin gshegs pa'i byin gyis rlabs kyis byin gyis rlabs pas bdag byams pa dang snying rjer ldan te chos kyi rnam grangs 'di bsrung ba'i slad du nan tan du bgyi'o/ /</text></item>
<item><p>455a4</p><section>mdo sde</section><text>gang chos smra ba de dag 'di lta bu'i sangs rgyas kyi chos sdud cing mdo sde 'di 'dzin pa dang / 'chang ba dang / klog pa dang / 'chad pa dang / tha na glegs bam la bris</text></item>
<item><p>455a5</p><section>mdo sde</section><text>te 'chang ba de dag dgon par mchis sam/ lam gol bar mchis sam/ grong dang / grong khyer ram/ grong rdal du mchis sam/ yul 'khor ram/ rgyal po'i</text></item>
<item><p>455a6</p><section>mdo sde</section><text>pho brang 'khor du mchis kyang rung / chos kyi gtam bgyid kyang rung ste/ chos kyi rnam grangs 'di rgya cher 'chad na/ bsam par bgyi'o/ /bsrung ba dang / bskyab</text></item>
<item><p>455a7</p><section>mdo sde</section><text>pa dang / sba bar bgyi'o/ /de dag la spro ba stsal bar bgyi'o/ /stobs yongs su rdzogs par bgyi'o/ /dran pa bsgrub par bgyi'o/ /blo gros yongs su</text></item>
<item><p>455b1</p><section>mdo sde</section><text>gzung bar bgyi'o/ /rtogs pa'i rjes su 'jug par bgyi'o/ /spobs pa stsal bar bgyi'o/ /ma dad pa rnams dad par bgyi'o/ /dad pa rnams bsgral bar</text></item>
<item><p>455b2</p><section>mdo sde</section><text>bgyi'o/ /bcom ldan 'das/ ji ltar de bzhin gshegs pa'i chos kyi tshul bdag cag gis yongs su bzung ste rgya cher 'gyur ba de ltar bgyi'o/ /de skad ces gsol</text></item>
<item><p>455b3</p><section>mdo sde</section><text>pa dang / bcom ldan 'das kyis mi mjed kyi bdag po tshangs pa la 'di skad ces bka' stsal to/ /legs so legs so/ /tshangs pa/ dam pa'i chos yongs</text></item>
<item><p>455b4</p><section>mdo sde</section><text>su bzung bas de bzhin gshegs pa khyod la rjes su yi rang ngo / /ji ltar ngas da ltar bskor ba bzhin du tshangs pa/ khyod kyis kyang ring por mi thogs par chos kyi 'khor lo rab</text></item>
<item><p>455b5</p><section>mdo sde</section><text>tu bskor bar 'gyur ro/ /ji ltar khyod kyis da ltar nga'i dam pa'i chos yongs su bzung ba de bzhin du tshangs pa gzhan dag kyang khyod kyi dam pa'i chos 'dzin par 'gyur</text></item>
<item><p>455b6</p><section>mdo sde</section><text>ro/ /de'i tshe bcom ldan 'das kyis byang chub sems dpa' sems dpa' chen po byams pa la bka' stsal pa/ byams pa/ ji tsam du gzung ba dang / bcang ba dang /</text></item>
<item><p>455b7</p><section>mdo sde</section><text>bklag pa dang / gzhan dag la yang rgya cher yang dag par rab tu bstan par bya ba dang / de bzhin gshegs pa la byas pa gzo zhing byas pa shes pa bskyed pa dang /</text></item>
<item><p>456a1</p><section>mdo sde</section><text>bdag gis bsam pa yongs su rdzogs par bya ba dang / sems can rnams kyi dge ba'i rtsa ba rgyas pa rnam par dag par bya ba dang / byang chub</text></item>
<item><p>456a2</p><section>mdo sde</section><text>sems dpa' rnams chos snang ba thob par bya ba dang / bdud thams cad tshar gcad pa dang / mu stegs thams cad gzhom pa dang / don dam pa'i chos yongs su gzung</text></item>
<item><p>456a3</p><section>mdo sde</section><text>ba dang / dkon mchog gsum gyi rigs mi chad par bya ba'i phyir bskal pa bye ba phrag grangs med par yang dag par bsgrubs pa'i bla na med pa yang dag par rdzogs pa'i</text></item>
<item><p>456a4</p><section>mdo sde</section><text>byang chub 'di khyod la yongs su gtad do/ /de skad ces bka' stsal pa dang / bcom ldan 'das la byang chub sems dpa' byams pas 'di skad ces gsol to/ /</text></item>
<item><p>456a5</p><section>mdo sde</section><text>bcom ldan 'das/ bdag gis de bzhin gshegs pa yongs su mya ngan las 'das pa'i slad du bla na med pa'i chos dkon mchog gi mdzod 'di bsrung bar bgyi'o/ /de</text></item>
<item><p>456a6</p><section>mdo sde</section><text>ci'i slad du zhe na/ bcom ldan 'das/ 'di ni/ bdag dang / 'das pa dang / ma 'ongs pa dang / da ltar byung ba'i sangs rgyas bcom ldan 'das rnams kyi dam pa'i</text></item>
<item><p>456a7</p><section>mdo sde</section><text>chos lags so/ /bcom ldan 'das/ bdag dga' ldan gyi gnas na mchis te/ 'di lta bu'i mdo sde dag kun du bsrung ba dang / yongs su gzung ba dang / yun ring</text></item>
<item><p>456b1</p><section>mdo sde</section><text>du gnas par bgyi ba'i slad du nan tan bgyi'o/ /bcom ldan 'das/ slad ma'i tshe slad ma'i dus na 'di lta bu'i mdo sde dam pa su'i rna bar grag par 'gyur ba dang / thos nas 'dzin</text></item>
<item><p>456b2</p><section>mdo sde</section><text>pa dang / 'chang ba dang / klog pa dang / gzhan dag la yang rgya cher rab tu ston cing bdag nyid kyang sbyor bar bgyid pa de ni/ bcom ldan 'das/ byang chub sems dpa' byams</text></item>
<item><p>456b3</p><section>mdo sde</section><text>pa'i byin gyis brlabs su rig par bgyi'o/ /bcom ldan 'das/ de'i tshe bdud kyi phyogs kyang g.yos par gyur te/ 'on kyang dge ba'i rtsa ba gang gis bdag gi spu'i khung bu</text></item>
<item><p>456b4</p><section>mdo sde</section><text>re re grub pa de la stong gsum gyi stong chen po'i 'jig rten gyi khams kyi sems can de dag thams cad bdud sdig can du gyur kyang / de dag bdag gi spu'i bu ga gcig gis</text></item>
<item><p>456b5</p><section>mdo sde</section><text>yongs su bzung ba'i dge ba'i rtsa ba'i brgya'i char yang nye bar mi mchi ba nas dpe'i bar du yang nye bar mi mchi'o/ /bcom ldan 'das/ bdag gi bsod nams kyi stobs dang / ye</text></item>
<item><p>456b6</p><section>mdo sde</section><text>shes kyi stobs kyis bdud kyi dkyil 'khor thams cad rab tu pham par bgyis la/ de bzhin gshegs pas bskal pa bye ba grangs ma mchis par yang dag par bsgrubs</text></item>
<item><p>456b7</p><section>mdo sde</section><text>pa'i byang chub 'di bsrung bar bgyi'o/ /bcom ldan 'das kyis bka' stsal pa/ byams pa/ legs so legs so/ /byams pa/ bzhi po 'di dag ni/ byang chub sems dpa'i</text></item>
<item><p>457a1</p><section>mdo sde</section><text>las te/ bzhi gang zhe na/ 'di lta ste/ bdud dang nyon mongs pa thams cad tshar gcad pa dang / phas kyi rgol ba thams cad chos</text></item>
<item><p>457a2</p><section>mdo sde</section><text>dang 'thun pas zil gyis mnan pa dang / sems can yongs su smin par bya ba dang / dam pa'i chos yongs su gzung ba ste/ byams pa/ bzhi po de dag ni/ byang</text></item>
<item><p>457a3</p><section>mdo sde</section><text>chub sems dpa'i las so/ /las bzhi po de dag las gcig gis yongs su bsdus so/ /gcig po gang zhe na/ 'di lta ste/ dam pa'i chos yongs su 'dzin pa'o/ /</text></item>
<item><p>457a4</p><section>mdo sde</section><text>de'i tshe bcom ldan 'das kyi gnas brtan 'od srung chen po dang / tshe dang ldan pa kun dga' bo la bka' stsal pa/ 'od srung dang kun dga' bo/ ji tsam du</text></item>
<item><p>457a5</p><section>mdo sde</section><text>gzung ba dang / bcang ba dang / bklag pa dang / gzhan dag la yang rgya cher yang dag par rab tu bstan par bya ba'i phyir bla na med pa yang dag par rdzogs pa'i</text></item>
<item><p>457a6</p><section>mdo sde</section><text>byang chub 'di yongs su gtad do/ /'od srung chen pos gsol pa/ bcom ldan 'das/ bdag gis mthu dang / stobs dang / nus pa ji lta ba bzhin du de bzhin</text></item>
<item><p>457a7</p><section>mdo sde</section><text>gshegs pa'i byang chub 'di yongs su gzung bar bgyi'o/ /kun dga' bos gsol pa/ bcom ldan 'das/ chos kyi rnam grangs 'di bdag cag gis bzung</text></item>
<item><p>457b1</p><section>mdo sde</section><text>lags te/ de bzhin gshegs pa'i byin gyi brlabs kyis bdag gis yangs shing rgyas par bgyi'o/ /de nas bcom ldan 'das la byang chub sems dpa' sems dpa' chen po</text></item>
<item><p>457b2</p><section>mdo sde</section><text>bsod nams kyis brgyan pas 'di skad ces gsol to/ /bcom ldan 'das/ rigs kyi bu 'am/ rigs kyi bu mo gang 'di lta bu'i mdo sde de bzhin gshegs pas gsungs</text></item>
<item><p>457b3</p><section>mdo sde</section><text>pa zab mo snang bas rgyun chad pa/ nges pa'i don mthong bar dka' ba/ rtogs par dka' ba/ don dam pa stong pa nyid dang ldan pa/ tshul khrims kyi rgyan gyis brgyan pa/</text></item>
<item><p>457b4</p><section>mdo sde</section><text>dran pa dang / ting nge 'dzin dang / nges par rtogs pa dang / yid rab tu dga' bar byed pa/ shes rab kyi 'od snang bar byed pa/ rnam par grol ba nges par ston</text></item>
<item><p>457b5</p><section>mdo sde</section><text>pa/ zhi ba/ ma gos pa/ mkhas shing rtogs pa rnams kyis rig par bya ba/ sangs rgyas thams cad kyis bstod cing bsngags pa/ gzungs dang mdo sde'i rgyal po'i</text></item>
<item><p>457b6</p><section>mdo sde</section><text>phyag rgyas btab pa/ thogs pa med pa'i spobs pa 'dzin pa dang / dran pa dang / blo gros dang / rtogs pa dang / mos pa rnam par 'phel ba/ bdud dang phas kyi</text></item>
<item><p>457b7</p><section>mdo sde</section><text>rgol ba thams cad kyis mi non pa/ tshul khrims 'chal ba rnams spa bkong ba/ sbyangs pa'i yon tan dang / yo byad bsnyungs pa dang / sdom pa tshar phyin pa dang /</text></item>
<item><p>458a1</p><section>mdo sde</section><text>gtong ba'i yon tan gyi chos la rab tu gnas pa/ yon tan gyi chos mtha' yas pa las nges par byung ba/ sangs rgyas thams cad</text></item>
<item><p>458a2</p><section>mdo sde</section><text>kyi chos dang ye shes 'di 'dzin tam/ len tam/ 'chang ngam/ klog gam/ kun chub par byed dam/ gzhan dag la yang rgya cher yang dag par rab tu</text></item>
<item><p>458a3</p><section>mdo sde</section><text>ston tam/ yi ger 'dri 'am/ yi ger 'drir 'jug gam/ tshig tu 'don tam/ sems sam/ rtog gam/ tshul bzhin nges par sems sam/ nan</text></item>
<item><p>458a4</p><section>mdo sde</section><text>tan la gnas pa de dag bsod nams ji tsam zhig skyed par 'gyur/ de nas bcom ldan 'das kyis byang chub sems dpa' bsod nams kyis brgyan pa la</text></item>
<item><p>458a5</p><section>mdo sde</section><text>slar tshigs su bcad pa 'di dag gsungs so/ /phyogs bcu rgya cher dpag tu med pa yi/ /zhing rnams sangs rgyas spyan gyis gang gzigs pa/ /de dag thams</text></item>
<item><p>458a6</p><section>mdo sde</section><text>cad rin chen rab bkang ste/ /byang chub sems dpas sbyin pa byin pa bas/ /gang gis sangs rgyas mang pos bshad pa yi/ /mdo 'di 'dra ba rab bzang ma</text></item>
<item><p>458a7</p><section>mdo sde</section><text>gos pa/ /'chang ngam klog gam gzhan la ston byed pa/ /de yi bsod nams de ni ches mchog go/ /me tog dri zhim byug pa gdugs rnams dang / /</text></item>
<item><p>458b1</p><section>mdo sde</section><text>ba dan rgyal mtshan lda ldi gos rnams kyis/ /zhing de thams cad yongs su gang byas nas/ /byang chub sems dpas sangs rgyas mchod pa bas/ /bde gshegs</text></item>
<item><p>458b2</p><section>mdo sde</section><text>bstan pa dam chos rab 'jig cing / /'gag pa'i tshe na gang zhig bag yod pa/ /dam pa'i chos ni yongs su 'dzin byed pa/ /de yi bsod nams de ni ches</text></item>
<item><p>458b3</p><section>mdo sde</section><text>mchog go/ /phyogs bcu dag na rgya mtsho gang yod pa/ /de dag 'bru mar dri zhim rab bkang ste/ /snying po ri rab tshad tsam byas nas su/ /rgyal ba'i mchod rten me</text></item>
<item><p>458b4</p><section>mdo sde</section><text>mar bus pa bas/ /gang gis chos sgron 'di ni rab 'jig tshe/ /'jig rten 'di dag mun pas bsgribs shes nas/ /rgyal bas gsungs pa'i chos 'di 'dzin byed</text></item>
<item><p>458b5</p><section>mdo sde</section><text>na/ /de yi bsod nams de ni ches mchog go/ /sangs rgyas kyi ni byang chub mchog tshol zhing / /zhing rnams bye bar 'dren pa gang mthong ba/ /de dag la ni bskal pa</text></item>
<item><p>458b6</p><section>mdo sde</section><text>bye mang du/ /lha rdzas 'du byed yid 'ong mchod pa bas/ /gang zhig sangs rgyas byas pa gzo ba dang / /dkon mchog gsum ni rjes su gzung ba dang / /chos</text></item>
<item><p>458b7</p><section>mdo sde</section><text>'di la ni sems can gzud pa'i phyir/ /dam chos 'dzin pa de ni ches mchog go/ /ji ltar mgon po rnams kyi chos 'dzin ltar/ /sems can gang</text></item>
<item><p>459a1</p><section>mdo sde</section><text>ngas sangs rgyas spyan gyis gzigs/ /de dag gang gis brgya byin tshangs par bkod/ /de yi bsod nams de snyed mi 'phel lo/ /</text></item>
<item><p>459a2</p><section>mdo sde</section><text>sems can de kun dgra bcom bkod pa dang / /rang rgyal theg par rab tu bkod pa bas/ /gang zhig byang chub tu ni sems bskyed nas/ /dam chos 'dzin pa de ni</text></item>
<item><p>459a3</p><section>mdo sde</section><text>khyad par 'phags/ /gal te bsod nams de la gzugs yod na/ /phyogs bcu'i zhing rnams thams cad gang bar 'gyur/ /skyes bu khyu mchog ye shes ma gtogs</text></item>
<item><p>459a4</p><section>mdo sde</section><text>par/ /bsod nams de yi snod ni yod ma yin/ /ji ltar bskal pa bye ba stong brjod kyang / /sangs rgyas ye shes mtha' yod ma yin ltar/ /de bzhin gshegs</text></item>
<item><p>459a5</p><section>mdo sde</section><text>kyi dam chos 'dzin pa yi/ /bsod nams de yang tshad yod ma yin no/ /de nas byang chub sems dpa' bsod nams kyis brgyan pas bcom ldan 'das las</text></item>
<item><p>459a6</p><section>mdo sde</section><text>dam pa'i chos yongs su 'dzin pa'i bsod nams bshad pa 'di thos nas tshim zhing mgu la yi rangs te rab tu dga' nas dga' ba dang / yid bde ba skyes</text></item>
<item><p>459a7</p><section>mdo sde</section><text>te bcom ldan 'das la 'di skad ces gsol to/ /bcom ldan 'das/ byang chub sems dpa' gang dag dam pa'i chos yongs su 'dzin pa la brtson par mi</text></item>
<item><p>459b1</p><section>mdo sde</section><text>bgyid pa de dag ni/ bdud kyis byin gyis brlabs pa lags so/ /bcom ldan 'das/ gang dag dam pa'i chos yongs su 'dzin pa dang bral ba'i dge ba'i rtsa ba gzhan</text></item>
<item><p>459b2</p><section>mdo sde</section><text>thams cad ni/ bdag la yungs 'bru tsam du gda'o/ /dam pa'i chos yongs su 'dzin pa'i dge ba'i rtsa ba ni/ phyogs bcu'i nam mkha'i khams ji lta ba bzhin du</text></item>
<item><p>459b3</p><section>mdo sde</section><text>bdag 'du shes gnas par gyur to/ /bcom ldan 'das/ 'di ltar bdag sems can thams cad la bde bar 'tshal ba'i slad du lus dang / srog kyang bor te/ bde ba</text></item>
<item><p>459b4</p><section>mdo sde</section><text>thams cad mi 'tshal bar dam pa'i chos yongs su bzung ba'i slad du go cha bgo bar bgyi'o/ /chos kyi rnam grangs 'di bshad pa na byang chub sems dpa' nam mkha'</text></item>
<item><p>459b5</p><section>mdo sde</section><text>mdzod kyi bsod nams kyi rnam par smin pa'i rgyu 'thun pas phyogs bcu'i sangs rgyas kyi zhing dpag tu med pa nas byang chub sems dpa' nam mkha' mdzod dang blo mnyam</text></item>
<item><p>459b6</p><section>mdo sde</section><text>pa'i byang chub sems dpa' rnams kyis chos kyi rnam grangs 'di la mchod pa bya ba'i phyir nam mkha'i dkyil nas me tog gi char mngon par rab tu phab po/ /bar snang las</text></item>
<item><p>459b7</p><section>mdo sde</section><text>kyang sgra 'di skad ces byang chub sems dpa' sems dpa' chen po nam mkha' mdzod kyis 'dus pa chen po'i le'u 'di brgyan te yongs su gzung ba'i bar du sangs rgyas</text></item>
<item><p>460a1</p><section>mdo sde</section><text>kyi bya ba byas so/ /byang chub kyi sems dang ma bral ba'i sems can gang dag chos kyi rnam grangs 'di 'dzin par 'gyur ba de dag kyang de</text></item>
<item><p>460a2</p><section>mdo sde</section><text>bzhin du dam pa'i chos rgyan par byed par 'gyur ro/ /de nas bcom ldan 'das kyis de'i tshe sku las 'di lta bu'i 'od rab tu btang bas 'od des phyogs bcu'i</text></item>
<item><p>460a3</p><section>mdo sde</section><text>sangs rgyas kyi zhing thams cad rgyas par gang bar gyur to/ /chos kyi rnam grangs 'di'i thog ma dang / tha ma bshad pa na sems can dpag tu med grangs med pa</text></item>
<item><p>460a4</p><section>mdo sde</section><text>ni byang chub tu sems skyes so/ /sems can dpag tu med grangs med pa dag ni/ bzod pa thob par gyur to/ /sems can la la dag ni/ sems rnam par</text></item>
<item><p>460a5</p><section>mdo sde</section><text>grol lo/ /la la dag ni/ chos kyi mig rnam par dag go/ /la la dag ni/ 'dod chags dang bral ba rnyed do/ /la la dag ni/ lha dang mi'i phun sum tshogs pa yongs su</text></item>
<item><p>460a6</p><section>mdo sde</section><text>bzung bar gyur te/ sangs rgyas gzhan dag la yang blta ba'i phyir rgyu bsags par yang gyur to/ /de dag thams cad la yang bcom ldan 'das rjes su thugs rang ngo / /</text></item>
<item><p>460a7</p><section>mdo sde</section><text>bcom ldan 'das kyis de skad ces bka' stsal nas byang chub sems dpa' sems dpa' chen po nam mkha' mdzod dang / byang chub sems dpa' sems dpa' chen po</text></item>
<item><p>460b1</p><section>mdo sde</section><text>byams pa dang / byang chub sems dpa' ltad mo can dang / byang chub sems dpa' lag na rin po che dang / byang chub sems dpa' rin chen dpal dang / byang chub sems dpa'</text></item>
<item><p>460b2</p><section>mdo sde</section><text>yon tan rgyal po'i 'od dang / byang chub sems dpa' bsod nams kyis brgyan pa dang / byang chub sems dpa' ngan song spong dang / byang chub sems dpa' chos kyi rgyal po</text></item>
<item><p>460b3</p><section>mdo sde</section><text>dang / tshe dang ldan pa shA ri'i bu dang / tshe dang ldan pa 'od srung chen po dang / tshe dang ldan pa kun dga' bo dang / mi mjed kyi bdag po tshangs pa dang / lha'i dbang po brgya</text></item>
<item><p>460b4</p><section>mdo sde</section><text>byin dang / rgyal po chen po bzhi dang / dge slong de dag dang / byang chub sems dpa' de dag dang / thams cad dang ldan pa'i 'khor de dang / lha dang / mi dang /</text></item>
<item><p>460b5</p><section>mdo sde</section><text>lha ma yin dang / dri zar bcas pa'i 'jig rten yi rangs te bcom ldan 'das kyis gsungs pa la mngon par bstod do/ /'dus pa chen po'i le'u las/ 'phags</text></item>
<item><p>460b6</p><section>mdo sde</section><text>pa nam mkha' mdzod kyis zhus pa zhes bya ba theg pa chen po'i mdo/ rdzogs so// // rgya gar gyi mkhan po bi dza ya shI la dang / shI len+d+ra</text></item>
<item><p>460b7</p><section>mdo sde</section><text>bo d+hi dang / zhu chen gyi lo ts+tsha ba ban de ye shes sdes bsgyur te skad gsar chad kyis kyang bcos nas gtan la phab pa/ rgya gar skad du/</text></item>
<item><p>461a1</p><section>mdo sde</section><text>Ar+ya mai tri pa ri prIts+tsha nA ma ma hA yA na sU tra/ bod skad du/ 'phags pa byams pas zhus pa zhes bya ba theg pa chen po'i mdo/ sangs rgyas</text></item>
<item><p>461a2</p><section>mdo sde</section><text>dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na bya rgod kyi phung po'i ri</text></item>
<item><p>461a3</p><section>mdo sde</section><text>la dge slong gi dge 'dun chen po dang thabs gcig tu bzhugs te/ byang chub sems dpa'i dge 'dun chen po dang yang thabs gcig go/ /de nas byang chub sems dpa' sems</text></item>
<item><p>461a4</p><section>mdo sde</section><text>dpa' chen po byams pa stan las langs te bla gos phrag pa gcig tu gzar nas pus mo g.yas pa'i lha nga sa la btsugs te bcom ldan 'das ga la ba de logs su</text></item>
<item><p>461a5</p><section>mdo sde</section><text>thal mo sbyar ba btud nas bcom ldan 'das la 'di skad ces gsol to/ /bcom ldan 'das/ 'di la chos sbyin pa'i rnam par smin pa gang lags/ de skad ces gsol</text></item>
<item><p>461a6</p><section>mdo sde</section><text>pa dang / bcom ldan 'das kyis byang chub sems dpa' sems dpa' chen po byams pa la 'di skad ces bka' stsal to/ /byams pa/ sus stong gsum gyi stong chen po'i</text></item>
<item><p>461a7</p><section>mdo sde</section><text>'jig rten gyi khams gang gA'i klung gi bye ma snyed rin po che sna bdun gyis yongs su bkang ste/ de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>461b1</p><section>mdo sde</section><text>rnams la dbul ba phul ba bas/ gang gis snying rje bas tshigs su bcad pa gcig gzhan gyi rgyud la bzhag na byams pa bsod nams kyi phung po 'di la bsod nams</text></item>
<item><p>461b2</p><section>mdo sde</section><text>kyi phung po snga ma des brgya'i char yang nye bar mi 'gro/ stong gi cha dang / brgya stong gi cha dang / bye ba'i cha dang / bye ba khrag khrig brgya stong gi cha dang / grangs dang / cha dang / bgrang</text></item>
<item><p>461b3</p><section>mdo sde</section><text>ba dang / dpe dang rgyur yang mi bzod do/ /bcom ldan 'das kyis de skad ces bka' stsal te/ bde bar gshegs pas de skad gsungs nas ston pas gzhan yang 'di skad</text></item>
<item><p>461b4</p><section>mdo sde</section><text>ces bka' stsal to/ /gang gis gang gA'i bye snyed 'jig rten khams/ /de dag rin chen byur bur bkang byas te/ /dga' rab sems kyis rgyal la phul ba bas/ /gang gis tshigs</text></item>
<item><p>461b5</p><section>mdo sde</section><text>bcad gcig cig sems can byin/ /rin chen sbyin pa shin du rgya chen de/ /snying rje bskyed nas tshigs bcad sbyin pa la/ gang gA'i cha dang grangs su 'ang mi phod na/ /lan gnyis</text></item>
<item><p>461b6</p><section>mdo sde</section><text>lan gsum sems la ga la zhig /bcom ldan 'das kyis de skad ces bka' stsal nas/ byang chub sems dpa' sems dpa' chen po byams pa dang / byang chub sems</text></item>
<item><p>461b7</p><section>mdo sde</section><text>dpa' de dag dang / dge slong de dag dang / lha dang / mi dang / lha ma yin dang / dri zar bcas pa'i 'jig rten yi rangs ste bcom ldan 'das kyis gsungs pa la mngon par</text></item>
<item><p>462a1</p><section>mdo sde</section><text>bstod do/ /'phags pa byams pas zhus pa zhes bya ba theg pa chen po'i mdo rdzogs so// //@#/ /rgya gar skad du/ Ar+yA ba lo ki</text></item>
<item><p>462a2</p><section>mdo sde</section><text>te shwa ra pa ri pr-its+tsha sap+ta d+har+m+ma ka nA ma ma hA yA na sU tra/ bod skad du/ 'phags pa spyan ras gzigs dbang phyug gis zhus pa chos bdun pa zhes bya ba theg pa chen po'i mdo/</text></item>
<item><p>462a3</p><section>mdo sde</section><text>bcom ldan 'das 'jam dpal gzhon nur gyur pa la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab bya rgod phung po'i</text></item>
<item><p>462a4</p><section>mdo sde</section><text>ri la dge slong stong nyis brgya lnga bcu'i dge slong gi dge 'dun chen po dang / byang chub sems dpa' sems dpa' chen po rab tu mang po dang thabs gcig tu zhugs te/ de</text></item>
<item><p>462a5</p><section>mdo sde</section><text>nas byang chub sems dpa' sems dpa' chen po 'phags pa spyan ras gzigs dbang phyug stan las langs te bla gos phrag pa gcig tu gzar nas pus mo g.yas pa'i</text></item>
<item><p>462a6</p><section>mdo sde</section><text>lha nga pad ma'i lte ba la btsugs te/ bcom ldan 'das ga la ba der thal mo sbyar ba btud de bcom ldan 'das la 'di skad ces gsol to/ /bcom ldan 'das/ byang chub kyi</text></item>
<item><p>462a7</p><section>mdo sde</section><text>sems bskyed ma thag pa'i byang chub sems dpas chos du zhig la bslab par bgyi/ de skad ces gsol pa dang / bcom ldan 'das kyis byang chub sems dpa' sems</text></item>
<item><p>462b1</p><section>mdo sde</section><text>dpa' chen po 'phags pa spyan ras gzigs dbang phyug la 'di skad ces bka' stsal to/ /rigs kyi bu byang chub tu sems bskyed ma thag pa'i byang chub sems dpas chos bdun la bslab par bya</text></item>
<item><p>462b2</p><section>mdo sde</section><text>ste/ bdun gang zhe na/ 'di lta ste/ rnam par rtog pas kyang 'dod pa la sten par mi byed na dbang po gnyis kyis sbyor ba lta smos kyang ci dgos/ tha na rmi lam gyi nang du'ang mi</text></item>
<item><p>462b3</p><section>mdo sde</section><text>dge ba'i bshes gnyen sten par mi byed pa dang / bya dang 'dra ba'i sems kyis yongs su 'dzin pa med par bya ba dang / thabs dang shes rab la mkhas pas nga rgyal dang / ngar 'dzin</text></item>
<item><p>462b4</p><section>mdo sde</section><text>pa med par bya ba dang / dngos po dang dngos po med pa spangs nas stong pa nyid kyi rnam par thar pa brtan po dang ldan par bya ba dang / yang dag par bden pa ma yin pa'i kun du rtog</text></item>
<item><p>462b5</p><section>mdo sde</section><text>pa'i shes pas sgyu ma dang / rmi lam dang 'dra bar 'khor ba las mngon par dga' bar bya ba ma yin pa dang / rgyu dang 'bras bu la skur pa gdab par mi bya ba ste/ rigs kyi bu/</text></item>
<item><p>462b6</p><section>mdo sde</section><text>byang chub tu sems bskyed ma thag pa'i byang chub sems dpas chos bdun po de dag la bslab par bya'o/ /bcom ldan 'das kyis de skad ces bka' stsal nas byang chub sems</text></item>
<item><p>462b7</p><section>mdo sde</section><text>dpa' 'phags pa spyan ras gzigs dbang phyug dang / dge slong de dag dang / byang chub sems dpa' de dag yid rangs te bcom ldan 'das kyis gsungs pa la mngon par bstod</text></item>
<item><p>463a1</p><section>mdo sde</section><text>do| |'phags pa spyan ras gzigs dbang phyug gis zhus pa chos bdun pa zhes bya ba theg pa chen po'i mdo rdzogs so// // rgya gar</text></item>
<item><p>463a2</p><section>mdo sde</section><text>gyi mkhan po dI paM ka ra shrI dz+nyA na dang / lots+tsha ba dge slong dge ba'i blo gros kyis bsgyur ba'o/ /rgya gar skad du/ Ar+ya pra ti b+hA na ma ti ba ri pr-its+tsha nA ma ma hA yA na sU tra/</text></item>
<item><p>463a3</p><section>mdo sde</section><text>bod skad du/ 'phags pa spobs pa'i blo gros kyis zhus pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di</text></item>
<item><p>463a4</p><section>mdo sde</section><text>skad bdag gis thos pa'i dus gcig na/ bcom ldan 'das mnyan du yod pa na rgyal bu rgyal byed kyi tshal mgon med zas byin gyi kun dga' ra ba na dge slong stong nyis</text></item>
<item><p>463a5</p><section>mdo sde</section><text>brgya lnga bcu'i dge slong gi dge 'dun chen po dang / byang chub sems dpa' khri dang thabs gcig tu bzhugs te/ de nas bcom ldan 'das 'khor mang pos yongs su bskor</text></item>
<item><p>463a6</p><section>mdo sde</section><text>cing mdun gyis bltas nas chos ston to/ /de'i tshe tshong dpon spobs pa'i blo gros shes bya ba zhig tshong dpon gyi bu lnga brgya tsam so so'i g.yog lnga brgya lnga brgyas yongs su</text></item>
<item><p>463a7</p><section>mdo sde</section><text>bskor cing mdun du bdar ba dang lhan cig tu mnyan du yod pa'i grong khyer nas byung ste/ rgyal bu rgyal byed kyi tshal mgon med zas sbyin gyi kun dga' ra ba ga la ba dang / bcom ldan</text></item>
<item><p>463b1</p><section>mdo sde</section><text>'das ga la ba de logs su song ste phyin nas bcom ldan 'das kyi zhabs la mgo bos phyag 'tshal te bcom ldan 'das la lan gsum bskor ba byas nas g.yog 'khor dang bcas</text></item>
<item><p>463b2</p><section>mdo sde</section><text>te phyogs gcig tu 'dug go /de nas sangs rgyas kyi mthus tshong dpon spobs pa'i blo gros stan las langs te bla gos phrag pa gcig tu gzar nas pus mo g.yas pa'i lha nga sa la</text></item>
<item><p>463b3</p><section>mdo sde</section><text>btsugs te bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das ni/ bla ma'i mchog /khams</text></item>
<item><p>463b4</p><section>mdo sde</section><text>gsum pa'i dam pa/ byang chub kyi bsod nams kyi lhag pa'i gzhi/ sems can thams cad nges par sgrol bar mdzad pa/ kun du khyab pa'i thabs la mkhas pa'i phyogs thug</text></item>
<item><p>463b5</p><section>mdo sde</section><text>pa ma mchis pa nges par thob par mdzad pa lags na/ bcom ldan 'das/ ma mchis pa'i dus snyigs ma'i rnyog pa lnga dang ldan pa la dug gsum 'bar zhing rab tu 'bar la/</text></item>
<item><p>463b6</p><section>mdo sde</section><text>gcig la gcig gdung bar bgyid pa'i sems can rnams kyi nang na gang nyes par bsam pa sems pa'i dus na gtso bo ma mchis shing de gang gi yang ma lags pa dang / rgyal po</text></item>
<item><p>463b7</p><section>mdo sde</section><text>dang / blon po chen po rnams yul la sred pas zil gyis non te phan tshun mi mthun zhing gcig la gcig g.yul bgyed pa dang / de dag gcig la gcig g.yul 'gyed pa na gzhan</text></item>
<item><p>464a1</p><section>mdo sde</section><text>dag gi dmag gi dpung gi tshogs dang / de las gzhan pa yul gyi mi lus chab 'tshal ba rnams kyi ming yang mi gda' ba dang / sangs rgyas kyi bsod</text></item>
<item><p>464a2</p><section>mdo sde</section><text>nams kyi mthus sangs rgyas kyi slob ma gang zag bzhi po mang po de dag kyang bstan pa 'di la 'jug cing rab tu byung ba'i tshul 'thob pa dang / de dag kyang phyi rol gyi gos ngur</text></item>
<item><p>464a3</p><section>mdo sde</section><text>smrig tsam dang / khong pa'i nang gi 'dun pa dang / zhe sdang dang / shin du ma gus shing phan tshun mi mthun la gcig la gcig skur pa 'debs par bgyid pa dang / skyon</text></item>
<item><p>464a4</p><section>mdo sde</section><text>sgrogs par bgyid pa dang / yon tan nges par sbed par bgyid pa dang / nga rgyal dang / rgyags pa dang / dregs pas non cing ngar 'dzin pa dang / nga yir 'dzin par bgyid</text></item>
<item><p>464a5</p><section>mdo sde</section><text>pa dang / de dag shi 'phos na yang ngan song gsum du skye zhing yud tsam zhig rnyed pa'i dpal yang ma 'tshal ba dang / tshe rabs gzhan dag tu bskal pa mang por sdug bsngal</text></item>
<item><p>464a6</p><section>mdo sde</section><text>gyi tshor ba mi bzad pa/ rtsub pa/ tsha ba/ yid du mi mchi ba dag 'byung bar 'gyur ba yang mthong lags so/ /bcom ldan 'das/ de'i slad du sems can 'di dag yongs</text></item>
<item><p>464a7</p><section>mdo sde</section><text>su smin par bgyi ba dang / ngan 'gro'i lam las rnam par bzlog nas bsod nams kyis gzhal med khang thob par bgyi ba'i chos rnams gang lags/ de skad ces gsol</text></item>
<item><p>464b1</p><section>mdo sde</section><text>pa dang / bcom ldan 'das kyi tshong dpon spobs pa'i blo gros la 'di skad ces bka' stsal to/ /spobs pa'i blo gros/ de ltar khyod seng+ge'i sgra bsgrags pas de bzhin gshegs</text></item>
<item><p>464b2</p><section>mdo sde</section><text>pa la zhu zhing / de ltar sems can thams cad de bzhin gshegs pa la chos zhu bar spro ba skyed pa legs so legs so/ /spobs pa'i blo gros/ sems can rnams gang thob nas</text></item>
<item><p>464b3</p><section>mdo sde</section><text>legs par rab tu dpal dang ldan par 'gyur zhing / nag po'i phyogs sgrub pa spangs nas dkar po'i phyogs la zhugs shing don thams cad 'grub par 'gyur ba'i chos de</text></item>
<item><p>464b4</p><section>mdo sde</section><text>dag khyod zhus shig/ zhus nas kyang the tshom med par nyon cig dang bshad par bya'o/ /de nas bcom ldan 'das la spobs pa'i blo gros kyis zhus pa/ bcom ldan 'das/</text></item>
<item><p>464b5</p><section>mdo sde</section><text>las gang dag gis ni/ lha rnams kyi ris su skye bar 'gyur/ gang dag gis ni/ mi rnams kyi ris su skye bar 'gyur/ gang dag gis ni/ sems can dmyal ba rnams su skye</text></item>
<item><p>464b6</p><section>mdo sde</section><text>bar 'gyur/ gang dag gis ni/ dud 'gro rnams su skye bar 'gyur/ gang dag gis ni/ yi dwags rnams su skye bar 'gyur/ gang dag gis ni/ rigs mthon po rnams su skye</text></item>
<item><p>464b7</p><section>mdo sde</section><text>bar 'gyur/ gang dag gis ni/ bran dang / bran mo rnams su skye bar 'gyur/ bcom ldan 'das/ las gang dag gis ni/ mi rnams kyi nang du sems can skyes pa rnams skal pa</text></item>
<item><p>465a1</p><section>mdo sde</section><text>bzang por 'gyur zhing khyim khol dang ldan pa dang / kha dri bda' ba dang / kha dog dang ldan pa dang / mthong na dga' ba dang / gnod pa ma mchis pa dang /</text></item>
<item><p>465a2</p><section>mdo sde</section><text>lus dang sems shin tu tha mal du gnas pa dang / skye bo mang pos bsngags pa rnams su 'gyur/ las gang dag gis ni/ sems can rnams mi'i dam pa thob nas rtag</text></item>
<item><p>465a3</p><section>mdo sde</section><text>tu skur pa 'debs pa thob par 'gyur zhing skye bo mang po mi dga' ba dang / mdog mi sdug pa dang / kha dri mi bda' ba dang / gnod pa med pa dang / sems mi dga' ba dang /</text></item>
<item><p>465a4</p><section>mdo sde</section><text>lus shin tu sbyangs pa ma lags pa dang / nyes byas kyi las thams cad bgyid par 'gyur/ bcom ldan 'das/ las gang dag gis ni/ legs par gsungs pa'i</text></item>
<item><p>465a5</p><section>mdo sde</section><text>chos 'dul ba 'di la rab tu byang ba dge sbyong dang / rigs kyi bu dang / rigs kyi bu mo nye bar zhi ba gtso bor 'dzin pa rnams gang dang gang du skye ba thams cad du rgyun du</text></item>
<item><p>465a6</p><section>mdo sde</section><text>sangs rgyas dang / chos dang / dge 'dun dkon mchog rnams dang mi 'bral bar 'gyur zhing / sangs rgyas bcom ldan 'das rnams mthong nas kyang de dag las chos</text></item>
<item><p>465a7</p><section>mdo sde</section><text>thos nas yid dga' zhing ci bsam pa bzhin du don yang grub par 'gyur/ bdag gis zhu ba bcu po de dag zhus pa lags na/ 'byung po grangs ma mchis pa thams cad</text></item>
<item><p>465b1</p><section>mdo sde</section><text>la sman pa'i slad du bcom ldan 'das gsol ba ma btab par dge ba'i bshes gnyen mdzad pa/ thugs rje chen po dang ldan pa/ dbang dang ldan pa/ chos thams cad la lkog</text></item>
<item><p>465b2</p><section>mdo sde</section><text>tu ma gyur pa'i spyan dang ldan pas rnam par phye ste rgyas par lan stsal du gsol/ de nas bcom ldan 'das kyis spobs pa'i blo gros la bka' stsal pa/ spobs pa'i blo</text></item>
<item><p>465b3</p><section>mdo sde</section><text>gros| khyod kyis ji lta bu'i zhu ba zhus pa rnams rgyas par rnam par phye ste bshad kyi/ nyon cig /tshong dpon spobs pa'i blo gros kyis bcom ldan 'das/ de bzhin du 'tshal</text></item>
<item><p>465b4</p><section>mdo sde</section><text>lo| |zhes gsol nas bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /spobs pa'i blo gros/ sems can las lnga dang</text></item>
<item><p>465b5</p><section>mdo sde</section><text>ldan pa rnams kyis ni/ lha nyid thob par 'gyur te/ lnga gang zhe na/ dang po byams pa dang ldan pa'i sems kyis gnod pa med par sems can rnams yongs su skyong bar</text></item>
<item><p>465b6</p><section>mdo sde</section><text>byed cing bzod pa dang ldan pa rnams yin/ gzhan gyi nor 'phrog par mi byed cing bkren pa'i sems dang ldan pa ma yin pas yongs su gtong bar byed pa yin/ gzhan</text></item>
<item><p>465b7</p><section>mdo sde</section><text>gyi chung ma la spyod pa rnams kyang yongs su dag pa ma yin te/ bslab pa'i gzhi rnams kyang srung bar byed pa yin/ gso sbyong la brtson zhing bden par smra ba yin/ rang</text></item>
<item><p>466a1</p><section>mdo sde</section><text>bzhin du 'dug cing rang gi skyon tshad med pa spong bar byed la myos par 'gyur ba'i btung ba spangs pa yin te/ las lnga po de dag dang ldan pa rnams</text></item>
<item><p>466a2</p><section>mdo sde</section><text>lha'i lus thob par 'gyur ro/ /de nas bcom ldan 'das kyis de'i tshe tshigs su bcad pa 'di dag bka' stsal to/ /srog chags gsod las ldog pa byas pas lha dang</text></item>
<item><p>466a3</p><section>mdo sde</section><text>mi dang lha min rnams/ 'jig rten du ni mi thub lus can tshe ring med 'gyur ba yin/ /'od kyi dkyil 'khor dag pa'i lus can shis ldan dri med rdzogs pa'i lus//</text></item>
<item><p>466a4</p><section>mdo sde</section><text>lha nang rab mchog de yi longs spyod sna tshogs dpal can rtag tu 'byung / /por ma thag tu lha nang rtag tu lha yi dbang phyug rnams su 'gyur/ /bsam med bsal ba 'phro</text></item>
<item><p>466a5</p><section>mdo sde</section><text>ba rnam log rin chen longs spyod rnams dang ldan/ /rtag tu dga' zhing rab tu yid dga' dpal ldan gzhal med khang gnas shing / /rtse zhing dga' ba'i dpag bsam</text></item>
<item><p>466a6</p><section>mdo sde</section><text>shing gi yul na me tog gtor lus ldan/ /mkhas shing 'dod pa mi phan yongs spangs dri mchog dag pa'i lus dang ldan/ /tshe rabs kun tu dpe med gser mchog</text></item>
<item><p>466a7</p><section>mdo sde</section><text>lus dang ldan zhing rab tu mdzes/ /rtag tu lha yi nang du skal pa bzang thob lus las 'od 'byung 'gyur/ /lha mo sna tshogs tshogs kyis bskor cing 'dod pa'i dpal</text></item>
<item><p>466b1</p><section>mdo sde</section><text>la spyod par byed/ /sngon chad cho ga bzhin du ngag skyon bzhi spangs kha ni dri zhim ldan/ /gsal zhing thogs med mi 'jigs tshig mchog lha rnams 'dir ni nges par 'byung //</text></item>
<item><p>466b2</p><section>mdo sde</section><text>yang dag lan 'debs rnams bsgrags snyan cing skye bos shin tu tshig gzung 'os/ /pi waM rol mo sgra 'byor sprin sgra skad snyan pho brang 'khor skad ldan/ /ma rmongs sems kyis</text></item>
<item><p>466b3</p><section>mdo sde</section><text>myos 'gyur ma legs rjod byed spangs pas lhar 'gyur zhing / /grangs med dge ba'i lha yis mchod pa lha yi gnas na gnas par 'gyur/ /blo dang ldan zhing lus brtan yid</text></item>
<item><p>466b4</p><section>mdo sde</section><text>bzang bag yod kun dang ldan par 'gyur/ /de dag rtag tu bde 'gyur dbang rnams de dag phan pa rjod par byed/ /gal te tshe zad lha yi yul nas lhung ba'i lha rnams</text></item>
<item><p>466b5</p><section>mdo sde</section><text>de tshe smad/ /sdig med lo brgya nyi shu 'gro na lha yi gnas su 'gro bar 'gyur/ /bsod nams lnga mngon gyur pas de ni dam pa dpal ldan lus 'od cing / /lha rnams</text></item>
<item><p>466b6</p><section>mdo sde</section><text>lam sel byed cing lha rnams bye bas mchod de brtan par 'gro /de nas bcom ldan 'das kyis yang spobs pa'i blo gros la bka' stsal pa/ spobs pa'i blo gros/ sems</text></item>
<item><p>466b7</p><section>mdo sde</section><text>can las lnga dang ldan pa rnams mi rnams kyi nang du skye bar 'gyur te/ lnga gang zhe na/ dang po byas pa gzo bas sbyin pa dang / bkren pa dang / dbul po dang / sdug</text></item>
<item><p>467a1</p><section>mdo sde</section><text>bsngal ba la kun bged pa dang / dge ba bcu'i las kyi lam ma nyams par bsten pa dang / sems can thams cad la zhe 'gras pa med</text></item>
<item><p>467a2</p><section>mdo sde</section><text>pa'i bzod pa dang / brtson 'grus kyis sems can le lo can rnams dge ba'i chos la spro bar byed cing nges pa'i sems kyis gus pa dang bcas la mthun par 'dzin</text></item>
<item><p>467a3</p><section>mdo sde</section><text>pa ste| spobs pa'i blo gros/ sems can las lnga po de dag dang ldan pa rnams mi nyid thob par 'gyur zhing longs spyod kyang chen por 'gyur pa dang / tshe ring ba dang /</text></item>
<item><p>467a4</p><section>mdo sde</section><text>mdzes pa dang / gzi brjid dang ldan pa dang / 'jig rten gyi rje dpon du 'gyur ro/ /de nas bcom ldan 'das kyis de'i tshe tshigs su bcad pa 'di dag bka' stsal</text></item>
<item><p>467a5</p><section>mdo sde</section><text>to| |sbyin pa byin pas mi yi rgyal po dam par 'gyur/ /rtag tu longs spyod 'byor dang ldan par rab tu 'gyur/ /lus ngan po dang mtshungs par sbyin dang sbyod par</text></item>
<item><p>467a6</p><section>mdo sde</section><text>byed/ /rigs dang dam pa thob pas rtag tu dga' bar 'gyur/ /tshul khrims ma nyams de ni dkon mchog mchod par byed/ /nyes byas yongs su spangs pas shin</text></item>
<item><p>467a7</p><section>mdo sde</section><text>tu nges pa ste/ /tshe ring dam pa thob pas 'chi 'pho med pa yin/ /bde ba thob pas skyon med rab tu dga' bar 'gyur/ /nges pa'i mi ni pha rol sems 'khrugs ma</text></item>
<item><p>467b1</p><section>mdo sde</section><text>byas shing / /gzhan dag rnams kyis gnod byas phyir ni gnod mi byed/ /de bzhin tshig ngan brjod kyang gshe bar mi byed pas/ /dge ba mchog gi tshul thob nas ni mdzes</text></item>
<item><p>467b2</p><section>mdo sde</section><text>par 'gyur/ /brtson 'grus bzang la lhag pa'i bsam pas sems dkar zhing / /stobs dang gzi brjid chen po dge ba rnams dang ldan/ /dmag dpon nyid kyi dam pa thob</text></item>
<item><p>467b3</p><section>mdo sde</section><text>par gyur pas na/ /longs spyod 'byor pa'i spyod yul ldan pas lha der 'gyur/ /mi 'phrog sems ldan mkhas shing shin tu mthun pa ste/ /byas pa gzo zhing las la 'dod</text></item>
<item><p>467b4</p><section>mdo sde</section><text>par rab tu byad/ /dkon mchog gsum dang ma la sogs la mchod mdzangs pa/ /nam yang kun la the tshom byed par mi 'gyur ro/ /mi gang khyad par 'phags pa dge ba</text></item>
<item><p>467b5</p><section>mdo sde</section><text>lnga po rnams/ /byed pa de ni sa yi bdag por rab tu 'gyur/ /stobs la sogs dang gzugs dang longs spyod mi zad ldan/ /grags ldan shin tu gtso bo rnams kyis rim</text></item>
<item><p>467b6</p><section>mdo sde</section><text>gro byas/ /de nas bcom ldan 'das kyis yang spobs pa'i blo gros la bka' stsal pa/ spobs pa'i blo gros/ sems can las lnga dang ldan pa rnams ni/ sems can dmyal</text></item>
<item><p>467b7</p><section>mdo sde</section><text>ba rnams su skye bar 'gyur zhing skyes nas kyang de dag tu bskal pa bye ba mang por gnas par 'gyur te/ lnga gang zhe na/ 'di lta ste/ sangs rgyas dang / chos dang / dge 'dun</text></item>
<item><p>468a1</p><section>mdo sde</section><text>dkon mchog la dad par mi byed la kun tu bsngags pa ma yin pa brjod pas skur pa 'debs par byed cing 'phags pa'i lam la brnyas pa dang / de</text></item>
<item><p>468a2</p><section>mdo sde</section><text>bzhin gshegs pa'i mchod rten 'jig pa dang / bar gyi dus na'ang dge slong dang / dge slong ma dang / dge bsnyen dang / dge bsnyen ma gang zag bzhi po mang por mi gus pa</text></item>
<item><p>468a3</p><section>mdo sde</section><text>mthun par mi 'dzin pa/ 'jig rten gyi smra ba lhur len pa/ dkon mchog gsum gyi dkor 'phrog pa dang / gcig la gcig nyes rtsom gyis gcig la gcig skur pa 'debs</text></item>
<item><p>468a4</p><section>mdo sde</section><text>pa'i tshig gis rgyal po dang / rje dpon dang / blon po dang / pha dang / bu rnams gcig la gcig mi mthun pas mi gus pa rnams dang / ma 'ongs pa'i dus na dge slong</text></item>
<item><p>468a5</p><section>mdo sde</section><text>rnams de bzhin gshegs pa'i bstan pa la zhugs te/ de bzhin gshegs pa dgra bcom pa yang dag par rdzogs pa'i sangs rgyas ston pa la brten nas khyim nas khyim</text></item>
<item><p>468a6</p><section>mdo sde</section><text>med par rab tu byung ste bdag nyid dge slong yin par khas 'che shing dge ba'i chos yang dag par sgrub pa la mi gnas la/ mkhan po dang / slob dpon rnams mgu</text></item>
<item><p>468a7</p><section>mdo sde</section><text>bar mi byed cing bka' blo mi bde la mthun par mi 'dzin cing yang dag par rjes su bstan kyang rjes su bstan pa la sgrub par mi byed cing sangs rgyas kyi byang chub spong bar byed</text></item>
<item><p>468b1</p><section>mdo sde</section><text>la| bdag la bstod pa byed/ gzhan la smod par byed cing nga rgyal dang / rgyags pa dang / dregs pa'i shas che la bla ma rnams la brnyas par byed/ rnyed pa dang bkur sti</text></item>
<item><p>468b2</p><section>mdo sde</section><text>la lhag par zhen cing skur pa 'debs par byed pa ste/ spobs pa'i blo gros/ sems can las lnga po de dag dang ldan pa rnams ni/ sems can dmyal ba rnams su skye bar</text></item>
<item><p>468b3</p><section>mdo sde</section><text>'gyur zhing skye nas kyang ji srid du stong gsum gyi stong chen po'i 'jig rten gyi khams 'dir 'jig pa ma byung ba de srid du gnas par 'gyur zhing / 'jig pa byung nas kyang</text></item>
<item><p>468b4</p><section>mdo sde</section><text>'jig rten gyi khams gzhan na sems can dmyal ba gang dag yod pa de dag tu 'phen par 'gyur ro/ /gang gi tshe der yang 'jig pa byung bar gyur na/ de'i tshe 'jig rten gyi khams</text></item>
<item><p>468b5</p><section>mdo sde</section><text>gzhan na sems can dmyal ba gang dag yod pa de dag tu 'phen par 'gyur ro/ /de bzhin du sbyar te/ kun tu 'jig rten gyi khams grangs med pa dag na sems can dmyal ba gang</text></item>
<item><p>468b6</p><section>mdo sde</section><text>dag yod pa de dag tu 'khyams shing sdug bsngal nyams su myong la 'byung ba'i mtha' med do/ /de nas bcom ldan 'das kyis de'i tshe tshigs su bcad pa 'di dag bka' stsal</text></item>
<item><p>468b7</p><section>mdo sde</section><text>to| |rmongs pas thog ma med nas 'jigs pa'i sdug bsngal bying gyur pa'i/ /'jig rten sangs rgyas yon tan rgya mtsho khas len mi byed de/ /de ni kun rig ma yin rnal</text></item>
<item><p>469a1</p><section>mdo sde</section><text>'byor rgyal po ma yin zhes/ /bdag nyid chud gzan skye bo gzhan rnams la yang slu bar byed/ /bde bar gshegs pa'i mchod rten 'byor</text></item>
<item><p>469a2</p><section>mdo sde</section><text>pa sdug pa'i mchog byas na/ /de ni dge ba chung 'gyur 'jig par byed pa'i char 'gyur zhes/ /mi dge 'di ni mngon sum dge ba mdun na yod bzhin du/ /'on kyang</text></item>
<item><p>469a3</p><section>mdo sde</section><text>sdig pa rnam pa sna tshogs kun tu spyod par byed/ /bar ma rtsod pa'i dus 'dir bzhi po bkres pas nyam thag pa/ /phan tshun 'khon du 'dzin pas dkrugs shing bla ma</text></item>
<item><p>469a4</p><section>mdo sde</section><text>smod par byed/ /'khor du 'dus pa 'dul ba'i dga' ba 'di ni rnam bshig pas/ /mi bzad ro med log par ltung ba'i sar ni 'gro bar 'gyur/ /rgyal po pha dang sring mo</text></item>
<item><p>469a5</p><section>mdo sde</section><text>spun dang gzhon nu bu mo rnams/ /byams pa'i yid ni log gyur longs spyod rnams la brkam chags te/ /byis pa bu ltar thams cad gcig la gcig ni bzhad gad</text></item>
<item><p>469a6</p><section>mdo sde</section><text>byed| |log ltung dam pa rnam par 'bying bar myur du 'gro bar 'gyur/ /ma 'ongs dus 'dir gang dag shin tu sdig can sems can rnams/ /mthun par mi 'dzin</text></item>
<item><p>469a7</p><section>mdo sde</section><text>dge sbyong kha dog 'dzin pa gzugs mi sdug /ngan pa'i bdag nyid ldan pa sdig pa khrag khrig byed 'gyur ba/ /de dag shi 'phos nas ni sdig pa rtsod pa'i mchog gis</text></item>
<item><p>469b1</p><section>mdo sde</section><text>gnon| |mi yis bskal pa brgya phrag mang por sdig pa lnga po dag /bsgrubs shing byas pa dag ni bshags par nus pa ma yin te/ /gang du sangs rgyas khrag khrig gis</text></item>
<item><p>469b2</p><section>mdo sde</section><text>kyang bskyab par mi spyod pa'i/ /me ri drag po mnar med pa yi mer ni sreg par 'gyur/ /de nas bcom ldan 'das kyis yang spobs pa'i blo gros la bka' stsal pa/</text></item>
<item><p>469b3</p><section>mdo sde</section><text>spobs pa'i blo gros/ sems can las lnga dang ldan pa rnams ni/ dud 'gro rnams su skye bar 'gyur te/ lnga gang zhe na/ dang po 'chal ba'i tshul khrims dang / chom</text></item>
<item><p>469b4</p><section>mdo sde</section><text>rkun dang / gzhan gyi bu lon blangs nas gnod sems su byed pa dang / srog gcod pa dang / ma dad pas dam pa'i chos ma yin pa nyan par dga' zhing dam pa'i chos</text></item>
<item><p>469b5</p><section>mdo sde</section><text>ma yin pa nyan pa la dga' bas log pas 'tsho ba thams cad la dga' ba ste/ spobs pa'i blo gros/ sems can las lnga po de dag dang ldan pa rnams ni/ dud 'gro</text></item>
<item><p>469b6</p><section>mdo sde</section><text>rnams su skye bar 'gyur ro/ /de nas bcom ldan 'das kyis de'i tshe tshigs su bcad pa 'di dag bka' stsal to/ /rtag tu gzhan gyi nor 'phrog pa la dga' ba'i mi</text></item>
<item><p>469b7</p><section>mdo sde</section><text>rnams ni/ /bu lon byin pa rnam par blangs nas mi gzhan gsod par byed/ /srog gcod pa la dga' ba'i ri dwags 'chi bdag rgyal po rnams/ /rgyal sogs pas</text></item>
<item><p>470a1</p><section>mdo sde</section><text>bzung nas sems can rnams la gsod par byed/ /dad pa la sogs dman pa'i blo gros dkar po'i 'du shes can/ /nag po dpag tu med</text></item>
<item><p>470a2</p><section>mdo sde</section><text>pa bdag cag spyod par mi shes pa/ rmongs pa rnams ni dam chos dkon mchog gtam la dga' mi byed/ /'jig rten zhugs pa'i chos la 'dir ni rjes su 'gro</text></item>
<item><p>470a3</p><section>mdo sde</section><text>bar 'gyur/ /ji ltar gangs ri las 'dir kha ba bab dang rab bab pa/ chu ni chu yi shugs kyis 'phral du sa 'og 'gro ba bzhin/ /lha mi'i grong du sdig pa'i phung po</text></item>
<item><p>470a4</p><section>mdo sde</section><text>mang du byas pas na/ /rmongs pa rnams ni de bzhin dud 'gro rnams su myur du 'gro /rta dre'u rnga bong glang chen pa lang ma he seng+ge dang / /wa dang sbrul dang phag dang khyi</text></item>
<item><p>470a5</p><section>mdo sde</section><text>la sogs par gyur nas su/ /rtswa za ba dang sha dang bdud rtsi lo ma'i zas za zhing / /de dag rtag tu gzhan gyi khur 'khyer byed cing dub bar 'gyur/ /bkres pas zil gyis</text></item>
<item><p>470a6</p><section>mdo sde</section><text>non pas gcig la gcig za lhur byed pa/ /bskal pa khrag khrig rnams su'ang nam yang thar par mi 'gyur zhing / /ji ltar rgya mtsho gcig na rus sbal mig ni</text></item>
<item><p>470a7</p><section>mdo sde</section><text>gcig yod pas/ /gnya' shing bu gar mgrin pa gtad par nus pa ma yin pa/ /de bzhin lha dang mi dang dbang phyug che nyid bde blag tu/ /log par ltung ba brgya</text></item>
<item><p>470b1</p><section>mdo sde</section><text>yis thob par nus pa ma yin te/ /sangs rgyas 'od zer dam pa'i tshogs can dpag tu med pa dang / /byang chub sems dpa' khyu mchog 'od kyis de dag 'byin par</text></item>
<item><p>470b2</p><section>mdo sde</section><text>'gyur| |de nas bcom ldan 'das kyis yang spobs pa'i blo gros la bka' stsal pa/ spobs pa'i blo gros/ sems can las lnga dang ldan pa rnams ni/ yi dwags kyi</text></item>
<item><p>470b3</p><section>mdo sde</section><text>'jig rten du skye bar 'gyur te/ lnga gang zhe na/ dang po bkren zhing chags pa dang / mun pa mun nag chen po'i bshes gnyen dang / gsog pa lhur byed pa'i phyir bdag</text></item>
<item><p>470b4</p><section>mdo sde</section><text>nyid kyang longs spyod par mi byed pa dang / chos ma yin pa dang ldan pa'i phyir phrag dog dang / ser sna lhur byed pas spun dang / sring mo dang / bu dang / chung ma dang / bran dang / las</text></item>
<item><p>470b5</p><section>mdo sde</section><text>byed pa dang / zho shas 'tsho ba dang / mdza' bshes dang / blon po dang / nye du dang / 'brel pa dang / sbyin gnas dang / dge sbyong dang / bram ze dang / bkren pa thams cad la</text></item>
<item><p>470b6</p><section>mdo sde</section><text>rab tu sbyin par mi byed cing pa ma dag la'ang rab tu sbyin par mi byed pa dang / nges par bskyang bar 'os pa dag mi skyong la bsnyen bkur mi byed cing bla ma la mi gus la gces</text></item>
<item><p>470b7</p><section>mdo sde</section><text>par mi byed pa ste/ spobs pa'i blo gros/ sems can las lnga po de dag dang ldan pa rnams ni/ yi dwags rnams su skye bar 'gyur ro/ /de nas bcom ldan 'das kyis de'i</text></item>
<item><p>471a1</p><section>mdo sde</section><text>tshe tshigs su bcad pa 'di dag bka' stsal to/ /bkren pa'i nyes pas bcom pa nor gtong mi phod pa/ /de dag gzhan dag las ni blang bar 'dod</text></item>
<item><p>471a2</p><section>mdo sde</section><text>par byed/ /mdzod rnams kyi ni sgo 'phar dam du bsdams pa rnams/ /'dir ni bskyang 'os rtsa lag mchog rnams gso mi byed/ /gzhan nor chud gzon pa yis rtag</text></item>
<item><p>471a3</p><section>mdo sde</section><text>tu skrag pa rnams/ /bla ma la yang de dag rab rtsub byams can min/ /de dag bdag gi chung ma la sogs g.yog tshogs la/ /dbyig sbyin mi byed shin tu snying brtse shes</text></item>
<item><p>471a4</p><section>mdo sde</section><text>med cing / /dkar po dag las log pa de dag 'di nas shi 'phos nas/ yun ring mchog tu lus 'bar sdug bsngal yi dwags 'gyur/ /de dag lo brgya rnams su rmi lam</text></item>
<item><p>471a5</p><section>mdo sde</section><text>rmis par yang / /gos dang zas dang btung ba'ang nam yang rmi mi 'gyur/ /khab 'dra'i kha dang ri chen lta bu'i lto can rnams/ /nyam thag shar dang nub kyi rgya mtshor rgyug par</text></item>
<item><p>471a6</p><section>mdo sde</section><text>byed/ /kha nas me 'bar lus ngan phyogs dang lho phyogs gzhan/ /skam par mthong nas rin chen me nang lhung bar 'gyur/ /gshin rje'i pho nya dpung mgo las grub rab</text></item>
<item><p>471a7</p><section>mdo sde</section><text>stug cing / /sra ldan rnams kyis mnan nas zangs zhun bzod dka' rab/ /mi 'dra ro bro med pa de dag rnams la ldud/ /rmongs rnams yan lag brgyad ldan chu bzhin</text></item>
<item><p>471b1</p><section>mdo sde</section><text>'thung bar byed/ /nang grol lus kyi khog pa bsregs pa bsal ba'i rlung gis su/ /skyes pa'i bdag nyid rnams la stobs chen yang ldud byed/ /de nas shi 'phos mi yi</text></item>
<item><p>471b2</p><section>mdo sde</section><text>'jig rten 'dir skyes rnams/ /rigs dang longs spyod lus g.yog rnams kyis dman par 'gyur/ /de nas bcom ldan 'das kyis yang spobs pa'i blo gros la bka' stsal</text></item>
<item><p>471b3</p><section>mdo sde</section><text>pa| spobs pa'i blo gros/ sems can las lnga dang ldan pa rnams ni/ rigs mthon po rnams su 'gyur te/ lnga gang zhe na/ /'di lta ste/ zang zing dang chos kyi sbyin pa dag</text></item>
<item><p>471b4</p><section>mdo sde</section><text>gis 'jig rten thams cad la gnod sems med par gyur pa dang / dkon mchog gsum dang pha ma la gus pa dang / lhan cig skyes pa'i bzod pa dang / des pa dang /</text></item>
<item><p>471b5</p><section>mdo sde</section><text>shin tu gya nom pa dang / sangs rgyas kyi gsung rnam pa sna tshogs klog pa dang kha ton bya ba la brtson pa ste/ spobs pa'i blo gros/ sems can las lnga po de dag dang ldan pa</text></item>
<item><p>471b6</p><section>mdo sde</section><text>rnams ni/ rigs mthon po rnams su 'gyur ro/ /de nas bcom ldan 'das kyis de'i tshe tshigs su bcad pa 'di dag bka' stsal to/ /bsam byas gang dag bsod nams</text></item>
<item><p>471b7</p><section>mdo sde</section><text>tshogs pa skal bzang sbyin pa'i cho ga bzhin/ /kun tu sems can mang la kun bged de dag rtag tu nad med 'gyur/ /tshe dang kha dog stobs ldan lus can 'jig rten</text></item>
<item><p>472a1</p><section>mdo sde</section><text>mchog tu 'gyur/ /mtshungs dang rgya chen khyad par can gyis mdzes mdzod rin chen ri dbang bzhin/ /'dul ba nyams dga'i dkon mchog</text></item>
<item><p>472a2</p><section>mdo sde</section><text>mtshungs med pha ma rnams la bsnyen bkur bas/ /shin tu rgya chen gtso mchog khyim du skye bos mchod/ /shin tu nus kyang yid 'khrug rnam spangs kun tu gzugs kyis</text></item>
<item><p>472a3</p><section>mdo sde</section><text>'phags pa rnams/ /'jig rten rnams kyi mig tu sdug pa skal bzang rigs ni mthon por 'gyur/ /gang zag brtan zhing kun bzod shin tu yid bzang dkar dang</text></item>
<item><p>472a4</p><section>mdo sde</section><text>mthun rnams dang / /mi rnams gang dag shes rab dag mchog sangs rgyas gsung la kha ton brtson/ /de dag 'byor pa thob nas rigs mchog skyes pa kun tu kun</text></item>
<item><p>472a5</p><section>mdo sde</section><text>mchog mdzes/ /de dag dge bas rgyas pas lus chen rgya mtsho chen po bzhin du spa/ /de nas bcom ldan 'das kyis yang spobs pa'i blo gros la bka' stsal pa/ spobs</text></item>
<item><p>472a6</p><section>mdo sde</section><text>pa'i blo gros/ sems can las lnga dang ldan pa rnams ni/ bran dang / bran mo nying thob par 'gyur te/ lnga gang zhe na/ 'di lta ste/ pha ma rnams la mi gus pa dang /</text></item>
<item><p>472a7</p><section>mdo sde</section><text>gya nom pa'i sems ma yin pa dang / zlog pa med cing ci dgar sdig pa spyod pa dang / gzhan gyi nor 'phrog pa dang / bu lon 'phrog nas bdag sbed pa ste/ spobs</text></item>
<item><p>472b1</p><section>mdo sde</section><text>pa'i blo gros/ sems can las lnga po de dag dang ldan pa rnams ni/ bran dang / bran mo nyid thob par 'gyur ro/ /de nas bcom ldan 'das kyis de'i tshe tshigs su bcad</text></item>
<item><p>472b2</p><section>mdo sde</section><text>pa 'di dag bka' stsal to/ /bsod nams rgya chen 'byor ba gangs 'od lta bu'i khyim du skye thob nas/ /blun po gang dag rgyags khengs dregs pas dkrugs shing gus par</text></item>
<item><p>472b3</p><section>mdo sde</section><text>mi byed la/ /pha ma rnams la rmad byung sbyin gnas 'dra bar 'du shes mi byed pa/ /de dag nyes pas gzhan du 'jig rten dbang gyur dman zhing g.yon can 'gyur/ /dkon</text></item>
<item><p>472b4</p><section>mdo sde</section><text>mchog mtshungs med rnams la ma gus lhur byed ma rungs brlang tshig 'gyur/ /gang dag byams dang de bzhin snying rje ma lus dge ba chud gzan pa/ /de dag grangs med skye</text></item>
<item><p>472b5</p><section>mdo sde</section><text>bar 'dzin med gzhan 'joms ngo tsha mi shes shing / /mi yi yul du bran nyid spangs nas skad cig gis ni dma' bar 'gyur/ /gzugs dang dbang phyug rigs mchog blo</text></item>
<item><p>472b6</p><section>mdo sde</section><text>bral dman la mos pa'i glen par 'gyur/ /dkon mchog rnam mang mchod pas nga rgyal med cing zhen la mdangs ngan 'gyur/ /dpal kun med cing ting 'dzin bral ba</text></item>
<item><p>472b7</p><section>mdo sde</section><text>las rnams kyis ni bsdigs par 'gyur/ /de dag 'jig rten kun dga' dga' ston che sogs med cing tshegs kyis 'tsho/ /de nas bcom ldan 'das kyis yang spobs</text></item>
<item><p>473a1</p><section>mdo sde</section><text>pa'i blo gros la bka' stsal pa/ spobs pa'i blo gros/ sems can las lnga dang ldan pa rnams ni/ skal ba bzang por 'gyur zhing khyim khel</text></item>
<item><p>473a2</p><section>mdo sde</section><text>dang / kha dri zhim pa dang / gnod pa med pa dang / lus dang sems shin tu sbyangs pa dang / blta na sdug pa dang / skye bo mang pos bsngags pa rnams su 'gyur te/ lnga</text></item>
<item><p>473a3</p><section>mdo sde</section><text>gang zhe na/ 'du shes ji lta ba bzhin du yang dag pa dang / ma tshang ba med pa dang / sgro btags pa med pa'i tshig dang / nyan thos dang / rang sangs rgyas dang / theg pa</text></item>
<item><p>473a4</p><section>mdo sde</section><text>chen po dang / theg pa rnam pa gsum po thams cad kyi tshig gi rang bzhin la mi bzod pa med cing mi smod la/ mi spong zhing de thams cad du gzung ba dang / bshad pa</text></item>
<item><p>473a5</p><section>mdo sde</section><text>dang / bklag pa dang / kha ton la sogs pa byed pa dang / ngag gi skyon bzhi po tshad med pa rnam par spong zhing 'phags pa'i lam la skur pa mi 'debs pa dang /</text></item>
<item><p>473a6</p><section>mdo sde</section><text>sems can log par sgrub pa la gnas pa rnams la snying brtse zhing yongs su bskyang ba dang / skyon de las bzlog cing dge ba la dgod pa dang / gzhan gyi skyon mthong ba'i</text></item>
<item><p>473a7</p><section>mdo sde</section><text>brjod pa yal bar 'jog pa ste/ spobs pa'i blo gros/ sems can las lnga po de dag dang ldan pa rnams ni/ mi rnams kyi nang du skyes nas skal ba bzang por 'gyur zhing</text></item>
<item><p>473b1</p><section>mdo sde</section><text>zhing khyim khol dang ldan pa dang / kha dri zhim pa dang / yid gzhungs pa dang / mthun pa dang / skye bo mang po dga' ba dang / mya ngan med pa dang / sems tha ma la du gnas</text></item>
<item><p>473b2</p><section>mdo sde</section><text>pa dang / khro ba med pa dang / gnod pa med pa dang / kha dog dang ldan pa dang / grags pa dang ldan pa rnams su 'gyur ro/ /de nas bcom ldan 'das kyis de'i tshe tshigs su</text></item>
<item><p>473b3</p><section>mdo sde</section><text>bcad pa 'di dag bka' stsal to/ /sangs rgyas sogs la shin tu shas cher gus 'bad pha ma rnams mchod pas/ /rtag tu ngag skyon kun bral 'jig rten dag tu rmad du byung</text></item>
<item><p>473b4</p><section>mdo sde</section><text>bar 'gyur/ /tshig gi yon tan gzung 'os rnga sgrar bcas shing tshe rabs kun tu phan/ /ut+pal dri dang mdzes pa'i rlung ldan kha yis phyogs su snyan pa grags/ /gang dag bdag</text></item>
<item><p>473b5</p><section>mdo sde</section><text>byams gzhan mtshungs mi phan skyon brjod sdig pa ngan pa las/ /phral nas dge ba kun la sems can rnams ni sbyor du 'jug byed pa/ /de dag 'jig rten thob nas skal</text></item>
<item><p>473b6</p><section>mdo sde</section><text>ba bzang po kun tu thams cad dga'/ /shin tu yid 'ong rin chen yul can bde gnas sdig las log par 'gyur/ /dam pa'i chos ni gzung dang bstan brtson de sems</text></item>
<item><p>473b7</p><section>mdo sde</section><text>byed cing des par 'gyur/ /'dir ni sems can kun la pha ma 'dra bar byams pa'i sems ldan 'gyur/ /'das pa'i dus su lus can kun ni nged kyi rtsa lag tshogs gyur</text></item>
<item><p>474a1</p><section>mdo sde</section><text>ces| |de lta zla ba lta bu'i sems sbyangs de dag la ni phan par byed/ /'gran dregs khyad gsod la sogs rnam pa sna tshogs phan tshun sun</text></item>
<item><p>474a2</p><section>mdo sde</section><text>'byin pa'i/ /sdig pa yongs su spangs nas dag pa'i yid can skyon rnams kun sbas nas/ /sems can lhag pa'i bsam pa dge bas snyan tshogs phan tshun rjod par</text></item>
<item><p>474a3</p><section>mdo sde</section><text>byed| |myur du lha yi dbang phyug mtshungs med thob nas sangs rgyas dge bar 'gyur/ /de nas bcom ldan 'das kyis yang spobs pa'i blo gros la bka' stsal pa/ spobs</text></item>
<item><p>474a4</p><section>mdo sde</section><text>pa'i blo gros/ sems can las lnga dang ldan pa rnams ni/ mi'i dam pa thob nas rtag tu skur pa 'debs pa thob par 'gyur zhing skye bo mang po mi dga' ba dang / kha</text></item>
<item><p>474a5</p><section>mdo sde</section><text>dri mi zhim pa dang / sems mi dga' ba dang / gnod pa mang ba dang / lus shin tu sbyangs pa ma yin par 'gyur te/ lnga gang zhe na/ brdzun du smra ba dang / brdzun du smra bas</text></item>
<item><p>474a6</p><section>mdo sde</section><text>rtag tu gzhan slu ba'i sems lhur len pa dang / chos kyi 'bel pa'i gtam chen po la 'dus pa na chos kyi gtam de la rnam par smod pa dang / tshangs pa mtshungs par spyod</text></item>
<item><p>474a7</p><section>mdo sde</section><text>pa rnams mthong na de dag la brnyas shing khyad du gsod pa dang / dma' ba'i sems su byed pa ste/ spobs pa'i blo gros/ sems can las lnga po de dag dang ldan pa</text></item>
<item><p>474b1</p><section>mdo sde</section><text>rnams ni/ mi'i dam pa thob nas rtag tu skur pa 'debs pa thob par 'gyur zhing skye bo mang po mi dga' ba dang / mdog mi sdug pa dang / kha dri mi zhim pa dang / sems mi</text></item>
<item><p>474b2</p><section>mdo sde</section><text>dga' ba dang / gnod pa mang pa dang / lus shin tu sbyangs pa ma yin par 'gyur ro/ /de nas bcom ldan 'das kyis de'i tshe tshigs su bcad pa 'di dag bka' stsal to/ /sems</text></item>
<item><p>474b3</p><section>mdo sde</section><text>yid rnams kyis gzhan sems drag tu 'khrug dang sdig pa rnams byas pas/ /log pa'i ngag dang gzhan la gnod par dga' ba tha ma rnams sems dang / lus kyis sdug</text></item>
<item><p>474b4</p><section>mdo sde</section><text>bsngal gzhal med rdzogs pa bar med nyams su myong bar 'gyur/ /lcags kyi lcags kyu chen po rnon po rnams kyis nyam thag lce 'byin 'gyur/ /gshin rje'i dbang phyug</text></item>
<item><p>474b5</p><section>mdo sde</section><text>gnas su'ang mi rnams shin tu zangs bskol ldud par 'gyur/ /dmyal bar mi bden tshig can skyes pa de dag dga' bar yong mi 'gyur/ /gang tshe 'dir ni tshig bzang bral</text></item>
<item><p>474b6</p><section>mdo sde</section><text>ba ro ltar kha dri mi zhim zhing / /'jig rten mig tu yid 'ong blta na sdug pa ma yin rnams su 'gyur/ /rgyal po'i pho brang 'khor du mi snyan skur 'debs rtsod pa'i skyon mang</text></item>
<item><p>474b7</p><section>mdo sde</section><text>zhing / /de dag rtag tu skyon gnas mi ni sa ya mang pos gleng bar 'gyur/ /sems can rdzun smra rnams kyis tha mal sems dang lus bde ma yin phyir/ /sngar bshad nyes</text></item>
<item><p>475a1</p><section>mdo sde</section><text>'gro de yi 'bras bu sdug bsngal mang po spyod par 'gyur/ /mi nyid spangs nas dbang med mi rnams bde ba kun la slu byed pa'i/ /sems can</text></item>
<item><p>475a2</p><section>mdo sde</section><text>dmyal ba'i 'jig rten 'gro 'gyur de nas shi 'phos gyur nas ni/ /'gro ba lnga po'i 'khor ba'i 'khor lo rtsub par dud 'gro rnams su skye/ /de ltar lus can 'khyams pa</text></item>
<item><p>475a3</p><section>mdo sde</section><text>rnams kyi sdug bsngal zad par 'gyur ba med/ /de nas bcom ldan 'das kyis yang spobs pa'i blo gros la bka' stsal pa/ spobs pa'i blo gros/ dge sbyong dang / rigs</text></item>
<item><p>475a4</p><section>mdo sde</section><text>kyi bu dang / rigs kyi bu mo nye bar zhi ba gtso bor 'dzin pa'i sems can chos lnga dang ldan pa rnams ni/ gang dang gang du skye ba'i skye ba thams cad du rtag par sangs</text></item>
<item><p>475a5</p><section>mdo sde</section><text>rgyas dang / chos dang / dge 'dun dang phrad pa thob par 'gyur zhing / sangs rgyas bcom ldan 'das rnams mthong nas kyang de dag las chos kyang thos nas yid</text></item>
<item><p>475a6</p><section>mdo sde</section><text>dga' zhing ci bsam pa bzhin du byang chub rnams thob par 'gyur la/ ci 'dod pa bzhin du phun sum tshogs pa rnams kyang thob par 'gyur te/ lnga gang zhe na/ 'di</text></item>
<item><p>475a7</p><section>mdo sde</section><text>lta ste/ bdag nyid dkon mchog gsum la skyabs su song nas gzhan dag kyang gsum la skyabs su 'gro ba sgrub pa la rnam par 'jog par byed pa dang / rnam pa</text></item>
<item><p>475b1</p><section>mdo sde</section><text>thams cad kun tu rdzogs shing rgyas la rgya chen po legs par byas pa'i de bzhin gshegs pa'i sku gzugs byed du 'jug pa dang / mkhan po dang slob dpon shes</text></item>
<item><p>475b2</p><section>mdo sde</section><text>shing gus pa dang bcas pa dang / bka' blo bde ba dang mthun par 'dzin par sgrub pa dang / kun tu thogs pa med pa'i 'od zer rnams kyis sems can thams cad</text></item>
<item><p>475b3</p><section>mdo sde</section><text>bdag dang 'dra zhing bu gcig pa'i byis pa dang 'dra bar mthong ba dang / ji ltar brtsams pa'i mdo sgrub pa dang / bklag pa dang / kha ton dang / lung mnod pa dang /</text></item>
<item><p>475b4</p><section>mdo sde</section><text>bshad pa rnams yid la byed pa yangs shing rnam pa sna tshogs pa dag gis bar chad med par sgom pa la mngon par zhen cing sgrub par byed pa ste/ spobs pa'i blo gros/ dge</text></item>
<item><p>475b5</p><section>mdo sde</section><text>sbyong dang / rigs kyi bu dang / rigs kyi bu mo nye bar zhi ba gtso bor 'dzin pa'i sems can chos lnga po de dag dang ldan pa rnams ni/ gang dang gang du skye ba'i skye ba thams</text></item>
<item><p>475b6</p><section>mdo sde</section><text>cad du bar chad med par sangs rgyas dang / chos dang / dge 'dun dkon mchog rnams dang mi bral bar 'gyur zhing / sangs rgyas bcom ldan 'das mthong nas kyang</text></item>
<item><p>475b7</p><section>mdo sde</section><text>de dag las chos kyang thos nas yid dga' zhing ci bsam pa bzhin du byang chub rnams thob par 'gyur la/ ci 'dod pa bzhin du phun sum tshogs pa rnams kyang thob par</text></item>
<item><p>476a1</p><section>mdo sde</section><text>'gyur ro/ /de nas bcom ldan 'das kyis de'i tshe tshigs su bcad pa 'di dag bka' stsal to/ /gang dag sangs rgyas yon tan mchog gi</text></item>
<item><p>476a2</p><section>mdo sde</section><text>chos la gnas/ /de dag nyid kyis sems can thams cad 'dul bar byed/ /sangs rgyas sku gzugs gzugs legs rnams ni byed par 'gyur/ /mkhas pa</text></item>
<item><p>476a3</p><section>mdo sde</section><text>rnams ni slob dpon tshig la mchod par byed/ /gang dag phyogs bcu rnams kyi 'jig rten ma lus la/ /bdag dang bu gcig byis pa rnams dang 'drar mthong ba/ /de</text></item>
<item><p>476a4</p><section>mdo sde</section><text>dag sreg pa kun tu mya ngan med nges 'gyur/ /shin tu rnam dag thugs mnga' sangs rgyas rnams kyang mthong / /gang dag shes rab rin chen chen po 'byor mdzad</text></item>
<item><p>476a5</p><section>mdo sde</section><text>rnams| |nyin dang mtshan du dge ba kun tu spyod par byed/ /'dir ni rmad du byung ba'i 'od dang ldan pa rnams/ /'jig rten mun pa che la snang la mchog byed 'gyur/ /</text></item>
<item><p>476a6</p><section>mdo sde</section><text>kun tu chos rnams thams cad rab tu rnam phye nas/ /sangs rgyas lam las mchog ni gzhan med par/ /nges par byas nas lha dang bcas pa'i 'jig rten gyi/ /</text></item>
<item><p>476a7</p><section>mdo sde</section><text>mthar thug 'gro bar 'gyur ba'i rgyu ni shes par 'gyur/ /de nas tshong dpon spobs pa'i blo gros chos kyi rnam grangs 'di thos nas tshim zhing mgu ste yid rangs nas</text></item>
<item><p>476b1</p><section>mdo sde</section><text>rab tu dga' ste/ dga' ba dang / yid bde ba skyes nas mi skye ba'i chos la bzod pa thob nas tshong dpon gyi bu lnga brgya tsam po dang / so so'i g.yog 'khor lnga brgya tsam</text></item>
<item><p>476b2</p><section>mdo sde</section><text>po de dag ni/ chos rnams la chos kyi mig rdul med cing dri ma dang bral ba thob bo/ /bcom ldan 'das kyi 'khor gyi dkyil 'khor du lha dang / klu dang / gnod sbyin dang /</text></item>
<item><p>476b3</p><section>mdo sde</section><text>dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa ji snyed 'dus par gyur pa de dag thams cad kyis</text></item>
<item><p>476b4</p><section>mdo sde</section><text>ni| ci bsam pa bzhin gyi theg pa rnams la sems bskyed do/ /ci 'dod pa bzhin du phun sum tshogs pa'ang thob cing / me tog dang / spos dang / phreng ba dang /</text></item>
<item><p>476b5</p><section>mdo sde</section><text>gos dang / rgyan la sogs pa dpag tu med pa rnams kyis bcom ldan 'das la gtor to/ /de nas tshong dpon spobs pa'i blo gros stan las langs te bla gos phrag pa</text></item>
<item><p>476b6</p><section>mdo sde</section><text>gcig tu gzar nas pus mo g.yas pa'i lha ngas la btsugs te bcom ldan 'das ga la ba de logs su thal mo sbyar ba btud nas 'di skad ces gsol to/ /bcom ldan</text></item>
<item><p>476b7</p><section>mdo sde</section><text>'das khams gsum pa'i bla mas chos lnga po 'di dag legs par gsungs pa legs so legs so/ /chos lnga po de dag thos nas 'khor 'di yid bzhin du thams</text></item>
<item><p>477a1</p><section>mdo sde</section><text>cad rdzogs par don grub par gyur lags so/ /ma 'ongs pa'i sems can rnams kyang 'di nyid thob nas nag po'i phyogs spangs te dkar</text></item>
<item><p>477a2</p><section>mdo sde</section><text>po'i phyogs la zhugs shing brtul zhugs 'grub par 'gyur lags so/ /bcom ldan 'das dge slong gi dge 'dun dang thabs cig tu sang bdag gi sdum par spyan</text></item>
<item><p>477a3</p><section>mdo sde</section><text>'dren na/ bdag cag la thugs brtse ba'i slad du khyod kyis de ltar gnang bar mdzad du gsol/ bcom ldan 'das kyis tshong dpon spobs pa'i blo gros la thugs brtse ba'i slad</text></item>
<item><p>477a4</p><section>mdo sde</section><text>du gnang ba mdzad do/ /de nas tshong dpon spobs pa'i blo gros bcom ldan 'das kyis gnang bar rig nas tshim zhing mgu ste yid rangs nas rab tu dga' ste/ dga' ba dang</text></item>
<item><p>477a5</p><section>mdo sde</section><text>yid bde ba skyes nas bcom ldan 'das kyi zhabs la mgo bos phyag btsal te bcom ldan 'das la lan gsum bskor ba byas nas g.yog 'khor dang bcas te bcom ldan</text></item>
<item><p>477a6</p><section>mdo sde</section><text>'das kyi thad nas song ngo / /de rang gi khyim du song nas pha ma gnyis kyi rkang pa la phyag byas te thal mo sbug sbug por sbyar nas 'di skad ces smras so/ /yab yum /</text></item>
<item><p>477a7</p><section>mdo sde</section><text>'di ltar gang 'jig rten na shin tu dkon mchog gshegs pa/ bla na med pa/ chos kyi rgyal po/ khams gsum pa thams cad las 'das pa/ bcom ldan 'das dge slong gi</text></item>
<item><p>477b1</p><section>mdo sde</section><text>dge 'dun dang thabs cig tu sang bdag gis gdugs tshod la spyan drangs na/ des kyang bdag cag la thugs brtse ba'i slad du gnang lags kyi/ mkhyen par mdzod cig /</text></item>
<item><p>477b2</p><section>mdo sde</section><text>de nas spobs pa'i blo gros kyi pha ma dag yid dga' ste 'di skad ces smras so/ /bu/ legs so/ /khyod kyis lags par byas so/ /zhes mngon par bstod de/ de bzhin</text></item>
<item><p>477b3</p><section>mdo sde</section><text>gshegs pa mchod pa'i las la spro bar gyur te/ de nas spobs pa'i blo gros kyis rang gi chung ma pad+ma g.yog 'khor dang bcas pa la bsgo ba/ bzang mo/ /khyod kyis</text></item>
<item><p>477b4</p><section>mdo sde</section><text>bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'khor dang bcas pa'i don du bza' ba dang btung ba ro brgya dang ldan pa mang</text></item>
<item><p>477b5</p><section>mdo sde</section><text>ba dang / bsod par sbyor cig /sbyar nas kyang khyim thams cad chag chag gdab pa dang / phyag dar bya ba dang / bla bre bre ba dang / dar gyi lda ldi gdags pa dang / me tog chal</text></item>
<item><p>477b6</p><section>mdo sde</section><text>par dgram pa dang / bdug spos dri zhim pos bdug par byed du bcug la/ de bzhin gshegs pa dge slong gi dge 'dun dang thabs cig pa'i gdan ci 'os su bting</text></item>
<item><p>477b7</p><section>mdo sde</section><text>ste mchod yon dang zhabs la dbul ba spyan sngar bzhag pas bcom ldan 'das dam pa de la sdod cig ces bsgo ste/ spobs pa'i blo gros mdza' bshes dang / blon po dang /</text></item>
<item><p>478a1</p><section>mdo sde</section><text>nye du dang / rgan rabs la sogs pa dang lhan cig 'grogs shing ji skad smras pa thams cad byas so/ /de nas bcom ldan 'das de'i mtshan</text></item>
<item><p>478a2</p><section>mdo sde</section><text>mo 'das nas dge slong gi dge 'dun dang thabs cig tu rgyal bu rgyal byed kyi tshal skyed mos tshal chen po nas byung nas sems can rnams la thugs brtse bas de bzhin</text></item>
<item><p>478a3</p><section>mdo sde</section><text>gshegs pa'i rdzu 'phrul gyi dpal rnam par 'phrul pa yang dag par bstan pa'i rol pas cho 'phrul dang bcas pas mnyan du yod pa'i grong khyer chen por gshegs</text></item>
<item><p>478a4</p><section>mdo sde</section><text>so| |gshegs nas kyang rim gyis spobs pa'i blo gros kyi khyim ga la ba de logs su bzhud do/ /de nas spobs pa'i blo gros g.yog 'khor dang bcas pas bcom ldan</text></item>
<item><p>478a5</p><section>mdo sde</section><text>'das bsus nas mchod yon dang zhabs la dbul bas bcom ldan 'das kyi zhabs la mgo bos phyag btsal nas bcom ldan 'das zhabs 'bring ba dang bcas</text></item>
<item><p>478a6</p><section>mdo sde</section><text>par khyim gyi nang du gshegs te/ bcom ldan 'das ni/ ci 'os pa'i gdan mchog la bzhugs so/ /dge slong gi dge 'dun ci 'os pa la 'khod do/ /de nas</text></item>
<item><p>478a7</p><section>mdo sde</section><text>spobs pa'i blo gros kyi pha ma dang / slas dang / mdza' bshes dang / blon po dang / nye du dang / rgan rabs rnams ni/ yid dga' zhing 'dud la bla ma la gus pa dang /</text></item>
<item><p>478b1</p><section>mdo sde</section><text>gces par byed pa chen pos bcom ldan 'das dge slong gi dge 'dun dang thabs cig pa la 'brim par rtsom mo/ /spobs pa'i blo gros ni/ me tog dang / spos chur bcas</text></item>
<item><p>478b2</p><section>mdo sde</section><text>pas bkang ba'i ril ba thogs nas ston pa'i spyan sngar 'dug par gyur to/ /yang de'i tshe sdug bsngal ba'i grogs po gnyis shig spobs pa'i blo gros kyi khyim du phyin par</text></item>
<item><p>478b3</p><section>mdo sde</section><text>gyur nas de gnyis las gcig ni/ dge 'dun gyi nang du zhugs so/ /de'i tshe dge slong thams cad la bza' ba dang btung ba 'byor tshogs zhes ma smras la/ bcom ldan</text></item>
<item><p>478b4</p><section>mdo sde</section><text>'das kyis kyang rjes su thugs rang ba ma gsungs pas/ de gang gis kyang ci'ang ma byin nas de khros te phyir byung nas 'di snyam du kye ma sdug bsngal ba bdag la gang gis</text></item>
<item><p>478b5</p><section>mdo sde</section><text>ci'ang ma byin pa ni/ dge sbyong bdag nyid ngan pa rnams te/ sems nye bar zhi ba ma yin zhing snying rje med la byams pa'i sems ldan pa ma yin pa dag go /gang de dag la</text></item>
<item><p>478b6</p><section>mdo sde</section><text>byin yang 'bras bu med pa de lta bu dag la sbyin par byed pa ni/ sbyin bdag blun po ste/ gal te bdag rgyal por gyur na/ thams cad kyi mgo lcags kyi 'khor los gcad do/ /</text></item>
<item><p>478b7</p><section>mdo sde</section><text>snyam du sems par gyur to/ /de nas de'i 'og tu dge slong thams cad la bza' ba dang / bca' ba dag 'byor tshogs zhes byas shing / bcom ldan 'das kyis kyang rjes su</text></item>
<item><p>479a1</p><section>mdo sde</section><text>thugs rangs par mdzad pa dang / gcig shos 'ongs par gyur to/ /des ni/ bza' ba dang btung ba mang ba dang / bsod pa thob nas de yid rangs</text></item>
<item><p>479a2</p><section>mdo sde</section><text>te phyir byung nas 'di snyam du kye ma sdug bsngal ba bdag la gang dag gis bza' ba dang btung ba mang ba dang / bsod pa byin pa ni/ dge sbyong bdag nyid chen po rnams te/</text></item>
<item><p>479a3</p><section>mdo sde</section><text>snying brtse bar byed la sems nye bar zhi ba yin zhing byams pa'i bdag nyid can dag go /'dis ni/ bdag zhag bdun du tshim par 'gyur bar byas so/ /gang 'di</text></item>
<item><p>479a4</p><section>mdo sde</section><text>dag la byin na 'bras bu che ba sbyin gnas chen po 'di lta bu dag la sbyin par byed pa ni/ sbyin bdag chen po mkhas pa ste/ legs so/ /gal te bdag rgyal por</text></item>
<item><p>479a5</p><section>mdo sde</section><text>gyur na| sangs rgyas la sogs pa dge slong gi dge 'dun la zhag bdun du bsnyen bkur thams cad kyis rim gro byed par gyur cig snyam du sems par gyur to/ /</text></item>
<item><p>479a6</p><section>mdo sde</section><text>de nas bcom ldan 'das gdugs tshod gsol nas gsang sder gyu ste phyag bcabs nas tshe dang ldan pa kun dga' bo la bka' stsal pa/ kun dga' bo/ deng phyin</text></item>
<item><p>479a7</p><section>mdo sde</section><text>chad bza' ba dang / btung ba ma blangs pa nyid du rjes su yi rang brjod cig /de nas spobs pa'i blo gros g.yog 'khor dang bcas te bcom ldan 'das kyi spyan sngar</text></item>
<item><p>479b1</p><section>mdo sde</section><text>'dug go /bcom ldan 'das kyis de la yang dag par dga' ba dang / yang dag par gzangs bstod pa dang / yang dag par 'dzin du gzhug pa sngon du mdzad pa'i chos kyi</text></item>
<item><p>479b2</p><section>mdo sde</section><text>gtam sems can mang po'i dge ba'i rtsa ba rnam pa sna tshogs bskyed pa mdzad do/ gdan las bzhengs nas bzhud de rgyal bu rgyal byed kyi tshal du gshegs nas de na</text></item>
<item><p>479b3</p><section>mdo sde</section><text>bzhugs so/ /de nas sdug bsngal ba de gnyis 'khor 'khor 'khyams 'khyams te yul gzhan zhig tu song nas pha zad tshu zad tsam gyi phyogs su nyal bar gyur to/ /</text></item>
<item><p>479b4</p><section>mdo sde</section><text>der bsod nams kyi las can de la steng gi nam mkha' la grib ma'i don du sprin gyi bla bre glog dang rlung 'byung ba dang bcas pa rab tu gnas par gyur to/ /de'i tshe yul</text></item>
<item><p>479b5</p><section>mdo sde</section><text>de na rgyal po gang yin pa de 'chi ba'i dus byas so/ /de na gang rgyal srid la dbang bskur bar bya ba'i rgyal po'i mtshan dang ldan pa'ang gzhan med do/ /de na tshong</text></item>
<item><p>479b6</p><section>mdo sde</section><text>dpon dang / grong mi dang / yul mi dang / blon po chen po dang / blon po dang / sgo ba dang / 'khor ba na 'khod pa rnams ni/ mtshan mkhan dang / ltas mkhan dang</text></item>
<item><p>479b7</p><section>mdo sde</section><text>skar ma dang / gza' spyod pa la mkhas pa la rgyal por 'gyur ba su yod ces brtson par gyur cing 'dri'o/ /des smras pa/ skyes bu dbul po mtshan dang ldan pa zhig</text></item>
<item><p>480a1</p><section>mdo sde</section><text>yod de| de ni/ rgyal por 'gyur ro/ /de nas de dag rgyan thams cad kyis brgyan pa rgyal po la 'os pa rin thang che ba'i khri stan bzang</text></item>
<item><p>480a2</p><section>mdo sde</section><text>po gser gyi rkang rten dang bcas pa dang / yu ba nor bu las byas pa'i gdugs dkar po dang / yu ba gser las byas shing nor bu dang ldan pa'i rnga ma'i</text></item>
<item><p>480a3</p><section>mdo sde</section><text>bsil yab dang / spos chus bkang ba'i bum pa du ma dang / me tog dang / rgyan phreng dang / gos dang / dbu rgyan dang / thod dang bcas pa la sogs pa'i</text></item>
<item><p>480a4</p><section>mdo sde</section><text>rgyan dang / spos kyi phur ma dang / slo ma dag thogs te sol snyan dang / pheg rdob pa dang / glu dbyangs dang bcas pa dag dang / rgyal po'i pho brang 'khor nas byung ste</text></item>
<item><p>480a5</p><section>mdo sde</section><text>kun nas de kun tu btsal to/ /ltas mkhan des sprin gyi tshogs kyis bkab pa'i phyogs de mthong ste/ mthong nas kyang de dag la smras pa/ grogs po dag /khyed</text></item>
<item><p>480a6</p><section>mdo sde</section><text>cag gis sprin sngon po'i dkyil 'khor gyis khebs pa dga' zhing gsal ba'i phyogs de mthong ngam/ de dag gis smras pa/ grogs po/ /mthong ngo / des smras</text></item>
<item><p>480a7</p><section>mdo sde</section><text>pa| de na rgyal po'i mtshan dang ldan pa'i skyes bu de 'dug ste/ de'i bsod nams kyi las kyis grib ma'i don du sprin de dag 'dus so/ /de nas de dag der dong nas</text></item>
<item><p>480b1</p><section>mdo sde</section><text>sil snyan dang / glu dbyangs kyi sgras spran te btud nas de la 'di skad ces smras so/ /dbang bskur ba bzhes la rgyal por gyur cig /de sa smras pa/ kho bo lta bu rgyal po'i</text></item>
<item><p>480b2</p><section>mdo sde</section><text>'os ga la yin/ de dag gis smras pa/ bsod nams kyi las can khyod de skad mi zer bar gdon mi za bar rgyal po bya dgos so/ /smras pa/ de bzhin du gyur cig/ de</text></item>
<item><p>480b3</p><section>mdo sde</section><text>nas de dag gis mal gyi rkang rten la rkang pa bzhag pa de stan bzang po la 'dug tu bcug nas bkra shis thams cad kyis rgyas par byed cing dbang bskur te/ dbu rgyan dar</text></item>
<item><p>480b4</p><section>mdo sde</section><text>thod can la sogs pa'i rgyan rnams kyis brgyan nas shing rta'i mgo logs su gdugs chen po bsgrengs te btsugs shing yu ba gser las byas pa nor bu can gyi rnga ma'i</text></item>
<item><p>480b5</p><section>mdo sde</section><text>bsil yab dag gis g.yob cing / lha rgyal bar gyur cig /rgyal bar gyur cig ces kun nas mngon par bstod de rgyal po pho brang 'khor du khrid do/ /de nas rgyal po'i</text></item>
<item><p>480b6</p><section>mdo sde</section><text>shing rta de sgyur ba'i 'khor los bkren pa gcig shos gnyid log pa'i mgo chad do/ /de nas bsod nams kyi las can de'ang rgyal srid la gnas par gyur to/ /de'i</text></item>
<item><p>480b7</p><section>mdo sde</section><text>rgyal srid de'ang yams kyi nad med pa dang / gnod pa med pa dang / 'byor ba dang / rgyas pa dang / bde ba dang / lo legs pa dang / skye bo dang mi mang pos gang bar</text></item>
<item><p>481a1</p><section>mdo sde</section><text>gyur to| |rgyal po'i ming gis yon tan thams cad 'byor cing ldan par gyur la/ dga' mgur spyod pa de 'di snyam du 'di gang gi mthu yin/</text></item>
<item><p>481a2</p><section>mdo sde</section><text>bdag gi rgyal srid skal ba bzang po dang ldan pa 'di gang gis byung bar gyur snyam pa dang / de sangs rgyas kyi mthus sngon gyi las mngon par 'du byas pa de thams</text></item>
<item><p>481a3</p><section>mdo sde</section><text>cad rjes su dran no/ /yang dag par dran nas kyang bcom ldan 'das kyi thad du bcom ldan 'das bdag cag sems can mang po gzhan rnams la thugs brtse ba'i slad</text></item>
<item><p>481a4</p><section>mdo sde</section><text>du tshur gshegs su gsol zhes pho nya zhig btang ngo / /pho nya btang nas kyang rgyal bu rgyal byed kyi tshal gyi bar dang / rang gi khyim gyi bar du bar der bcom ldan 'das</text></item>
<item><p>481a5</p><section>mdo sde</section><text>kyi thams cad dang ldan pa'i lam chag chag btab cing phyag dar byas te me tog chal bar bkram nas gdugs dang / rgyal mtshan dang / ba dan dang / rta babs</text></item>
<item><p>481a6</p><section>mdo sde</section><text>btsugs shing po phor dag gis bdugs nas mngon par brgyan te bcom ldan 'das kyang de la thugs brtse ba'i slad du gshegs so/ /de nas rgyal po de grong</text></item>
<item><p>481a7</p><section>mdo sde</section><text>khyer gyi mi dang / yul mi dang bcas shing blon po chen po dang / blon po dang / sgo ba dang / 'khor gyi tshogs dang bcas pas bsu'o/ /de nas bcom ldan 'das</text></item>
<item><p>481b1</p><section>mdo sde</section><text>kyi zhabs la me tog dang / spos dang / me tog phreng dang / byug pa dang / phye mas bsgos pa'i slo ma dpag tu med pas mchod de/ dge slong gi dge 'dun dang bcas pa'i</text></item>
<item><p>481b2</p><section>mdo sde</section><text>zhabs la lus thams cad kyis phyag btsal nas 'khor dang bcas te bcom ldan 'das la bla ma la gus pa dang / gces par byed pa chen po mchog gis bcom ldan</text></item>
<item><p>481b3</p><section>mdo sde</section><text>'das dge 'dun dang thabs cig tu rang gi khyim gyi nang rin po che thams cad kyis brgyan pa skyed mos tshal chen pos yongs su bskor bar gshegs su gsol nas</text></item>
<item><p>481b4</p><section>mdo sde</section><text>zhag bdun du bde ba'i yo byad thams cad kyis rim gro byas so/ /de nas rgyal po des bcom ldan 'das gdugs tshod gsol nas gsang sder gyu ste phyag bcabs</text></item>
<item><p>481b5</p><section>mdo sde</section><text>par rig nas chos mnyan pa'i phyir g.yog 'khor dang bcas par bcom ldan 'das kyi spyan sngar 'dug ste 'di skad ces gsol to/ /bcom ldan 'das/ bdag ni/</text></item>
<item><p>481b6</p><section>mdo sde</section><text>dma' ba dang / dbul ba lags na/ bdag gi rgyal srid phun sum tshogs pa 'di ga las mchis lags/ bcom ldan 'das kyis bka' stsal pa/ rgyal po</text></item>
<item><p>481b7</p><section>mdo sde</section><text>chen po/ mnyan du yod pa'i grong khyer chen po na sbyin bdag chen po spobs pa'i blo gros zhes bya ba zhig yod de/ des dus gzhan zhig na rang gi khyim du sangs</text></item>
<item><p>482a1</p><section>mdo sde</section><text>rgyas la sogs pa dge slong gi dge 'dun gdugs tshod gsol to/ /de nas der sdug bsngal ba gnyis shig lhags zhes bya ba nas</text></item>
<item><p>482a2</p><section>mdo sde</section><text>rgyas par snga ma bzhin te/ gcig gi mgo khyed kyis shing rta'i 'khor los chod pa zhes bya ba'i bar du'o/ /de'ang shi 'phos nas sems can dmyal bar</text></item>
<item><p>482a3</p><section>mdo sde</section><text>skyes te| der skyes pa de'i mgo skad cig skad cig la skyes so cog na lcags kyi 'khor lo 'bar bas bcad do/ /de'ang de nas bskal pa bye bas thar par</text></item>
<item><p>482a4</p><section>mdo sde</section><text>'gyur ro/ /khyod kyis ni/ rgyal po'i dpal thob ste/ bdag de lta bur gyur nas sangs rgyas la sogs pa dge slong gi dge 'dun zhag bdun du gdugs tshod</text></item>
<item><p>482a5</p><section>mdo sde</section><text>gsol bar gyur cig ces khyod kyis smon lam btab ste/ khyod kyi bsam pa de'ang rdzogs so/ /de phyin chad ni/ tshe rabs dpag tu med pa thams cad du</text></item>
<item><p>482a6</p><section>mdo sde</section><text>phun sum tshogs pa ches khyad par du 'phags pa dag thob par 'gyur ro/ /de nas bcom ldan 'das kyis de'i tshe tshigs su bcad pa 'di dag bka' stsal</text></item>
<item><p>482a7</p><section>mdo sde</section><text>to| |'jig rten nag po 'byung ba'i phyir/ /yid ni dug gi rtsa ba yin/ /nyes par smra rnams 'byung ba'i phyir/ kha ni sdig pa'i sgo nyid do/ /sems kyis</text></item>
<item><p>482b1</p><section>mdo sde</section><text>sna tshogs sems par byed/ /de nas tshig tu smra bar 'gyur/ /ngag yid dag gis sdig byas pa/ /lus kyis sdug bsngal sbyin par byed/ /phan dang mi phan ma bsam</text></item>
<item><p>482b2</p><section>mdo sde</section><text>par| |blo gros med pas sdig byed pa/ /des na sdug bsngal snod 'gyur te/ /nyon mongs pa dag de ltar 'gyur/ /mkhas pa rnams kyi mgo bo dag /yid kyis gcod</text></item>
<item><p>482b3</p><section>mdo sde</section><text>par 'dod pa de/ /blo gros ngan pa mi shes pa'i/ /mgo ni 'khor los yang dag gcod/ /dpal ldan yid 'di kho nas ni/ /chos dkar bdud rtsi sten pa yi/ /sems</text></item>
<item><p>482b4</p><section>mdo sde</section><text>can bsod nams byas dge rnams/ /lha yi 'jig rten rnams su khrid/ /'dir ni snying gis kun bsdam nas/ /tshig tu brjod pas legs smras pa/ /de phyir de ni</text></item>
<item><p>482b5</p><section>mdo sde</section><text>lus kyis su/ /bsod nams mdzod ni len par 'gyur/ /mi yis blo ni sngon btang ste/ /las dge mi dge rnams phye nas/ /gal te bsod nams che byed na/ /</text></item>
<item><p>482b6</p><section>mdo sde</section><text>rtag tu rab tu lha der 'gyur/ /sems kyis mi dge ba yi las/ /rtag tu yongs su spangs nas ni/ /rab tu dga' bas bsod nams nyid/ /mi yis bya ste sdig</text></item>
<item><p>482b7</p><section>mdo sde</section><text>pa min| |tshe rabs bye ba grangs med par/ /'khor los bsgyur sogs go 'phang gi /lha mi'i nang du rgyal po'i dpal/ /thams cad thob nas khyod bzhin no/ /</text></item>
<item><p>483a1</p><section>mdo sde</section><text>mi yi dbang phyug dus kun tu/ /srid rnams snying po med shes nas/ /khyod kyis sangs rgyas chos rnams la/ /mngon par brtson pa</text></item>
<item><p>483a2</p><section>mdo sde</section><text>mtha' yas bya/ /de nas bcom ldan 'das la rgyal po des yang dag phul gyi chos bstan pa 'di thos nas mchog tu yid byung ste 'khor dang bcas pas rgyun</text></item>
<item><p>483a3</p><section>mdo sde</section><text>du zhugs pa'i 'bras bu thob bo/ /gzhan stong phrag mang po zhig gis ni/ bcom ldan 'das mthong ba dang / chos mnyan pas lha dang mi'i phun sum</text></item>
<item><p>483a4</p><section>mdo sde</section><text>tshogs pa rnam pa sna tshogs thob par 'gyur ba dang / thar pa'i cha dang mthun pa'i dge ba'i rtsa ba dag bskyed do/ /de nas bcom ldan 'das kyis der gang</text></item>
<item><p>483a5</p><section>mdo sde</section><text>sems can rnams kyi don mdzad pa de thams cad rgyas par mdzad nas rgyal bu rgyal byed kyi tshal du byon te gtsug lag khang gi skyabs shin tu dge slong gi dge</text></item>
<item><p>483a6</p><section>mdo sde</section><text>'dun gyi nang du sangs rgyas kyi gdan bshams pa nyid la bzhugs nas tshe dang ldan pa kun dga' bo la bka' stsal pa/ kun dga' bo/ khyod kyis chos kyi</text></item>
<item><p>483a7</p><section>mdo sde</section><text>rnam grangs 'di zungs shig /chongs shig /lhogs shig /gzhan dag la'ang rgya cher yang dag par rab tu ston cig /kun dga' bo/ rigs kyi</text></item>
<item><p>483b1</p><section>mdo sde</section><text>bu'am/ rigs kyi bu mo gang su dag chos kyi rnam grangs 'di 'dzin par byed pa de thams cad kyis de bzhin gshegs pa dgra bcom pa yang dag par rdzogs pa'i</text></item>
<item><p>483b2</p><section>mdo sde</section><text>sangs rgyas byams pa las ji ltar smon lam btab pa'i theg pa rnams la lung bstan pa thob par 'gyur ro/ /de nas bcom ldan 'das la tshe dang ldan pa kun dga'</text></item>
<item><p>483b3</p><section>mdo sde</section><text>bos 'di skad ces gsol to/ /bcom ldan 'das/ chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka'</text></item>
<item><p>483b4</p><section>mdo sde</section><text>stsal pa| kun dga' bo/ /de'i phyir chos kyi rnam grangs 'di ni/ las rnam par 'byed pa bstan pa zhes bya bar zungs shig /tshong dpon spobs pa'i blo gros</text></item>
<item><p>483b5</p><section>mdo sde</section><text>kyis zhus pa zhes bya bar yang zungs shig /bcom ldan 'das kyis de skad ces bka' stsal nas tshe dang ldan pa kun dga' bo dang / dge slong de dag dang / byang</text></item>
<item><p>483b6</p><section>mdo sde</section><text>chub sems dpa' de dag dang / tshong dpon spobs pa'i blo gros g.yog 'khor dang bcas pa dang / thams cad dang ldan pa'i 'khor de dang / lha dang / mi</text></item>
<item><p>483b7</p><section>mdo sde</section><text>dang / lha ma yin dang / dri zar bcas pa'i 'jig rten yi rang ste bcom ldan 'das kyis gsungs pa la mngon par bstod do/ /'phags pa spobs pa'i blo</text></item>
<item><p>484a1</p><section>mdo sde</section><text>gros kyis zhus pa zhes bya ba theg pa chen po'i mdo rdzogs so// //rgya gar gyi mkhan po pra dz+nyA warma dang / zhu chen</text></item>
<item><p>484a2</p><section>mdo sde</section><text>gyi lo ts+tsha ba ban+d+he ye shes sde la sogs pas bsgyur cing zhus te gtan la phab pa//</text></item>
</list>