<list>
<item><p>1a1</p><section>mdo sde</section><text>@#/ /mdo kha pa bzhugs so//</text></item>
<item><p>1b1</p><section>mdo sde</section><text>@##/ /rgya gar skad du/ AR+Ya la li ta bistA ra nA ma ma hA yA na sU tra/ bod skad du/</text></item>
<item><p>1b2</p><section>mdo sde</section><text>'phags pa rgya cher rol pa zhes bya ba theg pa chen po'i mdo/ bam po dang po/ sangs rgyas</text></item>
<item><p>1b3</p><section>mdo sde</section><text>dang byang chub sems dpa' thams cad la phyag 'tshal lo/ /'di skad bdag gis thos pa dus</text></item>
<item><p>1b4</p><section>mdo sde</section><text>gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin</text></item>
<item><p>2a1</p><section>mdo sde</section><text>gyi kun dga' ra ba na dge slong khri nyis stong gi dge slong gi dge 'dun chen po la 'di lta ste/ tshe</text></item>
<item><p>2a2</p><section>mdo sde</section><text>dang ldan pa kun shes kauN+Di n+ya dang / tshe dang ldan pa rta thul dang / tshe dang ldan pa rlangs pa dang / tshe dang ldan pa ming</text></item>
<item><p>2a3</p><section>mdo sde</section><text>chen dang / tshe dang ldan pa bzang po dang / tshe dang ldan pa grags sbyin dang / tshe dang ldan pa dri ma med dang / tshe dang</text></item>
<item><p>2a4</p><section>mdo sde</section><text>ldan pa lag bzang dang / tshe dang ldan pa gang po dang / tshe dang ldan pa ba lang bdag dang / tshe dang ldan pa lteng rgyas</text></item>
<item><p>2a5</p><section>mdo sde</section><text>'od srung dang / tshe dang ldan pa chu klung 'od srung dang / tshe dang ldan pa ga ya 'od srung dang / tshe dang ldan pa shA ri'i bu dang /</text></item>
<item><p>2b1</p><section>mdo sde</section><text>tshe dang ldan pa mau dgal gyi bu chen po dang / tshe dang ldan pa 'od srung chen po dang / tshe dang ldan pa kA t+yA'i bu chen po dang / tshe dang ldan</text></item>
<item><p>2b2</p><section>mdo sde</section><text>pa ka pi na chen po dang / tshe dang ldan pa gsus po che dang / tshe dang ldan pa skul byed dang / tshe dang ldan pa byams ma'i bu gang po dang /</text></item>
<item><p>2b3</p><section>mdo sde</section><text>tshe dang ldan pa ma 'gags pa dang / tshe dang ldan pa dga' byed dang / tshe dang ldan pa 'ug pa dang / tshe dang ldan pa rab 'byor dang /</text></item>
<item><p>2b4</p><section>mdo sde</section><text>tshe dang ldan pa nam gru dang / tshe dang ldan pa seng ldeng nags pa dang / tshe dang ldan pa don yod rgyal po dang / tshe dang ldan pa pha rol</text></item>
<item><p>2b5</p><section>mdo sde</section><text>tu 'gro ba chen po dang / tshe dang ldan pa ba ku la dang / tshe dang ldan pa dga' bo dang / tshe dang ldan pa sgra gcan zin dang / tshe dang ldan</text></item>
<item><p>2b6</p><section>mdo sde</section><text>pa legs 'ongs dang / tshe dang ldan pa kun dga' bo dang / de dag la sogs pa dge slong khri nyis stong dang thabs cig tu bzhugs so/ /</text></item>
<item><p>3a1</p><section>mdo sde</section><text>byang chub sems dpa' sum khri nyis stong thams cad kyang skye ba gcig gis thogs pa/ byang chub sems</text></item>
<item><p>3a2</p><section>mdo sde</section><text>dpa'i pha rol tu phyin pa thams cad las nges par skyes pa/ byang chub sems dpa'i mngon par shes pa thams cad kyis rnam par</text></item>
<item><p>3a3</p><section>mdo sde</section><text>rtse ba| byang chub sems dpa'i gzungs thams cad thob pa/ byang chub sems dpa'i spobs pa thams cad thob pa/ byang chub sems</text></item>
<item><p>3a4</p><section>mdo sde</section><text>dpa'i smon lam thams cad shin tu yongs su rdzogs pa/ byang chub sems dpa'i so so yang dag par rig pa thams cad rtogs</text></item>
<item><p>3a5</p><section>mdo sde</section><text>par khong du chud pa/ byang chub sems dpa'i ting nge 'dzin thams cad la dbang thob pa/ byang chub sems dpa'i dbang thams cad</text></item>
<item><p>3a6</p><section>mdo sde</section><text>thob pa| byang chub sems dpa'i bzod pa thams cad la zhugs pa/ byang chub sems dpa'i sa thams cad rab tu rdzogs pa sha stag</text></item>
<item><p>3b1</p><section>mdo sde</section><text>ste| 'di ltar byang chub sems dpa' sems dpa' chen po byams pa dang / byang chub sems dpa' sems dpa' chen po gzungs kyi dbang phyug rgyal po dang / byang</text></item>
<item><p>3b2</p><section>mdo sde</section><text>chub sems dpa' sems dpa' chen po seng+ge'i tog dang / byang chub sems dpa' sems dpa' chen po don grub blo gros dang / byang chub sems dpa' sems</text></item>
<item><p>3b3</p><section>mdo sde</section><text>dpa' chen po spyod pa rab tu zhi ba'i blo gros dang / byang chub sems dpa' sems dpa' chen po so so yang dag par rig pa thob pa dang / byang chub sems dpa'</text></item>
<item><p>3b4</p><section>mdo sde</section><text>sems dpa' chen po brtson 'grus rtag par sbyor dang / byang chub sems dpa' sems dpa' chen po snying rje cher sems dang / de dag la sogs pa byang chub sems</text></item>
<item><p>3b5</p><section>mdo sde</section><text>dpa' sum khri nyis stong dang yang thabs cig go/ de'i tshe bcom ldan 'das mnyan yod kyi grong khyer chen po na 'khor bzhi dang / rgyal po dang / rgyal po'i sras dang / rgyal</text></item>
<item><p>3b6</p><section>mdo sde</section><text>po'i blon po chen po dang / chags 'og gi rgyal phran dang / rgyal po'i zhabs 'bring ba dang / rgyal rigs dang / bram ze dang / tshong dpon dang / khyim bdag dang / blon</text></item>
<item><p>3b7</p><section>mdo sde</section><text>po dang / 'khor gyi mi dang / grong khyer pa dang / yul gyi mi dang / mu stegs can dang / dge sbyong dang / bram ze dang / dpyod pa pa dang / kun tu rgyu sna tshogs kyis rim</text></item>
<item><p>4a1</p><section>mdo sde</section><text>gror byas/ bla mar byas/ bsti stang du byas| mchod pa byas so/ /bcom ldan 'das ni| bza' ba dang / bca' ba dang / myang ba bsod cing</text></item>
<item><p>4a2</p><section>mdo sde</section><text>mang ba dang / na bza' dang / bsod snyoms dang / gzims cha dang / snyun gyi gsos sman dang / yo byad rung ba brnyes shing / bcom ldan 'das ni brnyes pa dam</text></item>
<item><p>4a3</p><section>mdo sde</section><text>pa dang / grags pa dam pa brnyes kyang pad+ma la chus mi gos pa ltar thams cad du ma chags ma gos par bzhugs so/ /bcom ldan 'das kyi grags pa dang /</text></item>
<item><p>4a4</p><section>mdo sde</section><text>sgra dang snyan pa ni 'di skad du/ bcom ldan 'das de ni de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan</text></item>
<item><p>4a5</p><section>mdo sde</section><text>pa| bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das</text></item>
<item><p>4a6</p><section>mdo sde</section><text>zhes bya bar 'jig rten du mngon par grags par gyur to/ /de ni spyan lnga dang ldan pa ste/ 'jig rten 'di dang / 'jig rten pha rol lha dang bcas pa/ bdud</text></item>
<item><p>4a7</p><section>mdo sde</section><text>dang bcas pa/ tshangs pa dang bcas pa/ dge sbyong dang bram zer bcas pa'i skye rgu lha dang mir bcas pa dag rang gis mngon par mkhyen pas mngon du mdzad</text></item>
<item><p>4b1</p><section>mdo sde</section><text>nas nye bar bsgrubs te rab tu ston to/ /de thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs</text></item>
<item><p>4b2</p><section>mdo sde</section><text>su dag pa/ yongs su dkar ba'i chos ston te/ tshangs pa'i spyod pa yang dag par ston to/ /de'i tshe bcom ldan 'das kyis nam gyi gung thun la sangs rgyas kyi rgyan bkod pa</text></item>
<item><p>4b3</p><section>mdo sde</section><text>zhes bya ba'i ting nge 'dzin la snyoms par zhugs par gyur to/ /bcom ldan 'das kyis sangs rgyas kyi rgyan bkod pa zhes bya ba'i ting nge 'dzin de la snyoms par zhugs ma</text></item>
<item><p>4b4</p><section>mdo sde</section><text>thag tu skad cig de nyid la bcom ldan 'das kyi dbu'i gtsug gi gtsug tor gyi gseb nas sngon gyi sangs rgyas rjes su dran par bya ba la chags pa med pa'i ye shes snang</text></item>
<item><p>4b5</p><section>mdo sde</section><text>ba zhes bya ba'i 'od zer byung ste/ des gnas gtsang ma'i lha'i gnas thams cad snang bar byas nas lha'i bu dbang phyug chen po la sogs pa lha'i bu tshad med pa dag yang dag</text></item>
<item><p>4b6</p><section>mdo sde</section><text>par bskul to/ /de bzhin gshegs pa'i 'od zer gyi tshogs de las skul ba'i tshigs su bcad pa 'di dag kyang byung ngo / /ye shes 'od ldan mun bcom 'od mdzad pa/ /'od</text></item>
<item><p>4b7</p><section>mdo sde</section><text>bzang gzi brjid dam pa dri med pa/ /sku lus rab zhi thugs dge zhi ba po/ /shAkya'i seng+ge thub dang phrad par gyis/ /ye shes rgya mtsho mthu chen dag pa ste/ /chos kyi mnga' bdag</text></item>
<item><p>5a1</p><section>mdo sde</section><text>kun mkhyen thub pa'i dbang / /mi dang lhas mchod lha yi lhar gyur pa/ /chos la rang byung mnga' dbang mdzad la rton/ /gang zhig gdul ka'i sems</text></item>
<item><p>5a2</p><section>mdo sde</section><text>la mnga' mdzad de/ /gang zhig bdud kyi rnyi las grol ba'i thugs/ /de 'dir mthong thos don med ma yin gyi/ /rnam grol mthar phyin zhi ba'i drung du dengs/ /mtshungs</text></item>
<item><p>5a3</p><section>mdo sde</section><text>med chos la snang bar gyur pa ste/ /mun sel tshul bzang ston par rab mdzad pa/ /sangs rgyas spyod zhi mkhyen pa dpag med pa/ /de yi drung du dad pa mchog gis dengs//</text></item>
<item><p>5a4</p><section>mdo sde</section><text>de ni sman pa'i rgyal po bdud rtsi gtong / /de ni smra ba dpa' bo tshogs ngan 'joms/ /de ni chos kyi rtsa lag don dam mkhas/ /de ni 'dren pa bla med lam ston pa'o/ /gnas</text></item>
<item><p>5a5</p><section>mdo sde</section><text>gtsang ma'i ris kyi lha'i bu de dag sngon gyi sangs rgyas rjes su dran par bya ba la chags pa med pa'i ye shes snang ba'i 'od zer des phog cing tshigs su bcad pa rnam pa</text></item>
<item><p>5a6</p><section>mdo sde</section><text>de lta bu de dag gis kyang bskul ma thag tu rab tu zhi ba'i ting nge 'dzin de las langs nas sangs rgyas kyi mthus bskal pa grangs med/ tshad med/ bgrang ba las shin</text></item>
<item><p>5a7</p><section>mdo sde</section><text>tu 'das pa dag las 'das pa'i sangs rgyas bcom ldan 'das rnams rjes su dran zhing / sangs rgyas bcom ldan 'das de dag gi sangs rgyas kyi zhing gi yon tan</text></item>
<item><p>5b1</p><section>mdo sde</section><text>bkod pa gang yin pa dag dang / 'khor gyi dkyil 'khor gang yin pa dag dang / chos bstan pa gang yin pa de dag thams cad kyang rjes su dran par gyur to/ /de nas de'i</text></item>
<item><p>5b2</p><section>mdo sde</section><text>nub mo mi nyal tsam na gnas gtsang ma'i ris kyi lha'i bu dbang phyug ces bya ba dang / dbang phyug chen po dang / dga' bo dang / shin tu dga' bo dang / tsan+dan dang / mchod byas</text></item>
<item><p>5b3</p><section>mdo sde</section><text>dang / rab zhi dang / dul ba rab zhi dbang phyug la sogs pa de dag dang / gnas gtsang ma'i ris kyi lha'i bu gzhan shin tu mang po kha dog 'phags shing shin tu 'phags</text></item>
<item><p>5b4</p><section>mdo sde</section><text>pa dang ldan pa dag gis lha'i snang bas rgyal bu rgyal byed kyi tshal thams cad snang bar byas te bcom ldan 'das ga la pa der dong nas phyin pa dang / bcom ldan 'das kyi</text></item>
<item><p>5b5</p><section>mdo sde</section><text>zhabs la mgo bos phyag 'tshal te phyogs gcig tu 'khod do/ /phyogs gcig tu 'khod nas kyang gnas gtsang ma'i ris kyi lha'i bu de dag gis bcom ldan 'das la</text></item>
<item><p>5b6</p><section>mdo sde</section><text>'di skad ces gsol to/ /bcom ldan 'das/ rgya cher rol pa zhes bgyi ba'i chos kyi rnam grangs mdo sde shin tu rgyas pa chen po bsdus pa/ byang chub sems dpa' rnams</text></item>
<item><p>5b7</p><section>mdo sde</section><text>kyi dge ba'i rtsa ba yang dag par bstan pa/ dga' ldan gyi pho brang dam pa nas 'bab pa dang / ched du dgongs te lhums su 'jug pa'i rnam par rol pa dang / mngal gyi</text></item>
<item><p>6a1</p><section>mdo sde</section><text>gnas kyi khyad par kun tu bstan pa/ rigs bzang por skye ba'i sa'i mthu kun tu bstan pa/ byis pa'i spyod pa thams cad las yon tan gyi khyad</text></item>
<item><p>6a2</p><section>mdo sde</section><text>par gyis shin tu 'da' ba bstan pa/ 'jig rten pa'i bzo'i gnas dang / las kyi gnas dang / yi ge dang / grangs dang / lag rtsis dang / rtsis dang / ral gri'i thabs</text></item>
<item><p>6a3</p><section>mdo sde</section><text>dang | 'phong dang / stobs dang / gyad kyi 'dzin stangs rnams sems can thams cad las khyad par du 'phags pa kun tu bstan pa/ btsun mo'i 'khor dang / yul gyi</text></item>
<item><p>6a4</p><section>mdo sde</section><text>longs spyod dang / yongs su spyod pa kun tu bstan pa/ byang chub sems dpa'i spyod pa thams cad kyi rgyu mthun pas yongs su grub pa'i 'bras bu brnyes pa yongs su</text></item>
<item><p>6a5</p><section>mdo sde</section><text>brjod pa/ byang chub sems dpa'i rnam par rol pa dang / bdud kyi dkyil 'khor thams cad rnam par 'jig pa bstan pa/ de bzhin gshegs pa'i stobs dang mi 'jigs</text></item>
<item><p>6a6</p><section>mdo sde</section><text>pa bsdus pa/ sangs rgyas kyi chos tshad ma mchis pa nges par bstan pa/ sngon gyi de bzhin gshegs pa rnams kyis sngon chad gsungs pa mchis te/ 'di lta ste/ bcom</text></item>
<item><p>6a7</p><section>mdo sde</section><text>ldan 'das pad+ma'i bla ma dang / chos kyi tog dang / mar me mdzad dang / yon tan gyi tog dang / yon tan 'byung gnas dang / 'od zer chen po dang / drang srong lha dang /</text></item>
<item><p>6b1</p><section>mdo sde</section><text>dpal gyi gzi brjid dang / bden pa'i tog dang / rdo rje mkhregs dang / thams cad zil gyis gnon dang / gser mdog dang / shin tu mthor gshegs dang / byi ru'i rgya</text></item>
<item><p>6b2</p><section>mdo sde</section><text>mtsho dang / me tog gi tog dang / gzugs bzang dang / spyan bzang dang / drang srong sbed dang / dmag tshogs las rgyal dang / mtho ba dang / me tog rgyas pa dang / mdzod</text></item>
<item><p>6b3</p><section>mdo sde</section><text>spu gzi brjid dang / shin tu rgyas dang / 'od zer bzang po dang / bkra shis ldan dang / blta na bzang dang / seng+ge'i gzi brjid chen po dang / blo gros brtan pas byin dang /</text></item>
<item><p>6b4</p><section>mdo sde</section><text>sos ka'i spos dri dang / bden pa'i phyogs grags rgya chen dang / 'od ldan dang / skar rgyal dang / 'jig rten mdzes dang / 'od rgya chen dang / rin chen grags dang / drag</text></item>
<item><p>6b5</p><section>mdo sde</section><text>shul gzi brjid dang / rin chen gzi brjid dang / tshangs pa'i gzi brjid dang / sgra snyan dang / me tog bzang po dang / ri rab me tog dang / rab tu yid 'ong dbyangs dang /</text></item>
<item><p>6b6</p><section>mdo sde</section><text>dge ba tshul bzang dang / rab tu 'dzum pa'i spyan dang / yon tan phung po dang / 'brug sgra dang / kha dog mdzes dang / tshe'i gzi brjid dang / ngom bag glang po'i 'gros dang /</text></item>
<item><p>6b7</p><section>mdo sde</section><text>'jig rten mngon par smon dang / dgra las rgyal dang / yang dag mchod dang / rnam par gzigs dang / gtsug tor can dang / thams cad skyob dang / 'khor ba 'jig dang /</text></item>
<item><p>7a1</p><section>mdo sde</section><text>gser thub dang / de bzhin gshegs pa dgra bcom pa yang dag par rdzogs pa'i sangs rgyas 'od srung gis kyang sngon chad gsungs pa lags</text></item>
<item><p>7a2</p><section>mdo sde</section><text>na| de bcom ldan 'das kyis kyang skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo phal po che'i don dang / lha</text></item>
<item><p>7a3</p><section>mdo sde</section><text>dang mi rnams kyi don du 'gyur ba dang / sman pa dang bde bar 'gyur ba dang / theg pa chen po'i 'di'ang brjod pa dang / phas kyi rgol ba thams cad tshar gcad pa dang /</text></item>
<item><p>7a4</p><section>mdo sde</section><text>bdud thams cad zil gyis mnan pa dang / byang chub sems dpa' thams cad la bstan pa dang / byang chub sems dpa'i theg pa pa'i gang zag thams cad kyi brtson</text></item>
<item><p>7a5</p><section>mdo sde</section><text>'grus brtsam pa bskyed pa dang / dam pa'i chos yongs su gzung ba dang / dkon mchog gsum gyi gdung mi gcad pa dang / sangs rgyas kyi mdzad pa yongs su rdzogs</text></item>
<item><p>7a6</p><section>mdo sde</section><text>pa'ang kun tu bstan pa'i slad du da bstan du gsol zhes gsol pa dang / bcom ldan 'das kyis lha'i bu de dag dang / lha dang bcas pa'i 'jig rten la thugs brtse</text></item>
<item><p>7a7</p><section>mdo sde</section><text>ba'i phyir cang mi gsung bas gnang ngo / /de nas lha'i bu de dag kyang bcom ldan 'das kyis cang mi gsung bas gnang bar rig nas tshim zhing mgu la yid rangs</text></item>
<item><p>7b1</p><section>mdo sde</section><text>shing rab tu dga' ste/ dga' ba dang yid bde ba skyes nas bcom ldan 'das kyi zhabs la mgo bos phyag 'tshal te bcom ldan 'das la lan gsum bskor ba byas nas</text></item>
<item><p>7b2</p><section>mdo sde</section><text>tsan+dan gyi phye ma dang / a ga ru'i phye ma dang / me tog man+dA ra ba dag gis kyang mngon par gtor te/ de nyid du mi snang bar gyur to/ /de nas bcom ldan 'das nub mo de'i</text></item>
<item><p>7b3</p><section>mdo sde</section><text>nam nangs pa dang / smyig ma'i ldum bu'i 'khor gyi khyams ga la ba der gshegs te byon nas bcom ldan 'das byang chub sems dpa'i tshogs kyis yongs su bskor</text></item>
<item><p>7b4</p><section>mdo sde</section><text>zhing nyan thos kyi dge 'dun gyis mdun gyis bltas te gdan bshams pa la bzhugs so/ /bzhugs nas kyang bcom ldan 'das kyis dge slong rnams la bka' stsal</text></item>
<item><p>7b5</p><section>mdo sde</section><text>pa| dge slong dag/ mdang 'dir nga'i drung du gnas gtsang ma'i ris kyi lha'i bu dbang phyug ces bya ba dang / dbang phyug chen po dang / dga' bo dang / shin tu dga' bo dang /</text></item>
<item><p>7b6</p><section>mdo sde</section><text>tsan+dan dang / mchod byas dang / rab zhi dang / dul ba rab zhi dbang phyug la sogs pa de dag dang / gnas gtsang ma'i ris kyi lha'i bu gzhan shin tu mang po zhes bya ba nas/</text></item>
<item><p>7b7</p><section>mdo sde</section><text>de nyid du mi snang bar gyur ces bya ba'i bar du snga ma bzhin du gsungs so/ /de nas byang chub sems dpa' de dag dang / nyan thos chen po de dag gis bcom ldan 'das</text></item>
<item><p>8a1</p><section>mdo sde</section><text>ga la ba de logs su thal mo sbyar ba btud de bcom ldan 'das la 'di skad ces gsol to/ /bcom ldan 'das/ rgya cher rol pa'i chos kyi rnam grangs</text></item>
<item><p>8a2</p><section>mdo sde</section><text>legs par bstan du gsol/ de ni skye bo mang po la sman pa dang / skye bo mang po la bde ba dang / 'jig rten la thugs brtse bar mdzad pa dang / skye bo phal po che dang / lha</text></item>
<item><p>8a3</p><section>mdo sde</section><text>dang mi rnams dang / da ltar dang ma 'ongs pa'i byang chub sems dpa' sems dpa' chen po rnams kyi don dang / sman pa dang bde bar 'gyur ro/ zhes gsol pa dang /</text></item>
<item><p>8a4</p><section>mdo sde</section><text>bcom ldan 'das kyis byang chub sems dpa' sems dpa' chen po de dag dang / nyan thos chen po de dag dang / lha dang / mi dang / lha ma yin dang bcas pa'i 'jig rten</text></item>
<item><p>8a5</p><section>mdo sde</section><text>la thugs brtse ba'i phyir cang mi gsung bas gnang ngo / /de la 'di skad ces bya ste/ dge slong dag kye nga ni mdang sum 'dir/ /gnas pa bzang pos bde bar gnas gyur</text></item>
<item><p>8a6</p><section>mdo sde</section><text>cing / /nyon mongs med par rab tu gnas gyur la/ /rtse gcig sems su mnyam par bzhag drung du/ /rdzu 'phrul che zhing kha dog bzang ldan la/ /dri med dpal 'bar lha yi</text></item>
<item><p>8a7</p><section>mdo sde</section><text>bu lhags nas/ /dpal gyis rgyal byed tshal 'di snang byas te/ /dga' bas nga yi gan du mngon par lhags/ /dbang phyug dbang phyug chen po tsan+dan dang / /dga' bo rab tu sems</text></item>
<item><p>8b1</p><section>mdo sde</section><text>zhi mchod byas dang / /shin tu dga' bo zhi ba lha yi bu/ /bye ba lha mang de dang de dag rnams/ /nga yi zhabs la phyag 'tshal bskor byas te/ /nga yi mdun du 'dir ni 'khod par</text></item>
<item><p>8b2</p><section>mdo sde</section><text>gyur| |sor mo bcu yi thal sbyar gus bcas par/ /de dag 'dir ni nga la gsol ba btab/ /'jig rten kun la sman pa'i don slad du/ /rgyal ba kun gyis sngon chad gang</text></item>
<item><p>8b3</p><section>mdo sde</section><text>gsungs pa/ /shin tu rgyas mdo gleng gzhi chen po 'di/ /thub pa 'dod chags bsal bas de ring yang / /byang chub sems dpa'i tshogs kun bzung bzhed pas/ /phas kyi rgol</text></item>
<item><p>8b4</p><section>mdo sde</section><text>dang bdud rnams 'dul mdzad la/ /theg pa chen po mchog 'di rab gsung zhing / /thub pa de slad legs par bshad du gsol/ /lha yi tshogs kyis gsol ba de snang phyir/ /</text></item>
<item><p>8b5</p><section>mdo sde</section><text>mi gsung gyur pas gnang ba mdzad pas na/ /thams cad tshim zhing rab dga' mgu gyur nas/ /dga' ba thob pas me tog sil ma gtor/ /de phyir dge slong shin tu rgyas pa'i</text></item>
<item><p>8b6</p><section>mdo sde</section><text>mdo| |'jig rten kun la phan pa'i don gyi phyir/ /de bzhin gshegs pa kun gyis sngon bshad pa/ /gleng gzhi chen po khyed kun 'dir nyon cig /gleng gzhi'i le'u ste/ dang</text></item>
<item><p>8b7</p><section>mdo sde</section><text>po'o|| //dge slong dag /de la chos kyi rnam grangs shin tu rgyas pa chen po'i mdo rgya cher rol pa zhes bya ba de gang zhe na/ dge slong dag /'di la byang chub sems dpa'</text></item>
<item><p>9a1</p><section>mdo sde</section><text>dga' ldan gyi gnas mchog na gnas pa/ mchod par bya bas mchod pa/ dbang bskur ba thob pa/ lha brgya stong gis bstod cing bkur te</text></item>
<item><p>9a2</p><section>mdo sde</section><text>brjod cing bsngags pa/ bsam pa thob pa/ smon lam gyis yang dag par 'phags pa/ sangs rgyas kyi chos thams cad yang dag par thob pa'i blo dang ldan pa/ ye</text></item>
<item><p>9a3</p><section>mdo sde</section><text>shes kyi mig shin tu rgyas shing yongs su dag pa dang ldan pa/ dran pa dang / blo gros dang / rtogs pa dang / khrel yod pa dang / dga' ba 'bar ba'i blo rlabs po che dang</text></item>
<item><p>9a4</p><section>mdo sde</section><text>ldan pa| sbyin pa dang / tshul khrims dang / bzod pa dang / brtson 'grus dang / bsam gtan dang / shes rab dang / thabs la mkhas pa chen po'i dam pa'i pha rol</text></item>
<item><p>9a5</p><section>mdo sde</section><text>tu son pa/ tshangs pa'i lam byams pa chen po dang / snying rje chen po dang / dga' ba chen po dang / btang snyoms chen po la mkhas pa/ mngon par shes pa dang / rig</text></item>
<item><p>9a6</p><section>mdo sde</section><text>pa chen pos sgrib pa med cing chags pa med pa'i ye shes mthong ba mngon du gyur pa/ dran pa nye bar gzhag pa dang / yang dag par spong ba dang / rdzu 'phrul gyi rkang pa</text></item>
<item><p>9a7</p><section>mdo sde</section><text>dang | dbang po dang / stobs dang / byang chub kyi yan lag dang / lam dang / byang chub kyi phyogs kyi chos thams cad shin tu yongs su rdzogs pa'i mthar phyin pa/ bsod</text></item>
<item><p>9b1</p><section>mdo sde</section><text>nams dang ye shes kyi tshogs dpag tu med pa'i mtshan dang dpe byad bzang pos lus legs par brgyan pa/ yun ring por rjes su 'brang ba dang ldan pa/ ji skad du smras</text></item>
<item><p>9b2</p><section>mdo sde</section><text>pa de ltar byed pas log pa med pa'i tshig gi lam yang dag par smra ba/ drang zhing ma yo la gya gyu med pa'i yid thogs pa med pa dang ldan pa/ nga rgyal dang / rgyags pa dang /</text></item>
<item><p>9b3</p><section>mdo sde</section><text>dregs pa dang / 'jigs pa dang / zhum pa thams cad med pa dang / sems can thams cad la sems mnyam pa/ sangs rgyas bye ba khrag khrig brgya stong dpag tu med pa la</text></item>
<item><p>9b4</p><section>mdo sde</section><text>bsnyen bkur byas pa/ byang chub sems dpa' bye ba khrag khrig brgya stong mang pos ngor blta zhing blta ba'i bzhin dang ldan pa/ brgya byin dang / tshangs pa dang / dbang phyug</text></item>
<item><p>9b5</p><section>mdo sde</section><text>chen po dang / 'jig rten skyong ba dang / lha dang / klu dang / gnod sbyin dang / dri za dang / lha ma yin dang / nam mkha' lding dang / srin po rnams kyis mngon par dga' bar</text></item>
<item><p>9b6</p><section>mdo sde</section><text>bya ba'i grags pa dang ldan pa/ tshig thams cad rab tu phye ste ston pa la thogs pa med pa'i so so yang dag par rig pa la 'jug pa'i shes pa la mkhas pa/ sangs rgyas</text></item>
<item><p>9b7</p><section>mdo sde</section><text>thams cad kyis gsungs pa gzung ba la dran pa'i snod 'khrul pa med pa dang / gzungs mtha' yas su med pa rab tu thob pa/ dran pa nye bar gzhag pa dang / yang dag par</text></item>
<item><p>10a1</p><section>mdo sde</section><text>spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / shes rab kyi pha rol tu phyin pa dang / thabs mkhas</text></item>
<item><p>10a2</p><section>mdo sde</section><text>pa'i chos rin po che dang / bsod nams kyis yang dag par bsgrubs pa'i chos kyi gru chen po'i ded dpon chen po/ chu bo bzhi'i pha rol tu 'gro ba'i bsam pa can/ bdud dang phyir</text></item>
<item><p>10a3</p><section>mdo sde</section><text>rgol ba bcom pa/ phas kyi rgol ba thams cad shin tu tshar bcad pa/ g.yul ngo'i thog ma la rab tu 'dug pa/ nyon mongs pa'i dgra'i tshogs 'joms pa/ ye shes mchog</text></item>
<item><p>10a4</p><section>mdo sde</section><text>gi rdo rje'i mtshon sra ba dang ldan pa/ byang chub kyi sems kyi rtsa ba las snying rje chen po'i chu ba lhag pa'i bsam pas skyes pa zab cing brtan pa dang / brtson 'grus kyi chos kyi chus</text></item>
<item><p>10a5</p><section>mdo sde</section><text>mngon par brlan pa/ thabs mkhas pa'i snying po dang ldan pa/ byang chub kyi yan lag dang / bsam gtan gyi ze ba can/ ting nge 'dzin gyi ze'u 'bru dang ldan pa/ yon tan</text></item>
<item><p>10a6</p><section>mdo sde</section><text>gyi tshogs rgya chen po'i mtsho las skyes pa/ nga rgyal dang dregs pa'i gdung ba med pa'i zla bas dri ma med pa'i 'dab ma rgyas pa/ tshul khrims dang / thos pa dang / bag yod</text></item>
<item><p>10a7</p><section>mdo sde</section><text>pa'i gsung gi ngad phyogs bcur thogs pa med par ldang ba/ 'jig rten na shes pas thu bor gyur pa/ 'jig rten gyi chos brgyad kyis ma gos pa/ skyes bu chen po'i pad+ma/</text></item>
<item><p>10b1</p><section>mdo sde</section><text>bsod nams dang ye shes kyi tshogs kyi dri zhim po 'byung ba/ shes rab dang ye shes kyi nyi ma'i 'od zer gyis mig shin tu rnam par dag pa'i pad+ma 'dab ma brgya pa rgyas pa/ rdzu 'phrul</text></item>
<item><p>10b2</p><section>mdo sde</section><text>gyi rkang pa bzhi mchog tu mgyogs pa'i shugs dang ldan pa/ 'phags pa'i bden pa bzhi'i sder mo dang mche ba shin tu rno ba/ tshangs pa'i gnas pa bzhi'i so drang bsnyer ba/ bsdu</text></item>
<item><p>10b3</p><section>mdo sde</section><text>ba'i dngos po bzhis shin tu bsdus pa'i mgo dang ldan pa/ rten cing 'brel par 'byung ba yan lag bcu gnyis khong du chud pas rim gyis 'phags pa'i lus dang ldan pa/</text></item>
<item><p>10b4</p><section>mdo sde</section><text>byang chub kyi phyogs kyi chos sum cu rtsa bdun yang dag par yongs su rdzogs pas ral pa can du byas shing / rig pa dang / ye shes kyi ze ba can/ rnam par thar pa'i sgo gsum gyi</text></item>
<item><p>10b5</p><section>mdo sde</section><text>kha gdangs ba/ zhi gnas dang lhag mthong shin tu rnam par dag pa'i mig dang ldan pa/ bsam gtan dang / rnam par thar pa dang / ting nge 'dzin dang / snyoms par 'jug pa'i ri</text></item>
<item><p>10b6</p><section>mdo sde</section><text>sul gyi phug na gnas pa/ spyod lam bzhi dang / 'dul ba'i nags tshal dang / nags 'dab nas skyes pa'i lus dang ldan pa/ stobs bcu dang / mi 'jigs pa bzhi dang / nye</text></item>
<item><p>10b7</p><section>mdo sde</section><text>ba'i stobs dang ldan pa/ skye ba dang 'jig pa'i 'jigs pa dang spu g.yo ba med pa/ rtsal la zhum pa med pa/ mu stegs can gyi bong bu dang / ri dwags mang po'i tshogs rab tu</text></item>
<item><p>11a1</p><section>mdo sde</section><text>'joms pa/ bdag med par sgra brjod pa'i seng+ge'i nga ro chen po sgrog pa/ skyes bu seng+ge dang / rnam par grol ba dang / bsam gtan gyi dkyil 'khor las shes rab</text></item>
<item><p>11a2</p><section>mdo sde</section><text>kyi 'od dang / 'od zer gyis mu stegs byed srin bu me khyer gyi tshogs 'od med par byed pa/ ma rig pa'i mun pa mun nag gi ling tog dang rab rib med par byed pa/ stobs</text></item>
<item><p>11a3</p><section>mdo sde</section><text>dang brtson 'grus 'bar ba/ lha dang mi'i nang du bsod nams kyi gzi brjid kyi gzi dang ldan pa/ skyes bu chen po nyi ma/ nag po'i phyogs med pa/ dkar po'i phyogs yongs</text></item>
<item><p>11a4</p><section>mdo sde</section><text>su rdzogs pa/ blta na sdug cing yid du 'ong bas mig gi dbang po la thogs pa med pa/ lha brgya stong gi skar ma'i tshogs kyis shin tu brgyan pa/ bsam gtan dang / rnam</text></item>
<item><p>11a5</p><section>mdo sde</section><text>par thar pa dang / ye shes kyi dkyil 'khor can/ byang chub kyi yan lag gi bde bas zla ba'i 'od zer du gyur pa/ mi dang lha mkhas pa'i me tog ku mu da kha 'byed pa</text></item>
<item><p>11a6</p><section>mdo sde</section><text>skyes bu chen po zla ba/ 'khor gyi gling bzhir song ba/ byang chub kyi yan lag bdun gyi rin po che dang ldan pa/ sems can thams cad la sems mnyam par sbyor ba/</text></item>
<item><p>11a7</p><section>mdo sde</section><text>blo dpyad thogs pa med pa/ dge ba bcu'i las kyi lam gyi dka' thub dang brtul zhugs shin tu phun sum tshogs shing rab tu rdzogs pa'i khyad par du pogs dbyung</text></item>
<item><p>11b1</p><section>mdo sde</section><text>bar bya ba'i bsam pa can/ chos kyi rgyal po'i chos kyi 'khor lo rin po che mchog dam pa thogs pa med par bskor ba/ 'khor los bsgyur ba'i rigs kyi rgyud du byung ba/</text></item>
<item><p>11b2</p><section>mdo sde</section><text>chos kyi 'khor los bsgyur ba chen po/ rten cing 'brel par 'byung ba zab cing gting dpag dka' ba/ chos rin po che thams cad kyis rab tu gang ba/ thos pas mi ngoms pas</text></item>
<item><p>11b3</p><section>mdo sde</section><text>yangs shing rgya che la mtha' yas pa'i ye shes dang tshul khrims kyi tshod las mi 'da' ba/ blo rgya mtsho dang sa ltar rgya che ba'i mchog tu gyur pa/ sa dang chu dang me dang rlung dang mnyam</text></item>
<item><p>11b4</p><section>mdo sde</section><text>pa'i sems su gyur pa/ ri rab ltar brtan zhing mi g.yo la bskyod par mi nus pa'i yid dang ldan pa/ rjes su chags pa dang khong khro ba med pa/ nam mkha'i dkyil ltar dri ma</text></item>
<item><p>11b5</p><section>mdo sde</section><text>med cing yangs la 'dra ba med par rgya che ba'i blo dang ldan pa/ lhag pa'i bsam pa shin tu yongs su dag pa/ sbyin pa legs par byin pa/ sngon sbyor ba legs par byas pa/ lhag</text></item>
<item><p>11b6</p><section>mdo sde</section><text>pa'i bya ba legs par byas pa/ bden pa'i rgyan gyis legs par brgyan pa/ dge ba'i rtsa ba thams cad yongs su btsal ba/ gos par bya ba bsgos pa/ dge ba'i rtsa ba nges</text></item>
<item><p>11b7</p><section>mdo sde</section><text>par byas pa/ bskal pa grangs med pa bdun du dge ba'i rtsa ba thams cad yang dag par bsgrubs pa/ sbyin pa rnam pa bdun byin pa/ bsod nams bya ba'i dngos po lnga shin tu</text></item>
<item><p>12a1</p><section>mdo sde</section><text>bsten pa/ legs par spyad pa lus kyi rnam gsum/ ngag gi rnam bzhi/ yid kyi rnam gsum spyad par gyur pa/ dge ba bcu'i las kyi lam</text></item>
<item><p>12a2</p><section>mdo sde</section><text>bsten pa dang ldan pa/ yang dag pa'i sbyor ba yan lag bzhi bcu dang ldan pa bsten par gyur pa/ yang dag pa'i smon lam yan lag bzhi bcu dang ldan pa'i smon</text></item>
<item><p>12a3</p><section>mdo sde</section><text>lam btab pa/ lhag pa'i bsam pa yan lag bzhi bcu dang ldan pa la zhugs pa/ yang dag pa'i rnam par thar pa yan lag bzhi bcu dang ldan pa yongs su rdzogs par</text></item>
<item><p>12a4</p><section>mdo sde</section><text>byas pa| yang dag pa'i mos pa yan lag bzhi bcu dang ldan pa drang por byas pa/ sangs rgyas bye ba khrag khrig brgya stong phrag bzhi bcu'i rjes su rab tu byung ba/ sangs</text></item>
<item><p>12a5</p><section>mdo sde</section><text>rgyas bye ba khrag khrig brgya stong lnga bcu rtsa lnga la sbyin pa phul bar gyur pa/ rang sangs rgyas bye ba brgya phrag phyed dang bzhi la lhag par bya ba byas pa/ sems can tshad med</text></item>
<item><p>12a6</p><section>mdo sde</section><text>grangs med pa dag mtho ris dang thar pa'i lam du btsud par gyur pa/ bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa/ tshe</text></item>
<item><p>12a7</p><section>mdo sde</section><text>gcig gis thogs pa/ 'di nas shi 'phos nas dga' ldan gyi gnas dam pa na gnas pa lha'i bu dam pa tog dkar po zhes bya ba/ lha'i tshogs rnams kyis 'di ni</text></item>
<item><p>12b1</p><section>mdo sde</section><text>'di nas shi 'phos nas mi'i 'jig rten du skyes te ring po mi thogs par bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro zhes der</text></item>
<item><p>12b2</p><section>mdo sde</section><text>shin tu mchod pa/ gzhal med khang gnas sum khri nyis stong rab tu gnas pa/ stegs bu dang / ba gam dang / rta babs dang / skar khung dang / bsil khang dang / khang pa brtsegs</text></item>
<item><p>12b3</p><section>mdo sde</section><text>pa dang / khyams kyis legs par brgyan pa/ gdugs dang / rgyal mtshan dang / ba dan sgreng ba/ rin po che'i dril bu g.yer kha'i dra ba'i bla bre bres pa/ me tog man+dA ra ba dang / man+dA</text></item>
<item><p>12b4</p><section>mdo sde</section><text>ra ba chen po chal par bkram pa/ lha'i bu mo bye ba khrag khrig brgya stong glu dbyangs len pa/ me tog a ti muk+ta dang / tsam+pa ka dang / skya snar dang / sa brtol dang / btang</text></item>
<item><p>12b5</p><section>mdo sde</section><text>bzung dang / btang bzung chen po dang / mya ngan 'tshang dang / n+ya gro d+ha dang / tin+du ka dang / a sa na dang / dong ka'i me tog dang / shing ke sa ra dang / ta ma la dang / sA la dang /</text></item>
<item><p>12b6</p><section>mdo sde</section><text>rin po che'i shing ljon pa chen pos brgyan pa/ gser gyi dra bas g.yogs pa/ gzhi mnyam zhing bkod pas mdzes par byas pa/ me tog smad 'od dang / ma li ka dang / sna</text></item>
<item><p>12b7</p><section>mdo sde</section><text>ma'i me tog dang / paR+shi ka dang / ta ra ni dang / ba li dang / ko ta ra ni dang / mchog tu dri zhim dang / da nu ska ri dang / lha'i sna ma'i me tog dang / ut+pal dang / pad+ma dang / ku mu da</text></item>
<item><p>13a1</p><section>mdo sde</section><text>dang / pad+ma dkar po dang / dri rab tu zhim pa'i bla bre chen po phyogs phyogs su bres pa/ bya 'dab sbed dang / ne tso dang / ri skegs dang / khu byug dang /</text></item>
<item><p>13a2</p><section>mdo sde</section><text>ngang pa dang / rma bya dang / ngur ba dang / ku na la dang / ka la ping+ka dang / shang shang te'u la sogs pa bya sna tshogs sgra snyan pa 'byin pa/ lha bye ba khrag khrig brgya stong gis mig</text></item>
<item><p>13a3</p><section>mdo sde</section><text>mngon du phyogs te blta zhing ltad mor bya ba/ chos rgya che ba chen po yang dag par brjod pas 'dod pa la dga' ba'i shugs kyi nyon mongs pa thams cad gcod pa/ nga rgyal</text></item>
<item><p>13a4</p><section>mdo sde</section><text>dang | rgyags pa dang / dregs pa dang / khro ba dang / tha ba dang / khong khro ba med par gyur pa/ dga' ba dang / mgu ba dang / mchog tu dga' ba dang / dran pa rgya che zhing</text></item>
<item><p>13a5</p><section>mdo sde</section><text>gsal ba/ skye ba'i gzhal med khang chen po de na bde bar gnas shing chos kyi yang dag pa'i gtam byung ba dang / sil snyan dang / glu dbyangs brgyad khri bzhi stong po'i sgra de</text></item>
<item><p>13a6</p><section>mdo sde</section><text>dag las byang chub sems dpa'i sngon gyi las dge ba'i tshogs kyis yang dag par skul ba'i tshigs su bcad pa 'di dag byung ngo / /bsod nams rgya chen tshogs mnga'</text></item>
<item><p>13a7</p><section>mdo sde</section><text>dran rtogs dang / /blo gros mtha' yas shes rab 'od mdzad pa/ /mtshungs med stobs mnga' sgyu rtsal rgya che ba/ /mar me mdzad kyis lung bstan dgongs par mdzod/ /rgya chen</text></item>
<item><p>13b1</p><section>mdo sde</section><text>dri ma med pa'i thugs mnga' ba/ /dri ma gsum spangs rgyags dang skyon zhi ba/ /dge ba dri med rnam par dag pa'i thugs/ /sngon chad ji ltar sbyin spyad dgongs par mdzod/ /zhi gnas</text></item>
<item><p>13b2</p><section>mdo sde</section><text>tshul khrims brtul zhugs bzod pa dang / /dul dang brtson 'grus bsam gtan shes rab stobs/ /bskal pa bye ba khrag khrig rnams spyad pa/ /spyod rigs cher byung dgongs</text></item>
<item><p>13b3</p><section>mdo sde</section><text>mdzod dgongs par mdzod/ /sems can rnams la thugs brtse mdzad gyur cing / /sangs rgyas bye ba khrag khrig khyed kyis mchod/ /dgongs mdzod dgongs par mdzod cig</text></item>
<item><p>13b4</p><section>mdo sde</section><text>grags mtha' yas/ /de dus lags kyi btang snyoms ma mdzad cig /rga shi nyon mongs 'jigs mdzad rdul bral ba/ /lha dang klu dang gnod sbyin dri za dang / /lha min dbang po</text></item>
<item><p>13b5</p><section>mdo sde</section><text>dag kyang sdod lags kyi/ /'chi 'pho'i tshul mkhyen 'pho ba bstan par mdzod/ /bskal pa stong du dka' ba spyad gyur kyang / /rgya mtsho chu yis ji bzhin mi ngoms kyi/ /ngoms pa</text></item>
<item><p>13b6</p><section>mdo sde</section><text>khyod kyi thugs dam dge ba ste/ /yun ring skom nyen skye bo tshim par mdzod/ /smad pa med pa'i grags ba mnga' ba khyod/ /chos la dgyes par khyod dgyes 'dod mi dgyes/ /'on</text></item>
<item><p>13b7</p><section>mdo sde</section><text>kyang dri ma med pa'i spyan mnga' ba/ /lhar bcas 'jig rten dag la thugs brtse mdzod/ /lha rnams bye ba khyod las chos thos pas/ /ngoms par 'gyur ba ma lags 'on gyis</text></item>
<item><p>14a1</p><section>mdo sde</section><text>kyang / /dal dang mi ldan gyur pa'i ngan song du/ /gnas par gyur pa dag la gzigs su gsol/ /dri ma med pa'i spyan mnga' phyogs bcu yi/ /'jig rten</text></item>
<item><p>14a2</p><section>mdo sde</section><text>dag gi sangs rgyas gzigs gyur cing / /de dag rnams la chos gsan chos mchog de/ /'jig rten dag la rnam par dbye ba mdzod/ /dpal ldan khyod kyi bsod nams dpal</text></item>
<item><p>14a3</p><section>mdo sde</section><text>gyis ni| |dga' ldan pho brang shin tu mdzes mod kyi/ /'on kyang thugs rje thugs dang ldan pas na/ /dzam+bu'i rgyal mtshan du ni char pa phob/ /brtul zhugs grub pa byang chub reg</text></item>
<item><p>14a4</p><section>mdo sde</section><text>ces te| |'dod pa'i khams las rab tu 'das pa yi/ /gzugs kyi khams na lha rnams gang 'khod pa/ /du ma thams cad mngon par rab tu dga'/ /mgon po khyod kyis</text></item>
<item><p>14a5</p><section>mdo sde</section><text>bdud kyi las rnams bcom/ /khyod gzhan mu stegs can rnams pham mdzad de/ /khyod ni byang chub phyag mthil bzhag dang 'dra/ /de dus lags kyi btang snyoms ma</text></item>
<item><p>14a6</p><section>mdo sde</section><text>mdzad cig /nyon mongs rab tu 'bar ba'i 'jig rten la/ /dpa' bo khyod kyis sprin ltar khyab mdzad de/ /bdud rtsi'i char ba mngon par rab tu phob/ /lha mi rnams kyis nyon</text></item>
<item><p>14a7</p><section>mdo sde</section><text>mongs zhi bar mdzod/ /khyod ni sman pa khams pa mkhas pa ste/ /yun ring nad pa sman pas por ba yi/ /sems can rnam thar gsum gyi sbyar sman gyis/ /mya ngan 'das</text></item>
<item><p>14b1</p><section>mdo sde</section><text>pa'i bde la myur du khod/ /seng+ge'i nga ro thos par ma gyur pas/ /wa rnams 'jigs pa med par sgra sgrog gi /sangs rgyas seng+ge'i sgra ni rab bsgrags te/ /mu stegs can gzhan</text></item>
<item><p>14b2</p><section>mdo sde</section><text>wa rnams skrag par mdzod/ /sa yi dkyil na stobs dang brtson 'grus kyi/ /stobs ldan phyag na shes rab sgron me bsnams/ /phyag mthil dam pas sa la brdab mdzad de/ /'di rnams</text></item>
<item><p>14b3</p><section>mdo sde</section><text>khyod kyis rab tu pham par mdzod/ /gang dag khyod la lhung bzed 'bul ba yi/ /'jig rten skyong ba bzhi po sdod cing mchis/ /khyod bltams gang dag len par 'gyur ba yi/ /brgya</text></item>
<item><p>14b4</p><section>mdo sde</section><text>byin tshangs pa khrag khrig sdod cing mchis/ /blo gros bzang po rigs chen rigs ldan pa/ /gang la gnas nas byang chub sems dpa' yi/ /spyod pa ston 'gyur dam pa rigs</text></item>
<item><p>14b5</p><section>mdo sde</section><text>skyes pa| |rigs kyi nang na btsun pa'i rigs la gzigs/ /snod gyur gang du nor bu rin po che/ /bzhag na dpal dang ldan par 'gyur ba bzhin/ /nor bu rin chen lta bur dri med</text></item>
<item><p>14b6</p><section>mdo sde</section><text>thugs| |dzam+bu'i rgyal mtshan du ni char pa phob/ /glu dbyangs sgra las rnam pa 'di lta yi/ /tshigs su bcad pa mang po byung gyur nas/ /'di ni dus lags btang snyoms ma mdzad</text></item>
<item><p>14b7</p><section>mdo sde</section><text>ces| |snying rje'i yid dang ldan la skul bar byed/ /yang dag par spro bar bya ba'i le'u ste/ gnyis pa'o// //dge slong dag/ de ltar byang chub sems dpa' chos kyi dus</text></item>
<item><p>15a1</p><section>mdo sde</section><text>de lta bus yang dag par bskul ba dang / gzhal med khang chen po de nas byung ste chos kyis mtho ba zhes bya ba'i khang bzang chen po gang du byang chub</text></item>
<item><p>15a2</p><section>mdo sde</section><text>sems dpa' 'dug cing dga' ldan gyi lha rnams la chos ston pa der byang chub sems dpa' zhugs so/ /zhugs nas kyang seng+ge'i khri chos bzang po zhes bya ba la 'dug</text></item>
<item><p>15a3</p><section>mdo sde</section><text>go /de nas lha'i bu gang dag byang chub sems dpa' dang skal pa mnyam pa theg pa mtshungs pa la zhugs pa de dag kyang khang bzang de nyid du zhugs so/ /gang yang byang</text></item>
<item><p>15a4</p><section>mdo sde</section><text>chub sems dpa' phyogs bcu nas 'dus pa byang chub sems dpa' dang spyod pa 'dra ba dag dang / lha'i bu de dag kyang lha'i bu mo'i tshogs rnams bsal cing lha'i bu phal</text></item>
<item><p>15a5</p><section>mdo sde</section><text>rnams kyang bsal nas lha'i bsam pa mthun pa'i 'khor can du byas te/ 'khor bye ba phrag drug cu rtsa brgyad brgyad dang khang bzang der zhugs nas so so ci rigs par rang rang</text></item>
<item><p>15a6</p><section>mdo sde</section><text>gi seng+ge'i khri la 'khod par gyur to/ /dge slong dag /de ltar byang chub sems dpa' lo bcu gnyis na ma'i mngal du 'jug par 'gyur ro zhes bya ba de'i tshe gnas gtsang</text></item>
<item><p>15a7</p><section>mdo sde</section><text>ma'i ris kyi lha'i bu dag dzam+bu'i gling du lhags nas lha'i kha dog mi snang bar byas te bram ze'i cha byad du bsgyur nas bram ze rnams rig byed slob tu 'dzud de/ gang</text></item>
<item><p>15b1</p><section>mdo sde</section><text>zhig rnam pa 'di lta bur mngal du zhugs par gyur na/ de ni skyes bu chen po'i mtshan sum cu rtsa gnyis dang ldan par 'gyur te/ de dag dang ldan na/ rnam pa gnyis su 'gyur</text></item>
<item><p>15b2</p><section>mdo sde</section><text>gyi| gsum du 'gyur ba med do/ /de gal te khyim na gnas na ni 'khor los sgyur ba'i rgyal po mtha' bzhir rnam par rgyal ba/ chos dang ldan pa/ chos kyi rgyal po rin po</text></item>
<item><p>15b3</p><section>mdo sde</section><text>che sna bdun dang ldan par 'gyur te/ de'i rin po che sna bdun ni 'di lta ste/ 'khor lo rin po che dang / glang po rin po che dang / rta rin po che dang / bud med rin po che dang / nor</text></item>
<item><p>15b4</p><section>mdo sde</section><text>bu rin po che dang / khyim bdag rin po che dang / blon po rin po che dang bdun no/ /'khor los sgyur ba'i rgyal po 'khor lo rin po che rnam pa ji lta bu dang ldan par 'gyur zhe na</text></item>
<item><p>15b5</p><section>mdo sde</section><text>'di la rgyal po rgyal rigs spyi bo nas dbang bskur ba'i gso sbyong gi nyi ma tshes bco lnga la mgo khrus byas te dbu zungs su gnas shing steng gi khyams na bud med kyi tshogs</text></item>
<item><p>15b6</p><section>mdo sde</section><text>kyis kun nas bskor cing 'dug pa'i tshe shar phyogs nas lha'i 'khor lo rin po che rtsibs stong yod pa/ mu khyud dang ldan pa/ lte ba dang bcas pa/ thams cad gser las grub</text></item>
<item><p>15b7</p><section>mdo sde</section><text>pa| mgar bas ma byas pa/ 'phang du shing ta la bdun tsam nas 'byung ste/ rgyal po rgyal rigs spyi bo nas dbang bskur bas lha'i 'khor lo rin po che de mthong nas 'di snyam</text></item>
<item><p>16a1</p><section>mdo sde</section><text>du sems te/ bdag gis thos pa rgyal po rgyal rigs spyi bo nas dbang bskur ba gso sbyong gi nyi ma tshes bco lnga la mgo khrus byas te dbu zungs</text></item>
<item><p>16a2</p><section>mdo sde</section><text>su gnas shing steng gi khyams na bud med kyi tshogs kyis kun nas bskor cing 'dug pa'i tshe shar phyogs nas lha'i 'khor lo rin po che byung bar gyur na/ de na 'khor</text></item>
<item><p>16a3</p><section>mdo sde</section><text>los bsgyur ba'i rgyal por 'gyur ro zhes thos te/ bdag gi drung du lha'i 'khor lo rin po che 'ongs pa las na/ bdag kyang 'khor los sgyur ba'i rgyal po yin</text></item>
<item><p>16a4</p><section>mdo sde</section><text>du nges so snyam ste/ de nas rgyal po rgyal rigs spyi bo nas dbang bskur ba de bla gos phrag pa gcig tu gzar nas pus mo g.yas pa'i lha nga sa la btsugs te/ lag</text></item>
<item><p>16a5</p><section>mdo sde</section><text>pa g.yas bas lha'i 'khor lo rin po che de bskor zhing 'di skad du/ btsun pa/ lha'i 'khor lo rin po che chos kyis bskor cig /chos ma yin pas ni ma yin no zhes bya</text></item>
<item><p>16a6</p><section>mdo sde</section><text>ba'i tshig smras pa dang / de nas lha'i 'khor lo rin po che de rgyal po rgyal rigs spyi bo nas dbang bskur bas bskor bas rdzu 'phrul gyis nam mkha' las shar phyogs su legs</text></item>
<item><p>16a7</p><section>mdo sde</section><text>par 'gro ste/ rgyal po 'khor los sgyur ba'ang dpung gi tshogs yan lag bzhi ba dang lhan cig rjes su 'gro'o/ /sa'i phyogs gang du lha'i 'khor lo rin po che de gnas</text></item>
<item><p>16b1</p><section>mdo sde</section><text>par 'gyur ba der rgyal po rgyal rigs spyi bo nas dbang bskur ba de'ang dpung gi tshogs yan lag bzhi pa dang lhan cig tu gnas par 'gyur ro/ /de nas shar phyogs kyi khams</text></item>
<item><p>16b2</p><section>mdo sde</section><text>kyi rgyal po gang yin pa de dag dngul gyi snod ni gser phyes bkang ste thogs/ gser gyi snod ni dngul sil mas bkang ste thogs nas 'khor los sgyur ba'i rgyal po bsu</text></item>
<item><p>16b3</p><section>mdo sde</section><text>zhing 'di skad du/ lha 'dir legs par gshegs so/ /lha tshur gshegs su gsol/ /lha'i chab srid ni shin tu rgyas shing 'byor la bde ste/ lo legs shing nyams dgyes la</text></item>
<item><p>16b4</p><section>mdo sde</section><text>skye bo mang po dang / mis gtams pa lags te/ lha nyid kyi yul du byon nas bzhugs su gsol/ de skad ces smras pa dang / rgyal po rgyal rigs spyi bo nas dbang bskur bas</text></item>
<item><p>16b5</p><section>mdo sde</section><text>rims kyi rgyal po de dag la 'di skad du/ khyed rang rang gi rgyal srid dag chos kyis gyis shig /chos ma yin pas ni ma yin no/ /khyed srog chags ma gsod cig /ma byin</text></item>
<item><p>16b6</p><section>mdo sde</section><text>par ma len cig /'dod pa la log par g.yem par ma byed cig /brdzun du ma smra zhig /phra ma ma zer cig /ngag rtsub po ma smra zhig /tshig kyal pa ma smra zhig /brnab sems can</text></item>
<item><p>16b7</p><section>mdo sde</section><text>du ma gyur cig /gnod sems can du ma gyur cig /log par lta bar ma gyur cig /srog gcod pa la byams par ma gyur cig /log par lta ba can gyi bar la byams par ma</text></item>
<item><p>17a1</p><section>mdo sde</section><text>gyur cig /nga'i yul du chos ma yin pa byung nga re/ chos ma yin par spyod pa la byams par ma byed cig ces bsgos nas rgyal po rgyal rigs sbyi bo</text></item>
<item><p>17a2</p><section>mdo sde</section><text>nas dbang bskur bas de ltar shar phyogs su rnam par rgyal bar byed do/ /shar phyogs su rnam par rgyal bar byas nas shar phyogs kyi rgya mtsho la 'gro'o/ /shar phyogs</text></item>
<item><p>17a3</p><section>mdo sde</section><text>kyi rgya mtsho la song nas shar phyogs kyi rgya mtsho las rgal lo/ /rgal nas kyang lho phyogs su nam mkha' las rdzu 'phrul gyis legs par 'gro ste/ 'khor los bsgyur</text></item>
<item><p>17a4</p><section>mdo sde</section><text>ba'i rgyal po'ang dpung gi tshogs yan lag bzhi pa dang lhan cig tu 'gro'o/ /snga ma bzhin du lho phyogs su rnam par rgyal bar byed do/ /lho phyogs su ji lta ba de bzhin</text></item>
<item><p>17a5</p><section>mdo sde</section><text>du nub phyogs dang / byang phyogs su rnam par rgyal bar byed do/ /byang phyogs su rnam par rgyal bar byas nas byang phyogs kyi rgya mtsho la 'gro'o/ /byang phyogs kyi rgya mtsho</text></item>
<item><p>17a6</p><section>mdo sde</section><text>la song nas byang phyogs kyi rgya mtsho la rgal lo/ /rgal nas kyang nam mkha' las rdzu 'phrul gyis rgyal po'i pho brang du legs par 'ongs nas btsun mo'i 'khor gyi sgo'i</text></item>
<item><p>17a7</p><section>mdo sde</section><text>steng du nyams pa med par gnas te/ rgyal po rgyal rigs spyi bo nas dbang bskur ba ni 'khor lo rin po che rnam pa de lta bu dang ldan pa yin no/ /'khor los bsgyur ba'i</text></item>
<item><p>17b1</p><section>mdo sde</section><text>rgyal po glang po rin po che rnam pa ji lta bu dang ldan pa yin zhe na/ 'di la rgyal po rgyal rigs spyi bo nas dbang bskur bas glang po rin po che snga ma bzhin du 'byung ste/ thams cad thal</text></item>
<item><p>17b2</p><section>mdo sde</section><text>kar gyur pa/ yan lag bdun shin tu gnas pa/ gtsug gser gyis brgyan pa/ gser gyi rgyal mtshan dang ldan pa/ gser gyi rgyan gyis brgyan pa/ gser gyi dra bas g.yogs</text></item>
<item><p>17b3</p><section>mdo sde</section><text>pa| rdzu 'phrul dang ldan pa/ nam mkha' las 'gro ba/ rnam par 'phrul pa'i chos can te/ 'di ltar glang po'i rgyal po byang chub ces bya ba'o/ /gang gi tshe rgyal po rgyal rigs spyi</text></item>
<item><p>17b4</p><section>mdo sde</section><text>bo nas dbang bskur ba glang po rin po che de brtag par 'dod par gyur pa'i tshe nyi ma shar khar glang po rin po che de la zhon tes chen po 'di rgya mtsho'i mtha' skor dang bcas pa/ rgya mtsho'i</text></item>
<item><p>17b5</p><section>mdo sde</section><text>mur thug pa dang bcas pa kun tu bskor te rgyal po'i pho brang du 'ongs nas khye'u sus kyi dga' ba myong bar byed de/ 'khor los sgyur ba'i rgyal po glang po rin po che rnam pa</text></item>
<item><p>17b6</p><section>mdo sde</section><text>de lta bu dang ldan pa yin no/ /'khor los sgyur ba'i rgyal po rta rin po che rnam pa ji lta bu dang ldan pa yin zhe na/ 'di la rgyal po rgyal rigs spyi bo nas dbang bskur ba'i rta</text></item>
<item><p>17b7</p><section>mdo sde</section><text>rin po che snga ma bzhin du 'byung ste/ thams cad sngon por gyur ba/ mgo nag pa/ rngog ma lcang lor 'dug pa/ zhon na gus par byed pa/ gser gyi rgyal mtshan dang bcas</text></item>
<item><p>18a1</p><section>mdo sde</section><text>pa| gser gyi rgyan dang ldan pa/ gser gyi dra bas g.yogs pa/ rdzu 'phrul dang ldan pa/ nam mkha' las 'gro ba/ rnam par 'phrul pa'i chos can</text></item>
<item><p>18a2</p><section>mdo sde</section><text>te| 'di ltar rta'i rgyal po sprin gyi shugs can zhes bya ba'o/ /gang gi tshe rgyal po rgyal rigs spyi bo nas dbang bskur ba rta rin po che brtag par 'dod par gyur pa de'i tshe nyi ma</text></item>
<item><p>18a3</p><section>mdo sde</section><text>shar khar rta rin po che de la zhon nas sa chen po 'di rgya mtsho'i mtha' skor dang bcas pa/ rgya mtsho'i mur thug pa dang bcas pa kun tu bskor te phyir rgyal po'i pho brang du 'khor</text></item>
<item><p>18a4</p><section>mdo sde</section><text>nas khye'u sus kyi bde ba myong bar byed de/ 'khor los sgyur ba'i rgyal po ni rta rin po che rnam pa de lta bu dang ldan pa yin no/ /'khor los sgyur ba'i rgyal po nor bu rin</text></item>
<item><p>18a5</p><section>mdo sde</section><text>po che rnam pa ji lta bu dang ldan pa yin zhe na/ 'di la rgyal po rgyal rigs spyi bo nas dbang bskur ba'i nor bu rin po che snga ma bzhin du 'byung ste/ thams cad du sngo ba/ bai DUR+Ya'i</text></item>
<item><p>18a6</p><section>mdo sde</section><text>rang bzhin zur brgyad du 'dug pa/ shin tu sbyangs pa 'byung ste/ nor bu rin po che de'i 'od kyis btsun mo'i 'khor thams cad kyang snang bas khyab par 'gyur ro/ /gang</text></item>
<item><p>18a7</p><section>mdo sde</section><text>gi tshe rgyal po rgyal rigs spyi bo nas dbang bskur ba nor bu rin po che brtag par 'dod par gyur pa de'i tshe mtshan mo nam gyi gung la mun pa mun nag gi nang du nor bu rin</text></item>
<item><p>18b1</p><section>mdo sde</section><text>rin po che de rgyal mtshan gyi rtse mo la btags te skyed mos tshal gyi sa bzang po blta ba'i phyir song na/ nor bu rin po che de'i 'od kyis thams cad dang ldan pa'i dpung gi tshogs</text></item>
<item><p>18b2</p><section>mdo sde</section><text>yan lag bzhi pa thams cad dpag tshad kho ra 'khor yug tu snang bas gsal bar 'gyur ro/ /nor bu rin po che'i 'khor na gnas pa'i mi de dag kyang snang ba des gsal bar</text></item>
<item><p>18b3</p><section>mdo sde</section><text>gyur pa dang / gcig gis gcig mthong / gcig gis gcig shes nas gcig la gcig 'di skad smra ste/ bzhin bzang dag longs/ las kyi mtha' dag byos shig/</text></item>
<item><p>18b4</p><section>mdo sde</section><text>tshong 'dus dag khrom/ nyi ma shar te nyin mor shes so zhes zer te/ rgyal po rgyal rigs spyi bo nas dbang bskur pa de nor bu rin po che rnam pa de lta bu dang ldan pa yin no/ /</text></item>
<item><p>18b5</p><section>mdo sde</section><text>rgyal po rgyal rigs spyi bo nas dbang bskur ba bud med rin po che rnam pa ji lta bu dang ldan pa yin zhe na/ 'di la rgyal po rgyal rigs spyi po nas dbang bskur ba'i bud med rin</text></item>
<item><p>18b6</p><section>mdo sde</section><text>po che snga ma bzhin du 'byung ste/ tshul dang mthun pa/ rgyal rigs su skyes pa/ ha cang yang mi ring ba/ ha cang yang mi thung ba/ ha cang yang mi sbom pa/ ha cang yang mi skem pa/</text></item>
<item><p>18b7</p><section>mdo sde</section><text>ha cang yang mi dkar ba/ ha cang yang mi nag pa/ gzugs mdzes pa/ tshul du shis pa/ blta na sdug pa/ kha dog bzang po rgyas pa mchog dang ldan pa/ de'i spu'i khung</text></item>
<item><p>19a1</p><section>mdo sde</section><text>thams cad nas tsan+dan gyi dri 'byung ba/ kha nas ut+pa la'i ngad ldang ba/ ka tsa lin+da'i gos ltar reg na bde ba/ de grang ba'i dus na ni lus la</text></item>
<item><p>19a2</p><section>mdo sde</section><text>reg na dro ba/ dro ba'i dus na/ lus la reg na bsil ba ste/ de 'khor los sgyur ba'i rgyal po ma gtogs par gzhan la yid kyis kyang 'dod chags su mi byed na/</text></item>
<item><p>19a3</p><section>mdo sde</section><text>lus kyis lta ci smos te/ 'khor los sgyur ba'i rgyal po ni bud med rin po che rnam pa de lta bu dang ldan pa yin no/ /'khor los sgyur ba'i rgyal po khyim bdag rin</text></item>
<item><p>19a4</p><section>mdo sde</section><text>po che rnam pa ji lta bu dang ldan pa yin zhe na/ 'di la rgyal po rgyal rigs spyi bo nas dbang bskur ba'i khyim bdag rin po che snga ma bzhin du 'byung ste/ mkhas pa/ gsal</text></item>
<item><p>19a5</p><section>mdo sde</section><text>ba| yid gzhungs pa/ lha'i mig dang ldan pa 'byung ngo / /de lha'i mig des dpag tshad kho ra khor yug tu bdag po dang bcas pa'i gter dag kyang mthong / bdag po</text></item>
<item><p>19a6</p><section>mdo sde</section><text>med pa'i gter dag kyang mthong ste/ de bdag po med pa'i gter gang yin pa de dag gis 'khor los sgyur ba'i rgyal po'i nor gyi dgos pa byed de/ 'khor los sgyur</text></item>
<item><p>19a7</p><section>mdo sde</section><text>ba'i rgyal po ni khyim bdag rin po che rnam pa de lta bu dang ldan pa yin no/ /'khor los sgyur ba'i rgyal po blon po rin po che rnam pa ji lta bu dang ldan pa yin zhe na/</text></item>
<item><p>19b1</p><section>mdo sde</section><text>'di la 'khor los sgyur ba'i rgyal po'i blon po rin po che snga ma bzhin du 'byung ste/ mkhas shing gsal la yid gzhungs pa'o/ /de 'khor los bsgyur ba'i rgyal po des</text></item>
<item><p>19b2</p><section>mdo sde</section><text>bsam pa tsam gyis bsko bar bya ba'i dpung rnams sko'o/ /'khor los sgyur ba'i rgyal po ni blon po rin po che rnam pa de lta bu dang ldan pa yin te/ 'khor los bsgyur ba'i</text></item>
<item><p>19b3</p><section>mdo sde</section><text>rgyal po ni rin po che sna bdun de dag dang ldan pa yin no/ /de la bu stong 'byung ste/ dpa' ba/ rtul phod pa/ yan lag mchog gi gzugs dang ldan pa/ pha rol gyi sde rab</text></item>
<item><p>19b4</p><section>mdo sde</section><text>tu 'joms pa sha stag ste/ des rgya mtsho la thug pa'i sa chen po ma lus pa gnod par sdo ba med cing 'tshe ba med pa 'di nyid chad pa med cing mtshon gyis bda' ba med la</text></item>
<item><p>19b5</p><section>mdo sde</section><text>chos kyis legs par phab ste gnas so/ /gal te khyim nas khyim med par rab tu byung na/ sangs rgyas su 'gyur te/ 'dod pa'i 'dod chags spangs pa/ 'dren pa</text></item>
<item><p>19b6</p><section>mdo sde</section><text>gzhan gyi dring mi 'jog pa/ lha dang mi rnams kyi ston par 'gyur ro zhes rig byed 'don du 'dzud do/ /de bzhin du lha'i bu gzhan dag kyang dzam+bu'i gling du lhags shing</text></item>
<item><p>19b7</p><section>mdo sde</section><text>rang sangs rgyas dag la skul ma 'debs te/ 'phags pa dag /da ste lo bcu gnyis na byang chub sems dpa' yum gyi lhums su 'jug gi /sangs rgyas kyi zhing 'di 'or</text></item>
<item><p>20a1</p><section>mdo sde</section><text>cig ces zer ro/ /dge slong dag /de'i tshe rgyal po'i khab kyi grong khyer chen po na mjug ma sgyur ba zhes bya ba'i ri la rang sangs rgyas glang po zhes bya</text></item>
<item><p>20a2</p><section>mdo sde</section><text>ba 'dug pas sgra de thos nas rdo ba'i steng du 'jim pa la bya ba de bzhin du 'dug ste/ nam mkha' la shing ta la bdun srid du gyen du 'phags so/ /gyen du 'phags nas</text></item>
<item><p>20a3</p><section>mdo sde</section><text>kyang me'i khams la snyoms par zhugs te sgron ma bzhin du mya ngan las 'das so/ /de'i mkhris pa dang / bad kan dang / chu rgyus dang / rus pa dang / sha dang / khrag</text></item>
<item><p>20a4</p><section>mdo sde</section><text>tu gyur pa gang yin pa thams cad ni mes yongs su zad par gyur te/ ring bsrel 'ba' zhig sa la lhags nas rkang rjes de dag ni da dung yang drang srong gi rjes zhes</text></item>
<item><p>20a5</p><section>mdo sde</section><text>grag ste yod do/ /dge slong dag /de'i tshe yul wA ra NA si'i ri dwags kyi nags drang srong ltung ba na rang sangs rgyas lnga brgya 'khod pa de dag gis kyang sgra de thos nas nam</text></item>
<item><p>20a6</p><section>mdo sde</section><text>mkha' la shing ta la bdun srid du gyen du 'phags nas me'i khams la snyoms par zhugs te sgron ma bzhin du yongs su mya ngan las 'das so/ /de dag gi mkhris pa</text></item>
<item><p>20a7</p><section>mdo sde</section><text>dang / bad kan dang / chu rgyus dang / rus pa dang / sha dang / khrag tu gyur pa gang yin pa de thams cad ni mes yongs su zad par gyur te/ ring bsrel 'ba' zhig sa</text></item>
<item><p>20b1</p><section>mdo sde</section><text>la lhags so/ /de ltar 'dir drang srong rnams lhung ngo zhes de phyin chad drang srong lhung ba zhes bya ba'ang drang srong lhung pa drang srong pa zhes ming du chags par gyur to/ /mi 'jigs</text></item>
<item><p>20b2</p><section>mdo sde</section><text>pa byin pa'i ri dwags dag kyang de na gnas pas de phyin chad ri dwags kyi nags zhes bya ba'ang ri dwags kyi nags ri dwags kyi nags zhes ming du chags par gyur to/ /dge slong</text></item>
<item><p>20b3</p><section>mdo sde</section><text>dag /de ltar byang chub sems dpa' dga' ldan gyi gnas dam pa na 'dug pa ni rnam par blta pa chen po bzhi la rnam par lta ste/ bzhi gang zhe na/ 'di lta ste/ dus la rnam</text></item>
<item><p>20b4</p><section>mdo sde</section><text>par lta ba dang / gling la rnam par lta ba dang / yul la rnam par lta ba dang / rigs la rnam par lta ba'o/ /dge slong dag /ci'i phyir byang chub sems dpa' dus rnam par blta</text></item>
<item><p>20b5</p><section>mdo sde</section><text>ba la rnam par lta zhe na/ byang chub sems dpa' ni thog ma'i dus sems can 'du ba'i tshe ma'i mngal du mi 'jug gi /gang gi tshe 'jig rten gsal bar kun nas gnas</text></item>
<item><p>20b6</p><section>mdo sde</section><text>par gyur te/ skye ba snang bar gyur/ rga ba snang bar gyur/ na ba snang bar gyur/ 'chi ba snang bar gyur pa de'i tshe byang chub sems dpa' ma'i mngal du 'jug go /dge slong</text></item>
<item><p>20b7</p><section>mdo sde</section><text>dag /ci'i phyir byang chub sems dpa' gling rnam par blta ba la rnam par lta zhe na/ byang chub sems dpa' ni mtha' 'khob kyi gling du mi skye/ shar gyi lus 'phags</text></item>
<item><p>21a1</p><section>mdo sde</section><text>por mi skye/ nub kyi ba lang spyod du mi skye/ byang gi sgra mi snyan du mi skye'o/ /lho'i 'dzam+bu gling nyid du skye'o/ /dge slong dag /ci'i phyir byang chub sems</text></item>
<item><p>21a2</p><section>mdo sde</section><text>dpa' yul rnam par blta ba la rnam par lta zhe na/ byang chub sems dpa' ni mtha' 'khob kyi yul gang na mi rnams dbang po rtul zhing blun la lug ltar lkugs</text></item>
<item><p>21a3</p><section>mdo sde</section><text>pa'i rang bzhin can legs par bstan pa dang / nyes par bstan pa'i don shes par bya ba'i skal ba med pa dag yod pa dag tu mi skye'i/ byang chub sems dpa'</text></item>
<item><p>21a4</p><section>mdo sde</section><text>ni yul gyi dbus nyid du skye'o/ /dge slong dag /ci'i phyir byang chub sems dpa' rigs rnam par blta ba la rnam par lta zhe na/ byang chub sems dpa' ni rigs dma'</text></item>
<item><p>21a5</p><section>mdo sde</section><text>ba gdol ba'i rigs sam/ smyig ma mkhan gyi rigs sam/ shing rta mkhan gyi rigs sam/ g.yung rigs su mi skye'i/ bram ze'i rigs sam/ rgyal rigs kho na ste/</text></item>
<item><p>21a6</p><section>mdo sde</section><text>rigs gnyis su skye'o/ /de la gang gi tshe bram ze'i rigs btsun par bya ba de'i tshe bram ze'i rigs su skye'o/ /gang gi tshe rgyal rigs btsun par bya ba de'i tshe rgyal rigs</text></item>
<item><p>21a7</p><section>mdo sde</section><text>su skye ste/ dge slong dag /da ltar ni rgyal rigs btsun par bya bas/ de'i phyir byang chub sems dpa' rgyal rigs su skye ste/ dge slong dag /don gyi dbang de la brten</text></item>
<item><p>21b1</p><section>mdo sde</section><text>nas byang chub sems dpa' dga' ldan gyi gnas dam pa na gnas pa rnam par blta ba chen po bzhi la rnam par lta ste/ de ltar bltas nas cang mi zer bar gyur to/ /'phags</text></item>
<item><p>21b2</p><section>mdo sde</section><text>pa rgya cher rol pa zhes bya ba theg pa chen po'i mdo// //bam po gnyis pa/ dge slong dag /de ltar lha'i bu de dag dang / byang chub sems dpa' de dag gcig la gcig 'di</text></item>
<item><p>21b3</p><section>mdo sde</section><text>skad du/ byang chub sems dpa' rigs rin po che ni ji lta bu zhig tu skye bar 'gyur/ yum ni ji lta bu zhig gi lhums su 'jug par 'gyur zhes 'dri'o/ /de la la la na re/</text></item>
<item><p>21b4</p><section>mdo sde</section><text>yul ma ga d+ha na lus 'phags kyi rigs 'di 'byor cing rgyal la lo legs pa dang / bde ba dang ldan pa yin te/ de ni byang chub sems dpa' yum gyi lhums su 'jug pa'i gnas</text></item>
<item><p>21b5</p><section>mdo sde</section><text>su rung ngo zhes zer ro/ /la la na re/ de ni tshul dang mthun pa ma yin te/ de ci'i phyir zhe na/ 'di ltar de ni ma'i rgyud kyis dag pa'ang ma yin/ pha'i rgyud kyis dag pa'ang</text></item>
<item><p>21b6</p><section>mdo sde</section><text>ma yin la/ bsod nams chung dus byung gi /bsod nams rgya chen pos mngon par byung ba ma yin zhing / rgod la mi brtan te mi gnas pa yin la/ yul de'ang nye 'khor gseg</text></item>
<item><p>21b7</p><section>mdo sde</section><text>mas gang ba/ skyed mos tshal dang / mtsho dang / mtshe'u dag kyang mi mngal/ ri brag ltar mtha' 'khob kyi gnas su gyur pa ste/ de'i phyir de ni tshul dang mthun ba ma yin no/ /</text></item>
<item><p>22a1</p><section>mdo sde</section><text>zhes zer ro/ /la la na re/ ko sa la'i rigs 'di 'khor mang zhing bzhon pa mang la nor che ba ste/ de ni byang chub sems dpa' yul gyi lhungs su</text></item>
<item><p>22a2</p><section>mdo sde</section><text>'jug pa'i gnas su rung ngo zhes zer ro/ /la la na re/ de'ang tshul dang mthun par ma yin te/ de ci'i phyir zhe na/ 'di ltar ko sa la'i rigs ni gdol ba'i rigs</text></item>
<item><p>22a3</p><section>mdo sde</section><text>las shi 'phos nas skyes pa yin te/ pha dang mas dag pa'ang ma yin la/ dma' ba la mos pa ste/ rigs mtho bar yang mi bya/ nor dang rin po che'i gter yang</text></item>
<item><p>22a4</p><section>mdo sde</section><text>tshad med par phun sum tshogs pa ma yin te/ de'i phyir de ni tshul dang mthun pa ma yin no zhes zer ro/ /la la na re/ rgyal po bad sa'i rigs 'di 'byor cing rgyas la</text></item>
<item><p>22a5</p><section>mdo sde</section><text>lo legs pa dang / bde ba dang ldan pa yin te/ de ni byang chub sems dpa' yum gyi lhums su 'jug pa'i gnas su rung ngo / /zhes zer ro/ /la la na re/ de'ang de'i</text></item>
<item><p>22a6</p><section>mdo sde</section><text>tshul dang mthun pa ma yin te/ de ci'i phyir zhe na/ 'di ltar rgyal po bad sa'i rigs ni phal pa ste/ gtum la gzi brjid 'bar ba'ang ma yin zhing / skyes pa gzhan</text></item>
<item><p>22a7</p><section>mdo sde</section><text>las skye ba grub pa/ pha ma nyid kyi gzi brjid kyi las kyis grub pa ma yin la/ de'i rgyal po'ang chad par smra ba ste/ de'i phyir de'ang tshul dang mthun pa ma yin no zhe zer</text></item>
<item><p>22b1</p><section>mdo sde</section><text>ro| |la la na re/ grong khyer chen po yangs pa can 'di ni 'byor cing rgyas la lo legs pa dang / bde ba dang ldan pa yin te/ nyams dga' la skye bo mang po dang mis kun tu</text></item>
<item><p>22b2</p><section>mdo sde</section><text>gang ba| stegs bu dang / ba gam dang / rta babs dang / skar khung dang / bsil khang dang / khang pa brtsegs pa dang / khang bzang dag gis legs par brgyan pa ste/ me</text></item>
<item><p>22b3</p><section>mdo sde</section><text>tog gi ra ba dang / nags tshal gyi phreng ba me tog kun tu rgyas pa dang ldan pa yin la/ lha'i pho brang dang 'dra ba yin te/ de ni byang chub sems dpa' yum gyi lhums su</text></item>
<item><p>22b4</p><section>mdo sde</section><text>'jug pa'i gnas su rung ngo / /zhes zer ro/ /la la na re/ de'ang tshul dang mthun pa ma yin te/ de ci'i phyir zhe na/ 'di ltar de dag la ni phan tshun du rigs par smra ba med</text></item>
<item><p>22b5</p><section>mdo sde</section><text>do| |chos spyod pa med do/ /gong ma dang / bar ma dang / rgan pa dang / gtso bo dag la'ang rim gror bya ba med cing / re re zhing yang 'di snyam du bdag ni rgyal po'o/ /bdag</text></item>
<item><p>22b6</p><section>mdo sde</section><text>ni rgyal po'i snyam su sems pas slob mar khas len pa med cing / chos khams len pa med pa ste/ de'i phyir de'ang tshul dang mthun pa ma yin no zhes zer ro/ /la</text></item>
<item><p>22b7</p><section>mdo sde</section><text>la na re/ grong khyer 'phags rgyal na rab snang gi rigs 'di ni dpung che zhing bzhon pa mang ba/ pha rol gyi g.yul ngor rgyal ba thob pa yin te/ de ni byang chub sems</text></item>
<item><p>23a1</p><section>mdo sde</section><text>dpa' yum gyi lhums su 'jug pa'i gnas su rung ngo zhes zer ro/ /la la na re/ de'ang tshul dang mthun pa ma yin te/ de ci'i phyir zhe na/ 'di</text></item>
<item><p>23a2</p><section>mdo sde</section><text>ltar de dag ni khro zhing gtum la brlang zhing gzu lums can rgod pa ste/ las yod par lta ba'ang ma yin pas/ de'i phyir de'ang byang chub sems dpa' yum gyi lhums</text></item>
<item><p>23a3</p><section>mdo sde</section><text>su 'jug pa'i gnas kyi 'os ma yin no zhes zer ro/ /la la na re/ grong khyer bcom brlag 'di 'byor cing rgyas la lo legs pa dang / bde ba dang ldan pa/ skye bo</text></item>
<item><p>23a4</p><section>mdo sde</section><text>mang po dang mis kun tu gang ba yin pas/ rgyal po lag bzang sde dpa' ba'i bdag po'i rgyal po'i pho brang de ni byang chub sems dpa' yum gyi lhums su 'jug pa'i</text></item>
<item><p>23a5</p><section>mdo sde</section><text>gnas su rung ngo zhes zer ro/ /la la na re/ de'ang tshul dang mthun pa ma yin te/ de ci'i phyir zhe na/ 'di ltar rgyal po de ni log par lta ba'i rigs kyi rgyud du</text></item>
<item><p>23a6</p><section>mdo sde</section><text>skyes pa ste/ mi rgod dang 'dra ba'i rgyal po yin pas byang chub sems dpa' srid pa tha ma pa ni log par lta ba'i rigs su skye bar mi rigs te/ de'i phyir de'ang</text></item>
<item><p>23a7</p><section>mdo sde</section><text>tshul dang mthun pa ma yin no zhes zer ro/ /la la na re/ grong khyer ha sti na pu ra 'di'i rgyal po ni skya ba seng gi bu'i rigs kyi rgyud las skyes pa/ dpa' zhing rtul phod pa</text></item>
<item><p>23b1</p><section>mdo sde</section><text>dang ldan pa/ yan lag mchog gi gzugs phun sum tshogs pa gzhan gyi sde 'joms pa ste/ rigs de ni byang chub sems dpa' de yum gyi lhums su 'jug pa'i gnas</text></item>
<item><p>23b2</p><section>mdo sde</section><text>kyi 'os yin no zhes zer ro/ /la la na re/ de'ang tshul dang mthun pa ma yin te/ de ci'i phyir zhe na/ 'di ltar skya bseng gi bu'i rigs su skyes pa dag gis ni rigs kyi rgyud</text></item>
<item><p>23b3</p><section>mdo sde</section><text>rnam par 'khrugs par byas te/ g.yul ngor brtan pa la ni chos kyi bu zhes zer/ 'jigs sde la ni rlung gi bu zhes zer/ srid sgrub la ni dbang po'i bu zhes zer/</text></item>
<item><p>23b4</p><section>mdo sde</section><text>rigs med dang / lhar bcas la ni tha skar gyi bu zhes zer te/ de'i phyir rigs de'ang byang chub sems dpa' de lhums su 'jug pa'i gnas kyi 'os ma yin no zhes</text></item>
<item><p>23b5</p><section>mdo sde</section><text>zer ro| |la la na re/ grong khyer bcom brlag 'di ni shin tu'ang nyams dga' zhing phan tshun 'byor gyi snyed du rgyal po bzang po'i bshes gnyen bzhugs pa'i sa'ang</text></item>
<item><p>23b6</p><section>mdo sde</section><text>yin la| rgyal pod de'ang glang po dang / rta dang / shing rta dang / dpung bu chung dang / dpung gi tshogs mang po dang ldan pa/ gser dang / dngul dang / nor bu dang / mu tig dang /</text></item>
<item><p>23b7</p><section>mdo sde</section><text>bai DUR+Ya dang / dung dang / man shel dang / byi ru dang / sa le sbram dang / nor dang / yo byad shin tu mang ba/ rgyal po dang blon po thams cad kyis zil gyis mi non pa'i stobs</text></item>
<item><p>24a1</p><section>mdo sde</section><text>dang / pha rol gnon pa dang ldan pa/ mdza' ba dang ldan zhing chos la dga' ba ste/ rigs de ni byang chub sems dpa' de yum gyi lhums su 'jug pa'i</text></item>
<item><p>24a2</p><section>mdo sde</section><text>gnas su rung ngo zhes zer ro/ /la la na re/ de'ang tshul dang mthun pa ma yin te/ de ci'i phyir zhe na/ rgyal po bzang po'i bshes gnyen yon tan de lta bu dang ldan pa de yod</text></item>
<item><p>24a3</p><section>mdo sde</section><text>mod kyi| de ni shin tu rgas bas bu skyed pa'i mthu'ang med la/ bu'ang mang bas de'i phyir rigs de'ang byang chub sems dpa' de yum gyi lhums su 'jug pa'i gnas kyi 'os</text></item>
<item><p>24a4</p><section>mdo sde</section><text>ma yin no zhes zer ro/ /de ltar byang chub sems dpa' de dag dang / lha de dag gis dzam+bu'i gling gi yul chen po bcu drug po thams cad na rgyal po'i rigs mthon po mthon</text></item>
<item><p>24a5</p><section>mdo sde</section><text>po'i rigs gang ji snyed cig yod pa de dag thams cad la bltas na/ thams cad kyang nyes pa dang bcas par mthong ste/ de dag de ltar sems pa'i yid la byed pa'i tshe lha'i</text></item>
<item><p>24a6</p><section>mdo sde</section><text>bu ye shes tog gi rgyal mtshan zhes bya ba byang chub las phyir mi ldog pa/ theg pa chen po 'di la nges par gyur pa zhig yod pa des byang chub sems dpa'i 'khor dang /</text></item>
<item><p>24a7</p><section>mdo sde</section><text>lha'i 'khor chen po yod pa de dag la 'di skad ces smras so/ /grogs po dag tshur shog /byang chub sems dpa' de nyid kyi drung du dong ste/ rigs rin po che yon tan ji lta</text></item>
<item><p>24b1</p><section>mdo sde</section><text>bur phun sum tshogs pa zhig tu srid pa tha ma pa'i byang chub sems dpa' skye bar 'gyur ba dri'o zhes smras pa dang / legs so/ /zhes te/ de dag thams cad kyang thal mo</text></item>
<item><p>24b2</p><section>mdo sde</section><text>sbyar nas byang chub sems dpa'i drung du phyin te dris pa/ skyes bu dam pa/ rigs rin po che yon tan phun sum tshogs pa ji lta bu zhig tu byang chub sems dpa' srid pa tha ma pa</text></item>
<item><p>24b3</p><section>mdo sde</section><text>skye bar 'gyur/ de nas byang chub sems dpas byang chub sems dpa'i tshogs chen po dang / lha'i tshogs chen po de dag la rnam par bltas te 'di skad ces smras so/ /grogs</text></item>
<item><p>24b4</p><section>mdo sde</section><text>po dag /byang chub sems dpa' srid pa tha ma pa gang du skye bar 'gyur ba'i rigs de ni rnam pa drug cu rtsa bzhi phun sum tshogs pa yin te/ drug cu rtsa bzhi gang zhe na/ 'di</text></item>
<item><p>24b5</p><section>mdo sde</section><text>lta ste| rigs de ni/ btsun pa yin/ rigs de ni kun gyis mngon par shes pa yin/ rigs de ni phran tshegs med cing gnod par byed pa med pa yin/ rigs de ni</text></item>
<item><p>24b6</p><section>mdo sde</section><text>rgyud phun sum tshogs pa yin/ rigs de ni cho 'brang phun sum tshogs pa yin/ rigs de ni skyes bu zung phun sum tshogs pa yin/ rigs de ni sngon gyi skyes bu zung</text></item>
<item><p>24b7</p><section>mdo sde</section><text>phun sum tshogs pa yin/ rigs de ni btsun pa'i skyes bu zung phun sum tshogs pa yin/ rigs de ni kun gyis mngon par shes pa'i skyes bu zung phun sum tshogs pa yin/</text></item>
<item><p>25a1</p><section>mdo sde</section><text>rigs de ni dbang che bar grags pa'i skyes bu zung phun sum tshogs pa yin/ rigs de ni skyes pa mang ba yin/ rigs de ni bud med mang ba</text></item>
<item><p>25a2</p><section>mdo sde</section><text>yin| rigs de ni 'jigs pa med pa yin/ rigs de ni dman pa med cing zhum pa med pa yin/ rigs de ni brkam pa med pa yin/ rigs de ni tshul khrims dang</text></item>
<item><p>25a3</p><section>mdo sde</section><text>ldan ba yin/ rigs de ni shes rab dang ldan pa yin/ rigs de ni blon pos blta zhing longs spyod la spyod pa yin/ rigs de ni bzo don yod pas bshams shing</text></item>
<item><p>25a4</p><section>mdo sde</section><text>longs spyod la spyod pa yin/ rigs de ni mdza' ba brtan pa yin/ rigs de ni dud 'gro'i skye gnas su skyes pa'i srog chags kyi srog la lta ba yin/ rigs de</text></item>
<item><p>25a5</p><section>mdo sde</section><text>ni byas pa gzo ba dang ldan pa yin/ rigs de ni brtul zhugs shes pa yin/ rigs de ni 'dun pas mi 'gro ba yin/ rigs de ni zhe sdang gis mi 'gro ba yin/</text></item>
<item><p>25a6</p><section>mdo sde</section><text>rigs de ni gti mug gis mi 'gro ba yin/ rigs de ni 'jigs pas mi 'gro ba yin/ rigs de ni kha na ma tho bas 'jigs pa yin/ rigs de ni gti mug</text></item>
<item><p>25a7</p><section>mdo sde</section><text>la mi gnas pa yin/ rigs de ni lag sbabs che ba yin/ rigs de ni bya ba la mos pa yin/ rigs de ni gtong ba la mos pa yin/ rigs de ni sbyin pa la mos</text></item>
<item><p>25b1</p><section>mdo sde</section><text>ba yin| rigs de ni zho sha shes pa yin/ rigs de ni rtsal brtan pa yin/ rigs de ni mthu rtsal dang ldan pa yin/ rigs de ni rtsal mchog dang ldan pa yin/ rigs de</text></item>
<item><p>25b2</p><section>mdo sde</section><text>ni drang srong mchod pa yin/ rigs de ni lha mchod pa yin/ rigs de ni mchod rten mchod pa yin/ rigs de ni mtshun rjed pa yin/ rigs de ni 'khon du 'dzin pa</text></item>
<item><p>25b3</p><section>mdo sde</section><text>med pa yin/ rigs de ni phyogs bcur sgra grags pa yin/ rigs de ni 'khor chen po dang ldan pa yin/ rigs de ni 'khor mi phyed pa dang ldan pa yin/ rigs de ni</text></item>
<item><p>25b4</p><section>mdo sde</section><text>bla na med pa'i 'khor dang ldan pa yin/ rigs de ni rigs kyi nang na gtso bor bya ba yin/ rigs de ni rigs la dbang thob pa yin/ rigs de ni dbang che bar grags</text></item>
<item><p>25b5</p><section>mdo sde</section><text>pa yin| rigs de ni phar 'dzin pa yin/ rigs de ni mar 'dzin pa yin/ rigs de ni dge sbyong du 'dzin pa yin/ rigs de ni bram zer 'dzin pa yin/ rigs de ni</text></item>
<item><p>25b6</p><section>mdo sde</section><text>nor dang 'bru'i bang mdzod mang ba yin/ rigs de ni dbyig dang / gser dang / nor bu dang / mu tig dang / bai DUR+Ya dang / dung dang man shel dang / byi ru dang / sa le sbram</text></item>
<item><p>25b7</p><section>mdo sde</section><text>dang / dngul dang / rdzas dang / yo byad mang ba yin/ rigs de ni glang po che dang / rta dang / rnga mong dang / ba lang dang / lug shin tu mang ba yin/ rigs de ni bran pho dang /</text></item>
<item><p>26a1</p><section>mdo sde</section><text>bran mo dang / las byed pa dang / zho shas 'tsho ba shin tu mang ba yin/ rigs de ni thub par dka' ba yin/ rigs de ni don thams cad grub pa</text></item>
<item><p>26a2</p><section>mdo sde</section><text>yin| rigs de ni 'khor los sgyur ba'i rigs kyi rgyud du skyes pa yin/ rigs de ni sngon gyi dge ba'i rtsa ba'i grogs kyis bskyed pa yin/ rigs de ni byang chub</text></item>
<item><p>26a3</p><section>mdo sde</section><text>sems dpa'i rigs su rigs btsun par skyes pa yin/ rigs de ni 'jig rten lha dang bcas pa/ bdud dang bcas pa/ tshangs pa dang bcas pa/ dge sbyong dang bram ze'i</text></item>
<item><p>26a4</p><section>mdo sde</section><text>skye rgu dang bcas pa'i nang na rigs las smos pa'i skyon gyi kha na ma tho ba thams cad dang bral ba ste/ grogs po dag /gang du byang chub sems dpa' srid pa tha ma pa 'byung</text></item>
<item><p>26a5</p><section>mdo sde</section><text>bar 'gyur ba'i rigs de ni| rnam pa drug cu rtsa bzhi po de dag dang ldan pa yin no/ /grogs po dag /srid pa tha ma pa'i byang chub sems dpa' bud med gang gi mngal du</text></item>
<item><p>26a6</p><section>mdo sde</section><text>'jug par 'gyur ba'i bud med de ni yon tan gyi rnam pa sum cu rtsa gnyis dang ldan pa yin te/ sum cu rtsa gnyis gang zhe na/ 'di lta ste/ byang chub sems dpa' srid pa</text></item>
<item><p>26a7</p><section>mdo sde</section><text>tha ma pa ni kun gyis mngon par shes pa'i bud med kyi mngal du 'jug go /kun gyis mngon par rig pa dang / spyod pa la glags mi thod pa dang / rigs phun sum tshogs pa</text></item>
<item><p>26b1</p><section>mdo sde</section><text>dang / cho 'brang phun sum tshogs pa dang / gzugs phun sum tshogs pa dang / ming phun sum tshogs pa dang / chu zheng phun sum tshogs pa dang / sngon chad ma btsas pa dang /</text></item>
<item><p>26b2</p><section>mdo sde</section><text>tshul khrims phun sum tshogs pa dang / gtong ba phun sum tshogs pa dang / bzhin 'dzum pa dang / mthun par 'dzin pa dang / gsal ba dang / dul ba dang / 'jigs pa med pa dang /</text></item>
<item><p>26b3</p><section>mdo sde</section><text>mang du thos pa dang / mkhas pa dang / sgyu med pa dang / g.yo med pa dang / mi khro ba dang / phrag dog med pa dang / ser sna med pa dang / mi rgod pa dang / mi g.yeng ba dang / ca co med</text></item>
<item><p>26b4</p><section>mdo sde</section><text>pa dang / bzod cing des pa dang ldan pa dang / ngo tsha shes shing khrel yod pa dang / 'dod chags dang / zhe sdang dang / gti mug gi shas chung ba dang / bud med kyi skyon dang bral ba dang /</text></item>
<item><p>26b5</p><section>mdo sde</section><text>khyim thab kyi brtul zhugs dang ldan pa dang / yon tan thams cad phun sum tshogs pa'i bud med kyi mngal du byang chub sems dpa' srid pa tha ma pa 'jug go /grogs po</text></item>
<item><p>26b6</p><section>mdo sde</section><text>dag /byang chub sems dpa' srid pa tha ma pa bud med gang gi mngal du 'jug pa'i bud med de ni yon tan gyi rnam pa sum cu rtsa gnyis po de dag dang ldan pa yin no/ /grogs po</text></item>
<item><p>26b7</p><section>mdo sde</section><text>dag /byang chub sems dpa' ni zla ba mar gyi ngo la ma'i mngal du mi 'jug gi /byang chub sems dpa' srid pa tha ma ba ni zla ba yar gyi tshes bco lnga'i zla ba nya ste rgyas pa la</text></item>
<item><p>27a1</p><section>mdo sde</section><text>skar ma rgyal dang ldan pa'i tshe/ ma gso sbyong blangs pa'i mngal du 'jug go /de nas byang chub sems dpa' de dag dang / lha'i bu de dag gis byang chub sems</text></item>
<item><p>27a2</p><section>mdo sde</section><text>dpa' las rigs yongs su dag pa dang / ma yongs su dag pa'i rnam pa de lta bu de dag thos nas 'di snyam du sems te/ skyes bu dam pa 'di rnam pa ji snyed du bstan pa de lta</text></item>
<item><p>27a3</p><section>mdo sde</section><text>bu'i yon tan dang ldan pa'i rigs de gang zhig la yod snyam du sems so/ /de ltar sems shing yid la byed pa la zhugs ba na/ de dag 'di snyam ste/ shAkya'i grong khyer 'di</text></item>
<item><p>27a4</p><section>mdo sde</section><text>'byor cing rgyas la bde zhing lo legs pa dang ldan te/ nyams dga' zhing skye bo mang po dang mis gang ba yin la/ rgyal po zas gtsang ma'ang ma'i rgyud kyis dag pa/ pha'i</text></item>
<item><p>27a5</p><section>mdo sde</section><text>rgyud kyis dag pa/ chung ma dag pa dang ldan pa/ las kyi mtha' la nyon mongs pa med pa/ dpe byad bzang pa/ shin tu mdzangs pa/ bsod nams kyi gzi brjid dang ldan pa/</text></item>
<item><p>27a6</p><section>mdo sde</section><text>grags pa chen po'i rigs su skyes ba/ 'khor los bsgyur ba'i rigs kyi rgyud du skyes pa/ nor dang / gter dang / rin po che dpag tu med pa dang ldan pa/ las yod par</text></item>
<item><p>27a7</p><section>mdo sde</section><text>lta ba| sdig pa'i lta ba med pa/ shAkya'i yul kun na'ang rgyal po de gcig pur zad de/ tshong dpon dang / khyim bdag dang / blon po dang / 'khor gyi mi thams cad kyis rim</text></item>
<item><p>27b1</p><section>mdo sde</section><text>gror bya zhing mchod pa/ mdzes pa/ blta na sdug pa/ ha cang yang mi rga na/ ha cang yang mi gzhon zhing gzugs mdzes la yon tan thams cad dang ldan pa/ bzo shes pa/ dus</text></item>
<item><p>27b2</p><section>mdo sde</section><text>shes pa| bdag shes pa/ chos shes pa/ sems shes pa/ 'jig rten shes pa/ mtshan shes pa/ chos kyi rgyal po chos kyis rjes su ston pa'o/ /ser skya'i gnas kyi grong</text></item>
<item><p>27b3</p><section>mdo sde</section><text>khyer chen po de ni sems can dge ba'i rtsa ba skyed pa rnams kyi gnas te/ gang dag der skyes par gyur pa de dag kyang de dang skal ba 'dra ba dag go /rgyal po zas gtsang ma de</text></item>
<item><p>27b4</p><section>mdo sde</section><text>la lha mo sgyu 'phrul zhes bya ba shAkya'i bdag po shin tu legs par rtogs pa zhes bya ba'i bu mo zhig yod pa'ang phyug cing gzhon zhing dar la bab pa'i gzugs phun sum tshogs</text></item>
<item><p>27b5</p><section>mdo sde</section><text>pa| sngon chad ma btsas pa/ bu dang bu mo med pa/ gzugs mdzes pa/ bu don la bris pa ltar blta na sdug pa/ lha'i bu mo ltar rgyan thams cad kyis brgyan pa/ bud med kyi skyon</text></item>
<item><p>27b6</p><section>mdo sde</section><text>rnams dang bral ba/ bden par smra ba/ mi drag pa/ mi brlang ba/ mi gcor ba/ kha na ma tho ba med pa/ gyo mo'i sgra lta bu med pa/ ca co med pa/ 'jam zhing snyan la yid du 'ong</text></item>
<item><p>27b7</p><section>mdo sde</section><text>bar smra ba/ mi des pa dang / khong khro ba dang / nga rgyal dang / dregs pa dang / rgyags pa dang / khro ba med pa/ phrag dog med pa/ dus su smra ba/ gtong ba phun sum tshogs pa/</text></item>
<item><p>28a1</p><section>mdo sde</section><text>tshul khrims dang ldan pa/ khyos chog par 'dzin pa/ khyim thab kyi brtul zhugs can/ skyes pa gzhan la bsam pa'i yid la bya ba dang bral ba/ mgo</text></item>
<item><p>28a2</p><section>mdo sde</section><text>dang / rna ba dang / sna gnas su phebs pa/ bung ba'i mchog gi kha dog lta bu'i skra dang ldan pa/ dpral ba legs pa/ smin tshugs legs pa/ khro gnyer med pa/ bzhin</text></item>
<item><p>28a3</p><section>mdo sde</section><text>'dzum pa/ gsod por smra ba/ 'jam zhing snyan pa'i tshig dang ldan pa/ mthun par 'dzin pa/ drang ba/ gya gyu med pa/ sgyu med pa/ g.yo med pa/ khrel yod cing ngo tsha shes</text></item>
<item><p>28a4</p><section>mdo sde</section><text>pa| mi rgod pa/ mi g.yeng ba/ kha ngan mi smra ba/ 'chal ba'i tshig med pa/ 'dod chags dang / zhe sdang dang / gti mug gi shas chung ba/ dang des shing bzod pa dang ldan pa/</text></item>
<item><p>28a5</p><section>mdo sde</section><text>rkang lag dang / mig dang / blo shin tu bsrungs pa/ rkang lag shin tu 'jam pa/ ka tsa lin+da'i gos ltar reg na bde ba/ pad+ma gzhon nu'i 'dab ma ltar mig shin tu rnam par</text></item>
<item><p>28a6</p><section>mdo sde</section><text>dag pa| sna dbyibs legs shing mdog sdug pa/ yan lag shin tu brtan pa/ 'ja'i dbyibs ltar shin tu 'dud pa/ yan lag dang / nying lag shin tu 'byes pa/ yan</text></item>
<item><p>28a7</p><section>mdo sde</section><text>lag la smad du med pa/ mchu bim pa ltar dmar ba/ blta na mdzes pa/ mgul rim bzhin du 'dug pa/ rgyan dam pa dang ldan pa/ sna ma'i me tog dang par+shi ka ltar so</text></item>
<item><p>28b1</p><section>mdo sde</section><text>shin tu rnam par dag pa/ phrag pa legs par byin gyis 'tsham pa/ rim gyis legs par grub pa'i dpung pa dang ldan pa/ rked pa gzhu'i 'chang bzung ltar phra ba/ gzhogs</text></item>
<item><p>28b2</p><section>mdo sde</section><text>nyams pa med pa/ lte ba khung zab pa/ sta zur 'jam zhing yangs la zlum zhing brtan par grub pa/ rdo rje ltar mkhregs shing mtshungs par med pa'i lus dang ldan pa/ glang po'i</text></item>
<item><p>28b3</p><section>mdo sde</section><text>sna ltar mnyam zhing legs pa'i brla dang ldan pa/ byin pa ri dwags e na ya'i lta bu/ lag pa dang rkang pa'i mthil rgya skyegs kyi khu ba ltar 'dug pa/ 'gro ba'i mig tu sdug</text></item>
<item><p>28b4</p><section>mdo sde</section><text>pa| mig gi dbang po nyams pa med pa/ yid du 'ong zhing blta na sdug pa/ bud med rin po che'i gzugs las kyang khyad par 'phags pa/ mtshungs pa med pa/ sgyu 'phrul</text></item>
<item><p>28b5</p><section>mdo sde</section><text>sprul pa lta bu'i gzugs su 'dug pas sgyu 'phrul zhes ming gi brdar btags pa/ sgyu rtsal la mkhas pa/ dga' tshal gyi lha'i bu mo lta bu zhig rgyal po zas gtsang ma'i</text></item>
<item><p>28b6</p><section>mdo sde</section><text>btsun mo'i 'khor gyi nang na 'dug pa de ni byang chub sems dpa'i yul du tshul dang mthun gyi/ gang byang chub sems dpas rigs dag pa bstan pa de ni shAkya'i rigs</text></item>
<item><p>28b7</p><section>mdo sde</section><text>nyid la snang gi/ gzhan la ni ma yin no/ /de la 'di skad ces bya ste/ dag pa'i sems can chos mtho khang bzang na/ /chos bzang seng+ge'i khri la rab tu 'dug /byang chub sems</text></item>
<item><p>29a1</p><section>mdo sde</section><text>dpa' grags chen ldan pa dang / /skal ba mnyam pa'i lha rnams drang srong 'khor/ /de na 'dug cing de ni 'di snyam sems/ /rigs gang rnam dag rab tu</text></item>
<item><p>29a2</p><section>mdo sde</section><text>shes dang ldan/ /byang chub sems dpa' skye dang tshul mthun gang / /pha ma gang zhig dag pa'i dngos dang ldan/ /dzam+bu'i gling 'di kun tu rnam bltas na/ /rgyal rigs rgyal</text></item>
<item><p>29a3</p><section>mdo sde</section><text>rgyud che ba gang yin pa/ /kun kyang skyon dang bcas par rjes bsam nas/ /shAkya'i rigs ni skyon dang bral bar mthong / /zas gtsang rgyal po'i rigs nang rigs dang ldan/ /</text></item>
<item><p>29a4</p><section>mdo sde</section><text>mi dbang rgyud na rnam dag cho rigs can/ /'byor cing rgyas la 'khrug pa med pa ste/ /skye bo dam pa chos ldan rim gro can/ /ser skyar brjod pa'i grong khyer sems can</text></item>
<item><p>29a5</p><section>mdo sde</section><text>gzhan| |kun kyang bsam pa rab dag chos dang ldan/ /skyed mos kun dga' gzhal med khang gis brgyan/ /skye ba'i sar ni ser skyar brjod pa mdzes/ /kun kyang tshan chen</text></item>
<item><p>29a6</p><section>mdo sde</section><text>stobs dang ldan pa ste/ /glang po gnyis sam gsum gyi stobs kyang bdog /'phong rtsal bslab pa'i pha rol mthar phyin kyang / /srog gi don du gzhan la gnod mi byed/ /zas</text></item>
<item><p>29a7</p><section>mdo sde</section><text>gtsang rgyal po'i bud med dben pa ste/ /bud med dam pa stong gi mchog tu phyin/ /yid du 'ong ba sgyu 'phrul sprul pa'i gzugs/ /de yi ming yang lha mo sgyu 'phrul te/ /</text></item>
<item><p>29b1</p><section>mdo sde</section><text>mdzes pa'i gzugs 'chang lha yi bu mo bzhin/ /'byes pa'i lus ldan yan lag dri med sdug /lha dang mi rnams gang yang rung ba dag /sgyu 'phrul mthong na gang ngoms de med kyang</text></item>
<item><p>29b2</p><section>mdo sde</section><text>'dod chags zhen med sdang bas zhe sdang med/ /de ni 'jam snyan drang ba'i ngag dang ldan/ /mi brlang mi rtsub shin tu des pa ste/ /de ni bzhin 'dzum khro gnyer rab tu spangs/ /ngo tsha khrel</text></item>
<item><p>29b3</p><section>mdo sde</section><text>yod chos spyod ldan pa ste/ /nga rgyal med cing ma khengs rgod pa med/ /phrag dog med cing sgyu dang g.yo med de/ /gtong la dga' zhing rtag tu byams sems ldan/ /las yod lta zhing</text></item>
<item><p>29b4</p><section>mdo sde</section><text>log pa'i sbyor ba spangs/ /bden la gnas shing lus dang yid rab bsdams/ /sa la gang yod bud med skyon mang tshogs/ /de dag thams cad de la yod ma yin/ /mi yi 'jig</text></item>
<item><p>29b5</p><section>mdo sde</section><text>rten dri za'i 'jig rten nam/ /lha yi 'jig rten dag na bud med bzhin/ /lha mo sgyu 'phrul mtshungs med ga la lhag /drang srong chen po'i mar ni de 'os te/ /tshe rabs lnga brgya kho</text></item>
<item><p>29b6</p><section>mdo sde</section><text>nar tshang bar yang / /de ni byang chub sems dpa'i mar gyur to/ /de dang der ni yab kyang zas gtsang ste/ /de phyir yon tan ldan pa'i ma yi 'os/ /dka' thub can ltar de ni brtul zhugs</text></item>
<item><p>29b7</p><section>mdo sde</section><text>gnas| |brtul zhugs rjes spyod rtag par chos kyang spyod/ /rgyal pos gnang ste mchog sbyin thob pas na/ /'dod pa ma spyad zla ba sum cu gnyis/ /gang gi phyogs na de 'dug</text></item>
<item><p>30a1</p><section>mdo sde</section><text>'greng ba'am/ /nyal zhing 'gro bar gyur ba'i gnas dag kyang / /de yi las dge gzhol ba'i 'od zer gyis/ /shin tu snang bar 'od kyis gsal bar</text></item>
<item><p>30a2</p><section>mdo sde</section><text>gyur| |lha dang lha min mi rnams gang yang rung / /'dod chags sems kyis blta bar nus pa med/ /spyod lam rnams su 'phags pa'i yon tan ldan/ /de la kun kyang ma</text></item>
<item><p>30a3</p><section>mdo sde</section><text>dang bu mor lta/ /sgyu 'phrul lha mo'i dge ba'i las kyi rgyus/ /rgyal po'i srid ni rab yangs rnam par 'phel/ /khams kyi rgyal po'ang 'jug par mi byed cing / /rgyal po'i grags</text></item>
<item><p>30a4</p><section>mdo sde</section><text>dang brjod pa rnam par 'phel/ /de ltar sgyu 'phrul snod du mthun gyur cing / /de ltar sems can dam pa mchog mdzes pas/ /de gnyis yon tan mchog dang ldan pas</text></item>
<item><p>30a5</p><section>mdo sde</section><text>na| |'di ni bur 'gyur de ni ma yi 'os/ /lha mo yon tan mchog dang ldan pa ste/ /glang po khri yi stobs bdog ma gtogs par/ /dzam+bu'i rgyal mtshan 'di na mi mchog</text></item>
<item><p>30a6</p><section>mdo sde</section><text>de| |'dzin par nus pa'i bud med gang yang med/ /de skad che ba'i lha yi bu rnams dang / /byang chub sems dpa' shes rab rgya chen dag /shAkya'i rigs rnams dga' bar</text></item>
<item><p>30a7</p><section>mdo sde</section><text>mdzad pa yi/ /yum du legs ldan sgyu 'phrul 'gyur zhes zer/ /rigs yongs su dag pa'i le'u ste/ gsum pa'o// //dge slong dag /de ltar byang chub</text></item>
<item><p>30b1</p><section>mdo sde</section><text>sems dpas skye ba'i rigs la rnam par bltas nas dga' ldan gyi gnas kyi gzhal med khang chen po chu dang rgyal dpag tshad drug cu rtsa bzhi yod pa gang du byang chub sems</text></item>
<item><p>30b2</p><section>mdo sde</section><text>dpa' 'dug ste/ dga' ldan gyi lha rnams la chos ston pa rgyal mtshan mthon po zhes bya ba yod de/ byang chub sems dpa' de gzhal med khang chen po der song nas phyin pa</text></item>
<item><p>30b3</p><section>mdo sde</section><text>dang / dga' ldan gyi ris kyi lha'i bu thams cad la smras pa/ khyed rnams 'dir 'du bar gyis shig /shi 'pho ba'i rnam par sbyor ba zhes bya ba'i chos rjes su dran pa rjes su</text></item>
<item><p>30b4</p><section>mdo sde</section><text>bstan pa tha ma'i chos mnyan pa byang chub sems dpa' las nyon cig /de skad kyi tshig thos nas dga' ldan gyi ris kyi lha'i bu thams cad lha'i bu mo'i tshogs dang bcas te</text></item>
<item><p>30b5</p><section>mdo sde</section><text>gzhal med khang chen po der 'dus so/ /der byang chub sems dpa' 'khor gyi khyams gling bzhi pa chen po'i 'jig rten gyi khams kyi tshad tsam du yangs par byin gyis</text></item>
<item><p>30b6</p><section>mdo sde</section><text>brlabs par gyur nas de de tsam du bzang zhing de tsam du blta na sdug la/ de tsam du rgyan gyis rgyas shing de tsam du yid du 'ong bar gyur pa des 'dod pa na spyod pa dang / gzugs</text></item>
<item><p>30b7</p><section>mdo sde</section><text>na spyod pa'i lha'i bu thams cad rang rang gi khyim gyi bkod pa la dur khrod lta bu'i 'du shes skyes par gyur to/ /de la byang chub sems dpa' rang gi bsod nams kyi rnam par</text></item>
<item><p>31a1</p><section>mdo sde</section><text>sman pa'i rgyu mthun pas yongs su brgyan pa'i seng+ge'i khri nor bu rin po che du mas rtsa ba spras pa/ lha'i ras bcos bu'i stan du ma bting ba/ lha'i spos</text></item>
<item><p>31a2</p><section>mdo sde</section><text>zhim po du mas bsgom pa/ bdug spos dam pa mchog tu bya ba du mas bdugs pa/ lha'i me tog kha dog du ma'i dgra ma pa bkram pa/ nor bu rin po che'i 'od brgya stong du ma</text></item>
<item><p>31a3</p><section>mdo sde</section><text>'bar ba'i gzi brjid can/ nor bu rin po che du ma'i dra bas g.yogs pa/ rin po che'i dril bu g.yer kha'i dra ba du ma'i sgra 'byung bas mngon par dga' ba dang ldan pa/ rin</text></item>
<item><p>31a4</p><section>mdo sde</section><text>po che'i dril bu brgya stong du ma mngon par dkrol ba'i sgra dang ldan pa/ rin po che'i dra ba brgya stong du mas yongs su gsal bar gyur pa/ rin po che'i gdugs brgya stong du mas</text></item>
<item><p>31a5</p><section>mdo sde</section><text>kun nas bkab pa/ dar brgya stong du mas rab tu dpyangs pa/ dar gyi phreng ba lnga ldi brgya stong du mas shin tu brgyan pa/ lha'i bu mo brgya stong du mas glu blangs gar byas/</text></item>
<item><p>31a6</p><section>mdo sde</section><text>rol mo byas pa/ yon tan brgya stong du ma kun tu brjod pa/ 'jig rten skyong ba brgya stong du mas rjes su bsrungs pa/ brgya byin brgya stong du mas phyag byas pa/ tshangs pa</text></item>
<item><p>31a7</p><section>mdo sde</section><text>brgya stong du mas rab tu btud pa/ byang chub sems dpa' bye ba khrag khrig brgya stong du mas yongs su bzung ba/ phyogs bcu'i sangs rgyas bye ba khrag khrig brgya stong du ma</text></item>
<item><p>31b1</p><section>mdo sde</section><text>mtha' yas pas dgongs pa/ bskal pa bye ba khrag khrig brgya stong dpag tu med par pha rol tu phyin pa tshogs su byas pa'i bsod nams kyi rnam par smin pa'i rgyu mthun pa las byung</text></item>
<item><p>31b2</p><section>mdo sde</section><text>ba de lta bu la 'dug go /dge slong dag /de ltar byang chub sems dpa' seng+ge'i khri chen po yon tan de lta bu dang ldan pa la 'dug nas lha'i 'khor chen po de dag la smras pa/ grogs</text></item>
<item><p>31b3</p><section>mdo sde</section><text>po dag /byang chub sems dpa'i lus bsod nams brgya'i mtshan gyis legs par brgyan pa la ltos/ shar dang / lho dang / nub dang / byang dang / 'og dang / steng dang / phyogs</text></item>
<item><p>31b4</p><section>mdo sde</section><text>bcu kun na byang chub sems dpa' dga' ldan gyi gnas dam pa na 'khod cing thams cad kyang srid pa tha ma la mngon du phyogs pa/ lha'i tshogs kyis yongs su bskor ba/</text></item>
<item><p>31b5</p><section>mdo sde</section><text>'chi 'pho'i rnam pas lha rnams dga' bar byed pa'i chos snang ba'i sgo yang dag par ston pa tshad med/ grangs med/ bgrang ba las 'das pa dag la ltos/ de nas lha'i 'khor</text></item>
<item><p>31b6</p><section>mdo sde</section><text>de thams cad kyis byang chub sems dpa'i byin gyi rlabs kyis byang chub sems dpa' de dag mthong bar gyur te/ mthong bar gyur nas kyang byang chub sems dpa' ga la ba de</text></item>
<item><p>31b7</p><section>mdo sde</section><text>legs su thal mo sbyar ba btud de yan lag lngas phyag 'tshal nas 'di skad du/ 'di ltar bdag cag gis bltas pa tsam gyis byang chub sems dpa' 'di snyed cig mthong</text></item>
<item><p>32a1</p><section>mdo sde</section><text>ba ni byang chub sems dpa'i byin gyi rlabs bsam gyis mi khyab ste/ legs so zhes ched du brjod pa ched du brjod do/ /de nas byang chub sems dpas</text></item>
<item><p>32a2</p><section>mdo sde</section><text>yang lha'i 'khor chen po de dag la bos nas 'di skad ces smras te/ grogs po dag /de bas na/ byang chub sems dpa' de dag lha'i bu de dag la gang ston pa 'chi 'pho'i</text></item>
<item><p>32a3</p><section>mdo sde</section><text>rnam par lha rnams dga' bar byed pa'i chos snang ba'i sgo nyon cig /grogs po dag /chos snang ba'i sgo brgya rtsa brgyad po 'di dag ni byang chub sems dpa' 'chi 'pho'i</text></item>
<item><p>32a4</p><section>mdo sde</section><text>dus la bab pa'i tshe lha'i 'khor la gdon mi za bar yang dag par bstan par bya ba ste/ brgya rtsa brgyad gang zhe na/ 'di lta ste/ grogs po dag /dad pa ni chos snang ba'i</text></item>
<item><p>32a5</p><section>mdo sde</section><text>sgo ste| bsam pa mi phyed par 'gyur ro/ /dang ba ni chos snang ba'i sgo ste/ sems rnyog pa can dang bar 'gyur ro/ /mchog tu dga' ba ni chos snang ba'i sgo ste/ lus</text></item>
<item><p>32a6</p><section>mdo sde</section><text>shin tu sbyangs par 'gyur ro/ /dga' ba ni chos snang ba'i sgo ste/ sems rnam par dag par 'gyur ro/ /lus kyi sdom pa ni chos snang ba'i sgo ste/ lus kyi nyes pa rnam</text></item>
<item><p>32a7</p><section>mdo sde</section><text>pa gsum yongs su dag par 'gyur ro/ /ngag gi sdom pa ni chos snang ba'i sgo ste/ ngag gi nyes pa bzhi yongs su spong bar 'gyur ro/ /yid kyi sdom pa ni chos snang</text></item>
<item><p>32b1</p><section>mdo sde</section><text>ba'i sgo ste/ yid kyi brnab sems dang / gnod sems dang / log par lta ba spong bar 'gyur ro/ /sangs rgyas rjes su dran pa ni chos snang ba'i sgo ste/ sangs rgyas mthong ba</text></item>
<item><p>32b2</p><section>mdo sde</section><text>rnam par dag par 'gyur ro/ /chos rjes su dran pa ni chos snang ba'i sgo ste/ chos bstan pa rnam par dag par 'gyur ro/ /dge 'dun rjes su dran pa ni chos snang ba'i sgo ste/</text></item>
<item><p>32b3</p><section>mdo sde</section><text>skyon med par 'jug par 'gyur ro/ /gtong ba rjes su dran pa ni chos snang ba'i sgo ste/ rdzas thams cad rab tu spong bar 'gyur ro/ /tshul khrims rjes su dran pa ni chos snang</text></item>
<item><p>32b4</p><section>mdo sde</section><text>ba'i sgo ste/ smon lam yongs su rdzogs par 'gyur ro/ /lha rjes su dran pa ni chos snang ba'i sgo ste/ sems rgya chen por 'gyur ro/ /byams pa ni chos snang ba'i sgo ste/ rdzas</text></item>
<item><p>32b5</p><section>mdo sde</section><text>las byung ba'i bsod nams bya ba'i dngos po thams cad zil gyis gnon par 'gyur ro/ /snying rje ni chos snang ba'i sgo ste/ rnam par 'tshe ba med pa lhur len par 'gyur ro/ /</text></item>
<item><p>32b6</p><section>mdo sde</section><text>dga' ba ni chos snang ba'i sgo ste/ mi dga' ba thams cad sel bar 'gyur ro/ /btang snyoms ni chos snang ba'i sgo ste/ 'dod pa la smod par 'gyur ro/ /mi rtag par so sor rtog</text></item>
<item><p>32b7</p><section>mdo sde</section><text>pa ni chos snang ba'i sgo ste/ 'dod pa dang / gzugs yod pa dang / gzugs med pa'i 'dod chags las yang dag par 'da' bar 'gyur ro/ /sdug bsngal du so sor rtog pa ni</text></item>
<item><p>33a1</p><section>mdo sde</section><text>chos snang ba'i sgo ste/ smon lam kun tu chad par 'gyur ro/ /bdag med par so sor rtog pa ni chos snang ba'i sgo ste/ bdag la mngon par zhen pa</text></item>
<item><p>33a2</p><section>mdo sde</section><text>med par 'gyur ro/ /zhi bar so sor rtog pa ni chos snang ba'i sgo ste/ rjes su chags pa 'bar ba med par 'gyur ro/ /ngo tsha shes pa ni chos snang ba'i sgo ste/ nang nye bar</text></item>
<item><p>33a3</p><section>mdo sde</section><text>zhi bar 'gyur ro/ /khrel yod pa ni chos snang ba'i sgo ste/ phyi rol nye bar zhi bar 'gyur ro/ /bden pa ni chos snang ba'i sgo ste/ lha dang mi rnams la mi slu bar 'gyur ro/ /</text></item>
<item><p>33a4</p><section>mdo sde</section><text>yang dag pa ni chos snang ba'i sgo ste/ bdag la slu ba med par 'gyur ro/ /chos spyad pa ni chos snang ba'i sgo ste/ chos la rten par 'gyur ro/ /gsum la skyabs su 'gro ba</text></item>
<item><p>33a5</p><section>mdo sde</section><text>ni chos snang ba'i sgo ste/ ngan song gsum las yang dag par 'da' bar 'gyur ro/ /byas pa gzo ba ni chos snang ba'i sgo ste/ dge ba'i rtsa ba byas pa rnams chud mi za bar</text></item>
<item><p>33a6</p><section>mdo sde</section><text>'gyur ro/ /byas pa rig pa ni chos snang ba'i sgo ste/ gzhan la brnyas pa med par 'gyur ro/ /bdag shes pa ni chos snang ba'i sgo ste/ bdag la bstod pa med par 'gyur ro/ /</text></item>
<item><p>33a7</p><section>mdo sde</section><text>sems can shes pa ni chos snang ba'i sgo ste/ gzhan la smod pa med par 'gyur ro/ /chos shes pa ni chos snang ba'i sgo ste/ chos kyi rjes su mthun pa'i chos la nan tan</text></item>
<item><p>33b1</p><section>mdo sde</section><text>byed par 'gyur ro/ /dus shes pa ni chos snang ba'i sgo ste/ mthong ba don yod par 'gyur ro/ /nga rgyal bcom pa ni chos snang ba'i sgo ste/ ye shes yongs su rdzogs par 'gyur ro/ /</text></item>
<item><p>33b2</p><section>mdo sde</section><text>zhe 'gras pa med pa'i sems ni chos snang ba'i sgo ste/ bdag dang gzhan rjes su srung bar 'gyur ro/ /'khon du mi 'dzin pa ni chos snang ba'i sgo ste/ 'gyod pa med par 'gyur</text></item>
<item><p>33b3</p><section>mdo sde</section><text>ro| |mos pa ni chos snang ba'i sgo ste/ the tshom med pa lhur len par 'gyur ro/ /mi sdug par so sor rtog pa ni chos snang ba'i sgo ste/ 'dod pa la rnam par rtog pa spong bar</text></item>
<item><p>33b4</p><section>mdo sde</section><text>'gyur ro/ /gnod sems med pa ni chos snang ba'i sgo ste/ gnod sems kyi rnam par rtog pa spong bar 'gyur ro/ /gti mug med pa ni chos snang ba'i sgo ste/ mi shes pa rnam par</text></item>
<item><p>33b5</p><section>mdo sde</section><text>sel bar 'gyur ro/ /chos don du gnyer ba ni chos snang ba'i sgo ste/ don la rton par 'gyur ro/ /chos 'dod pa ni chos snang ba'i sgo ste/ chos snang ba thob par 'gyur ro/ /thos pa</text></item>
<item><p>33b6</p><section>mdo sde</section><text>tshol ba ni chos snang ba'i sgo ste/ tshul bzhin du chos la so sor rtog par 'gyur ro/ /yang dag pa'i sbyor ba ni chos snang ba'i sgo ste/ yang dag par nan tan byed par 'gyur ro/ /</text></item>
<item><p>33b7</p><section>mdo sde</section><text>ming dang gzugs yongs su shes pa ni chos snang ba'i sgo ste/ chags pa thams cad las yang dag par 'da' bar 'gyur ro/ /rgyur lta ba yang dag par 'joms pa ni chos snang</text></item>
<item><p>34a1</p><section>mdo sde</section><text>pa'i sgo ste/ rig pa dang rnam par grol ba thob par 'gyur ro/ /rjes su chags pa dang khong khro ba spong ba ni chos snang ba'i sgo ste/ mtho bar sems pa med</text></item>
<item><p>34a2</p><section>mdo sde</section><text>cing dma' bar sems pa med par 'gyur ro/ /phung po la mkhas pa ni chos snang ba'i sgo ste/ sdug bsngal yongs su shes par 'gyur ro/ /khams mnyam pa nyid ni chos</text></item>
<item><p>34a3</p><section>mdo sde</section><text>snang ba'i sgo ste/ kun 'byung ba spong bar 'gyur ro/ /skye mched bsal ba ni chos snang ba'i sgo ste/ lam sgom par 'gyur ro/ /mi skye ba'i bzod pa ni chos snang ba'i sgo</text></item>
<item><p>34a4</p><section>mdo sde</section><text>ste| 'gog pa mngon du byed par 'gyur ro/ /lus la song ba'i dran pa ni chos snang ba'i sgo ste/ lus dben par 'gyur ro/ /tshor ba la song ba'i dran pa ni chos snang</text></item>
<item><p>34a5</p><section>mdo sde</section><text>ba'i sgo ste/ tshor ba thams cad rgyun chad par 'gyur ro/ /sems la song ba'i dran pa ni chos snang ba'i sgo ste/ sems la sgyu ma lta bur so sor rtog par 'gyur ro/ /chos la</text></item>
<item><p>34a6</p><section>mdo sde</section><text>song ba'i dran pa ni chos snang ba'i sgo ste/ rab rib dang bral ba'i ye shes su 'gyur ro/ /yang dag pa'i spong ba bzhi ni chos snang ba'i sgo ste/ mi dge ba'i chos thams</text></item>
<item><p>34a7</p><section>mdo sde</section><text>cad spong ba dang / dge ba'i chos thams cad yongs su rdzogs par 'gyur ro/ /rdzu 'phrul gyi rkang pa bzhi ni chos snang ba'i sgo ste/ lus dang sems yang bar 'gyur ro/ /dad</text></item>
<item><p>34b1</p><section>mdo sde</section><text>pa'i dbang po ni chos snang ba'i sgo ste/ gzhan gyi dring mi 'jog par 'gyur ro/ /brtson 'grus kyi dbang po ni chos snang ba'i sgo ste/ shin tu rtogs pa'i ye shes dang ldan par</text></item>
<item><p>34b2</p><section>mdo sde</section><text>'gyur ro/ /dran pa'i dbang po ni chos snang ba'i sgo ste/ las legs par byas par 'gyur ro/ /ting nge 'dzin gyi dbang po ni chos snang ba'i sgo ste/ sems rnam par grol bar</text></item>
<item><p>34b3</p><section>mdo sde</section><text>'gyur ro/ /shes rab kyi dbang po ni/ chos snang ba'i sgo ste/ mngon sum gyi ye shes su 'gyur ro/ /dad pa'i stobs ni chos snang ba'i sgo ste/ bdud kyi stobs las yang dag par</text></item>
<item><p>34b4</p><section>mdo sde</section><text>'da' bar 'gyur ro/ /brtson 'grus kyi stobs ni chos snang ba'i sgo ste/ phyir mi ldog par 'gyur ro/ /dran pa'i stobs ni chos snang ba'i sgo ste/ mi 'phrog par 'gyur ro/ /ting nge</text></item>
<item><p>34b5</p><section>mdo sde</section><text>'dzin gyi stobs ni chos snang ba'i sgo ste/ rnam par rtog pa thams cad spong bar 'gyur ro/ /shes rab kyi stobs ni chos snang ba'i sgo ste/ mi thul bar 'gyur ro/ /dran pa yang dag byang</text></item>
<item><p>34b6</p><section>mdo sde</section><text>chub kyi yan lag ni chos snang ba'i sgo ste/ chos ji lta ba bzhin du rab tu shes par 'gyur ro/ /chos rnam par 'byed pa yang dag byang chub kyi yan lag ni chos snang ba'i sgo ste/ chos thams</text></item>
<item><p>34b7</p><section>mdo sde</section><text>cad yongs su rdzogs par 'gyur ro/ /brtson 'grus yang dag byang chub kyi yan lag ni chos snang ba'i sgo ste/ shin tu rtogs pa'i blo dang ldan par 'gyur ro/ /dga' ba yang dag byang chub</text></item>
<item><p>35a1</p><section>mdo sde</section><text>kyi yan lag ni chos snang ba'i sgo ste/ ting nge 'dzin sgrub par 'gyur ro/ /shin tu sbyangs pa yang dag byang chub kyi yan lag ni chos snang ba'i sgo ste/</text></item>
<item><p>35a2</p><section>mdo sde</section><text>bya ba byas par 'gyur ro/ /ting nge 'dzin yang dag byang chub kyi yan lag ni chos snang ba'i sgo ste/ chos thams cad mnyam pa nyid du khong du chud par 'gyur ro/ /btang snyoms yang</text></item>
<item><p>35a3</p><section>mdo sde</section><text>dag byang chub kyi yan lag ni chos snang ba'i sgo ste/ skye bo thams cad la smod par 'gyur ro/ /yang dag pa'i lta ba ni chos snang ba'i sgo ste/ skyon med par 'jug par 'gyur</text></item>
<item><p>35a4</p><section>mdo sde</section><text>ro| |yang dag pa'i rtog pa ni chos snang ba'i sgo ste/ rtog pa dang / rnam par rtog pa dang / yongs su rtog pa thams cad spong bar 'gyur ro/ /yang dag pa'i dag ni chos snang</text></item>
<item><p>35a5</p><section>mdo sde</section><text>ba'i sgo ste/ yi ge dang / sgra dang / skad dang / tshig gi lam thams cad brag ca dang mnyam pa nyid du rtogs par 'gyur ro/ /yang dag pa'i las kyi mtha' ni chos snang ba'i</text></item>
<item><p>35a6</p><section>mdo sde</section><text>sgo ste/ las med cing rnam par smin pa med par 'gyur ro/ /yang dag pa'i 'tsho ba ni chos snang ba'i sgo ste/ tshol ba thams cad rgyun du chad par 'gyur ro/ /yang dag pa'i rtsol</text></item>
<item><p>35a7</p><section>mdo sde</section><text>ba ni chos snang ba'i sgo ste/ pha rol gyi ngogs su phyin par 'gyur ro/ /yang dag pa'i dran pa ni chos snang ba'i sgo ste/ dran pa med cing yid la byed pa med par 'gyur ro/ /</text></item>
<item><p>35b1</p><section>mdo sde</section><text>yang dag pa'i ting nge 'dzin ni chos snang ba'i sgo ste/ sems mi 'khrugs pa'i ting nge 'dzin thob par 'gyur ro/ /byang chub kyi sems ni chos snang ba'i sgo ste/ dkon mchog</text></item>
<item><p>35b2</p><section>mdo sde</section><text>gsum gyi rigs rgyun mi chad par 'gyur ro/ /bsam pa ni chos snang ba'i sgo ste/ theg pa dman pa la 'dod pa med par 'gyur ro/ /lhag pa'i bsam pa ni chos snang ba'i sgo ste/</text></item>
<item><p>35b3</p><section>mdo sde</section><text>sangs rgyas kyi chos rgya chen po la lhag par dmigs par 'gyur ro/ /sbyor ba ni chos snang ba'i sgo ste/ dge ba'i chos thams cad yongs su rdzogs par 'gyur ro/ /sbyin pa'i pha</text></item>
<item><p>35b4</p><section>mdo sde</section><text>rol tu phyin pa ni chos snang ba'i sgo ste/ mtshan dang / dpe byad bzang po dang / sangs rgyas kyi zhing yongs su dag par 'gyur zhing ser sna can gyi sems can yongs su smin par byed</text></item>
<item><p>35b5</p><section>mdo sde</section><text>par 'gyur ro/ /tshul khrims kyi pha rol tu phyin pa ni chos snang ba'i sgo ste/ mi khom pa dang / ngan 'gro thams cad las yang dag par 'da' zhing tshul khrims 'tshal ba'i sems</text></item>
<item><p>35b6</p><section>mdo sde</section><text>can yongs su smin par byed par 'gyur ro/ /bzod pa'i pha rol tu phyin pa ni chos snang ba'i sgo ste/ gnod sems dang / tha ba dang / zhe sdang dang / nga rgyal dang / dregs pa dang /</text></item>
<item><p>35b7</p><section>mdo sde</section><text>rgyags pa spong bar 'gyur zhing gnod sems can gyi sems can yongs su smin par byed par 'gyur ro/ /brtson 'grus kyi pha rol tu phyin pa ni chos snang ba'i sgo ste/ dge ba'i</text></item>
<item><p>36a1</p><section>mdo sde</section><text>chos brtsams pa thams cad nyams su lon par 'gyur zhing le lo can gyi sems can yongs su smin par byed par 'gyur ro/ /bsam gtan gyi pha rol</text></item>
<item><p>36a2</p><section>mdo sde</section><text>tu phyin pa ni chos snang ba'i sgo ste/ bsam gtan dang mngon par shes pa thams cad bskyed cing sems g.yeng pa can gyi sems can yongs su smin par byed par 'gyur ro/ /</text></item>
<item><p>36a3</p><section>mdo sde</section><text>shes rab kyi pha rol tu phyin pa ni chos snang ba'i sgo ste/ ma rig pa dang / gti mug gi mun pa mun nag dang / dmigs pa'i lta ba spong zhing shes rab kyi 'chal pa'i sems can</text></item>
<item><p>36a4</p><section>mdo sde</section><text>yongs su smin par byed par 'gyur ro/ /thabs mkhas pa ni chos snang ba'i sgo ste/ sems can ji ltar mos pa bzhin du spyod lam ston cing sangs rgyas kyi chos thams</text></item>
<item><p>36a5</p><section>mdo sde</section><text>cad sgrub par 'gyur ro/ /bsdu ba'i dngos po bzhi ni/ chos snang ba'i sgo ste/ sems can thams cad sdud cing byang chub brnyes pa las chos nod par 'gyur ro/ /sems can</text></item>
<item><p>36a6</p><section>mdo sde</section><text>yongs su smin par bya ba ni chos snang ba'i sgo ste/ bdag gi bde ba la mi chags shing yongs su skyo ba med par 'gyur ro/ /dam pa'i chos yongs su 'dzin pa ni chos snang</text></item>
<item><p>36a7</p><section>mdo sde</section><text>ba'i sgo ste/ sems can thams cad kyi kun nas nyon mongs pa spong bar 'gyur ro/ /bsod nams kyi tshogs ni chos snang ba'i sgo ste/ sems can thams cad nye bar 'tsho</text></item>
<item><p>36b1</p><section>mdo sde</section><text>bar 'gyur ro/ /ye shes kyi tshogs ni chos snang ba'i sgo ste/ stobs bcu yongs su rdzogs par 'gyur ro/ /zhi gnas kyi tshogs ni chos snang ba'i sgo ste/ de bzhin gshegs pa</text></item>
<item><p>36b2</p><section>mdo sde</section><text>ting nge 'dzin thob par 'gyur ro/ /lhag mthong gi tshogs ni chos snang ba'i sgo ste/ shes rab kyi mig thob par 'gyur ro/ /so so yang dag par rig pa la 'jug pa ni chos snang</text></item>
<item><p>36b3</p><section>mdo sde</section><text>ba'i sgo ste/ chos kyi mig thob par 'gyur ro/ /rton pa la 'jug pa ni chos snang ba'i sgo ste/ sangs rgyas kyi spyan yongs su dag par 'gyur ro/ /gzungs thob pa ni chos snang ba'i sgo</text></item>
<item><p>36b4</p><section>mdo sde</section><text>ste| sangs rgyas kyis gsungs pa thams cad 'dzin par 'gyur ro/ /spobs pa thob pa ni chos snang ba'i sgo ste/ sems can thams cad legs par bshad pas tshim par byed par</text></item>
<item><p>36b5</p><section>mdo sde</section><text>'gyur ro/ /rjes su mthun pa'i chos kyi bzod pa ni chos snang ba'i sgo ste/ sangs rgyas kyi chos thams cad dang mthun par 'gyur ro/ /mi skye ba'i chos la bzod pa ni chos snang</text></item>
<item><p>36b6</p><section>mdo sde</section><text>ba'i sgo ste/ lung bstan pa thob par 'gyur ro/ /phyir mi ldog pa'i sa ni chos snang ba'i sgo ste/ sangs rgyas kyi chos thams cad yongs su rdzogs par 'gyur ro/ /sa nas sar</text></item>
<item><p>36b7</p><section>mdo sde</section><text>'phar ba'i ye shes ni chos snang ba'i sgo ste/ thams cad mkhyen pa'i ye shes kyis dbang bskur bar 'gyur ro/ /dbang bskur ba'i sa ni chos snang ba'i sgo ste/ mngal du</text></item>
<item><p>37a1</p><section>mdo sde</section><text>'jug pa dang / btsas pa dang / mngon par 'byung ba dang / dka' ba spyad pa dang / byang chub kyi snying por 'gro ba dang / bdud gdul ba dang / byang chub</text></item>
<item><p>37a2</p><section>mdo sde</section><text>rnam par 'tshang rgya ba dang / chos kyi 'khor lo bskor ba dang / yongs su mya ngan las 'das pa chen po ston par 'gyur ro/ /grogs po dag /'di dag ni chos snang ba'i sgo</text></item>
<item><p>37a3</p><section>mdo sde</section><text>brgya rtsa brgyad ces bya ba ste/ byang chub sems dpa' 'chi 'pho ba'i dus kyi tshe lha'i 'khor du gdon mi za bar gang bstan par bya ba'o/ /dge slong dag /byang chub sems dpas</text></item>
<item><p>37a4</p><section>mdo sde</section><text>chos snang ba'i sgo'i le'u 'di bstan pa'i tshe lha'i 'khor de las lha'i bu brgyad khri bzhi stong bla na med pa yang dag par rdzogs pa'i byang chub tu sems bskyed par gyur to/ /</text></item>
<item><p>37a5</p><section>mdo sde</section><text>lha'i bu sngon yongs su sbyangs pa byas pa sum khri nyis stong ni mi skye ba'i chos la bzod pa thob par gyur to/ /lha'i bu bye ba sum cu rtsa drug ni chos rnam la chos kyi mig</text></item>
<item><p>37a6</p><section>mdo sde</section><text>rdul med cing dri ma dang bral ba rnam par dag go /dga' ldan gyi gnas thams cad kyang lha'i me tog gis bus mo nub tsam du yog par gyur to/ /dge slong dag /de ltar byang</text></item>
<item><p>37a7</p><section>mdo sde</section><text>chub sems dpas lha'i 'khor de dag rgya cher dga' bar bya ba'i phyir de'i tshe tshigs su bcad pa 'di dag smras so/ /gang gi tshe na dga' ldan gnas mchog nas/ 'dren pa</text></item>
<item><p>37b1</p><section>mdo sde</section><text>skyes bu seng+ge 'chi 'pho'i tshe/ /lha rnams dag la tshig tu smra ba ni/ /bag med mtha' dag rnam par spongs zhes smra/ /lha yi dga' ba rnam mang ji snyed pa/ /yid kyis bsam pas</text></item>
<item><p>37b2</p><section>mdo sde</section><text>'byung ba dpal ldan pa/ /thams cad las dge'i rgyu las byung ba ste/ /de ni dge ba'i las kyi 'bras bu yin/ /de lta bas na byas pa gzo bar gyis/ /sngon gyi dge bsags 'di</text></item>
<item><p>37b3</p><section>mdo sde</section><text>ni zad gyur te/ /gang du mi bde sdug bsngal myong 'gyur ba/ /ngan song dag tu song bar gyur ta re/ /nga la gus par bya ba bskyed nas ni/ /chos gang thos par gyur pa de dag la/ /</text></item>
<item><p>37b4</p><section>mdo sde</section><text>nan tan gyis ni rab tu sgrubs shig dang / /bde ba mtha' yas nges par thob par 'gyur/ /'dod pa thams cad mi rtag brtan pa min/ /ther zug ma yin rmi lam 'dra ba ste/ /smig</text></item>
<item><p>37b5</p><section>mdo sde</section><text>rgyu dang ni sgyu ma rnams dang 'dra/ /glog dang dbu ba 'dra zhing 'gyur ba yin/ /'dod pa'i yon tan dag gi dga' ba ni/ /lan tshwa'i chu 'thungs bzhin du ngoms mi 'gyur/ /gang dag</text></item>
<item><p>37b6</p><section>mdo sde</section><text>rdul med 'jig rten 'das pa yi/ /shes rab ldan pa de dag ngoms par 'gyur/ /lha mo dag dang 'grogs dang glu dbyangs ni/ /gar gyi ltad mo ba dang mtshungs shing 'dra/ /dper na</text></item>
<item><p>37b7</p><section>mdo sde</section><text>'dus pa dag ni khri las su/ /phan tshun 'gro bar sbyor bar byed dang mtshungs/ /dge ba'i las byas rjes su 'brang byed cing / /phyi bzhin 'gro bar byed pa ma gtogs par/ /</text></item>
<item><p>38a1</p><section>mdo sde</section><text>'dus byas dag la grogs yod ma yin te/ /mdza' bshes nye du med cing 'khor kyang med/ /de lta bas na lhan cig mthun byos la/ /phan tshun byams sems</text></item>
<item><p>38a2</p><section>mdo sde</section><text>phan pa'i sems byos te/ /chos kyi spyad pa dag ni spyad par gyis/ /spyad pa legs par spyad la gdung pa med/ /thos dang tshul khrims sbyin la dga' gyur cing / /bzod dang</text></item>
<item><p>38a3</p><section>mdo sde</section><text>des pa phun sum tshogs bgyis te/ /sangs rgyas dang ni chos dang dge 'dun dang / /de bzhin bag yod pa dag dran par gyis/ /rtag pa med cing sdug bsngal bdag med la/ /</text></item>
<item><p>38a4</p><section>mdo sde</section><text>rgyu dang rkyen rnams dang ni ldan gyur cing / /bdag po med la bem por gyur pa yi/ /chos 'di dag la tshul bzhin brtag par gyis/ /nga la rdzu 'phrul dag ni gang yod dang //</text></item>
<item><p>38a5</p><section>mdo sde</section><text>spobs pa ye shes dbang rnams gang mthong ba/ /kun kyang las dge'i rgyu las byung ba ste/ /thos dang tshul khrims bag yod rnams las byung / /sems can don dang phan</text></item>
<item><p>38a6</p><section>mdo sde</section><text>dang byams don du/ /nga yi tshul khrims dang ni thos pa dang / /bag yod pa dang sbyin dang dul ba dang / /yang dag sdom pa'i rjes su bslab par gyis/ /ngag dang skad dang sgra</text></item>
<item><p>38a7</p><section>mdo sde</section><text>rnams tsam gyis ni/ /dge ba'i chos rnams sgrub par mi nus kyi/ /nan tan snying por bya bas sgrub byos la/ /ji ltar smras pa de bzhin bya bar byos/ /gzhan gyis gleng</text></item>
<item><p>38b1</p><section>mdo sde</section><text>ba'i skabs ni ma dbye bar/ /bdag ni rtag tu sgrim pas 'bad par gyis/ /la las byas shing sbyin pa yod ma yin/ /ma byas par yang 'grub par 'gyur ba med/ /sngon chad 'khor</text></item>
<item><p>38b2</p><section>mdo sde</section><text>bar 'khor tshe sdug bsngal dag /myong par gang gyur de ni dran par gyis/ /khyed cag log pa nyid du nges pas na/ /mya ngan 'das dang 'dod chags bral ma thob/ /de lta bas na dal</text></item>
<item><p>38b3</p><section>mdo sde</section><text>dang bshes gnyen dang / /tshul dang mthun pa'i yul du gnas pa dang / /chos mnyan dam pa thob par byas nas ni/ /'dod chags la sogs nyon mongs zhi bar gyis/ /nga rgyal</text></item>
<item><p>38b4</p><section>mdo sde</section><text>dang ni rgyags dang dregs thongs la/ /rtag tu mnyen zhing drang la g.yo med cing / /mya ngan 'das par 'gro la gzhol byos te/ /lam rtogs bya ba'i phyir ni sbyor bar gyis/ /gti mug</text></item>
<item><p>38b5</p><section>mdo sde</section><text>rnyog pa'i mun pa thams cad kyang / /shes rab sgron mas rnam par bsal bar gyis/ /bag la nyal bcas skyon gyi dra ba rnams/ /ye shes rdo rje yis ni rnam par khrol/ /shin tu mang</text></item>
<item><p>38b6</p><section>mdo sde</section><text>por smra ba ci dgos te/ /don dang yang dag ldan pa'i chos de la/ /khyed cag gnas par byas par ma gyur na/ /de la chos kyis lan pa ma yin no/ /gang tshe ngas ni byang chub thob gyur</text></item>
<item><p>38b7</p><section>mdo sde</section><text>te| |'chi med 'gro ba'i chos char 'bebs pa'i tshe/ /rnam par dag pa'i sems dang ldan pa khyed/ /chos kyi dam pa mnyan pa'i phyir shog cig /chos snang ba'i sgo'i le'u ste/ bzhi</text></item>
<item><p>39a1</p><section>mdo sde</section><text>pa'o|| ||dge slong dag /de ltar byang chub sems dpa' lha'i 'khor chen po de dag la chos kyi gtam 'di yang dag par bstan/ yang dag</text></item>
<item><p>39a2</p><section>mdo sde</section><text>par 'dzin du bcug /yang dag par gzengs bstod/ yang dag par dga' bar byas/ bzod par byas nas lha'i 'khor bkra shis dang ldan pa rnams la smras pa/</text></item>
<item><p>39a3</p><section>mdo sde</section><text>grogs po dag /kho bo ni dzam+bu'i gling du 'gro'o/ /kho bo sngon byang chub sems dpa'i spyad pa spyod pa'i tshe sems can rnams bsdu ba'i dngos po sbyin pa dang / snyan par</text></item>
<item><p>39a4</p><section>mdo sde</section><text>smra ba dang / don spyad pa dang / don mthun par bya ba bzhi la mgron du bos la/ grogs po dag /da kho bo bla na med pa yang dag par rdzogs pa'i byang</text></item>
<item><p>39a5</p><section>mdo sde</section><text>chub mngon par rdzogs par 'tshang mi rgya bar 'dug pa de ni kho bos byas pa ma shes shing rigs pa ma yin par 'gyur ro/ /de dag dga' ldan gyi ris kyi lha'i</text></item>
<item><p>39a6</p><section>mdo sde</section><text>bu de dag du zhing byang chub sems dpa'i rkang pa gnyis la 'jus te 'di skad ces 'dzer to/ /skyes bu dam pa khyod mi bzhugs na/ dga' ldan gyi gnas 'di mdzes par</text></item>
<item><p>39a7</p><section>mdo sde</section><text>mi 'gyur ro/ /de nas byang chub sems dpas lha'i 'khor chen po de dag la 'di skad du/ byang chub sems dpa' byams pa 'di khyed la chos ston par 'gyur ro zhes</text></item>
<item><p>39b1</p><section>mdo sde</section><text>de skad smras te/ de nas byang chub sems dpa' rang gi mgo las thod dang cod pan phog ste byang chub sems dpa' byams pa'i mgo la bzhag nas 'di skad du/ skyes bu dam</text></item>
<item><p>39b2</p><section>mdo sde</section><text>pa khyod ni nga'i 'og tu bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro zhes de skad smras te/ de nas byang chub sems dpas byang</text></item>
<item><p>39b3</p><section>mdo sde</section><text>chub sems dpa' byams pa dga' ldan gyi gnas dam par dbang bskur nas yang lha'i 'khor chen po de dag la smras pa/ grogs po dag /kho bos ji lta bu'i gzugs kyis</text></item>
<item><p>39b4</p><section>mdo sde</section><text>ma'i mngal du 'gro bar bya/ de la kha cig na re/ bram ze'i khye'u'i gzugs su gshegs pa'i rigs so zhes zer ro/ /la la na re/ brgya byin gyi gzugs su/ la la na re/</text></item>
<item><p>39b5</p><section>mdo sde</section><text>tshangs pa'i gzugs su/ la la na re/ rgyal po chen po'i gzugs su/ la la na re/ rnam thos kyi bu'i gzugs su/ la la na re/ sgra gcan gyi gzugs su/ la la na re/ dri za'i</text></item>
<item><p>39b6</p><section>mdo sde</section><text>gzugs su/ la la na re/ mi'am ci'i gzugs su/ la la na re/ lto 'phye chen po'i gzugs su/ la la na re/ dbang phyug chen po'i gzugs su/ la la na re/ zla ba'i gzugs</text></item>
<item><p>39b7</p><section>mdo sde</section><text>su| la la na re/ nyi ma'i gzugs su/ la la na re/ nam mkha' lding gi dbang po'i gzugs su bzhud pa'i rigs so zhes zer ro/ /de nas tshangs ris kyi lha'i bu gzi brjid</text></item>
<item><p>40a1</p><section>mdo sde</section><text>dam pa zhes bya ba sngon dang srong las shi 'phos pa bla na med pa yang dag par rdzogs pa'i byang chub las phyir mi ldog pa zhig 'dug pa des 'di skad ces</text></item>
<item><p>40a2</p><section>mdo sde</section><text>smras so| |bram ze rnams kyi gsang sngags kyi rig byed kyi bstan bcos las ji skad 'byung ba de lta bu'i gzugs su byang chub sems dpa' yum gyi lhums su bzhud pa'i rigs</text></item>
<item><p>40a3</p><section>mdo sde</section><text>so| |de'ang ci 'dra zhe na/ glang po dam pa lus chen mchog gyur pa/ /mche ba drug can gser gyi dra bas g.yogs/ /mgo bo rab tu dmar zhing shin tu mdzes/ /'gram nas</text></item>
<item><p>40a4</p><section>mdo sde</section><text>zag cing gzugs ldan dpal ldan pa'o/ /rig byed bstan bcos yang dag mkhas pa yi/ /bram zes rnam pa de 'dra de shes nas/ /sum cu rtsa gnyis mtshan dang ldan 'gyur</text></item>
<item><p>40a5</p><section>mdo sde</section><text>zhes| |yang dag nyid du lung ni ston par 'gyur/ /dge slong dag /de ltar byang chub sems dpas skye ba'i dus la bltas nas dga' ldan gyi gnas dam pa na gnas bzhin du</text></item>
<item><p>40a6</p><section>mdo sde</section><text>rgyal po zas gtsang ma'i khyim dam pa der snga ltas brgyad bstan to/ /brgyad gang zhe na/ 'di lta ste/ khyim de rtswa dang / sdong dum dang / tsher ma dang / gseg ma dang / gyo mo med cing / dri</text></item>
<item><p>40a7</p><section>mdo sde</section><text>ma med la chag chag legs par btab pa dang / phyag dar legs par byas shing / rlung rdul can dang / mun pa dang / rdul dang bral ba dang / sbrang ma dang / sha sbrang dang / sbrang</text></item>
<item><p>40b1</p><section>mdo sde</section><text>bu dang / phye ma leb dang / sdeg sbrul med cing me tog gis kun tu gang ba/ lag mthil ltar mnyam par gnas par gyur te/ 'di ni snga ltas byung ba dang po'o/ /ri'i rgyal</text></item>
<item><p>40b2</p><section>mdo sde</section><text>po gangs ri la bya 'dab sbed dang / ne tso dang / ri skegs dang / khu byug dang / ngang pa dang / rma bya dang / ngur pa dang / kun la dang / ka la ping+ka dang / shang shang te'u la sogs pa</text></item>
<item><p>40b3</p><section>mdo sde</section><text>sgro gshog sna tshogs mdzes pa yid du 'ong zhing snyan pa'i sgra 'byin pa'i bya'i tshogs gang dag gnas pa de dag der 'ongs nas rgyal po zas gtsang ma'i khyim dam pa de'i stegs</text></item>
<item><p>40b4</p><section>mdo sde</section><text>bu dang / ba gam dang / rta babs dang / skar khung dang / bsil khang dang / khang pa brtsegs pa dang / khang bzang gi steng dag tu gnas shing dga' ba dang / mgu ba dang / yid bde</text></item>
<item><p>40b5</p><section>mdo sde</section><text>ba skyes nas rang rang gi sgra skad dag 'byin te/ 'di ni snga ltas byung ba gnyis pa'o/ /gang yang rgyal po zas gtsang ma de'i kun dga' rab nyams dga' ba dang / nags tshal</text></item>
<item><p>40b6</p><section>mdo sde</section><text>nyams dga' ba dang / skyed mos tshal nyams dga' ba dag na me tog dang / 'bras bu'i shing ldon pa sna tshogs dus tha dad par 'byung ba de thams cad kyang kha 'bus shing me</text></item>
<item><p>40b7</p><section>mdo sde</section><text>tog rgyas par gyur te/ 'di ni snga ltas byung ba gsum pa'o/ /rgyal po zas gtsang ma'i chu'i longs spyod kyi rkyen rdzing la sogs pa gang dag yod pa de dag thams cad kyang pad+ma</text></item>
<item><p>41a1</p><section>mdo sde</section><text>'dab ma bye ba khrag khrig brgya stong du ma dang ldan pa tshad shing rta'i 'phang lo tsam dag gis khebs par gyur te/ 'di ni snga ltas byung ba bzhi</text></item>
<item><p>41a2</p><section>mdo sde</section><text>pa'o| |rgyal po zas gtsang ma'i khyim dam pa de na mar dang / 'bru mar dang / sbrang rtsi dang / bu ram gyi dbu ba dang / sha kha ra la sogs pa bza' ba'i rnam pa gang dag</text></item>
<item><p>41a3</p><section>mdo sde</section><text>yod pa de dag kyang yongs su spyad pas zad par mi 'gyur zhing / yongs su gang bar snang ste/ 'di ni snga ltas byung ba lnga pa'o/ /rgyal po zas gtsang ma'i khyim mchog dam</text></item>
<item><p>41a4</p><section>mdo sde</section><text>pa dang / btsun mo'i 'khor chen po dag na rnga bo che dang / rdza rnga dang / 'khar rnga dang / rgyud gcig pa dang / pi wang dang / gling bu dang / rgyud gsum pa dang / 'khar ba'i sil</text></item>
<item><p>41a5</p><section>mdo sde</section><text>khrol dang / pheg rdob la sogs pa rol mo'i cha byad gang dag yod pa de dag thams cad kyang ma blangs ma dkrol bar yid du 'ong ba'i sgra rang sgrog par gyur te/ 'di ni snga</text></item>
<item><p>41a6</p><section>mdo sde</section><text>ltas byung ba drug pa'o/ /rgyal po zas gtsang ma'i khyim mchog dam pa na gser dang / dngul dang / nor bu dang / mu tig dang / bai DUR+Ya dang / dung dang / man shel dang / byi ru</text></item>
<item><p>41a7</p><section>mdo sde</section><text>la sogs pa rin po che sna tshogs kyi snod gang dag yod pa de dag thams cad kyang kha bye zhing dri ma med la rnam par dag cing rab tu gang bar snang ste/ 'di ni snga ltas byung ba</text></item>
<item><p>41b1</p><section>mdo sde</section><text>bdun pa'o/ /nyi zla'i 'od zil gyis rlag par byed cing / lus dang sems dga' bskyed pa'i 'od dag cing dri ma med pas snang bar gyur te/ 'di ni snga ltas byung ba brgyad pa'o/ /'phags</text></item>
<item><p>41b2</p><section>mdo sde</section><text>pa rgya cher rol pa zhes bya ba theg pa chen po'i mdo/ bam po gsum pa/ lha mo sgyu 'phrul yang khrus byas/ lus byug pas byugs/ rgyan sna tshogs kyis lag pa shin tu brgyan te/</text></item>
<item><p>41b3</p><section>mdo sde</section><text>gos shin tu 'jam pa mchog bgos shing btsun spu dang bcas la/ dga' ba dang / mchog tu dga' ba dang / rangs pa thob nas bud med stong phrag bcus bskor cing mdun du bdar</text></item>
<item><p>41b4</p><section>mdo sde</section><text>te lhan cig tu rgyal po zas gtsang ma rol mo bya ba'i khang bzang na bde bar gnas pa'i drung du phyin te/ g.yas rol na khri bzang po rin po che'i dra bas brgyan pa la 'dug nas 'dzum</text></item>
<item><p>41b5</p><section>mdo sde</section><text>pa'i bzhin khro gnyer med cing rab tu dang ba'i mdog gis rgyal po zas gtsang ma la tshigs su bcad pa 'di dag smras so/ /rgyal po sa bdag legs par bdag la gsan du</text></item>
<item><p>41b6</p><section>mdo sde</section><text>gsol/ /rgyal po khyod la gsol gyis bdag la da gnod zhig/ bdag gi bsam pa yid la ci mchis cir dga' ba/ /de dag bdag la gsan cing thugs dgyes rangs par</text></item>
<item><p>41b7</p><section>mdo sde</section><text>mdzod/ /lha bdag bsnyen gnas tshul khrims brtul zhugs len par gsol/ /bdag ni 'gro la byams pas yan lag brgyad len te/ /srog chags gnod pa spangs</text></item>
<item><p>42a1</p><section>mdo sde</section><text>shing bsam pa rtag dag pas/ /ji ltar bdag la byams pa de ltar gzhan la bgyi/ /rku sems rnam par spangs te 'dod dang dregs pa spangs/ /</text></item>
<item><p>42a2</p><section>mdo sde</section><text>rgyal po 'dod pa rnams la log par g.yem mi bgyid/ /bden la gnas shing phra ma mchis zhe gcod spang / /mi dge kyal pa'i tshig kyang yongs su mi spyod do/ /gnod</text></item>
<item><p>42a3</p><section>mdo sde</section><text>sems zhe sdang tha ba gti mug rgyas pa dang / /brnab sems kun spangs rang gi nor gyis 'tshal bar bgyi/ /yang dag sbyor bas kha gsag tshul 'chos phrag dog spang / /</text></item>
<item><p>42a4</p><section>mdo sde</section><text>dge bcu'i las lam 'di dag bdag gis spyad par bgyi/ /bdag ni tshul khrims brtul zhugs mngon dga' rab bsdams kyis/ /mi yi dbang po bdag la bzhed pas sred</text></item>
<item><p>42a5</p><section>mdo sde</section><text>ma mdzad/ /rgyal po khyod la yun ring mi dger 'gyur du mchi/ /bdag gi tshul khrims brtul zhugs nyer gnas dgyes par mdzod/ /rgyal po bdag gi 'tshal ba 'di lags</text></item>
<item><p>42a6</p><section>mdo sde</section><text>deng myur stsol/ /khang bzang bsil khang ldan pa dang skya ldan pa'i nang / /me tog bkram pa'i mchis mal 'jam zhing dri bda' bar/ /grogs mos rtag tu bskor cing bde</text></item>
<item><p>42a7</p><section>mdo sde</section><text>dgar gnas snyam bgyid/ /skyes pa nyug rum rnams dang de bzhin khye'u dag dang / /bud med pa la pa rnams kyang mdun na mchis mi 'tshal/ /snyan cing yid mchi sgra snyan</text></item>
<item><p>42b1</p><section>mdo sde</section><text>nyan pa ma gtogs par/ /gzugs dang sgra bsung yid du mi mchi bdag mi 'tshal/ /bcings dang btson rar stsal ba thams cad dgye bar gsol/ /nor gyis brel ba'i mi rnams</text></item>
<item><p>42b2</p><section>mdo sde</section><text>nor dang ldan par mdzod/ /zas skom rad pa shing rta khyogs dang bzhon pa rta/ /'grol bde ba'i slad du dgung bdun stsal ba mdzod/ /pho brang 'di na skyes pa khye'u dang bud med dag /</text></item>
<item><p>42b3</p><section>mdo sde</section><text>ji snyed mchis pa 'thab rtsod khro ba'i tshig bral zhing / /phan tshun byams pa'i yid ldan phan dang nges sems kyis/ /dga' tshal gnas pa'i lha ltar mthun zhing bde spyod</text></item>
<item><p>42b4</p><section>mdo sde</section><text>mdzod| |rgyal po'i chad pa che phra gnyer gyis bda' ba dang / /gnod pa bgyid dang rdeg btsog sdigs ru mi mdzad par/ /kun la'ang dang ba'i thugs kyis byams dang phan dgongs</text></item>
<item><p>42b5</p><section>mdo sde</section><text>te| |lha yis skye bo rnams la sras gcig bzhin du gzigs/ /rgyal pos de skad tshig thos rab tu dgar gyur nas/ /smras pa khyod ni ci 'dod de kun de bzhin bya/ /khyod kyi bsam</text></item>
<item><p>42b6</p><section>mdo sde</section><text>pa yid kyis gang rnams rjes bsam zhing / /khyod kyis mchog blangs gang yin de ni ngas sbyin no/ /rgyal po'i dam pas rang gi 'khor la bsgo ba ni/ /khang bzang dam pa'i steng</text></item>
<item><p>42b7</p><section>mdo sde</section><text>du phun sum tshogs pa shoms/ /me tog mdzes pa khrom la bdug spos mchog gis bdugs/ /gdugs dang ba dan ta la'i phreng ba'i rgyan kyang gyis/ /'thab phod stong phrag</text></item>
<item><p>43a1</p><section>mdo sde</section><text>nyi shu sna tshogs go cha can/ /mda' mdung lcags mda' mdud thung ral gri thogs pa dag/ yid 'ong sgra gcan ngang skya ldan pa bskor bgyis te/ /</text></item>
<item><p>43a2</p><section>mdo sde</section><text>lha mo 'jigs pa med pa bya phyir srung zhing gnas/ /khrus byas spos byugs gos mchog dag gis yan lag brgyan/ /bud med rnams kyis de bskor lha yi bu mo</text></item>
<item><p>43a3</p><section>mdo sde</section><text>'dra| |yid du 'ong ba'i sgra ldan sil snyan stong blangs te/ /lha mo der zhugs lha yi bu mo bzhin du gnas/ /lha yi rin chen rin thang chen pos rtsa spras pa/ /khri la gos</text></item>
<item><p>43a4</p><section>mdo sde</section><text>mchog mang pos yid 'ong ma la bshams te/ /mal phyin gtsug gi nor bu rin chen klong byas nas/ /'dres pa'i nags tshal lha yi bu mo bzhin du gnas/ /dge slong</text></item>
<item><p>43a5</p><section>mdo sde</section><text>dag /de nas rgyal po chen po bzhi dang / lha'i dbang po brgya byin dang / lha'i bu rab 'thab bral dang / yongs su dga' ldan dang / rab 'phrul dga' dang / gzhan 'phrul</text></item>
<item><p>43a6</p><section>mdo sde</section><text>dbang byed dang / bdud kyi bu ded dpon dang / mi mjed kyi bdag po tshangs pa dang / mdun na 'don tshangs mchog dang / mdun na 'don tshangs bzang dang / 'od bkod pa</text></item>
<item><p>43a7</p><section>mdo sde</section><text>dang / 'od gsal dang / gnas gtsang ma'i ris kyi dbang phyug chen po dang / mthar thug dang / 'og min pa dang / de dag la sogs pa dang / gzhan yang lha brgya stong</text></item>
<item><p>43b1</p><section>mdo sde</section><text>mang po 'dus te gcig la gcig 'di skad cas smras so/ /grogs po dag /bdag cag gis byang chub sems dpa' gcig bu gnyis su med par gshegs su gsol na/ bdag</text></item>
<item><p>43b2</p><section>mdo sde</section><text>cag gis byas pa ma shes par 'gyur te/ bdag cag la mi cha'i/ grogs po dag /khyed kyi nang nas byang chub sems dpa' thog ma yum gyi lhums su gshegs pa dang / lhums</text></item>
<item><p>43b3</p><section>mdo sde</section><text>na bzhugs pa dang / bltams pa dang / thor bu dang / byis pa'i nang na rol pa dang / btsun mo'i 'khor gyi nang na bzhugs pa dang / rol mo gzigs pa dang / mngon par 'byung ba</text></item>
<item><p>43b4</p><section>mdo sde</section><text>dang / dka' ba spyod pa dang / byang chub kyi snying por gshegs pa dang / bdud 'dul ba dang / byang chub mngon par rdzogs par 'tshang rgya ba dang / chos kyi 'khor lo bskor ba dang /</text></item>
<item><p>43b5</p><section>mdo sde</section><text>mya ngan las 'das pa chen po bstan gyi bar du phan pa'i sems dang / dga' ba'i sems dang / phangs pa'i sems dang / byams pa'i sems dang / mnyen pa'i sems kyis</text></item>
<item><p>43b6</p><section>mdo sde</section><text>rtag par rgyun du byang chub sems dpa'i zhabs 'bring na 'khod par su dag spro/ /de'i tshe tshigs su bcad pa 'di dag kyang smras so/ /khyed las su zhig rtag tu dga' yid kyis//</text></item>
<item><p>43b7</p><section>mdo sde</section><text>gzugs mchog mnga' ba'i zhabs 'bring byed par spro/ /su dag rang gi bsod nams gzi brjid dang / /stobs dang grags pa rnam par spel bar 'dod/ /gang zhig lha yi pho</text></item>
<item><p>44a1</p><section>mdo sde</section><text>brang 'di dag na/ /lha mo dag dang 'dod pa'i yon tan gyi/ /lha yi bde bas dga' bar 'dod pa dag /dri med zla ba'i zhal gyis zhabs 'bring gyis/ /de</text></item>
<item><p>44a2</p><section>mdo sde</section><text>bzhin 'dres pa'i nags tshal mdzes pa mchog /lha yi 'byung gnas lha yi pho brang na/ /gser mdog me tog rgyas par dga' 'dod na/ /dri med gzi brjid mnga' ba'i</text></item>
<item><p>44a3</p><section>mdo sde</section><text>zhabs 'bring gyis/ /gang gis sna tshogs shing rta de bzhin du/ /dga' tshal me tog man+dAr 'dab rgyas su/ /lha mo lhan cig rtse bar 'dod pa dag /skyes bu chen po 'di yi zhabs</text></item>
<item><p>44a4</p><section>mdo sde</section><text>'bring gyis/ /'thab bral bdag po'am dga' ldan bdag po'am/ /yang na dbang phyug 'gyur bar 'dod pa dang / /'gro ba kun gyi mchod 'os 'dod pa dag /grags pa mtha'</text></item>
<item><p>44a5</p><section>mdo sde</section><text>yas 'di yi zhabs 'bring gyis/ /gang zhig 'phrul dga'i khang pa mdzes pa dang / /dbang sgyur lha yi gnas su rtse 'dod cing / /yid kyi 'phrul gyis thams cad spyod 'dod pa/ /</text></item>
<item><p>44a6</p><section>mdo sde</section><text>yon tan mchog mnga' 'di yi zhabs 'bring gyis/ /bdud kyi dbang po zhe sdang yid med pa/ /rdzu 'phrul dbang phyug kun gyi mthar phyin pa'i/ /'dod pa'i dbang phyug dbang mthar</text></item>
<item><p>44a7</p><section>mdo sde</section><text>phyin 'dod na/ /phan pa mdzad pa 'di dang lhan cig dang / /de bzhin 'dod pa'i khams las 'da' byas te/ /tshangs pa'i gnas su gnas par su 'dod pa/ /de ni tshad med bzhi</text></item>
<item><p>44b1</p><section>mdo sde</section><text>yi gzi mnga' ba/ /skyes bu chen po'i zhabs 'bring deng nas gyis/ /'on tang gang zhig mi yi nang dag tu/ /'khor los bsgyur yul yangs par skye 'dod na/ /rin chen 'byung gnas</text></item>
<item><p>44b2</p><section>mdo sde</section><text>mi 'jigs bden sbyin pa/ /bsod nams yangs pa mnga' ba'i zhabs 'bring gyis/ /gang zhig sa bdag de bzhin tshong dpon bu/ /phyug cing skyid la nor mang tshogs chen dang / /dgra</text></item>
<item><p>44b3</p><section>mdo sde</section><text>yi dpung bcom 'khor dang ldan 'dod pa/ /de ni phan mdzad 'di dang lhan cig dengs/ /gzugs dang longs spyod de bzhin dbang phyug dang / /snyan pa grags dang spobs dang yon tan</text></item>
<item><p>44b4</p><section>mdo sde</section><text>dang / /gzung 'os tshig dang mnyan pa'i tshig 'dod pa/ /de ni tshangs dbyangs mkhas pa'i gan du song / /lha dang mi yi 'dod pa gang yin dang / /srid pa gsum gyi bde ba thams cad</text></item>
<item><p>44b5</p><section>mdo sde</section><text>dang / /bsam gtan bde dang dben pa'i bde 'dod pa/ /de ni chos kyi dbang phyug zhabs 'bring gyis/ /'dod chags dang ni zhe sdang spang ba dang / /nyon mongs mun pa sel bar su 'dod</text></item>
<item><p>44b6</p><section>mdo sde</section><text>cing / /zhi ba rab zhi nyer zhi yid ldan pa/ /de ni thugs dul zhabs 'bring myur du song / /gang zhig slob dang mi slob rang rgyal dang / /thams cad mkhyen pa'i ye shes thob 'dod cing / /</text></item>
<item><p>44b7</p><section>mdo sde</section><text>stobs bcus seng+ge'i sgra sgrog su 'dod pa/ /de ni yon tan rgya mtsho mkhas drung song / /gang zhig ngan song rnams kyi lam gcod cing / /bzang 'gro 'chi ba med pa'i lam dbye dang / /</text></item>
<item><p>45a1</p><section>mdo sde</section><text>yan lag brgyad lam 'gro bas 'gro 'dod na/ /'gro lam mthar 'byin 'di yi zhabs 'bring gyis/ /gang zhig bde gshegs yongs su mchod pa dang / /</text></item>
<item><p>45a2</p><section>mdo sde</section><text>thugs rje mnga' ba de las chos nyan dang / /dge 'dun yon tan thob par 'dod pa ni/ /yon tan rgya mtsho 'di yi zhabs 'bring gyis/ /skye rga na 'chi'i sdug bsngal zad pa dang / /</text></item>
<item><p>45a3</p><section>mdo sde</section><text>'khor ba'i bcings pa rnam par dgrol ba dang / /nam mkha'i mtha' mnyam rnam dag spyod 'dod pa/ /de ni sems can dag pa'i zhabs 'bring gyis/ /'gro ba kun na yid 'ong</text></item>
<item><p>45a4</p><section>mdo sde</section><text>sdug mdzes shing / /gzugs mchog mtshan dang yon tan rgyas pa dang / /bdag dang de bzhin gzhan yang 'grel 'dod pa/ /de ni blta sdug mkhas pa'i gan du song / /</text></item>
<item><p>45a5</p><section>mdo sde</section><text>tshul khrims ting 'dzin de bzhin shes rab dang / /zab cing blta dka' gting dpag dka' ba yi/ /rnam grol thob 'dod mkhas pa gang yin de/ /sman pa'i rgyal po'i gan du</text></item>
<item><p>45a6</p><section>mdo sde</section><text>myur du song / /yon tan 'di dang gzhan yang rnam mang dang / /srid pa'i bde dang de bzhin mya ngan 'das/ /yon tan thams cad rab tu rdzogs 'dod pa/ /de ni brtul zhugs</text></item>
<item><p>45a7</p><section>mdo sde</section><text>grub mkhas gan du song / /tshig de thos nas rgyal chen bzhi'i ris kyi lha 'bum phrag brgyad cu rtsa bzhi dang / sum cu rtsa gsum gyi lha 'bum dang / 'thab bral gyi lha 'bum</text></item>
<item><p>45b1</p><section>mdo sde</section><text>dang / dga' ldan gyi lha 'bum dang / 'phrul dga'i lha 'bum dang / bdud kyi ris kyi lha sngon gyi dge ba'i las kyis byung ba drug khri dang / tshangs ris kyi lha drug khri brgya stong dang /</text></item>
<item><p>45b2</p><section>mdo sde</section><text>'og min gyi bar gyi lha brgya stong mang po dag 'dus par gyur pa dang / gzhan yang shar phyogs dang / lho phyogs dang / nub phyogs dang / byang phyogs nas lha'i bu brgya stong mang</text></item>
<item><p>45b3</p><section>mdo sde</section><text>po 'dus par gyur pa de dag las gang dag mchog tu bya ba'i lha'i bu dag gis lha'i 'khor chen po de dag la tshigs su bcad pa 'di dag smras so/ /bdag cag rnams kyi bsam</text></item>
<item><p>45b4</p><section>mdo sde</section><text>pa yang dag ci 'dra yi/ /tshig 'di lha yi dbang po dag gis gsan du gsol/ /'dod pa'i dga' 'byor bsam gtan bde ba mchog spangs te/ /sems can dag pa dam pa 'di</text></item>
<item><p>45b5</p><section>mdo sde</section><text>yi zhabs 'bring bgyi/ /lhums su gshegs dang lhums na bzhugs dang bltams pa'i tshe/ /bdag nyid chen po mchod 'os shin tu mchod par bgyi/ /bsod nams dag gis</text></item>
<item><p>45b6</p><section>mdo sde</section><text>bsrungs pa'i drang srong yongs bsrungs na/ /zhe sdang sems kyis sus kyang glags rnyed 'gyur ma mchis/ /glu dbyangs sil snyan rol mo'i dbyangs sgra legs bsgrags pas/ /yon</text></item>
<item><p>45b7</p><section>mdo sde</section><text>tan rgya mtsho mnga' ba'i yon tan bsngags brjod de/ /gang thos skye bo byang chub mchog tu sems bskyed par/ /lha dang mi rnams thams cad rab tu dga' bar bgyi/ /rgyal po'i</text></item>
<item><p>46a1</p><section>mdo sde</section><text>pho brang me tog sil mas rgyas par dgang / /a ga ru mchog nag pos bdugs te dri zhim bgyi/ /de yi dri tshor lha mi rab tu dga' 'gyur zhing / /nad</text></item>
<item><p>46a2</p><section>mdo sde</section><text>med rims nad bral zhing bde bar 'gyur bar bgyi/ /me tog mnad ra dang kun nas 'du ba dang / /sim byad rab tu sim byed s+tha la rnam snang dang / /me tog bzang pos 'phrin</text></item>
<item><p>46a3</p><section>mdo sde</section><text>las dge las byung ba de/ /mchod pa'i slad du ser skya'i grong kun dgang bar bgyi/ /ji srid yum gyi lhums na dri gsum ma gos bzhugs/ /ji srid rga shi mthar 'byin</text></item>
<item><p>46a4</p><section>mdo sde</section><text>bltams par gyur gyi bar/ /de srid dus su dang ba'i yid kyis zhabs 'bring bgyi/ /blo gros che mnga' mchod par bgyi bar bdag cag sems/ /bltams nas gom pa</text></item>
<item><p>46a5</p><section>mdo sde</section><text>bdun gshegs brgya byin tshangs pa yis/ /lag tu blangs te spos chu dag gis sku bsil ba/ /sems can rnam par dag pa de ni mthong ba yi/ /lha mi de dag thob pa rgya chen</text></item>
<item><p>46a6</p><section>mdo sde</section><text>legs par thob/ /ji srid bar du 'jig rten rjes su mthun mdzad cing / /'dod pa'i nyon mongs 'joms mdzad btsun mo'i nang bzhugs la/ /ji srid cig na rgyal srid kun spangs</text></item>
<item><p>46a7</p><section>mdo sde</section><text>khab nas 'byung / /de srid dus su dang ba'i sems kyis zhabs 'bring bgyi/ /ji srid cig na rin bsnams byang chub snying por gshegs/ /ji srid cig na bdud bcom byang chub</text></item>
<item><p>46b1</p><section>mdo sde</section><text>reg 'gyur cing / /tshangs pa khrag khrig 'khor lo bskor bar gsol btab pa/ /de srid bde bar gshegs la mchod pa rgya chen bgyi/ /sems can bye ba khrag khrig 'chi med btul</text></item>
<item><p>46b2</p><section>mdo sde</section><text>gyur te| |stong gsum 'dir ni sangs rgyas 'phrin las nam lags nas/ /zhi zhing bsal ba'i mya ngan 'das par gshegs gyur pa/ /de srid kun gyis drang srong grags chen gtang mi</text></item>
<item><p>46b3</p><section>mdo sde</section><text>bgyi| |dge slong dag /de nas 'dod pa na spyod pa'i lha'i bu mo dag gis byang chub sems dpa'i lus gzugs phun sum tshogs pa mthong nas 'di snyam du sems te/ sems can</text></item>
<item><p>46b4</p><section>mdo sde</section><text>dag pa mchog dam pa 'di lta bu 'dzin par 'gyur ba'i na chung de ni ji lta bu zhig yod snyam nas de dag ngo mtshar du gyur te/ me tog dang / spos dang / phreng ba dang / byug pa mchog</text></item>
<item><p>46b5</p><section>mdo sde</section><text>tu bya ba dag khyer nas lha'i lus yid las grub pa thob cing bsod nams kyi rnam par smin pa'i rdzu 'phrul gyis byin gyis brlabs pa de dag skad cig de nyid la lha'i pho brang de nas</text></item>
<item><p>46b6</p><section>mdo sde</section><text>mi snang bar gyur te/ ser skya'i grong khyer chen po dam pa skyed mos tshal brgya stong gis brgyan pa/ rgyal po zas gtsang ma'i khyim mchog khang bzang chen po dang skya ldan zhes bya ba lha'i</text></item>
<item><p>46b7</p><section>mdo sde</section><text>dbang po'i pho brang lta bu der phyin nas lha'i bu mo gos lhug lhug po gyon pa/ dge ba dri ma med pa'i bsod nams kyi gzi brjid kyis rab tu brgyan pa/ lha'i rgyan gyis lag pa shin tu</text></item>
<item><p>47a1</p><section>mdo sde</section><text>brgyan pa de dag gis lha mo sgyu 'phrul mal mchog gi steng na 'dug pa mthong nas phan tshun mdzub mos ston cing / nam mkha'i dkyil na 'khod de</text></item>
<item><p>47a2</p><section>mdo sde</section><text>gcig la gcig tshigs su bcad de smras pa/ lha gnas 'khod pa'i lha yi bu mo rnams/ /yid 'ong byang chub sems dpa'i sku mthong nas/ /de tshe de dag 'di snyam</text></item>
<item><p>47a3</p><section>mdo sde</section><text>sems gyur te/ /byang chub sems dpa'i yum gyur ji 'dra snyam/ /lag na me tog phreng can de dag rnams/ /the tshom skyes nas rgyal po'i pho brang du/ /me tog de bzhin byug</text></item>
<item><p>47a4</p><section>mdo sde</section><text>pa thogs nas su/ /sor bcu thal mo sbyar te 'dud cing lhags/ /lhug lhug gos gyon 'jo bag gzugs 'chang bas/ /lha mo sgyu 'phrul mal steng gnas mthong nas/ /</text></item>
<item><p>47a5</p><section>mdo sde</section><text>lag pa g.yas pa'i sor mos phyag byas te/ /mi yi bud med gzugs la legs ltos 'dzer/ /bdag cag nga rgyal sems kyis mngon sems pa/ /lha yi bu mo gzugs</text></item>
<item><p>47a6</p><section>mdo sde</section><text>mchog yid 'ong snyam/ /rgyal po'i btsun mo 'di yi gzugs mthong na/ /lha yi lus kyang zil gyis non par mthong / /'di ni gang zag mchog gi yum 'gyur du/ /yon</text></item>
<item><p>47a7</p><section>mdo sde</section><text>tan ldan pas shin tu gsha' zhing 'os/ /nor bu rin chen snod bzang gnas pa ltar/ /lha mo 'di ni lha yi lha snod yin/ /rkang lag mthil dang spyi bo man chad du/ /yan lag</text></item>
<item><p>47b1</p><section>mdo sde</section><text>yid 'ong lha las lhag pa ste/ /mig gis blta na ngoms par 'gyur ma yin/ /yid dang sems ni phyir zhing dga' bar 'gyur/ /'di yi kha bzhin lus mdzes sdug pa ni/ /nam mkha'i</text></item>
<item><p>47b2</p><section>mdo sde</section><text>dkyil na zla ba mdzes pa 'dra/ /nyi ltar dri med me ltar 'bar ba ste/ /'di yi lus las 'od gsal bzang po 'byung / /gser sbram btso ma bzang po'i gser bzhin du/ /lha mo 'di</text></item>
<item><p>47b3</p><section>mdo sde</section><text>yi kha dog rnam par mdzes/ /'di yi skra ni 'jam gtsang dri zhim ste/ /bung ba mchog gi mdog 'dra lcang lor 'khyil/ /'di yi mig ni pad+ma'i 'dab ma 'dra/ /rnam dag so ni nam</text></item>
<item><p>47b4</p><section>mdo sde</section><text>mkha'i skar ma bzhin/ /rked pa gzhu ltar phra zhing sta zur yangs/ /phrag pa zlum zhing tshigs rnams mngon pa med/ /brla legs glang po mchog gi sna 'dra ste/ /byin pa shin tu</text></item>
<item><p>47b5</p><section>mdo sde</section><text>legs pa byin gyis phra/ /rkang lag mthil mnyam shin tu dmar ba ste/ /'di ni gzhan min lha yi bu mor nges/ /de ltar rnam mang du mar bltas byas nas/ /me tog gtor te</text></item>
<item><p>47b6</p><section>mdo sde</section><text>bskor ba byas nas ni/ /grags ldan rgyal ba'i yum la bstod byas te/ /skad cig gcig gis phyir yang lha gnas dong / /de nas phyogs bzhi skyong ba bzhi po dang / /'thab bral</text></item>
<item><p>47b7</p><section>mdo sde</section><text>rab dang brgya byin 'phrul ba dang / /lha tshogs lha min grul bum srin po dang / /mi 'am ci dang lto 'phye ches smras pa/ /skyes bu mchog gi mdun du khyed dengs la/ /skyes bu dam pa</text></item>
<item><p>48a1</p><section>mdo sde</section><text>de la srung ba gyis/ /'gro ba dag la yid kyis sdang ma byed/ /mi rnams la yang gtse ba ma byed cig /lha mo sgyu 'phrul khyim mchog gang gnas pa/ /der ni</text></item>
<item><p>48a2</p><section>mdo sde</section><text>mthun par 'khor dang lhan cig kun/ /mda' gzhu ral gri mdud thung mtshon thogs la/ /nam mkha'i dkyil na gnas te blta par gyis/ /de ltar shi 'pho'i dus shes lha'i</text></item>
<item><p>48a3</p><section>mdo sde</section><text>bu rnams/ /me tog de bzhin byug pa thogs nas ni/ /sor bcu thal mo sbyar te 'dud byos la/ /dga' ba'i sems kyis sgyu 'phrul drung du dengs/ /smra ba'i seng+ge dus ni deng</text></item>
<item><p>48a4</p><section>mdo sde</section><text>legs kyi/ /'jig rten kun la thugs rje brtse bskyed de/ /mi dbang sems can dag pa 'chi 'pho ston/ /mchod sbyin don du bdag cag gsol ba 'debs/ /dge slong dag /</text></item>
<item><p>48a5</p><section>mdo sde</section><text>de nas byang chub sems dpa' 'chi 'pho ba'i dus kyi tshe shar phyogs nas byang chub sems dpa' skye ba gcig gis thogs pa/ dga' ldan gyi gnas dam pa na gnas pa</text></item>
<item><p>48a6</p><section>mdo sde</section><text>brgya stong phrag mang po dag byang chub sems dpa' la mchod pa bya ba'i phyir byang chub sems dpa' ga la ba der lhags so/ /de bzhin du phyogs bcu'i phyogs re re nas</text></item>
<item><p>48a7</p><section>mdo sde</section><text>kyang byang chub sems dpa' skye ba gcig gis thogs pa/ dga' ldan gyi gnas dam pa na gnas pa brgya stong phrag mang po dag byang chub sems dpa' la mchod pa bya ba'i</text></item>
<item><p>48b1</p><section>mdo sde</section><text>phyir byang chub sems dpa' ga la ba der lhags so/ /rgyal chen bzhi'i ris kyi lha rnams kyi nang nas lha'i bu mo 'bum phrag brgyad cu rtsa bzhi sil snyan dang glu dbyangs sna</text></item>
<item><p>48b2</p><section>mdo sde</section><text>tshogs len cing byang chub sems dpa' la mchod pa bya ba'i phyir byang chub sems dpa' ga la ba der lhags so/ /de bzhin du sum cu rtsa gsum dang / 'thab bral dang / dga'</text></item>
<item><p>48b3</p><section>mdo sde</section><text>ldan dang / 'phrul dga' dang / gzhan 'phrul dbang byed kyi lha rnams kyi nang nas lha'i bu mo 'bum phrag brgyad cu rtsa bzhi sil snyan dang glu dbyangs sna tshogs len cing / byang</text></item>
<item><p>48b4</p><section>mdo sde</section><text>chub sems dpa' la mchod pa bya ba'i phyir byang chub sems dpa' ga la ba der lhags so/ /de nas byang chub sems dpa' khang pa brtsegs pa chen po bsod nams thams</text></item>
<item><p>48b5</p><section>mdo sde</section><text>cad kyis yang dag par byung ba dpal gyi snying po lha rnams kyis kun nas blta ba'i nang du 'dug ste byang chub sems dpa' de dag dang / lha bye ba khrag khrig brgya phrag stong gis</text></item>
<item><p>48b6</p><section>mdo sde</section><text>yongs su bskor cing mdun du bdar nas dga' ldan gyi gnas dam pa nas bskyod par brtsams so/ /dge slong dag /de ltar bskyod par brtsams pa'i tshe byang chub sems</text></item>
<item><p>48b7</p><section>mdo sde</section><text>dpas 'od gang gis stong gsum gyi stong chen po'i 'jig rten gyi khams 'di ltar rgya che zhing yangs la tha gru che ba 'dir sngon chad ma byung ba'i 'od snang ba lha'i 'od las</text></item>
<item><p>49a1</p><section>mdo sde</section><text>shin tu 'das pas yongs su gsal zhing snang bar gyur to/ /'jig rten gyi bar gang sdig pa sdig pas khebs nas mun pa mun nag smag tu gyur pa/</text></item>
<item><p>49a2</p><section>mdo sde</section><text>snang ba med pa gang du nyi ma dang zla ba 'di gnyis 'di ltar rdzu 'phrul che zhing 'di ltar mthu che la 'di ltar dbang che bar grags pas kyang 'od dang / kha dog dang / gzi brjid</text></item>
<item><p>49a3</p><section>mdo sde</section><text>kyis lam mer ma gyur/ thal ler ma gyur/ lhang nger ma gyur pa der sems can gang dag skyes ba de dag rang rang gis lag pa brkyang pa'ang mi mthong ba de dag tu'ang</text></item>
<item><p>49a4</p><section>mdo sde</section><text>de'i tshe snang ba chen pos rgyas par khyab par gyur cing / der skyes pa'i sems can de dag snang ba des khyab par gyur nas gcig gis gcig mthong zhing gcig gis</text></item>
<item><p>49a5</p><section>mdo sde</section><text>gcig shes te 'di skad du kye grogs po dag /sems can gzhan dag kyang 'dir skyes so/ /kye grogs po dag /sems can gzhan dag kyang 'dir skyes so zhes</text></item>
<item><p>49a6</p><section>mdo sde</section><text>zer bar gyur pa de lta bu'i 'od lus las bkye'o/ /stong gsum gyi stong chen po'i 'jig rten gyi khams 'di'ang rnam pa drug dang / ltas chen po bco brgyad du g.yos /</text></item>
<item><p>49a7</p><section>mdo sde</section><text>rab tu g.yos/ kun tu rab tu g.yos so/ /'gul/ rab tu 'gul/ kun tu rab tu 'gul to/ /ldeg /rab tu ldeg /kun tu rab tu ldeg go /'khrugs/ rab tu 'khrugs/ kun tu</text></item>
<item><p>49b1</p><section>mdo sde</section><text>rab tu 'khrugs so/ /'ur 'ur/ rab tu 'ur 'ur/ kun tu rab tu 'ur 'ur ro/ /chem chem/ rab tu chem chem/ kun tu rab tu chem chem mo/ /mtha' dma' na dbus mtho bar gyur</text></item>
<item><p>49b2</p><section>mdo sde</section><text>to| |dbus dma' na mtha' mtho bar gyur to/ /shar phyogs dma' na nub phyogs mtho bar gyur to/ /nub phyogs dma' na shar phyogs mtho bar gyur to/ /lho phyogs dma' na byang</text></item>
<item><p>49b3</p><section>mdo sde</section><text>phyogs mtho bar gyur to/ /byang phyogs dma' na lho phyogs mtho bar gyur to/ /de'i tshe sgra dga' bar 'gyur ba/ tshim par 'gyur ba/ mgu bar 'gyur ba/ dang bar 'gyur ba/</text></item>
<item><p>49b4</p><section>mdo sde</section><text>sim par 'gyur ba/ mnyan par 'os pa/ bsngags par 'os pa/ mtshungs pa med pa/ mnyan na btang mi bra ba/ mi mthun pa med pa/ sdang bar 'gyur ba med pa dag kyang grag</text></item>
<item><p>49b5</p><section>mdo sde</section><text>par gyur to/ /skad cig de la sems can gang la'ang gnod pa'am/ 'jigs pa'am/ sdang ba'am/ bag non pa med par gyur to/ /skad cig de la nyi zla dang / brgya byin dang /</text></item>
<item><p>49b6</p><section>mdo sde</section><text>tshangs pa dang / 'jig rten skyong ba dag gi 'od kyang mi snang bar gyur to/ /sems can dmyal ba dang / dud 'gro'i skye gnas dang / gshin rje'i 'jig rten du skyes pa'i sems can</text></item>
<item><p>49b7</p><section>mdo sde</section><text>thams cad kyang skad cig de la sdug bsngal dang bral zhing bde ba thams cad dang ldan par gyur te/ sems can gang la'ang 'dod chags kyis gnod par mi 'gyur/ zhe sdang gis</text></item>
<item><p>50a1</p><section>mdo sde</section><text>gnod par mi 'gyur/ gti mug gis gnod par mi 'gyur zhing / phrag dog gam/ ser sna'am/ nga rgyal lam/ 'chab pa'am/ rgyags pa'am/ khro</text></item>
<item><p>50a2</p><section>mdo sde</section><text>ba'am| gnod sems sam/ yongs su gdung bas gnod par 'gyur ba med par gyur te/ sems can thams cad kyang skad cig de la phan tshun pha ma tsam du sems pa'i 'du</text></item>
<item><p>50a3</p><section>mdo sde</section><text>shes su gyur nas byams pa'i sems dang / phan pa'i sems dang ldan par gyur to/ /lha dang mi'i rol mo sil snyan bye ba khrag khrig brgya stong dag kyang ma dkrol ma blangs par</text></item>
<item><p>50a4</p><section>mdo sde</section><text>yid du 'ong ba'i sgra 'byin par gyur to/ /lha bye ba khrag khrig brgya stong dag kyang lag pa dang / phrag pa dang / spyi bos gzhal med khang chen po de 'degs shing khyer bar gyur to/ /</text></item>
<item><p>50a5</p><section>mdo sde</section><text>lha'i bu mo brgya stong dag gis kyang rang rang gi glu dbyangs blangs te mdun dang / rgyab dang / g.yas g.yon dag nas byang chub sems dpa' la glu dbyangs kyi sgra skad kyis mngon</text></item>
<item><p>50a6</p><section>mdo sde</section><text>par bstod pa/ khyod kyis sngon chad dge las bsags pa dang / /yun ring dus kyi dge bas byung ba dang / /khyod kyis chos rnams kun gyi tshul sbyangs pas/ /de ring mchod pa rgya</text></item>
<item><p>50a7</p><section>mdo sde</section><text>chen byung bar gyur/ /bskal pa bye ba mang por khyod kyis sngon/ /sras mo sras sdug sbyin pa mdzad pas na/ /lha yi me tog char du bab pa 'di/ /sbyin pa spyad pa de yi 'bras</text></item>
<item><p>50b1</p><section>mdo sde</section><text>bu lags/ /gtso bo khyod kyis rang gi sha bcad de/ /srang la bcal nas thugs byon bya phyir btang / /sbyin pa de spyad pa yi 'bras bu des/ /yi dwags 'jig rten rnams kyang zas skom</text></item>
<item><p>50b2</p><section>mdo sde</section><text>thob| |bskal pa bye ba mang por khyod kyis sngon/ /tshul khrims ma zhig ma nyams bsrungs pas na/ /tshul khrims de spyad pa yi 'bras bu des/ /mi khom ngan song yongs su dag</text></item>
<item><p>50b3</p><section>mdo sde</section><text>bar gyur/ /bskal pa bye ba mang por khyod kyis sngon/ /byang chub bsgrub pa'i gzhir ni bzod pa bsgoms/ /bzod pa de spyad pa yi 'bras bu des/ /lha dang mi kun byams pa'i</text></item>
<item><p>50b4</p><section>mdo sde</section><text>sems su gyur/ /bskal pa bye ba mang por khyod kyis sngon/ /brtson 'grus ma god dam pa bsgoms pas na/ /brtson 'grus de spyad pa yi 'bras bu des/ /sku ni ri rab bzhin</text></item>
<item><p>50b5</p><section>mdo sde</section><text>du mdzes par grub/ /bskal pa bye ba mang por khyod kyis sngon/ /nyon mongs sbyang slad bsam gtan bsgoms mdzad pas/ /bsam gtan de spyad pa yi 'bras bu des/ /'gro</text></item>
<item><p>50b6</p><section>mdo sde</section><text>ba dag la nyon mongs gnod mi 'gyur/ /bskal pa bye ba mang por khyod kyis sngon/ /nyon mongs gcod pa'i shes rab bsgoms mdzad pa'i/ /shes rab de spyad pa yi 'bras</text></item>
<item><p>50b7</p><section>mdo sde</section><text>bu des| |'od gsal dam pa rnam par snang zhing mdzes/ /byams pa'i go man bas nyon mongs 'joms mdzad cing / /sems can kun la thugs rje ches byung ba/ /dgyes pa</text></item>
<item><p>51a1</p><section>mdo sde</section><text>mchog brnyes btang snyoms mchog ldan pa/ /bde gshegs tshangs gyur khyod la phyag 'tshal lo/ /shes rab sgron ma'i 'od dang gzis 'phags shing / /</text></item>
<item><p>51a2</p><section>mdo sde</section><text>gti mug skyon gyi mun pa kun sel pa/ /'dren pa stong gsum dag na mig gyur pa'i/ /thub pa lam ston khyod la phyag 'tshal lo/ /rdzu 'phrul rkang pa mngon shes mchog la</text></item>
<item><p>51a3</p><section>mdo sde</section><text>mkhas| |bden pa gzigs shing dam pa'i don bslab pa/ /rgal nas srog chags gzhan dag sgrol mdzad pa/ /bde gshegs sgrol gyur khyod la phyag 'tshal lo/ /thabs</text></item>
<item><p>51a4</p><section>mdo sde</section><text>dang mngon shes dam pa kun la mkhas/ /'chi 'pho 'chi 'pho med pa'i 'pho ba ston/ /'jig rten chos kyi rjes su mthun mdzad kyang / /'jig rten gang du'ang chags pa khyod mi</text></item>
<item><p>51a5</p><section>mdo sde</section><text>mnga'| |gang dag khyod ni nyan tam bltar lhags pa/ /de dag thob pa dam pa bsam mi khyab/ /khyod la chos nyid thos te gang dad cing / /dga' ba yangs pa skyes pa smos</text></item>
<item><p>51a6</p><section>mdo sde</section><text>ci 'tshal/ /dga' ldan gnas rnams kun ni mog mog gyur/ /dzam+bu'i gling du nyi ma mngon du shar/ /srog chags bye ba khrag khrig bsam mi khyab/ /nyon mongs gnyid</text></item>
<item><p>51a7</p><section>mdo sde</section><text>kyis log las sad par mdzad/ /deng ni pho brang 'byor cing rgyas gyur la/ /bye ba khrag khrig lha rnams lang long gyur/ /lha yi bu mos sil snyan sgra phyung bas/ /rgyal po'i</text></item>
<item><p>51b1</p><section>mdo sde</section><text>khab na sgra snyan grag par 'gyur/ /bsod nams gzi brjid rdzogs shing las dge ba/ /bud med gzugs kyi mchog dang ldan gyur pa/ /de yi sras gyur de ni de ltar 'byor/ /dpal gyis</text></item>
<item><p>51b2</p><section>mdo sde</section><text>'jig rten gsum ni zil gyis gnon/ /mi mchog 'byung ba de yi gzi brjid kyis/ /de phyi phyin chad pho brang dam pa 'dir/ /lus can rnams la 'dod sdang 'thab rtsod med/ /kun kyang</text></item>
<item><p>51b3</p><section>mdo sde</section><text>byams pa'i sems kyis sri zhur bcas/ /'khor los bsgyur ba'i rigs rgyal byung pas na/ /rgyal po'i rigs ni rab tu 'phel bar 'gyur/ /ser skya'i grong 'di shin tu phun sum</text></item>
<item><p>51b4</p><section>mdo sde</section><text>tshogs| |rin chen mdzod kyis rab tu gang bar 'gyur/ /gnod sbyin srin po grul bum gsang ba pa/ /lha dang lha min tshogs rnams dbang por bcan/ /mi mchog srung ba gang dag</text></item>
<item><p>51b5</p><section>mdo sde</section><text>gnas pa rnams/ /de dag ring por mi thogs thar pa 'thob/ /gus dang sri zhu la ni gnas nas su/ /'dren pa khyod bstod bsod nams gang bsags pa/ /kun kyang byang chub tu ni</text></item>
<item><p>51b6</p><section>mdo sde</section><text>yongs su bsngo/ /mi yi dam pa khyod ltar myur du shog /bskyod par brtsams pa'i le'u ste/ lnga pa'o// //dge slong dag/ de ltar dgun 'das te dpyid kyi dus la dpyid zla tha</text></item>
<item><p>51b7</p><section>mdo sde</section><text>chung gi tshe skar ma sa ga la bab pa dus kyi dam pa la shing rnams kyi lo ma rgyas shing me tog mchog tu rgyas nas grang dro dang / mun pa dang / rdul med cing sa'i gzhi sngo gzhon nu</text></item>
<item><p>52a1</p><section>mdo sde</section><text>skyes pas khebs par gnas pa'i tshe 'jig rten gsum gyi gtso bo 'jig rten gyis mchod pas dus la bab pa'i tshod la rnam par gzigs nas tshes</text></item>
<item><p>52a2</p><section>mdo sde</section><text>bco lnga'i zla ba nya la skar ma rgyal gyi dus su yum gso sbyong blangs pa'i rum du byang chub sems dpa' dga' ldan gyi gnas dam pa nas 'phos te dran zhing shes bzhin du</text></item>
<item><p>52a3</p><section>mdo sde</section><text>glang po'i phrug gu thal dkar mche ba drug dang ldan pa/ mgo'i kha dog srin bu lham bu chu gsher gyi mdog lta bu/ mche ba la gser 'tshig pa/ yan lag dang nying lag</text></item>
<item><p>52a4</p><section>mdo sde</section><text>thams cad dang ldan pa/ dbang po nyams pa med par byas te ma'i glo g.yas pa nas zhugs so/ /zhugs nas kyang glo g.yas pa logs su brten te gnas kyi/ glo g.yon pa</text></item>
<item><p>52a5</p><section>mdo sde</section><text>logs su nam yang ma brten to/ /lha mo sgyu 'phrul mal bde ba na nyal ba des kyang rmi lam 'di lta bu mthong ngo / /glang po kha ba dngul mdog mche ba drug /rkang lag rab mdzes</text></item>
<item><p>52a6</p><section>mdo sde</section><text>mgo bo dmar sdug pa/ /'gros bzang lus tshigs rdo rje bzhin brtan pa/ /glang po mchog cig khong du song snyam byed/ /des ni de 'dra'i bde ba brgya lam na'ang / /ma mthong</text></item>
<item><p>52a7</p><section>mdo sde</section><text>ma thos myong bar ma gyur te/ /lus kyang bde zhing sems kyang bder gyur nas/ /bsam gtan mnyam par bzhag pa bzhin du gyur/ /de nas lha mo sgyu 'phrul rgyan dang gos</text></item>
<item><p>52b1</p><section>mdo sde</section><text>lhug lhug por gyon cing thogs pa las lus dang / sems bde bar gyur te/ dga' ba dang / rangs pa dang / nyams bde ba thob nas mal dam pa de las langs te bud med kyi tshogs</text></item>
<item><p>52b2</p><section>mdo sde</section><text>kyis yongs su bskor cing mdun du bdar nas khang bzang de'i steng nas babs te/ shing mya ngan 'tshang gi nags tshal ga la ba der song nas de mya ngan 'tshang gi gnas tshal du bde</text></item>
<item><p>52b3</p><section>mdo sde</section><text>bar 'dug ste/ rgyal po zas gtsang ma'i drung du pho nya btang nas rgyal po gshegs su gsol/ lha mos khyod kyi zhal mthong bar bzhed do zhes byas pa dang / rgyal po zas</text></item>
<item><p>52b4</p><section>mdo sde</section><text>gtsang mas tshig de thos nas rab tu dga' bar gyur te lus g.yos nas khri bzang po las langs te blon po dang / grong rdal ba dang / 'khor dang / gnyen pa'i skye bo dag gis</text></item>
<item><p>52b5</p><section>mdo sde</section><text>yongs su bskor cing mdun du bdar te mya ngan 'tshang gi nags tshal ga la ba der song ngo / /song nas kyang bdag gi lus shin tu lci ba snyam byed nas mya ngan 'tshang gi nags tshal du</text></item>
<item><p>52b6</p><section>mdo sde</section><text>'gro ma nus te/ de mya ngan 'tshang gi nags tshal gyi sgor 'dug nas cung zad cig bsam ste/ de'i tshe tshigs su bcad pa 'di smras so/ /bdag ni g.yul du dpa' ba'i phul phyin</text></item>
<item><p>52b7</p><section>mdo sde</section><text>pa| |deng ltar lus lci bdag gis myong mi dran/ /bdag gi khyim du'ang 'gro bar deng ma nus/ /kye ma 'di ci su la dri bar bya/ /gnas gtsang ma'i ris kyi lha dag nam mkha'i dkyil</text></item>
<item><p>53a1</p><section>mdo sde</section><text>na 'khod nas lus phyed mngon par sprul te rgyal po zas gtsang ma la tshigs su bcad de smras pa/ dka' thub brtul zhugs yon tan ldan pa 'jig rten</text></item>
<item><p>53a2</p><section>mdo sde</section><text>gsum gyis mchod/ /byams dang snying rje thob pas bsod nams ye shes dbang bskur ba'i/ /byang chub sems dpa' che ba dga' ldan gnas nas 'phos gyur te/ /rgyal po</text></item>
<item><p>53a3</p><section>mdo sde</section><text>khyod kyi sras gyur lha mo sgyu 'phrul mngal du zhugs/ /de tshe rang gi mgo cog sor bcu thal mo sbyar byas te/ /rgyal po rim gror bya bar ldan gyur de yi nang du zhugs/ /nga rgyal</text></item>
<item><p>53a4</p><section>mdo sde</section><text>dregs pa med pas lha mo sgyu 'phrul ngor bltas te/ /ngas ni khyod la ci bya ci sbyar khyod kyis nga la smros/ /lha mos smras pa/ kha ba dngul gyi mdog 'dra nyi zla'i 'od las 'phags</text></item>
<item><p>53a5</p><section>mdo sde</section><text>pa ste| |rkang lag legs shing rab 'byes mtshe ba drug ldan che ba nyid/ /glang po'i dam pa rdo rje bzhin du tshigs brtan gzugs bzang ba/ /bdag gi rum du zhugs kyi de yi</text></item>
<item><p>53a6</p><section>mdo sde</section><text>lo rgyus gsan par gsol/ /stong gsum khams 'di mdzes bar rab rib ma mchis bdag gis mthong / /bdag ni nyal zhing mchis na lha rnams bye bas rab tu bstod//</text></item>
<item><p>53a7</p><section>mdo sde</section><text>'on kyang bdag la khro zhing 'tshig dang zhe sdang rmongs ma mchis/ /zhi ba'i sems su gyur cing bsam gtan bde dang ldan snyam bgyid/ /bdag gi rmi lam 'di ni rigs la</text></item>
<item><p>53b1</p><section>mdo sde</section><text>dge 'am dong 'am ci/ /bdag gi rmi lam 'di ni yang dag ldan par lung ston pa/ /rig byed rmi lam gzhung la mkhas shing gza' yi cho ga mkhan/ /rgyal po myur du bram ze 'dir</text></item>
<item><p>53b2</p><section>mdo sde</section><text>ni legs par dgug tu gsol/ /de skad tshig thos rgyal pos de yi dus kyi skad cig la/ /bram ze rig byed bstan bcos gzhung la shin tu mkhas pa gnyer/ /sgyu 'phrul bram ze</text></item>
<item><p>53b3</p><section>mdo sde</section><text>rnams kyi mdun du 'dug nas 'di skad smras/ /kho mos rmi lam 'di 'dra mthong na de yi lo rgyus gson/ /bram ze rnams kyis smras pa/ lha mo bka' stsal du gsol/ khyod kyis</text></item>
<item><p>53b4</p><section>mdo sde</section><text>rmi lam ci 'dra ba zhig gzigs/ thos nas kyang dpyad par bgyi'o/ /lha mos smras pa/ kha ba dngul gyi mdog 'dra nyi zla'i 'od las 'phags pa ste/ /rkang lag legs shing rab</text></item>
<item><p>53b5</p><section>mdo sde</section><text>'byes mche ba drug ldan che ba nyid/ /glang po dam pa rdo rje bzhin du tshigs brtan gzugs bzang ba/ /bdag gi rum du zhugs pa de yi lo rgyus mnyan par gyis/ /de skad tshig thos</text></item>
<item><p>53b6</p><section>mdo sde</section><text>nas ni bram ze rnams kyis 'di skad smras/ /rigs la dngo ba ma mchis dgyes pa rgya chen brnyes par gyur/ /khyod la sras mnga' mtshan gyis yan lag brgyan pa skye bar 'gyur/ /</text></item>
<item><p>53b7</p><section>mdo sde</section><text>rgyal po'i rigs su rigs ldan 'khor los bsgyur ba che ba nyid/ /gal te 'dod pa dag dang rgyal srid pho brang spangs gyur te/ /'jig rten kun la thugs brtse chags med rab tu byung</text></item>
<item><p>54a1</p><section>mdo sde</section><text>gyur na| |de ni 'jig rten gsum na sbyin gnas sangs rgyas 'gyur ba ste/ /bdud rtsi mchog gi ro yis 'jig rten thams cad tshim mdzad 'gyur/ /de skad tshig</text></item>
<item><p>54a2</p><section>mdo sde</section><text>snyan lung bstan te/ /rgyal po'i pho brang zan zos nas/ /bya dga' byin pa blangs nas su/ /bram ze de dag phyir dong ngo / /dge slong dag /de ltar rgyal po zas gtsang mas bram za mtshan</text></item>
<item><p>54a3</p><section>mdo sde</section><text>dang ltas shes shing rnam par 'byed pa dang / rmi lam gyi gzhung shes pa dag las de skad kyi tshig thos nas tshim zhing mgu ste yid rangs la rab tu dga' zhing dga' ba dang /</text></item>
<item><p>54a4</p><section>mdo sde</section><text>yid bde ba skyes nas bram ze de dag bza' ba dang / btung ba dang / myang ba mang po nyams su bsod pas tshim zhing ngoms par byas nas bya dga' byin te bkye'o/ /de nyid kyi tshe</text></item>
<item><p>54a5</p><section>mdo sde</section><text>grong khyer chen po ser skya'i gnas kyi grong khyer chen po de'i sgo bzhi na grong khyer gyi bzhi mdo dang / sum mdo thams cad du sbyin pa byin te/ ji tsam du byang chub sems dpa' la</text></item>
<item><p>54a6</p><section>mdo sde</section><text>mchod pa bya ba'i phyir zas 'dod pa rnams la ni zas/ skom 'dod pa rnams la ni skom/ gos 'dod pa rnams la ni gos/ bzhon pa 'dod pa rnams la ni/ bzhon pa/</text></item>
<item><p>54a7</p><section>mdo sde</section><text>spos 'dod pa rnams la ni spos| phreng ba 'dod pa rnams la ni phreng ba/ byug ba 'dod pa rnams la ni byug pa/ mal cha 'dod pa rnams la ni mal cha/ gnas 'dod pa</text></item>
<item><p>54b1</p><section>mdo sde</section><text>rnams la ni gnas/ 'tsho ba 'dod pa rnams la ni 'tsho ba byin no/ /dge slong dag /de nas rgyal po zas gtsang ma 'di snyam du sems  te/ lha mo sgyu 'phrul 'di khyim gang na 'dug</text></item>
<item><p>54b2</p><section>mdo sde</section><text>na bde zhing nyon mongs pa med par 'dug par 'gyur snyam pa dang / de nas skad cig de nyid la rgyal po chen po bzhi rgyal po zas gtsang ma'i drung du 'ongs te 'di skad ces smras so/ /lha/</text></item>
<item><p>54b3</p><section>mdo sde</section><text>thugs las su ma mdzad par btang snyoms su bde bar bzhugs shig /bdag cag gis byang chub sems dpa'i pho brang bsham mo/ /de nas lha'i dbang po brgya byin rgyal po zas gtsang</text></item>
<item><p>54b4</p><section>mdo sde</section><text>ma'i gan du 'ongs te 'di skad ces smras so/ /skyong ba'i gzhal med khang rnams ngan/ /sum cu rtsa gsum pa yi bzang / /byang chub sems dpa'i pho brang ni/ /rnam par rgyal tsam bdag</text></item>
<item><p>54b5</p><section>mdo sde</section><text>gis dbul/ /de nas lha'i bu rab 'thab bral rgyal po zas gtsang ma'i gan du 'ongs te 'di skad ces smras so/ /kho bo'i khang khyim mthong gyur nas/ /brgya byin bye ba ngo mtshar gyur/ /</text></item>
<item><p>54b6</p><section>mdo sde</section><text>'thab bral rab kyi dpal ldan khang / /rgyal ba'i sras la bdag 'bul lo/ /de nas lha'i bu yongs su dga' ldan rgyal bo zas gtsang ma'i ga na du 'ongs te 'di skad ces smras so/ /</text></item>
<item><p>54b7</p><section>mdo sde</section><text>grags pa che mnga' sngon chad ni/ /dga' ldan gang du bzhugs gyur pa/ /pho brang dam pa dgyes pa de/ /rgyal ba'i sras la bdag 'bul lo/ /de nas lha'i bu rab 'phrul dga' rgyal po</text></item>
<item><p>55a1</p><section>mdo sde</section><text>zas gtsang ma'i gan du 'ongs te skad ces smras so/ /dpal ldan yid las grub ba'i khang / /de ni rin chen rang bzhin te/ /byang chub sems dpa'</text></item>
<item><p>55a2</p><section>mdo sde</section><text>mchod don du/ /rgyal po bdag gis dbul bar bgyi/ /de nas lha'i bu gzhan 'phrul dbang byed rgyal po zas gtsang ma'i gan du 'ongs te 'di skad ces smras so/ /'dod</text></item>
<item><p>55a3</p><section>mdo sde</section><text>pa'i khams gnas ji snyed pa/ /gzhal med khang mdzes gang yod pa/ /bdag gi gzhal med khang drung na/ /'od dang mdog kyang stor bar snang / /de bas dpal ldan bdag gis</text></item>
<item><p>55a4</p><section>mdo sde</section><text>dbul| |byang chub sems dpa' mchod pa'i phyir/ /rin chen rang bzhin pho brang bzang / /de ni rgyal po blang bar gyis/ /lha yi me tog rab bkang ste/ /lha yi spos kyi ngad ldang ba'i//</text></item>
<item><p>55a5</p><section>mdo sde</section><text>pho brang yangs pa bdag gis dbul/ /der ni lha mo bzhugs par gyis/ /dge slong dag /de ltar 'dod pa na spyod pa'i lha'i dbang po thams cad kyis byang chub sems dpa' la</text></item>
<item><p>55a6</p><section>mdo sde</section><text>mchod pa'i phyir ser skya'i gnas kyi grong khyer chen po dam pa der rang rang gi khyim phul bar gyur to/ /rgyal po zas gtsang mas kyang mi'i las ni 'das kyi/ lha yir ni ma</text></item>
<item><p>55a7</p><section>mdo sde</section><text>gyur pa bshams par gyur te/ de la byang chub sems dpas bkod pa chen po'i ting nge 'dzin gyi mthus khyim de dag thams cad du lha mo sgyu 'phrul mngon par bstan to/ /byang</text></item>
<item><p>55b1</p><section>mdo sde</section><text>chub sems dpa' lha mo sgyu 'phrul gyi rum na 'dug pa'i tshe glo g.yas phyogs logs su skyil mo krung bcas te gnas par gyur to/ /lha'i dbang po de dag thams cad kyang so so</text></item>
<item><p>55b2</p><section>mdo sde</section><text>nas bdag nyid kyi khyim na byang chub sems dpa'i ma 'dug gi /gzhan ma yin no zhes de ltar shes par gyur to/ /de la 'di skad ces bya ste/ ting 'dzin bkod pa che la gnas</text></item>
<item><p>55b3</p><section>mdo sde</section><text>gyur te| |sprul pa bsam gyis mi khyab sprul byas nas/ /lha rnams thams cad bsam pa rdzogs par byas/ /rgyal po'ang de ltar yid bzhin bsam pa grub/ /de nas 'khor de'i</text></item>
<item><p>55b4</p><section>mdo sde</section><text>nang nas lha'i bu kha cig 'di snyam du sems te/ rgyal chen bzhi'i ris kyi lha gang yin pa de dag kyang mi'i lus kyi dri bro na skyo zhing 'byol na/ de ma yin pa'i lha gzhan sum cu rtsa</text></item>
<item><p>55b5</p><section>mdo sde</section><text>gsum mam/ 'tha' bral lam/ dga' ldan gyi lha'i bu dag lta smos kyang ci dgos na/ ji ltar byang chub sems dpa' gtsang zhing dri nga ba dang bral ba/ 'jig rten thams cad</text></item>
<item><p>55b6</p><section>mdo sde</section><text>las mngon par 'phags pa/ sems can rin po che dga' ldan gyi lha'i ris nas 'phos te yum gyi lhums mi'i lus dri mi zhim par bzhugs par gyur snyam pa dang / de nas</text></item>
<item><p>55b7</p><section>mdo sde</section><text>sangs rgyas kyi mthus tshe dang ldan pa kun dga' bos bcom ldan 'das la 'di skad ces gsol to/ /bcom ldan 'das/ ji tsam du bud med kyi lus ni smad pa lags pa dang /</text></item>
<item><p>56a1</p><section>mdo sde</section><text>'dod chags la spyod ces bgyi ba'i bar du de bzhin gshegs pas gsungs pa ngo mtshar che na/ bcom ldan 'das/ de bas kyang 'jig rten thams cad las</text></item>
<item><p>56a2</p><section>mdo sde</section><text>mngon par 'phags pa/ sngon byang chub sems dpar gyur pa 'di ltar dga' ldan gyi lha'i ris nas 'phos te yum gyi lhums mi'i lus su glo g.yas phyogs su brten te</text></item>
<item><p>56a3</p><section>mdo sde</section><text>bzhugs so/ /zhes bgyi ba 'di ni rab tu'ang ngo mtshar che ste/ bcom ldan 'das/ sngon bcom ldan 'das kyis de ltar mdzad do/ zhes de skad du smra bar ni bdag la spro ba</text></item>
<item><p>56a4</p><section>mdo sde</section><text>ma mchis so/ /bcom ldan 'das kyis bka' stsal pa/ kun dga' bo/ khyod byang chub sems dpa'i yongs su spyad pa rin po che bkod pa zhes bya ba gang byang chub sems</text></item>
<item><p>56a5</p><section>mdo sde</section><text>dpa' ma'i rum na gnas pa'i yongs su spyad par gyur pa mthong bar 'dod dam/ gsol pa/ bcom ldan 'das/ de'i dus ni da lags so/ /bde bar gshegs pa/ de'i</text></item>
<item><p>56a6</p><section>mdo sde</section><text>dus ni da lags te/ de bzhin gshegs pas byang chub sems dpa'i yongs su spyad pa de bstan te mthong na glo ba dga'o/ /de nas bcom ldan 'das kyis rnam pa de lta bu'i</text></item>
<item><p>56a7</p><section>mdo sde</section><text>mtshan ma mdzad de/ des mi mjed kyi bdag po tshangs pa tshangs pa 'bum phrag drug cu rtsa brgyad dang lhan cig tshangs pa'i 'jig rten nas mi snang bar gyur te bcom ldan 'das</text></item>
<item><p>56b1</p><section>mdo sde</section><text>kyi spyan sngar phyin nas des bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor bar byas nas thal mo sbyar te bcom ldan 'das la 'dud</text></item>
<item><p>56b2</p><section>mdo sde</section><text>cing phyogs gcig tu 'dug go /de nas bcom ldan 'das kyis mkhyen bzhin du mi mi mjed kyi bdag po tshangs pa la bka' stsal pa/ tshangs ba/ khyod kyis sngon nga byang chub sems</text></item>
<item><p>56b3</p><section>mdo sde</section><text>dpar gyur cing ma'i rum na zla ba bcur 'dug 'dug pa'i byang chub sems dpa'i yongs su spyad pa blangs sam/ gsol pa/ bcom ldan 'das/ de de lta lags so/ /bde bar gshegs</text></item>
<item><p>56b4</p><section>mdo sde</section><text>pa| de de lags so/ /bka' stsal pa/ tshangs pa/ da de ga la yod ston cig /gsol pa/ bcom ldan 'das/ de ni tshangs pa'i 'jig rten na mchis so/ /bka' stsal pa/ tshangs pa/</text></item>
<item><p>56b5</p><section>mdo sde</section><text>de'i phyir zla ba bcu pa'i byang chub sems dpa'i yongs su spyad pa de 'dir khyod kyis ston cig dang / ji tsam du 'dus byas pa shes par 'gyur ro/ /de nas mi mjed kyi bdag po tshangs</text></item>
<item><p>56b6</p><section>mdo sde</section><text>pas tshangs pa dag la 'di skad ces smras so/ /kho bos byang chub sems dpa'i yongs su spyad pa rin po che bkod pa de blang gi /de'i bar du khyed 'khod cig /de nas mi mjed kyi bdag</text></item>
<item><p>56b7</p><section>mdo sde</section><text>po tshangs pa bcom ldan 'das kyi zhabs la mgo bos phyag 'tshal te bcom ldan 'das kyi spyan snga nas mi snang bar gyur nas skad cig de nyid la tshangs pa'i 'jig rten du phyin to/ /de</text></item>
<item><p>57a1</p><section>mdo sde</section><text>nas mi mjed kyi bdag po tshangs pas lha'i bu tshangs pa bzang po la 'di skad ces smras so/ /grogs po/ khyod song la tshangs pa'i 'jig rten 'di man chad sum</text></item>
<item><p>57a2</p><section>mdo sde</section><text>cu rtsa gsum gyi gnas yan chad du sgra bsgrags te byang chub sems dpa'i yongs su spyad pa rin po che bkod pa bdag cag gis de bzhin gshegs pa'i spyan sngar bkur na/</text></item>
<item><p>57a3</p><section>mdo sde</section><text>khyed kyi nang nas mthong bar su dga' ba myur du shog cig ces sgras go bar gyis shig /de nas mi mjed kyi bdag po tshangs pas lha bye ba khrag khrig brgya stong phrag brgyad cu</text></item>
<item><p>57a4</p><section>mdo sde</section><text>rtsa bzhi dang lhan cig tu byang chub sems dpa'i yongs su spyad pa rin po che bkod pa blangs te tshangs pa'i gzhal med khang chen po dpag tshad sum brgya pa'i steng du bzhag</text></item>
<item><p>57a5</p><section>mdo sde</section><text>nas lha bye ba khrag khrig brgya stong du mas kun nas bskor te dzam+bu'i gling du phab bo/ /de'i tshe bcom ldan 'das kyi zhabs 'bring du 'dod pa na spyod pa'i lha'i bu 'dus pa chen por gyur</text></item>
<item><p>57a6</p><section>mdo sde</section><text>te| byang chub sems dpa'i yongs su spyad pa rin po che bkod pa de'ang lha'i gos dang / lha'i phreng ba dang / lha'i spos dang / lha'i me tog dang / lha'i rol mo'i dbyangs sgra dang /</text></item>
<item><p>57a7</p><section>mdo sde</section><text>lha'i longs spyod rnams kyis mngon par 'dus byas par gyur cing lha dbang che bar grags pa dag gis yongs su bskor bar gyur pa ni 'di tsam ste/ lha'i dbang po brgya</text></item>
<item><p>57b1</p><section>mdo sde</section><text>byin rgya mtsho chen po'i dbus su 'dug nas rgyang ring po nas gdong thal mos bskyabs te mgo byol nas bltas kyang mthong bar mi nus so/ /de ci'i phyir zhe na/ lha'i nang na tshangs pa</text></item>
<item><p>57b2</p><section>mdo sde</section><text>dag ni mthu che ba ste/ sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang byed kyi lha dag kyang de dag gi drung na dma' ba</text></item>
<item><p>57b3</p><section>mdo sde</section><text>yin na| lha'i dbang po brgya byin lta smos kyang ci dgos/ de nas bcom ldan 'das kyis de'i tshe lha'i rol mo'i dbyangs sgra'i sgra de dag zhi bar mdzad do/ /de ci'i phyir zhe na/ de thos</text></item>
<item><p>57b4</p><section>mdo sde</section><text>pa tsam gyis dzam+bu'i gling gi mi rnams myo myo bor 'gyur du 'ong ba'i phyir ro/ /de nas rgyal po chen po bzhi lha'i dbang po brgya byin gyi drung du lhags nas 'di skad ces smras so/ /lha'i</text></item>
<item><p>57b5</p><section>mdo sde</section><text>dbang po/ byang chub sems dpa'i yongs su spyad pa rin po che bkod pa 'di bdag cag gis mthong bar mi nus na/ ji ltar bgyi/ des de dag la smras pa/ grogs po dag /kho bos</text></item>
<item><p>57b6</p><section>mdo sde</section><text>kyang ji ltar bya/ kho bo nyid kyis kyang mthong bar ma nus so/ /grogs po dag /'on kyang de ni nam bcom ldan 'das kyi spyan sngar phul ba de'i tshe mthong grang ngo / /de dag gis smras</text></item>
<item><p>57b7</p><section>mdo sde</section><text>pa/ lha'i dbang po/ de bas na/ ci nas kyang myur du mthong bar 'gyur ba de ltar mdzad du gsol/ smras pa/ grogs po dag /lha'i bu mngon par 'phags pa mngon par 'phags</text></item>
<item><p>58a1</p><section>mdo sde</section><text>pa de dag bcom ldan 'das kyi spyan sngar phyin te dga' bar bya ba'i tshig brjod par gyur gyi bar du sdod cig /de nas de dag phyogs gcig tu 'khod de</text></item>
<item><p>58a2</p><section>mdo sde</section><text>mgo byol nas bcom ldan 'das logs su lta zhing 'khod par gyur to/ /de nas mi mjed kyi bdag po tshangs pa lha bye ba khrag khrig brgya stong phrag brgyad cu rtsa bzhi po de dag</text></item>
<item><p>58a3</p><section>mdo sde</section><text>dang lhan cig tu byang chub sems dpa'i yongs su spyad par bya ba rin po che bkod pa de khyer te/ de bzhin gshegs pa ga la ba der phul lo/ /byang chub sems dpa'i yongs</text></item>
<item><p>58a4</p><section>mdo sde</section><text>su spyad pa rin po che bkod pa de ni gzugs bzang ba/ mdzes pa/ blta na sdug pa/ gru bzhi lham pa/ ka ba bzhi zug pa/ steng khong pa brtsegs pas legs par brgyan</text></item>
<item><p>58a5</p><section>mdo sde</section><text>pa ste| de'i tshad ni 'phang du 'di lta ste/ dper na/ byis pa btsas nas zla ba drug lon pa tsam mo/ /khang pa brtsegs pa de'i nang du khri bshams pa ni 'di lta ste/ dper na/</text></item>
<item><p>58a6</p><section>mdo sde</section><text>byis pa btsas nas zla ba drug lon pa 'dug pa'i stegs bu tsam mo/ /byang chub sems dpa'i yongs su spyad par bya ba rin po che bkod pa de'i kha dog dang / dbyibs ni 'di</text></item>
<item><p>58a7</p><section>mdo sde</section><text>lta bu ste/ lha dang bcas pa'i 'jig rten na de'i dbyibs dang kha dog 'dra ba gang yang med do/ /lha rnams kyis de mthong na'ang mig 'khrugs shing ngo mtshar du 'gyur ro/ /de de</text></item>
<item><p>58b1</p><section>mdo sde</section><text>bzhin gshegs pa'i spyan sngar bzhag na lham me/ lhan ne/ lhang nge ste/ dper na/ mgar ba mkhas pas shin tu bzhus te legs par sbyangs nas dri ma'i skyon med par byas pa'i gseng</text></item>
<item><p>58b2</p><section>mdo sde</section><text>bzhin du khang pa brtsegs pa de rnam par mdzes so/ /byang chub sems dpa'i yongs su spyad pa de'i nang du khri bshams pa ni byang chub sems dpa'i dung mgrin ma gtogs pa lha</text></item>
<item><p>58b3</p><section>mdo sde</section><text>dang bcas pa'i 'jig rten na de'i dbyibs dang / kha dog 'dra ba gang yang med do/ /tshangs pa chen pos gos bgos pa de'ang byang chub sems dpa'i khri de'i drung na mdzes par mi snang</text></item>
<item><p>58b4</p><section>mdo sde</section><text>ste| 'di lta ste/ dper na/ rlung dang / char gyis btab pa'i lwa ba nag po bzhin no/ /khang pa brtsegs pa de ni tsan+dan sprul gyi snying po las byas pa ste/ de'i phye ma zho gcig la'ang</text></item>
<item><p>58b5</p><section>mdo sde</section><text>stong gi 'jig rten gyi khams kyis rin du mi chog go/ /khang pa brtsegs pa de ni tsan+dan sprul gyi snying po de lta bus kun nas bskor ba ste/ khang pa brtsegs pa de dang 'dra ba gnyis</text></item>
<item><p>58b6</p><section>mdo sde</section><text>pa zhig kyang khang pa brtsegs pa dang po de'i nang na ma chags ma reg par 'dug go/ /khang pa brtsegs pa de kho na dang 'dra ba gsum pa zhig kyang khang pa brtsegs pa gnyis pa</text></item>
<item><p>58b7</p><section>mdo sde</section><text>de'i nang na ma reg ma chags par 'dug go /spos kyi khang pa brtsegs pa gsum pa de'i nang du khri de bzhag ste gdan bting ngo / /tsan+dan sprul gyi snying po de'i kha dog ni rnam pa</text></item>
<item><p>59a1</p><section>mdo sde</section><text>'di lta bu ste/ dper na/ bai DUR+Ya sngon po rigs dam pa dang ldan pa bzhin no/ /spos kyi khang pa brtsegs pa de'i 'khor na me tog lha'i las 'das pa gang</text></item>
<item><p>59a2</p><section>mdo sde</section><text>ji snyed cig yod pa de dag thams cad kyang ma bskyed par byang chub sems dpa'i sngon gyi dge ba'i rtsa ba'i rnam par smin pas khang pa brtsegs pa der skye'o/ /byang chub sems</text></item>
<item><p>59a3</p><section>mdo sde</section><text>dpa'i yongs su spyad pa rin po che bkod pa de ni rdo rje'i rang bzhin te/ sra zhing brtan la mi shigs pa ste/ ka tsa linada'i gos ltar reg na bde ba'o/ /'dod pa na spyod pa'i lha rnams</text></item>
<item><p>59a4</p><section>mdo sde</section><text>kyi gnas bkod pa gang ji snyed yod pa de dag thams cad kyang byang chub sems dpa'i yongs su spyad pa rin po che bkod pa der kun tu snang ngo / /gang gi nub mo byang chub sems dpa'</text></item>
<item><p>59a5</p><section>mdo sde</section><text>ma'i rum du 'jug pa de'i nub mo 'og gi chu'i phung po nas bzung ste sa chen po'i rngams dpag tshad 'bum phrag drug cu rtsa brgyad brtol te pad+ma byung bas tshangs pa'i 'jig rten gyi</text></item>
<item><p>59a6</p><section>mdo sde</section><text>bar du mngon par 'phags so/ /pad+ma de ni kha lo sgyur ba skyes bu'i dam pa dang / tshangs pa chen po brgya phrag bcu'i stobs la dbang bas mthong du zad kyi/ gzhan sus kyang</text></item>
<item><p>59a7</p><section>mdo sde</section><text>mthong ba med do/ /stong gsum gyi stong chen po'i 'jig rten gyi khams 'di na nying khu dang / snying po dang / bcud ji snyed yod pa de dag thams cad pad+ma chen po de la zil dngar gyi</text></item>
<item><p>59b1</p><section>mdo sde</section><text>thigs par chags te 'dug nas de tshangs pa chen pos bai DUR+Ya'i snod bzang pos blangs shing byang chub sems dpa' la phul nas byang chub sems dpas kyang de blangs te tshangs pa</text></item>
<item><p>59b2</p><section>mdo sde</section><text>chen po la snying brtse ba'i phyir 'thungs par gyur to/ /nying khu'i thigs pa de 'thungs na byang chub sems dpa' srid pa tha ma pa byang chub sems dpa'i sa thams cad yongs su rdzogs</text></item>
<item><p>59b3</p><section>mdo sde</section><text>pa ma gtogs par de yang dag par bde bar zhu nus pa sems can gyi khams na sems can de lta bu de gang yang med do/ /las gang gi rnam par smin pas snying khu'i thigs pa</text></item>
<item><p>59b4</p><section>mdo sde</section><text>de lta bu byang chub sems dpa' la yod par gyur ce na/ byang chub sems dpas sngon yun ring por byang chub sems dpa'i spyod pa spyad pa'i tshe sems can nad pa dag la sman byin pa</text></item>
<item><p>59b5</p><section>mdo sde</section><text>dang | sems can bsam pa la brten pa rnams kyi bsam pa yongs su bskang ba dang / skyabs su 'ongs pa rnams yongs su ma btang ba dang / rtag par me tog gi phud dang / 'bras</text></item>
<item><p>59b6</p><section>mdo sde</section><text>bu'i phud dang / ro'i phud de bzhin gshegs pa rnams dang / de bzhin gshegs pa'i mchod rten rnams dang / de bzhin gshegs pa'i nyan thos kyi dge 'dun rnams dang / pha</text></item>
<item><p>59b7</p><section>mdo sde</section><text>dang ma la phul zhing phyis bdag nyid yongs su spyod spyod pas las de'i rnam par smin pas tshangs pa chen po zil dngar gyi thigs pa de byang chub sems dpa' la 'bul lo/ /khang pa</text></item>
<item><p>60a1</p><section>mdo sde</section><text>brtsegs pa der gnas kyi khyad par dga' ba dang / rtsed mo dang / phreng ba brgyus pa dang ldan pa 'phags pa 'phags pa ji snyed cig yod pa de dag thams</text></item>
<item><p>60a2</p><section>mdo sde</section><text>cad kyang byang chub sems dpa'i sngon gyi las kyi rnam par smin pas der byung bar snang ngo / /byang chub sems dpa'i yongs su spyad pa rin po che bkod pa der gos stong phrag</text></item>
<item><p>60a3</p><section>mdo sde</section><text>brgya'i rgyan ces bya ba phrugs shig byung ste/ de'i byung ba ni byang chub sems dpa'i srid pa tha ma pa ma gtogs par sems can gyi ris na sems can de lta bu de gang yang</text></item>
<item><p>60a4</p><section>mdo sde</section><text>med do| |gzugs dang / sgra dang / dri dang / ro dang / reg mchog tu bya ba dam pa gang ji snyed cig yod pa de dag thams cad kyang khang pa brtsegs pa de na med pa gang yang med do//</text></item>
<item><p>60a5</p><section>mdo sde</section><text>'phags pa rgya cher rol pa zhes bya ba'i mdo/ bam po bzhi pa/ yongs su spyad par bya ba khang pa brtsegs pa de ni 'di ltar phyi nang shin tu grub pa/ 'di ltar shin tu yongs</text></item>
<item><p>60a6</p><section>mdo sde</section><text>su rdzogs pa ste/ 'di lta ste/ dper na/ yul ka ling+ka nas byung ba'i dar ltar reg na bde ba'o/ /de'ang 'ol spyir bstan par zad kyi/ de la dpe med do/ /byang chub sems dpa'i</text></item>
<item><p>60a7</p><section>mdo sde</section><text>sngon gyi smon lam gyis 'di ni bsam pas 'grub ste/ gdon mi za bar byang chub sems dpa' sems dpa' chen po mi'i 'jig rten du skye ba dang / mngon par byung nas bla</text></item>
<item><p>60b1</p><section>mdo sde</section><text>na med pa yang dag par rdzogs pa'i byang chub mngon par rdzogs par sangs rgyas te chos kyi 'khor lo bskor ba dang / ma gang gi rum du skye bar 'gyur ba de'i rum g.yas par khang</text></item>
<item><p>60b2</p><section>mdo sde</section><text>pa brtsegs pa rin po che bkod pa dam pa sngar mngon par 'grub cing / phyis byang chub sems dpa' dga' ldan nas 'phos te khang pa brtsegs pa der skyil krung bcas nas 'dug</text></item>
<item><p>60b3</p><section>mdo sde</section><text>par 'byung ba dang / byang chub sems dpa' srid pa tha ma pa'i lus nur nur po dang / mer mer po dang / ltar ltar po dang / reng reng por 'gyur ba med cing / yan lag dang / nying</text></item>
<item><p>60b4</p><section>mdo sde</section><text>lag dang / mtshan thams cad phun sum tshogs par 'dug bzhin du 'byung la/ lha mo sgyu 'phrul gyi rmi lam du glang po chen po 'ongs par mthong ba 'di ni chos nyid do/ /de de ltar</text></item>
<item><p>60b5</p><section>mdo sde</section><text>'dug pa la lha'i dbang po brgya byin dang / rgyal po chen po bzhi dang / gnod sbyin gyi sde dpon chen po nyi shu rtsa brgyad dang / gang las lag na rdo rje skyes pa'i gnod sbyin gyi rigs gsang</text></item>
<item><p>60b6</p><section>mdo sde</section><text>ba pa zhes bya ba de dag byang chub sems dpa' ma'i rum du zhugs par shes nas rtag tu rgyun mi 'chad par phyi bzhin 'brang bar gyur to/ /byang chub sems dpa' la rim gro byed pa'i</text></item>
<item><p>60b7</p><section>mdo sde</section><text>lha mo bzhi yod de/ u khu li zhes bya ba dang / mu khu li zhes bya ba dang / rgyal mtshan ldan pa zhes bya ba dang / 'od dang ldan pa zhes bya ba ste/ bzhi po de dag kyang byang chub sems</text></item>
<item><p>61a1</p><section>mdo sde</section><text>dpa' ma'i rum du zhugs par shes nas rtag tu rgyun mi 'chad par srung ngo / /lha'i dbang po brgya byin yang lha'i bu lnga brgya tsam dang lhan cig byang chub sems</text></item>
<item><p>61a2</p><section>mdo sde</section><text>dpa' ma'i rum du zhugs pa shes nas rtag tu rgyun mi 'chad par phyi bzhin 'brang par gyur to/ /byang chub sems dpa' ma'i rum du zhugs pa'i lus ni rnam pa 'di lta bur</text></item>
<item><p>61a3</p><section>mdo sde</section><text>gyur te| dper na/ mtshan mo mun pa shin tu gnag pa'i nang na ri'i spo la me'i phung po chen po 'dug pa ni dpag tshad gcig nas kyang snang ngo / /dpag tshad lnga'i bar nas</text></item>
<item><p>61a4</p><section>mdo sde</section><text>kyang snang ngo / /de bzhin du byang chub sems dpa' ma'i rum du zhugs pa'i lus mngon par grub pa'ang de lta bur gyur te/ 'od gsal zhing gzugs bzang la mdzes shing</text></item>
<item><p>61a5</p><section>mdo sde</section><text>blta na sdug par gyur pa de/ khang pa brtsegs pa de'i nang du skyil mo krung du 'dug na gser gyi sa le sbram rigs dang ldan pa rin po che bai DUR+Ya sa brgyan pa ltar shin tu mdzes</text></item>
<item><p>61a6</p><section>mdo sde</section><text>par gyur to/ /byang chub sems dpa'i mas kyang byang chub sems dpa' rum na 'dug pa mthong bar gyur to/ /'di lta ste/ dper na/ sprin gyi tshogs chen po'i nang nas glog</text></item>
<item><p>61a7</p><section>mdo sde</section><text>byung ba ni snang ba chen po bskyed do/ /de bzhin du byang chub sems dpa' ma'i rum na 'dug pa'ang dpal dang / gzi brjid dang / kha dog gis rin po che'i khang pa brtsegs pa</text></item>
<item><p>61b1</p><section>mdo sde</section><text>dang po de snang bar byed do/ /snang bar byas nas spos kyi khang pa brtsegs pa gnyis pa snang bar byed do/ /spos kyi khang pa brtsegs pa gnyis pa snang bar byas nas spos kyi khang ba</text></item>
<item><p>61b2</p><section>mdo sde</section><text>brtsegs pa gsum pa snang bar byed do/ /spos kyi khang pa brtsegs pa gsum pa snang bar byas nas ma'i lus thams cad snang bar byed do/ /de snang bar byas nas de stan gang</text></item>
<item><p>61b3</p><section>mdo sde</section><text>la 'dug pa de snang bar byed do/ /de snang bar byas nas khyim thams cad snang bar byed do/ /khyim thams cad snang bar byas nas 'od 'phro ba khyim gyi steng du byung ste shar phyogs</text></item>
<item><p>61b4</p><section>mdo sde</section><text>snang bar byed do/ /de bzhin du lho phyogs dang / nub phyogs dang / byang phyogs dang / 'og dang / steng dang / phyogs bcu kun tu rgyang grags tsam du phyogs re rer yang byang chub</text></item>
<item><p>61b5</p><section>mdo sde</section><text>sems dpa' ma'i rum na 'dug pa'i dpal dang / gzi brjid dang / kha dog gis snang bar byas par gyur to/ /dge slong dag /de ltar byang chub sems dpa' de blta ba dang / de la</text></item>
<item><p>61b6</p><section>mdo sde</section><text>phyag bya ba dang / bsnyen bkur bya ba dang / chos mnyan pa'i phyir rgyal po chen po bzhi dang / gnod sbyin gyi sde dpon chen po nyi shu rtsa brgyad gnod sbyin lnga brgya tsam dag dang lhan</text></item>
<item><p>61b7</p><section>mdo sde</section><text>cig tu snga dro'i dus kyi tshe 'ongs te/ de'i tshe byang chub sems dpas de dag 'ongs par rig nas lag pa g.yas pa brkyang ste mdzub mo bsgrengs nas stan ston to/ /'jig rten skyong</text></item>
<item><p>62a1</p><section>mdo sde</section><text>ba la sogs pa de dag kyang ji ltar bting ba'i stan la 'khod par gyur te/ de dag gis byang chub sems dpa' ma'i rum na 'dug bzhin du skyes zin pa'i</text></item>
<item><p>62a2</p><section>mdo sde</section><text>gzugs dang 'dra bar lag pa bskyod cing 'deg la/ rnam par bskyod cing gzhog pa mthong nas de dag dga' mgu zhing nyams bde ba thob ste byang chub sems dpa' la</text></item>
<item><p>62a3</p><section>mdo sde</section><text>phyag 'tshal bar gyur to/ /byang chub sems dpas kyang de dag de ltar 'khod pa mthong nas chos kyi gtam gyis yang dag par ston/ yang dag par 'dzin du 'jug/ yang</text></item>
<item><p>62a4</p><section>mdo sde</section><text>dag par gzengs bstod/ yang dag par dga' par byed do/ /gang gi tshe de dag 'dong bar 'dod bar gyur pa de'i tshe'ang byang chub sems dpas de dag gi sems sems kyis</text></item>
<item><p>62a5</p><section>mdo sde</section><text>rnam par shes nas lag pa g.yas pa brkyangs te/ de dag 'dod pa'i brda ston te/ /de ltar lag pa brkyangs te 'dong ba'i brda bstan nas phyir bskum par byed de/ mal gnod</text></item>
<item><p>62a6</p><section>mdo sde</section><text>pa med do/ /de'i tshe rgyal po chen po bzhi dag kyang 'di snyam du bdag cag ni byang chub sems dpas kyang 'dong bar gnang ngo snyam sems shing / de dag byang chub sems</text></item>
<item><p>62a7</p><section>mdo sde</section><text>dpa' dang / byang chub sems dpa'i ma la lan gsum bskor ba byas nas dong bar gyur to/ /de ltar byang chub sems dpa' nub mo mi nyal nas lag pa g.yas pa brkyang</text></item>
<item><p>62b1</p><section>mdo sde</section><text>zhing brkyangs nas kyang bskum pa dang / bskums nas kyang dran zhing shes bzhin du lag ba de 'jog pa'i rgyu ni de yin no/ /rkyen ni de yin no/ /gzhan yang gang gi tshe skyes pa'am/ bud</text></item>
<item><p>62b2</p><section>mdo sde</section><text>med dam/ khye'u 'am/ bu mo su'ang rung ste/ byang chub sems dpa' blta ba'i phyir 'ongs pa de'i tshe thog mar ni byang chub sems dpa' dga' bar bya ba smra'o/ /de'i 'og tu byang chub</text></item>
<item><p>62b3</p><section>mdo sde</section><text>sems dpa'i ma dga' bar bya ba smra'o/ /dge slong dag/ de ltar byang chub sems dpa' ma'i rum na 'dug pa'i tshe sngar dga' bar bya ba smra ba la mkhas par gyur te/ lha'am/ klu'am/</text></item>
<item><p>62b4</p><section>mdo sde</section><text>gnod sbyin nam/ mi'am/ mi ma yin pa su'ang rung byang chub sems dpa' la sngon du dga' bar bya ba'i tshig smra bar nus pa med do/ /byang chub sems dpa' nyid thog mar dga' bar</text></item>
<item><p>62b5</p><section>mdo sde</section><text>bya ba smra zhing de'i 'og tu byang chub sems dpa'i ma dga' bar bya ba smra'o/ /de nas snga dro'i dus zad de nyi ma gung la babs nas lha'i dbang po brgya byin dang / sum cu rtsa gsum pa'i lha'i bu</text></item>
<item><p>62b6</p><section>mdo sde</section><text>mngon par 'phags pa/ mngon par 'phags pa dag byang chub sems dpa' blta ba dang / de la bsnyen bkur bya ba dang / chos mnyan pa'i phyir 'ong ba dang / byang chub sems dpas</text></item>
<item><p>62b7</p><section>mdo sde</section><text>de dag rgyang ring po nas 'ong ba mthong nas gser gyi mdog tu 'dug pa'i lag pa g.yas pa brkyangs te lha'i dbang po brgya byin dang / sum cu rtsa gsum pa'i lha dag</text></item>
<item><p>63a1</p><section>mdo sde</section><text>dga' bar byed cing mdzub mo brkyangs te stan ston to/ /dge slong dag/ de'i tshe'ang lha'i dbang po brgya byin gyis byang chub sems dpa' la phyir bzlog ma nus</text></item>
<item><p>63a2</p><section>mdo sde</section><text>nas ji ltar bting ba'i stan de dag la lha'i dbang po brgya byin dang / de ma yin pa'i lha'i bu gzhan dag kyang 'khod par gyur to/ /byang chub sems dpas de ltar 'khod par rig</text></item>
<item><p>63a3</p><section>mdo sde</section><text>nas chos kyi gtam gyis yang dag par ston/ yang dag par 'dzin du 'jug /yang dag par gzengs bstod/ yang dag par dga' bar byed do/ /byang chub sems dpas lag</text></item>
<item><p>63a4</p><section>mdo sde</section><text>pa gang du brkyangs pa de logs su byang chub sems dpa'i ma'ang lta bar gyur to/ /des na lha de dag kyang 'di snyam du bdag cag ni byang chub sems dpa' dang dga' bar bya</text></item>
<item><p>63a5</p><section>mdo sde</section><text>ba smra'o snyam mo/ /de dag re re zhing yang 'di snyam du byang chub sems dpa' ni bdag 'ba' zhig la smra ste/ bdag 'ba' zhig la dga' bar bya ba smra'o snyam mo/ /khang</text></item>
<item><p>63a6</p><section>mdo sde</section><text>pa brtsegs pa der lha'i dbang po brgya byin dang / sum cu rtsa gsum pa'i lha de dag gi gzugs brnyan snang bar gyur to/ /ji ltar byang chub sems dpa' ma'i rum na gnas</text></item>
<item><p>63a7</p><section>mdo sde</section><text>pa'i longs spyod yongs su dag par gyur pa de lta bu ni gzhan dag na med do/ /dge slong dag /gang gi tshe lha'i dbang po brgya byin dang / de ma yin pa'i lha'i bu gzhan dag 'dong</text></item>
<item><p>63b1</p><section>mdo sde</section><text>par 'dod par gyur pa de'i tshe'ang byang chub sems dpas de dag gi sems kyi rtog pa sems kyis yongs su shes nas lag pa g.yas pa brkyangs te de dag 'dong ba'i brda ston</text></item>
<item><p>63b2</p><section>mdo sde</section><text>to| |brda bstan nas phyir bskum pa byas te dran zhing shes bzhin du lag pa bzhag kyang ma la gnod pa med do/ /de'i tshe lha'i dbang po brgya byin dang / de ma yin pa'i lha'i bu</text></item>
<item><p>63b3</p><section>mdo sde</section><text>sum cu rtsa gsum pa dag kyang 'di snyam du bdag cag ni byang chub sems dpas kyang 'dod bar gnang ngo snyam du sems shing / de dag kyang byang chub sems dpa' dang /</text></item>
<item><p>63b4</p><section>mdo sde</section><text>byang chub sems dpa'i ma la lan gsum bskor ba byas nas dong bar gyur to/ /dge slong dag/ nyi ma phyed kyi dus 'das nas phyi dro'i dus la babs pa dang / mi mjed kyi bdag po tshangs</text></item>
<item><p>63b5</p><section>mdo sde</section><text>pa lha'i bu brgya stong du mas yongs su bskor cing mdun du bdar te lha yul pa'i snying khu'i thigs pa de khyer nas byang chub sems dpa' ga la ba der byang chub sems dpa' de blta ba</text></item>
<item><p>63b6</p><section>mdo sde</section><text>dang / de la phyag bya ba dang / bsnyen bkur bya ba dang / chos mnyan pa'i phyir 'ong bar gyur to/ /dge slong dag /byang chub sems dpas mi mjed kyi bdag po tshangs pa 'khor dang bcas</text></item>
<item><p>63b7</p><section>mdo sde</section><text>te 'ongs par shes nas byang chub sems dpas yang gser gyi mdog tu 'dug pa'i lag pa g.yas pa brkyangs te mi mjed kyi bdag po tshangs pa dang / tshangs ris kyi lha'i bu de dag</text></item>
<item><p>64a1</p><section>mdo sde</section><text>la dga' bar bya ba smras te mdzub mo brkyangs nas stan ston to/ /dge slong dag /mi mjed kyi bdag po tshangs pa des kyang byang chub sems dpa'i bka' las</text></item>
<item><p>64a2</p><section>mdo sde</section><text>bzlog par ma nus nas ji ltar bting ba'i stan de dag la mi mjed kyi bdag po tshangs pa dang / tshangs ris kyi lha'i bu gzhan dag kyang 'khod par gyur to/ /byang chub sems dpas</text></item>
<item><p>64a3</p><section>mdo sde</section><text>de ltar 'khod par ri gnas chos kyi gtam gyis yang dag par ston/ yang dag par 'dzin du 'jug/ yang dag par gzengs bstod/ yang dag par dga' bar byed do/ /byang</text></item>
<item><p>64a4</p><section>mdo sde</section><text>chub sems dpas lag pa gang du brkyangs pa de logs su lha mo sgyu 'phrul yang lta bar gyur to/ /de ltar na lha de dag kyang bdag cag ni byang chub sems dpa' dang dga' bar</text></item>
<item><p>64a5</p><section>mdo sde</section><text>bya ba'i gtam byed do snyam ste/ lha'i bu de dag re re zhing yang 'di snyam du byang chub sems dpa' ni bdag 'ba' zhig la smras te/ bdag 'ba' zhig la dga' ba'i</text></item>
<item><p>64a6</p><section>mdo sde</section><text>gtam byed do snyam mo/ /dge slong dag /gang gi tshe mi mjed kyi bdag po tshangs pa dang / tshangs ris kyi lha'i bu de dag 'dong bar 'dod par gyur pa de'i tshe'ang byang chub</text></item>
<item><p>64a7</p><section>mdo sde</section><text>sems dpas de dag gi sems kyi rtog pa sems kyis yongs su shes nas lag pa g.yas pa brkyangs te de dag 'dong ba'i brda ston to/ /de ltar 'dong ba'i brda bstan nas</text></item>
<item><p>64b1</p><section>mdo sde</section><text>phyir bskum pa byas te dran zhing shes bzhin du lag pa bzhag kyang ma la gnod pa med de/ /de'i tshe mi mjed kyi bdag po tshangs pa dang / tshangs ris kyi lha de dag kyang 'di snyam du bdag</text></item>
<item><p>64b2</p><section>mdo sde</section><text>cag ni byang chub sems dpas kyang 'dong bar gnang ngo snyam du sems shing de dag byang chub sems dpa' dang / byang chub sems dpa'i ma la lan gsum bskor ba byas nas</text></item>
<item><p>64b3</p><section>mdo sde</section><text>dong bar gyur to/ /byang chub sems dpa' yang dran zhing shes bzhin du lag pa 'jog go/ dge slong dag/ shar phyogs dang / lho phyogs dang / nub phyogs dang / byang phyogs dang /</text></item>
<item><p>64b4</p><section>mdo sde</section><text>'og dang / steng dang / phyogs bcu kun nas kyang byang chub sems dpa' brgya stong mang po byang chub sems dpa' de blta ba dang / de la phyag bya ba dang / bsnyen bkur bya ba dang /</text></item>
<item><p>64b5</p><section>mdo sde</section><text>chos mnyan pa dang / chos yang dag par brjod par bya ba'i phyir 'ong bar gyur te/ de dag de ltar 'ongs pa dang / byang chub sems dpas lus las 'od bkye ste/ 'od kyi bkod pa de</text></item>
<item><p>64b6</p><section>mdo sde</section><text>dag seng+ge'i khrir sprul nas de ltar sprul pa'i khri de dag la byang chub sems dpa' de dag 'khod du bcug ste/ de dag de ltar 'khod par shes nas 'di lta ste/ theg pa chen po 'di</text></item>
<item><p>64b7</p><section>mdo sde</section><text>nyid rgya cher rnam par dbye ba'i don du dris te brtags kyang skal pa mnyam pa'i lha rnams ma gtogs par gzhan sus kyang de dag ma mthong ste/ dge slong dag/ de ltar byang chub</text></item>
<item><p>65a1</p><section>mdo sde</section><text>sems dpas nub mo mi nyal nas lus las 'od bkye ba'i rgyu ni de yin no/ /rkyen ni de yin no/ /dge slong dag /lha mo sgyu 'phrul gyis kyang byang chub</text></item>
<item><p>65a2</p><section>mdo sde</section><text>sems dpa' ma'i rum na 'dug pa'i tshe lus lci bar ma tshor te/ gzhan du na yang ba dang / 'jam pa dang / bde bar tshor zhing lto mi bde ba'i sdug bsngal gang yang myong bar</text></item>
<item><p>65a3</p><section>mdo sde</section><text>ma gyur to/ /'dod chags kyis yongs su gdung ba'am/ zhes sdang gis yongs su gdung ba'am/ gti mug gis yongs su gdung bas kyang yongs su gdungs par ma gyur/</text></item>
<item><p>65a4</p><section>mdo sde</section><text>'dod pa'i rnam par rtog pa'am/ gnod sems kyi rnam par rtog pa'am/ gtse ba'i rnam par rtog pa dag la'ang rnam par rtog par ma gyur te/ grang ba'am/ tsha ba'am/ bkres</text></item>
<item><p>65a5</p><section>mdo sde</section><text>pa'am/ skom pa'am/ mun pa'am/ rdul lam/ ngal ba tshor ba'am/ mthong bar ma gyur te/ de la gzugs dang / sgra dang / dri dang / ro dang / reg yid du mi 'ong ba snang bar ma</text></item>
<item><p>65a6</p><section>mdo sde</section><text>gyur to| |rmi lam ngan pa'ang mthong bar ma gyur to/ /de la bud med kyi sgyu'am/ g.yo'am/ phrag dog gam/ bud med kyi nyon mongs pa dag kyang nyams su gnod par byed par ma</text></item>
<item><p>65a7</p><section>mdo sde</section><text>gyur to| |de'i tshe byang chub sems dpa'i ma ni bslab pa'i gzhi lnga yang dag par blangs te tshul khrims dang ldan zhing dge ba bcu'i las kyi lam la gnas par gyur to/ /byang chub</text></item>
<item><p>65b1</p><section>mdo sde</section><text>sems dpa'i ma'ang skyes pa gang la'ang 'dod chags kyi sems skye bar ma gyur la/ skyes pa gang yang byang chub sems dpa'i ma la 'dod chags kyi sems mi skye'o/ /ser</text></item>
<item><p>65b2</p><section>mdo sde</section><text>skya'i grong khyer chen po de dang / yul gzhan dag na skyes pa dang / bud med dang / khye'u dang / bu mo su gang lha dang / klu dang / gnod sbyin dang / dri za dang / 'byung pos non pa ji snyed</text></item>
<item><p>65b3</p><section>mdo sde</section><text>cig yod pa de dag thams cad kyang byang chub sems dpa'i ma mthong ma thag tu sos shing dran pa thob par gyur to/ /mi ma yin pa de dag kyang myur du gnas gzhan du dong bar gyur</text></item>
<item><p>65b4</p><section>mdo sde</section><text>to| |sems can gang la la zhig nad sna tshogs kyis thebs par gyur te/ rlung dang / mkhris pa dang / bad kan dang / 'dus pa las byung ba'i nad kyis gnod par gyur pa dang /</text></item>
<item><p>65b5</p><section>mdo sde</section><text>mig gi nad dam/ rna ba'i nad dam/ sna'i nad dam/ lce'i nad dam/ mchu'i nad dam/ so'i nad dam/ lkog ma'i nad dam/ shu ba'am/ 'bras sam/ mdze'am/ sha bkra'am/</text></item>
<item><p>65b6</p><section>mdo sde</section><text>skem pa'am/ brjed byed dam/ rims sam/ lba ba'am/ phol mig gam/ me dpal lam/ rkang shu la sogs pa'i nad kyis btab par gyur pa de dag la byang chub sems</text></item>
<item><p>65b7</p><section>mdo sde</section><text>dpa'i mas lag pa g.yas pa spyi bor bzhag pa tsam gyis nad dang bral par gyur cing / rang rang gi gnas su dong bar gyur to/ /tha na lha mo sgyu 'phrul gyis rtswa nyag ma 'ga' zhig</text></item>
<item><p>66a1</p><section>mdo sde</section><text>sa las blangs te sems can nad pa dag la byin yang de dag de blangs ma thag tu nad med cing nyams pa med par gyur to/ /gang gi tshe lha mo sgyu 'phrul des bdag</text></item>
<item><p>66a2</p><section>mdo sde</section><text>gi lto g.yas par bltas pa de'i tshe byang chub sems dpa' ma'i rum na 'dug pa de 'di lta ste/ dper na/ me long gi dkyil 'khor shin tu dag pa la gdong gi dkyil 'khor</text></item>
<item><p>66a3</p><section>mdo sde</section><text>snang ba bzhin te/ de ltar de mthong nas tshim zhing mgu la yid rangs te rab tu dga' zhing / dga' ba dang / yid bde ba skyes par gyur to/ /dge slong dag/ byang chub sems</text></item>
<item><p>66a4</p><section>mdo sde</section><text>dpa' ma'i rum na gnas pa'i byin gyi rlabs kyis nyin mtshan rtag tu rgyun mi 'chad par lha'i rol mo sil snyan gyi sgra 'byung zhing lha'i me tog gi char bab par gyur to/ /char</text></item>
<item><p>66a5</p><section>mdo sde</section><text>ni dus bzhin du 'bab/ rlung ni dus bzhin du ldang / dus dang / skar ma dag kyang dus bzhin du 'gyur zhing 'pho bar gyur to/ /rgyal srid kyang bde zhing lo legs la 'khrug</text></item>
<item><p>66a6</p><section>mdo sde</section><text>pa med cing dgra med par gyur to/ /ser skya'i grong khyer chen po de na shAkya'i rigs dang / sems can gzhan dag 'khod pa thams cad kyang za zhing 'thung / dga' zhing rtse la</text></item>
<item><p>66a7</p><section>mdo sde</section><text>dga' mgur spyod do/ /sbyin pa dag kyang gtong / bsod nams dag kyang byed de/ zla ba bzhi 'das pa'i dus ston bzhin du thams cad kyang dga' ba'i mchog gis rtse zhing</text></item>
<item><p>66b1</p><section>mdo sde</section><text>bde bar gnas pas gnas par gyur to/ /rgyal po zas gtsang ma'ang tshangs pa'i spyod pa yang dag par blangs te/ rgyal po'i las btang nas dka' thub kyi nags tshal yongs</text></item>
<item><p>66b2</p><section>mdo sde</section><text>su dag pa na gnas pa bzhin du thams cad kyang dga' ba'i mchog gis chos kyi rjes su 'brang bar gyur to/ /dge slong dag/ byang chub sems dpa' ma'i rum na gnas pa ni</text></item>
<item><p>66b3</p><section>mdo sde</section><text>rnam pa de lta bu'i rdzu 'phrul gyi tsho 'phrul dang ldan pas gnas par gyur to/ /de'i tshe bcom ldan 'das kyis tshe dang ldan pa kun dga' bo la bka' stsal pa/ kun dga' bo/ khyod kyis</text></item>
<item><p>66b4</p><section>mdo sde</section><text>byang chub sems dpa'i yongs su spyad pa rin po che bkod pa sngon byang chub sems dpa' ma'i rum na gnas pa'i tshe gnas gnas pa mthong ngam/ gsol pa/ bcom ldan 'das/ mthong</text></item>
<item><p>66b5</p><section>mdo sde</section><text>lags so/ /bde bar gshegs pa/ mthong lags so/ /de bzhin gshegs pas tshe dang ldan pa kun dga' bo dang / lha'i dbang po brgya byin dang / 'jig rten skyong ba bzhi dang / de</text></item>
<item><p>66b6</p><section>mdo sde</section><text>ma yin pa'i lha dang / mi gzhan dag kyang bstan te mthong nas de dag tshim zhing mgu la yid rangs te rab tu dga' zhing dga' ba dang / yid bde ba skyes so/ /mi mjed kyi bdag po</text></item>
<item><p>66b7</p><section>mdo sde</section><text>tshangs pas de phyir yang tshangs pa'i 'jig rten du mchod par bya ba'i phyir bteg ste khyer nas bzhag par gyur to/ /de'i tshe bcom ldan 'das kyis yang dge slong dag la bka'</text></item>
<item><p>67a1</p><section>mdo sde</section><text>stsal pa| dge slong dag /de ltar byang chub sems dpa' ma'i rum na 'dug pas lha dang mi khrag khrig phrag sum cu rtsa drug theg pa gsum la yongs</text></item>
<item><p>67a2</p><section>mdo sde</section><text>su smin par byas par gyur to/ /de la 'di skad ces bya ste/ gang tshe rgyal sras sems can dam pa ma yi rum gnas pa/ /de tshe sa 'di tshal dang bcas par rnam pa drug tu</text></item>
<item><p>67a3</p><section>mdo sde</section><text>g.yos| |gser mdog 'od bkye ngan song thams cad rnam par sbyangs par gyur/ /chos kyi rgyal por 'gyur zhes lha yi tshogs rnams rab tu dga'/ /gzhal med khang chen</text></item>
<item><p>67a4</p><section>mdo sde</section><text>dbyibs legs rin chen du mas rnam par spras/ /der ni dpa' bo rnam par 'dren pa zhugs par gyur nas 'dug /tsan+dan dri zhim mchog gis rab tu gang zhing rnam par</text></item>
<item><p>67a5</p><section>mdo sde</section><text>mdzes| |stong gsum rin chen yongs bkad de yi srang byed rin mi chog /stong chen 'jig rten khams kyang 'og nas brtol ba byas nas ni/ /yon tan 'byung ba'i gnas kyi</text></item>
<item><p>67a6</p><section>mdo sde</section><text>pad+ma'i nyid khu'i thigs pa byung / /de bzhin zhag bdun bsod nams gzi brjid tshangs pa'i 'jig rten 'phags/ /de las nyid khu'i thigs blangs tshangs pa rgyal ba'i sras la</text></item>
<item><p>67a7</p><section>mdo sde</section><text>'bul| |byang chub sems dpa' dpa' bo tshangs pa 'dra ba ma gtogs par/ /sems can gang gis de zos 'jur 'gyur sems can ris na med/ /bskal pa du ma'i bsod</text></item>
<item><p>67b1</p><section>mdo sde</section><text>nams gzi brjid nyid khu'i thigs gnas pa/ /de zos lus dang sems dang shes pa rnam par dag par gyur/ /'dren pa mchod phyir brgya byin tshangs pa 'jig rten skyong pa rnams/ /</text></item>
<item><p>67b2</p><section>mdo sde</section><text>byang chub sems dpa'i drung du rtag par dus gsum rgyun du 'ong / /phyag byas mchod byas chos kyi dam pa de dag thos gyur nas/ /bskor ba byas te kun kyang gang nas 'ongs pa'i gnas</text></item>
<item><p>67b3</p><section>mdo sde</section><text>su 'dong / /'jig rten khams rnams kun nas chos 'dod byang chub sems dpa' 'ong / /'od bkod khrir gyur rnams la de dag gnas par phan tshun snang / /mchog tu bya ba'i theg</text></item>
<item><p>67b4</p><section>mdo sde</section><text>pa dam pa'i chos ni thos gyur nas/ /kun kyang dga' ba'i sems gyur bstod pa'i phreng ba brjod cing 'dong / /bud med byis pa gang dag sdug bsngal ldan par gyur pa dang / /'byung</text></item>
<item><p>67b5</p><section>mdo sde</section><text>pos nod dang sems 'khrugs gos med rdul gyis yog pa rnams/ /de kun lha mo sgyu 'phrul mthong nas sems ni rnyed gyur te/ /blo gros rtogs dang dran pa ldan zhing so so'i khyim khyim</text></item>
<item><p>67b6</p><section>mdo sde</section><text>'dong / /rlung dang bad kan mkhris pa'i nad dang 'dus pa'i nad thebs dang / /mig nad rna nad dag gis lus sems mi bder gyur pa dag/ rnam mang tha dad nad kyi rnam pas gang dag</text></item>
<item><p>67b7</p><section>mdo sde</section><text>gnod gyur pa/ /de dag sgyu 'phrul lag pa mgo la bzhag pas nad med gyur/ /yang na rtswa yi nyag ma 'ga' zhig sa las blangs byas te/ /sgyu 'phrul nad par byin na thams cad rims nad</text></item>
<item><p>68a1</p><section>mdo sde</section><text>med par gyur/ /bde ba thob cing da rod ma nyams so so'i khyim du 'dong / /de ni sman gyur sman pa'i rgyal po rum na 'dug phyir ro/ /gang tshe lha mo sgyu 'phrul bdag</text></item>
<item><p>68a2</p><section>mdo sde</section><text>gi lus la brtags byas pa/ /de tshe byang chub sems dpa' rum na 'dug pa mthong ba ni/ /ji ltar bar snang gnas kyi zla ba skar mas bskor gnas pa/ /de bzhin byang chub</text></item>
<item><p>68a3</p><section>mdo sde</section><text>sems dpa' mtshan gyis kun nas brgyan pa snang / /de la 'dod chags zhe sdang gti mug gnod par 'gyur ba med/ /'dod la 'dod pa de med de la phrag dog 'tshe ba med/</text></item>
<item><p>68a4</p><section>mdo sde</section><text>dga' ba'i sems dang mgu ba'i sems dang dga' dang yid bder gnas/ /de la bkres dang skom dang tsha dang grang ba'i gnod pa med/ /lha yi rol mo sil snyan dbyangs</text></item>
<item><p>68a5</p><section>mdo sde</section><text>sgra ma byas rtag tu 'byung / /lha yi spos dri me tog dam pa mchog mdzes char yang 'bab/ /lha dang mi rnams de la lta zhing lha mi thams cad kyang / /de dag phan tshun gnod</text></item>
<item><p>68a6</p><section>mdo sde</section><text>pa med cing 'tshe ba gang yang med/ /sems can dga' bder rtse zhing zas dang skom gyi sbyin pa byed/ /dga' ba'i sgra sgrog de dag dga' zhing mgu ba'i yid dang ldan/ /rgyal</text></item>
<item><p>68a7</p><section>mdo sde</section><text>po'i srid bde 'khrug pa med cing char pa dus bzhin 'bab/ /rtswa dang sman dang me tog rnam kyang de yi dus su skye/ /rgyal po'i khab tu zhag bdun rin chen char ba bab gyur</text></item>
<item><p>68b1</p><section>mdo sde</section><text>bas| |sems can dbul po de las len cing spyin byed bde bar spyod/ /sems can dbul zhing sdug bsngal gyur pa de tshe gang yang med/ /ri rab zom gyi dga' tshal sems can</text></item>
<item><p>68b2</p><section>mdo sde</section><text>bzhin du dga' dang ldan/ /shAkya'i rgyal po de yang gso sbyong rab la nyer gnas shing / /de ni rgyal po'i bya ba mi byed chos la rtag par spyod/ /de ni dka' thub nag 'tshal song nas</text></item>
<item><p>68b3</p><section>mdo sde</section><text>lha mo sgyu 'phrul la/ /sems can mchog srel khyod kyi lus la bde ba ci 'dra rmed/ /lhums su 'jug pa'i le'u ste/ drug pa'o// //dge slong dag /de ltar zla ba bcu</text></item>
<item><p>68b4</p><section>mdo sde</section><text>'das te byang chub sems dpa' btsa' ba'i dus la bab pa dang / rgyal po zas gtsang ma'i skyed mos tshal du snga ltas sum cu rtsa gnyis byung ngo / /sum cu rtsa gnyis gang zhe na/ me</text></item>
<item><p>68b5</p><section>mdo sde</section><text>tog thams cad kha 'bus nas rgyas par gyur pa dang / rdzing dag na me tog ut+pa la dang / pad+ma dang / ku mu da dang / pad+ma dkar po yod pa dag kyang kha 'bus nas rgyas par gyur</text></item>
<item><p>68b6</p><section>mdo sde</section><text>pa dang / me tog dang 'bras bu'i shing ljon pa gsar pa dag kyang las thon te kha 'bus nas rgyus par ma gyur pa dang / rin po che'i shing ljon pa brgyad byung ba dang / gter chen po</text></item>
<item><p>68b7</p><section>mdo sde</section><text>nyi khri 'bus te byung nas gnas par snang ba dang / khyim gyi nang du'ang rin po che'i myu gu thon pa dang / spos chu'i dpal gyi wa 'bru mar dri zhim pos spags pa rnams kyang zag par gyur</text></item>
<item><p>69a1</p><section>mdo sde</section><text>pa dang / gangs kyi ri'i ngos las seng+ge'i phrug gu dag 'ongs te dga' bar rtse zhing ser skya'i grong khyer dam pa la bskor ba byas nas sgo na gnas par</text></item>
<item><p>69a2</p><section>mdo sde</section><text>gyur kyang sems can kun la'ang 'tshe ba med par gyur pa dang / glang po'i phrug gu thal gar lnga brgya lhags te rgyal po zas gtsang ma'i rkang pa la sna'i rtse mos nyug cing</text></item>
<item><p>69a3</p><section>mdo sde</section><text>gnas par gyur pa dang / lha'i byis pa rogs pa ska rags bcings pa dag kyang rgyal po zas gtsang ma'i btsun mo'i 'khor gyis pang pa nas pang pa dag tu 'gre ldog par snang</text></item>
<item><p>69a4</p><section>mdo sde</section><text>bar gyur pa dang / klu'i bu mo mchod pa sna tshogs kyi yo byad thogs pa dag kyang lus phye phyung zhing nam mkha' la rgyu bar snang ba dang / lha'i bu mo khri'ang rma bya'i mdongs lag</text></item>
<item><p>69a5</p><section>mdo sde</section><text>na thogs shing nam mkha' la 'khod par snang ba dang / bum pa gang ba khri'ang ser skya'i gnas kyi grong khyer chen po la bskor ba byed par snang ba dang / lha'i bu mo khri'ang spos</text></item>
<item><p>69a6</p><section>mdo sde</section><text>chu'i ril ba b+h+ring ga ra klad la thogs shing 'khod par snang ba dang / lha'i bu mo khri'ang gdugs dang / rgyal mtshan dang / ba dan thogs shing 'khod par snang ba dang / lha'i bu mo</text></item>
<item><p>69a7</p><section>mdo sde</section><text>brgya stong mang po dag kyang dung dang / rnga dang / rdza rnga dang / 'khar rnga mgul nas da ltar te sdod cing 'khod par snang ba dang / rlung thams cad kyang mi ldang bar gnas par gyur pa</text></item>
<item><p>69b1</p><section>mdo sde</section><text>dang / chu klung dang chu bran thams cad kyang mi 'gul zhing mi 'bab par gyur pa dang / nyi zla dang / gzhal med khang dang / rgyu skar dang / skar ma'i tshogs rnams kyang mi rgyu bar gyur pa</text></item>
<item><p>69b2</p><section>mdo sde</section><text>dang / skar ma rgyal dang yang ldan par gyur pa dang / rgyal po zas gtsang ma'i khyim yang rin po che'i dra ba sa yog par gyur pa dang / me'ang mi 'bar bar gyur pa dang / khang pa</text></item>
<item><p>69b3</p><section>mdo sde</section><text>brtsegs pa dang / khang bzang dang / yang thog dang / rta babs dag la'ang nor bu dang / rin po che dag 'phyang bar snang bar gyur pa dang / ras bcos bu'i mdzod dang / rin po che sna</text></item>
<item><p>69b4</p><section>mdo sde</section><text>tshogs kyi mdzod rnams kyang sgo bye bar snang ba dang / bya rog dang / 'ug pa dang / bya rgod dang / spyang ki dang / wa'i sgra dag kyang med par gyur pa dang / sgra skar snyan pa'i sgra dag kyang</text></item>
<item><p>69b5</p><section>mdo sde</section><text>byung bar gyur pa dang / skye bo thams cad kyi las kyi mtha' yang rgyun chad par gyur pa dang / sa'i phyogs mthon dman du 'dug pa rnams kyang mnyam par gnas par gyur pa dang /</text></item>
<item><p>69b6</p><section>mdo sde</section><text>lam gyi bzhi mdo dang / sum mdo dang / srang dang / tshong 'dus kyi 'khor kyang lag mthil ltar bzhi mnyam zhing 'jam la me tog sil mas gang ste mdzes par snang pa dang / sbrum</text></item>
<item><p>69b7</p><section>mdo sde</section><text>pa thams cad kyang bde ba dang / legs par btsa' bar gyur pa dang / shing sA la'i nags tshal gyi lha thams cad kyang shing gi lo ma'i nang nas lus phyed phyung ste phyag 'tshal zhing</text></item>
<item><p>70a1</p><section>mdo sde</section><text>gnas par snang ste/ snga ltas sum cu rtsa gnyis po de dag byung bar gyur to/ /de nas lha mo sgyu 'phrul byang chub sems dpa' nyid kyi gzi brjid par</text></item>
<item><p>70a2</p><section>mdo sde</section><text>mthus byang chub sems dpa' btsa' ba'i dus la bab par shes te nam gyi srod la rgyal po zas gtsang ma'i drung du 'ongs nas tshigs su bcad de smras pa/ bdag gi bsam</text></item>
<item><p>70a3</p><section>mdo sde</section><text>pa gang lags gsol gyi lha ni gsan du gsol/ /yun ring ring po 'das nas skyed mos tshal gyi blo skyes te/ /gal te khyod mi bkyon cing zhe sdang phrag dog mi mnga' na/ /</text></item>
<item><p>70a4</p><section>mdo sde</section><text>bdag ni rtse na sa skyed mos tshal du myur du mchi bar bgyi/ /chos dgongs brtson pa dka' thub spyod pa khyod kyang skyo mkhyen grang / /bdag kyang sems can dag la bsrel nas</text></item>
<item><p>70a5</p><section>mdo sde</section><text>yun ni ring lags la/ /sA la'i shing ljon sdong po mchog kyang me tog kha 'bus te/ /skyed mos tshal gyi dogs sar nga ni mchi ba'i rigs so lha/ /sos ka'i dus mchog</text></item>
<item><p>70a6</p><section>mdo sde</section><text>bud med rnams kyi rgyan du gyur lags te/ /nags rgyu khyu byug dang ni rma bya sgra rab snyan pa 'byin/ /gtsang zhing mdzes la sna tshogs me tog rdul gyi ngad kyang ldang / /nga ni</text></item>
<item><p>70a7</p><section>mdo sde</section><text>mchi na ma thogs legs par bka' lung stsal du gsol/ /rgyal po'i dbang pos lha mo las ni de skad tshig thos nas/ /dga' zhing rab tu mgu ba'i sems kyis 'khor</text></item>
<item><p>70b1</p><section>mdo sde</section><text>la smras pa ni/ /bzhon pa bzhon che mgyogs pa'i shugs ldan dag kyang bstad par gyis/ /yon tan phun sum tshogs ldan lum+bi ni tshal brgyan par gyis/ /ri sngo'i mdog</text></item>
<item><p>70b2</p><section>mdo sde</section><text>ldan sprin gyi kha dog mthun par gyur pa yi/ /glang po stong phrag nyi shu snyes cig myur du bstad par gyis/ /glang po'i dbang po mche ba drug ldan dril mdzes glo la brgyus/ /gser</text></item>
<item><p>70b3</p><section>mdo sde</section><text>dang nor bus rnam par spras shing gser gyi dra bas spud/ /rgyal po'i bcibs pa rlung ltar mgyogs pa'i shugs dang ldan pa ste/ /dngul dang kha ba'i mdog 'dra rnga rngo ga lcang</text></item>
<item><p>70b4</p><section>mdo sde</section><text>lo bzang 'khril ba'i/ /rta mchog stong phrag nyi shu bgrangs pa myur du stong gyis te/ /gser dril g.yer ka'i dra ba glo nas dbyangs pa gyis/ /skyes bu rtul phod g.yul la mos</text></item>
<item><p>70b5</p><section>mdo sde</section><text>shing 'thab 'dod dpa' bo dag /mda' gzhu ral gri mdung thung zhags pa mtshon cha rno thogs pa/ /stong phrag nyi shu bgrangs pa myur du bcos te bshams gyis la/ /sgyu 'phrul</text></item>
<item><p>70b6</p><section>mdo sde</section><text>'khor dang bcas pa bag yod par ni srung bar gyis/ /lum+bi ni der gser dang nor bu'i rgyan khroms brgyan par gyis/ /gos dmar rnam pa mang pos shing rnams thams cad</text></item>
<item><p>70b7</p><section>mdo sde</section><text>brgyan par gyis/ /lha yi dga' tshal bzhin du me tog sna tshogs chal bar khroms/ /de ltar thams cad bshams zin myur du nga la sbran par gyis/ /'khor rnams kyis ni de skad</text></item>
<item><p>71a1</p><section>mdo sde</section><text>tshig thos skad cig tu/ /bzhon pa kun bshams de bzhin lum+bi  ni yang brgyan byas te/ /rgyal gyur rgyal gyur sku tshe ring skyongs rgyal po gshegs su gsol/</text></item>
<item><p>71a2</p><section>mdo sde</section><text>ji skad bka' stsal pa de bzhin kun bgyis dus bab lha gzigs shig /mi yi bdag po dam pa de yang dga' ba'i sems gyur tam/ /khyim gyi dam par zhugs te bud med</text></item>
<item><p>71a3</p><section>mdo sde</section><text>rnams la 'di skad smras/ gang zhig nga la snying nye nga la dga' bar 'dod pa dag /nga yi bka' bzhin bgyis te bdag gi lus kun brgyan par gyis/ /spos mchog ngad kyi dri</text></item>
<item><p>71a4</p><section>mdo sde</section><text>zhim kha dog sna tshogs sdug pa'i gos/ /'jam zhing yid 'ong dga' ba'i sems kyis legs par bgo bar gyis/ /brang na 'phyang ba'i mu tig se mo do yis brgyan par</text></item>
<item><p>71a5</p><section>mdo sde</section><text>gyis| |rgyan gyi khyad par thams cad de ring kun gyis bstan par gyis/ /'khar rnga rgyud gcig gling bu'i pi wang rdza rnga dum dum pheg/ sil snyan yid du 'ong ba brgya stong dag kyang</text></item>
<item><p>71a6</p><section>mdo sde</section><text>bsham par gyis/ /sgra snyan thos nas lha rnams rab tu dga' ba skye 'gyur zhing / /lha mo rnams kyang de bzhin dga' bar 'gyur ba khyed kyis gyis/ /shing rta'i mchog 'dir lha mo</text></item>
<item><p>71a7</p><section>mdo sde</section><text>sgyu 'phrul gcig pu 'dug par gyis/ /bud med skyes pa gzhan dag su yang shing rta der ma 'khod/ /na chung sna tshogs go can rnams kyis shing rta de drongs te/ /gang du'ang yid</text></item>
<item><p>71b1</p><section>mdo sde</section><text>du mi 'ong mi mthun sgra rnams mi grags gyis/ /lha mo sgyu 'phrul khyim nas byung ste sgo drung phyin pa'i tshe/ /rta dang glang po shing rta rkang thang dpal ldan sna tshogs dpung / /rgyal po'i sgo</text></item>
<item><p>71b2</p><section>mdo sde</section><text>drung lhags tshe sgra chen mang po grag par gyur/ /rgya mtsho chen po 'khrugs pa'i sgra ltar de dag yongs su grag /de tshe bkra shig don du dril bu brgya stong bkrol bar byas/ /shing rta</text></item>
<item><p>71b3</p><section>mdo sde</section><text>de yang de ltar rgyal pos sna tshogs brgyan pa la/ /lha rnams stong gis lha yi khri yang legs par bshams pa byas/ /rin chen shing ljon me tog lo ma ldan bzhin ldan par byas/ /</text></item>
<item><p>71b4</p><section>mdo sde</section><text>rma bya khrung khrung ngang pa yid du 'ong ba'i sgra yang 'byin/ /gdugs dang rgyal mtshan ba dan che phra kun nas 'khor bar bsgrengs/ /lha yi gos dang dril bu g.yer ka'i dra ba mchog gis</text></item>
<item><p>71b5</p><section>mdo sde</section><text>bkab| |lha yi bu mo nam mkha' las ni shing rta de la lta/ /lha yi sgra dbyangs snyan pa sgrog cing bstod pa'i tshig brjod de/ /gang tshe lha mo sgyu 'phrul seng+ge'i khri la 'dug gyur pa/ /</text></item>
<item><p>71b6</p><section>mdo sde</section><text>de tshe stong gsum sa 'di rnam pa dag tu rab tu g.yos/ /lha rnams gos kyi g.yab mo 'byin cing me tog sna tshogs 'thor/ /de ring lum+bi ni 'dir 'gro ba'i dam pa bltams gyur</text></item>
<item><p>71b7</p><section>mdo sde</section><text>te| |'jig rten gyi skyong ba bzhi ni shing rta'i mchog de 'dren par byed/ /gsum cu rtsa gsum bdag po dbang po'ang lam gyi byi dor byed/ /tshangs pa skye bo mi srun sel cing sngon du 'gro</text></item>
<item><p>72a1</p><section>mdo sde</section><text>bar gyur/ /lha rnams brgya phrag stong yang thal mo sbyar bas phyag 'tshal 'dud/ /rgyal po rab tu dga' ba'i sems kyis bkod pa de la lta/ /de ni 'di</text></item>
<item><p>72a2</p><section>mdo sde</section><text>snyam 'di ni lha yi lha zhig yin snyam byed/ /gang la skyong ba bzhi dang tshangs pa dbang por bcas pa'i lha/ /mchod pa rgya chen byed pa 'di ni nges par sangs rgyas 'gyur/ /</text></item>
<item><p>72a3</p><section>mdo sde</section><text>srid pa gsum na lha klu brgya byin tshangs pa 'jig rten skyong / /gang yang mchod pa 'di 'dra bzod pa'i sems can de med de/ /yang na mgo 'gas yang na de dag srog dang</text></item>
<item><p>72a4</p><section>mdo sde</section><text>bral bar 'gyur/ /'di ni lha yi dam pa yin pas mchod pa thams cad bzod/ /dge slong dag /de nas lha mo sgyu 'phrul rta'i shing rta rgyan thams cad kyis brgyan pa brgyad khri</text></item>
<item><p>72a5</p><section>mdo sde</section><text>bzhi stong gis ni kun nas bskor/ glang po che'i shing rta rgyan thams cad kyis brgyan pa brgyad khri bzhi stong dang / rkang thang dpa' zhing rtul phod pa yan lag dam pa dang</text></item>
<item><p>72a6</p><section>mdo sde</section><text>ldan pa| go cha legs par bgos pa/ sra ba'i go gyon pa brgyad khri bzhi stong gis ni yongs su bsrungs/ shAkya'i bu mo stong phrag drug khris ni mdun du bdar/ rgyal</text></item>
<item><p>72a7</p><section>mdo sde</section><text>po zas gtsang ma'i phu nu'i rigs su skyes pa'i shAkya rgan pa dang / gzhon pa dang / bar ma bzhi khris ni yongs su bsrungs/ rgyal po zas gtsang ma'i slas glu dang rol ma'i</text></item>
<item><p>72b1</p><section>mdo sde</section><text>dbyangs sgra ni byed/ 'khar ba'i sil khrol dang / pheg rdob sil snyan dang / glu dbyangs len pa drug khris ni kun nas bskor/ lha'i bu mo brgyad khri bzhi stong dang / klu'i bu mo</text></item>
<item><p>72b2</p><section>mdo sde</section><text>brgyad khri bzhi stong dang / dri za'i bu mo brgyad khri bzhi stong dang / mi'am ci'i bu mo brgyad khri bzhi stong dang / lha ma yin gyi bu mo brgyad khri bzhi stong bkod pa'i rgyan sna tshogs kyis</text></item>
<item><p>72b3</p><section>mdo sde</section><text>brgyan pa sha stag glu dang rol mo'i dbyangs sgra sna tshogs kyis bsngags pa brjod pa rjes su 'brang bas 'gro'o/ /lum+bi ni'i nags tshal de thams cad kyang spos chu'i chag chag gis</text></item>
<item><p>72b4</p><section>mdo sde</section><text>btab cing lha'i me tog gis gtong bar gyur to/ /nags tshal dam pa de'i nang na shing ljon pa ji snyed cig yod pa de dag thams cad kyang dus la ma bab par lo ma dang / me tog dang /</text></item>
<item><p>72b5</p><section>mdo sde</section><text>'bras bu bskyed par gyur to/ /nags tshal de ni lha rnams kyis kyang legs par brgyan par gyur te/ 'di lta ste/ dper na/ 'dres pa'i tshal lha rnams kyis legs par brgyan pa</text></item>
<item><p>72b6</p><section>mdo sde</section><text>bzhin no/ /de nas lha mo sgyu 'phrul du lum+bi ni'i nags tshal du phyin nas shing rta dam pa de las babs te/ mi dang lha'i bu mo dge gis yongs su bskor cing shing drung nas ni shing drung</text></item>
<item><p>72b7</p><section>mdo sde</section><text>dag tu 'gro/ nags tshal nas ni nags tshal dag tu 'chag /ljon pa nas ni ljon pa dag la lta zhing de rim gyis shing rin po che chen po mchog dang phul du bya ba/ yal ga shin tu</text></item>
<item><p>73a1</p><section>mdo sde</section><text>rnam par 'byes pa/ lo ma dang / dog pa bzang po dang ldan pa/ mi dang lha'i me tog sna tshogs rab tu rgyas pa/ spos mchog dang phul du bya ba'i dri'i ngad</text></item>
<item><p>73a2</p><section>mdo sde</section><text>dang ldan pa'i gos kha dog sna tshogs dpyangs pa/ nor bu dang rin po che sna tshogs lta bu'i 'od rnam pa tha dad pa 'bar ba/ rtsa ba dang / sdong po dang / yal ga dang / lo ma rnams</text></item>
<item><p>73a3</p><section>mdo sde</section><text>rin po che thams cad kyis legs par brgyan pa/ yal ga ring zhing shin tu rnam par 'byes pa/ blag sha zhes bya ba sa'i phyogs lag mthil ltar mnyam zhing shin tu bzang</text></item>
<item><p>73a4</p><section>mdo sde</section><text>la yangs pa/ rtswa sngon po rma bya'i mgrin pa lta bu skyes pa/ ka tsa linada'i gos ltar reg na bde ba'i sa la 'dug pa/ sngon gyi rgyal ba'i yum gyis brten pa/ lha'i glu dbyangs blangs</text></item>
<item><p>73a5</p><section>mdo sde</section><text>pa| gnas gtsang ma'i lha bzang zhing dri ma med la rnam par dag pa rab tu zhi ba'i sems dang ldan pa rnams kyis thor tshugs dang cod phan mngon par btud pa'i spyi bos mngon</text></item>
<item><p>73a6</p><section>mdo sde</section><text>par phyag bya ba'i shing ljon pa blag sha de'i drung du phyin to/ /de nas byang chub sems dpa'i gzi brjid dang mthus shing blag sha des mngon par btud de phyag byas so/ /de nas lha</text></item>
<item><p>73a7</p><section>mdo sde</section><text>mo sgyu 'phrul ma nam mkha'i dkyil du snang ba'i glog gi phreng ba lta bu'i lag pa g.yas pa brkyangs nas blag sha'i yal ga las bzung ste tshul du shis par nam mkha'i dkyil</text></item>
<item><p>73b1</p><section>mdo sde</section><text>du bltas nas bya smyang byed cing 'dug par gyur to/ /de nas de'i tshe 'dod pa na spyod pa'i lha'i nang nas lha'i bu mo drug khri lhags te/ lha mo sgyu 'phrul la rim gro dang bkur sti byed par gyur</text></item>
<item><p>73b2</p><section>mdo sde</section><text>to| |byang chub sems dpa' ma'i rum na 'dug pa'i tshe rnam par de lta bu'i rdzu 'phrul gyi cho 'phrul dang ldan par gnas so/ /de zla ba bcu tshang nas ma'i glo g.yas pa nas dran zhing shes</text></item>
<item><p>73b3</p><section>mdo sde</section><text>bzhin du mngal gyi dri mas ma gos par byung ste/ gzhan ltar ma yin zhing gzhan dag la mngal gyi dri ma zhes bya ba brjod pa de lta bu med par gyur to/ /dge slong dag /de'i tshe lha'i</text></item>
<item><p>73b4</p><section>mdo sde</section><text>dbang po brgya byin dang / mi mjed kyi bdag po tshangs pa gnyis mdun na 'khod de/ de gnyis kyis rim gro dam pa chen pos lha'i gos ka shi ba'i lheb mos lus dang yan lag</text></item>
<item><p>73b5</p><section>mdo sde</section><text>thams cad kyis dran zhing shes bzhin du byang chub sems dpa' blangs so/ /byang chub sems dpa' khang pa brtsegs pa gang gi nang na 'dug cing ma'i rum na gnas gnas pa</text></item>
<item><p>73b6</p><section>mdo sde</section><text>de'ang mi mjed kyi bdag po tshangs pa dang / tshangs ris kyi lha rnams kyis tshangs pa'i 'jig rten du gyen du bteg ste mchod rten du bya ba dang / mchod pa bya ba'i phyir khyer ro/ /de</text></item>
<item><p>73b7</p><section>mdo sde</section><text>ltar byang chub sems dpa' de ni mir gyur pa gang gis kyang ma blangs kyi/ byang chub sems dpa' de ni lha rnams kyis blangs so/ /de nas byang chub sems dpa' btsas</text></item>
<item><p>74a1</p><section>mdo sde</section><text>ma thag tu sa la 'bab ste/ byang chub sems dpa' de sa la babs par gyur ma thag tu pad+ma chen po zhig gis sa 'di'ang brtol te byung ngo / /klu'i rgyal po</text></item>
<item><p>74a2</p><section>mdo sde</section><text>chen po dga' bo dang / nye dga' bo gnyis kyang nam mkha'i dkyil na lus phyed phyung ste 'khod nas bsil ba dang / dro ba'i chu'i rgyun gnyis mngon par sprul nas byang chub</text></item>
<item><p>74a3</p><section>mdo sde</section><text>sems dpa'i lus bkrus so/ /brgya byin dang / tshangs pa dang / 'jig rten skyong ba la sogs pa gzhan yang lha'i bu brgya stong mang po dag byang chub sems dpa' btsas ma</text></item>
<item><p>74a4</p><section>mdo sde</section><text>thag tu spos chu sna tshogs dang / me tog sil mas lus 'khru zhing mngon par 'thor ro/ /bar snang las kyang rdul yab kyi rnga ma gnyis dang / rin po che'i gdugs byung bar gyur</text></item>
<item><p>74a5</p><section>mdo sde</section><text>te| |de pad+ma chen po de la 'dug nas phyogs bzhir rnam par lta ste/ seng+ge'i lta stangs dang / skyes bu chen po'i lta stangs kyis rnam par lta'o/ /de'i tshe byang chub sems dpas</text></item>
<item><p>74a6</p><section>mdo sde</section><text>sngon gyi dge ba'i rtsa ba'i rnam par smin pa las byung ba lha'i mig thogs pa med pas stong gsum gyi stong chen po'i 'jig rten gyi khams thams cad grong khyer dang / grong</text></item>
<item><p>74a7</p><section>mdo sde</section><text>rdal dang / yul 'khor dang / pho brang 'khor dang ljongs su bcas/ yul du bcas/ mi dang lhar bcas pa rnams mthong bar gyur to/ /sems can thams cad kyi sems kyi</text></item>
<item><p>74b1</p><section>mdo sde</section><text>spyod pa'ang rab tu shes te/ shes nas kyang sems can gang tshul khrims sam/ ting nge 'dzin nam/ shes rab bam/ dge ba'i spyod pas bdag dang 'dra ba de lta bu gang la la</text></item>
<item><p>74b2</p><section>mdo sde</section><text>zhig yod dam zhes rnam par lta'o/ /de'i tshe byang chub sems dpas stong gsum gyi stong chen po'i 'jig rten gyi khams na bdag dang mtshungs pa'i sems can gang yang ma</text></item>
<item><p>74b3</p><section>mdo sde</section><text>mthong nas de'i tshe byang chub sems dpa' seng+ge ltar 'jigs pa med cing bag tsha ba med de/ zhum pa dang bag 'chums pa med pas legs par bsam pa dran par byas te/</text></item>
<item><p>74b4</p><section>mdo sde</section><text>bsams brtags nas sems can thams cad kyi sems kyi spyod pa shes par bya ste/ sus kyang bstan pa med par byang chub sems dpa' dge ba'i rtsa ba'i chos thams cad</text></item>
<item><p>74b5</p><section>mdo sde</section><text>kyi sngon du 'gro bar bya'o zhes shar phyogs logs su gom pa bdun bor ro/ /de ltar byang chub sems dpa' gang dang gang du gom pa bor ba de dang de dag tu pad+ma dag kyang</text></item>
<item><p>74b6</p><section>mdo sde</section><text>skyes par gyur to/ /lha dang mi rnams kyi sbyin pa'i gnas su 'gyur bar bya'o zhes lho phyogs logs su gom pa bdun bor ro/ /nub phyogs logs su gom pa bdun bor</text></item>
<item><p>74b7</p><section>mdo sde</section><text>nas gom pa bdun pa la gnas te nga ni 'jig rten na phul du phyin pa'o/ /'di ni nga'i skye ba tha ma ste/ skye ba dang / rga ba dang / na ba dang / 'chi ba mthar dbyung ngo zhes seng+ge ltar</text></item>
<item><p>75a1</p><section>mdo sde</section><text>tshim par gyur pa'i sgra bsgrags so/ /sems can thams cad kyi nang na bla na med par bya'o zhes byang phyogs logs su gom pa bdun bor ro/ /bdud</text></item>
<item><p>75a2</p><section>mdo sde</section><text>dang bdud kyi sde ni gzhom par bya'o/ /sems can dmyal ba pa thams cad kyi sems can dmyal ba'i me gsad pa'i phyir chos kyi char sprin chen po'i char phab ste/ de dag</text></item>
<item><p>75a3</p><section>mdo sde</section><text>bde bas tshim par bya'o zhes 'og gi phyogs logs su gom pa bdun bor ro/ /sems can thams cad kyi gyen du blta bar 'gyur bar bya'o zhes steng gi phyogs logs</text></item>
<item><p>75a4</p><section>mdo sde</section><text>su gom pa bdun bor nas steng du lta'o/ /byang chub sems dpas tshig de brjod ma thag tu de nas de'i tshe stong gsum gyi stong chen po'i 'jig rten gyi khams 'dir sgras</text></item>
<item><p>75a5</p><section>mdo sde</section><text>mngon par go bar gyur te/ de ni byang chub sems dpa'i las kyi rnam par smin pa las byung ba'i mngon par shes pa'i chos nyid do/ /gang gi tshe byang chub sems dpa'</text></item>
<item><p>75a6</p><section>mdo sde</section><text>srid pa tha ma pa btsa' bar 'gyur ba dang / gang gi tshe bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba de'i tshe rdzu 'phrul gyi cho</text></item>
<item><p>75a7</p><section>mdo sde</section><text>'phrul gyi rnam pa de lta bu de dag 'byung ngo / /dge slong dag /de'i tshe sems can thams cad kyang rab tu dga' zhing spu g.yos par gyur to/ /'jig rten du sa g.yo ba chen po</text></item>
<item><p>75b1</p><section>mdo sde</section><text>shin tu 'jigs shing spu g.yo bar 'gyur ba'ang byung bar gyur to/ /mi dang lha'i sil snyan dang / rol mo'i dbyangs sgrar bya ba thams cad kyang ma blangs par sgra 'byin par gyur to/ /</text></item>
<item><p>75b2</p><section>mdo sde</section><text>de'i tshe stong gsum gyi stong chen po'i 'jig rten gyi khams thams cad du dus dang dus mtshams so so'i shing thams cad kyang me tog rgyas shing 'bras bu chags pa dang / rnam par</text></item>
<item><p>75b3</p><section>mdo sde</section><text>dag par gyur to/ /nam mkha'i dkyil nas kyang sprin gyi sgra grags te/ sprin med pa'i nam mkha' las kyang dal bu dal bus phra ba'i char lha yul ba'i kha dog dang ldan pa'i me tog</text></item>
<item><p>75b4</p><section>mdo sde</section><text>dang / gos dang / rgyan dang / spos kyi phye ma dang 'dres pa babs par gyur to/ /rlung reg na mchog tu bde ba/ 'jam pa/ dri zhim po dag kyang ldang bar gyur to/ /phyogs thams cad</text></item>
<item><p>75b5</p><section>mdo sde</section><text>kyang mun pa dang / rdul dang / du ba dang / khug rna med cing / rab tu dang bas rnam par mdzes par gyur to/ /steng gi bar snang las kyang tshangs pa'i sgra chen po mi snang zhing zab pa grag</text></item>
<item><p>75b6</p><section>mdo sde</section><text>par gyur to/ /nyi zla dang / brgya byin dang / tshangs pa dang / 'jig rten skyong ba'i 'od thams cad kyang zil gyis mnan te/ 'od kha dog brgya stong dang ldan pa/ reg na mchog tu bde ba/</text></item>
<item><p>75b7</p><section>mdo sde</section><text>sems can thams cad kyi lus dang sems la bde ba skyed pa/ 'jig rten las 'das pa stong gsum gyi stong chen po'i 'jig rten gyi khams thams cad rgyas par gang bar gyur</text></item>
<item><p>76a1</p><section>mdo sde</section><text>to| |byang chub sems dpa' btsas ma thag tu sems can thams cad kyang bde bas shin tu tshim par gyur te/ 'dod chags dang / zhe sdang dang / gti</text></item>
<item><p>76a2</p><section>mdo sde</section><text>mug dang / dregs pa dang / mi dga' ba dang / zhum pa dang / 'jigs pa dang / chags pa dang / phrag dog dang / ser sna thams cad dang bral zhing mi dge ba'i bya ba thams</text></item>
<item><p>76a3</p><section>mdo sde</section><text>cad spangs par gyur to/ /sems can nad pa rnams kyi nad kyang zhi bar gyur to/ /bkres shing skom pa'i sems can rnams kyang bkres pa dang skom pa med par gyur to/ /</text></item>
<item><p>76a4</p><section>mdo sde</section><text>chang gis ra ro zhing myos pa rnams kyang myos pa med par gyur to/ /smyos pa rnams kyang dran pa thob par gyur to/ /mig med pa rnams kyis kyang mig thob par gyur to/ /</text></item>
<item><p>76a5</p><section>mdo sde</section><text>rna ba 'on pa rnams kyis kyang sgra thos par gyur to/ /yan lag dang nyid lag nyams pa rnams kyang dbang po nyams pa med par gyur to/ /dbul po rnams kyis kyang nor thob</text></item>
<item><p>76a6</p><section>mdo sde</section><text>par gyur to/ /btson ra na 'khod pa rnams kyang btson ra nas thar par gyur to/ /mnar med pa la sogs pa'i sems can dmyal ba pa'i sems can thams cad kyi nad</text></item>
<item><p>76a7</p><section>mdo sde</section><text>du bya ba dang sdug bsngal thams cad de'i tshe rgyun chad par gyur to/ /dud 'gro'i skye gnas pa rnams kyis gcig la gcig za ba la sogs pa'i sdug bsngal yang zhi bar</text></item>
<item><p>76b1</p><section>mdo sde</section><text>gyur to| |gshin rje'i 'jig rten pa'i sems can rnams kyi bkres pa dang skom pa la sogs pa'i sdug bsngal yang zhi bar gyur to/ /gang gi tshe byang chub sems dpa'</text></item>
<item><p>76b2</p><section>mdo sde</section><text>bskal pa bye ba khrag khrig brgya stong grangs med par spyad pa shin tu spyad pa/ brtson 'grus chen po dang ldan pa/ mthu chen po dang ldan pa/ btsas ma thag tu gom pa bdun</text></item>
<item><p>76b3</p><section>mdo sde</section><text>'dor ba'i tshe chos nyid thob pas de'i tshe phyogs bcu'i 'jig rten gyi khams na bzhugs pa'i sangs rgyas bcom ldan 'das rnams sa'i phyogs der de'i tshe zhig par mi</text></item>
<item><p>76b4</p><section>mdo sde</section><text>'gyur bar bya ba'i phyir rdo rje'i rang bzhin du byin gyis rlob pa mdzad de/ dge slong dag /de tsam du stobs kyi shugs drag po dang ldan pas byang chub sems dpa' btsas ma thag</text></item>
<item><p>76b5</p><section>mdo sde</section><text>pa gom pa bdun 'dor bar gyur to/ /'jig rten gyi bar thams cad kyang de'i tshe snang ba chen pos rgyas par gang bar gyur to/ /de'i tshe glu'i sgra chen po'ang byung bar gyur te/ gar</text></item>
<item><p>76b6</p><section>mdo sde</section><text>gyi sgra chen po'ang byung bar gyur to/ /de'i tshe me tog dang / phye ma dang / spos dang / phreng ba dang / rin po che dang / rgyan dang / gos kyi sprin dpag tu med pa dag kyang char du mngon par</text></item>
<item><p>76b7</p><section>mdo sde</section><text>bab par gyur to/ /sems can thams cad kyang bde ba'i mchog dang ldan par gyur te/ mdor na byang chub sems dpa' 'jig rten thams cad las mngon par 'phags pa</text></item>
<item><p>77a1</p><section>mdo sde</section><text>'jig rten du byung ba'i che bya ba bsam gyis mi khyab pa byung bar gyur to/ /de nas tshe dang ldan pa kun dga' bo stan las langs te bla gos phrag pa</text></item>
<item><p>77a2</p><section>mdo sde</section><text>gcig tu gzar nas pus mo g.yas pa'i lha nga sa la btsugs te bcom ldan 'das ga la ba de logs su thal mo sbyar ba btud de bcom ldan 'das la 'di skad</text></item>
<item><p>77a3</p><section>mdo sde</section><text>ces gsol to/ /bcom ldan 'das/ de bzhin gshegs pa ni sems can thams cad las ngo mtshar du gyur pa ste/ byang chub sems dpa' nyid kyang rmad du byung ba'i</text></item>
<item><p>77a4</p><section>mdo sde</section><text>chos dang ldan par gyur na/ nga bla na med pa yang dag par rdzogs pa'i byang chub mngon par rdzogs par sangs rgyas pa lta smos kyang ci 'tshal te/ bcom ldan 'das/ 'di</text></item>
<item><p>77a5</p><section>mdo sde</section><text>ltar bdag ni lan bzhi'am/ lan lngar yang / lan bcur yang / lan lnga bcu'i bar du yang / lan brgya'i bar du yang / lan brgya stong du ma'i bar du'ang sangs rgyas</text></item>
<item><p>77a6</p><section>mdo sde</section><text>bcom ldan 'das la skyabs su mchi'o/ /de skad ces gsol pa dang / bcom ldan 'das kyis tshe dang ldan pa kun dga' po la 'di skad ces bka' stsal to/ /kun dga' bo/</text></item>
<item><p>77a7</p><section>mdo sde</section><text>ma 'ongs pa'i dus na dge slong la la lus ma bsgoms pa/ sems ma bsgoms pa/ tshul khrims ma bsgoms pa/ shes rab ma bsgoms pa/ byis pa/ mi mkhas pa/ lhag</text></item>
<item><p>77b1</p><section>mdo sde</section><text>pa'i nga rgyal can/ rgod pa/ khengs pa/ ma bsdams pa/ sems g.yengs pa/ nem nur gyis 'khor ba/ the tshom mang ba/ dad pa med pa/ dge sbyong gi dri mar gyur pa/ dge sbyong gi tshul</text></item>
<item><p>77b2</p><section>mdo sde</section><text>dang mi 'dra ba dag 'byung ste/ de dag ni byang chub sems dpa' rum du 'gro ba yongs su dag pa 'di lta bu thos nas yid mi ches shing de dag phyogs gcig tu tshogs nas gcig</text></item>
<item><p>77b3</p><section>mdo sde</section><text>la gcig 'di skad du/ kye khyed cag 'di lta bu'i mi rigs pa la ltos/ byang chub sems dpa' ma'i mngal na 'dug pa btsog pa'i khu shugs dang 'dres pa la'ang 'di lta bu'i</text></item>
<item><p>77b4</p><section>mdo sde</section><text>longs spyod yod ces bya ba dang / de 'byung ba'i tshe ma'i glo g.yas pa nas mngal gyi dri mas ma gos par 'byung zhes bya ba 'di rigs par ji ltar 'gyur zhes zer bar 'gyur te/</text></item>
<item><p>77b5</p><section>mdo sde</section><text>skyes bu glen pa de dag ni sems can legs par byas pa'i las dang ldan pa rnams kyi lus mi gtsang ba'i khu ba'i nang du mi 'byung ngo zhes bya bar mi shes so/ /dge slong</text></item>
<item><p>77b6</p><section>mdo sde</section><text>dag /sems can dam pa de lta bu dag gi mngal du 'gro ba dang / mngal na gnas pa ni shin tu'ang bzang ba yin no/ /byang chub sems dpa' rnams ni sems can rnams la</text></item>
<item><p>77b7</p><section>mdo sde</section><text>snying brtse bas mi'i 'jig rten du skye ste/ lhar gyur pa nyid kyis chos kyi 'khor lo mi bskor ro/ /de ci'i phyir zhe na/ kun dga' bo/ sems can rnams zhum par 'gyur zhing /</text></item>
<item><p>78a1</p><section>mdo sde</section><text>bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de ni lhar gyur pa yin gyi/ bdag cag ni mi tsam</text></item>
<item><p>78a2</p><section>mdo sde</section><text>du zad pas na/ bdag cag gis gnas de lta bu yongs su rdzogs par bya bar mi nus so zhes zhum par 'gyur du 'ong ba'i phyir te/ skyes bu glen pa chos kyi rkun por gyur pa</text></item>
<item><p>78a3</p><section>mdo sde</section><text>de dag 'di snyam du sems can de ni bsam gyis mi khyab pa ste/ de ni bdag cag gis tshod gzung bar bya ba ma yin no snyam du mi sems so/ /kun dga' bo/ /de dag ni/</text></item>
<item><p>78a4</p><section>mdo sde</section><text>de'i tshe sangs rgyas kyi cho 'phrul la'ang yid mi ches par 'gyur na/ de bzhin gshegs pa byang chub sems dpar gyur pa'i byang chub sems dpa'i cho 'phrul lta smos kyang ci</text></item>
<item><p>78a5</p><section>mdo sde</section><text>dgos te/ kun dga' bo/ de ltar skyes bu glen pa rnyed pa dang / bkur sti dang / tshigs su bcad pa'i zil gyis non pa/ mi gtsang bar bying ba/ rim gro'i zil gyis non pa/</text></item>
<item><p>78a6</p><section>mdo sde</section><text>ma rabs kyi ngang tshul can de dag sangs rgyas kyi chos spong zhing bsod nams ma yin pa'i mngon par 'du bya ba mang po ji snyed cig mngon par 'du byed pa la ltos// //</text></item>
<item><p>78a7</p><section>mdo sde</section><text>'phags pa rgya cher rol pa zhes bya ba theg pa chen po'i mdo/ bam po lnga pa/ kun dga' bos gsol pa/ bcom ldan 'das/ ma byung ba'i dus na 'di lta bu'i mdo sde</text></item>
<item><p>78b1</p><section>mdo sde</section><text>bzang po la'ang spong zhing mi snyan par brjod pa de lta bu'i dge slong dag kyang 'byung lags pa lta/ bcom ldan 'das kyis bka' stsal pa/ kun dga' bo/ de dag ni mdo sde 'di</text></item>
<item><p>78b2</p><section>mdo sde</section><text>lta bu spong zhing mi snyan pa brjod par yang ma zad de/ sdig pa rnam pa du ma mngon par 'du bya ba mngon par 'du byed cing dge sbyong gi dngos po don du mi gnyer ba dag kyang 'byung bar</text></item>
<item><p>78b3</p><section>mdo sde</section><text>'gyur ro/ /gsol pa/ bcom ldan 'das/ 'o na skyes bu dam pa ma lags pa de 'dra ba de dag gi 'gro ba ni ci 'dra ba zhig tu 'gyur/ tshe rabs 'phos nas ni ci lta bu zhig tu</text></item>
<item><p>78b4</p><section>mdo sde</section><text>mchi| bcom ldan 'das kyis bka' stsal pa/ de dag ni sangs rgyas kyi byang chub med par byas te/ 'das pa dang / ma byon pa dang / da ltar byung ba'i sangs rgyas bcom ldan</text></item>
<item><p>78b5</p><section>mdo sde</section><text>'das rnams la mi snyan pas skur pa btab pa'i 'gro ba gang yin pa'i 'gro ba der 'gro bar 'gyur ro/ /de nas tshe dang ldan pa kun dga' bo spu g.yos nas sangs rgyas la phyag</text></item>
<item><p>78b6</p><section>mdo sde</section><text>'tshal lo zhes brjod de/ bcom ldan 'das la 'di skad ces gsol to/ /bcom ldan 'das/ skyes bu dam pa ma lags pa de dag gi spyod pa 'di thos nas bdag ni brgyal</text></item>
<item><p>78b7</p><section>mdo sde</section><text>ba dang 'dra bar gyur to/ /bcom ldan 'das kyis bka' stsal pa/ kun dga' bo/ de dag gi spyod pa ni mnyam par mi 'gyur zhing / sems can de dag ni mi mnyam pa'i spyod</text></item>
<item><p>79a1</p><section>mdo sde</section><text>pa can du 'gyur ro/ /kun dga' bo/ de dag tshul dang mi 'dra ba'i spyod pa des mnar med pa'i sems can dmyal ba chen por ltung bar 'gyur ro/ /de</text></item>
<item><p>79a2</p><section>mdo sde</section><text>ci'i phyir zhe na/ kun dga' bo/ dge slong ngam/ dge slong ma'am/ dge bsnyen nam/ dge bsnyen ma gang la la zhig mdo sde 'di lta bu 'di dag thos nas ma mos shing yid mi</text></item>
<item><p>79a3</p><section>mdo sde</section><text>ches pa dang / spong ba de dag ni shi 'phos ma thag tu mnar med pa'i sems can dmyal ba chen por ltung bar 'gyur ro/ /kun dga' bo/ de bzhin gshegs pa la ni tshad</text></item>
<item><p>79a4</p><section>mdo sde</section><text>du ma byed cig /de ci'i phyir zhe na/ kun dga' po/ de bzhin gshegs pa ni tshad med cing zab la rgya che zhing gting dpag dka' ba'o/ /kun dga' bo/ la la zhig gis</text></item>
<item><p>79a5</p><section>mdo sde</section><text>mdo sde 'di lta bu 'di dag thos nas dga' ba dang / mchog tu dga' ba dang / dad pa skye ba'i sems can de dag gis ni thob pa legs par thob pa yin te/ de dag gis</text></item>
<item><p>79a6</p><section>mdo sde</section><text>'tsho ba ni don yod pa'o/ /de dag gi mi'i dngos po ni don yod pa'o/ /de dag gi spyod pa ni legs par spyad pa'o/ /de dag gis ni snying po blangs so/ /de dag ni ngan</text></item>
<item><p>79a7</p><section>mdo sde</section><text>song gsum las grol ba'o/ /de dag ni de bzhin gshegs pa'i sras su 'gyur ro/ /de dag gis ni dgos pa thams cad yongs su thob bo/ /de dag gis dad pa</text></item>
<item><p>79b1</p><section>mdo sde</section><text>thob pa ni don yod do/ /de dag gis ni yul 'khor gyi zas legs par zos so/ /de dag gis ni sems can dam pa rnams la legs par mos pa yin no/ /de dag ni/</text></item>
<item><p>79b2</p><section>mdo sde</section><text>bdud kyi zhags pa gtubs pa yin no/ /de dag ni 'khor ba'i 'brog dgon pa las brgal to/ /de dag gis ni mya ngan gyi zug rngu byung ngo / /de dag gis ni mchog tu dga'</text></item>
<item><p>79b3</p><section>mdo sde</section><text>ba'i dngos po rjes su thob bo/ /de dag gis ni skyabs su 'gro ba legs par blangs so/ /de dag ni sbyin pa'i gnas yin te/ mchod par 'os pa'o/ /de dag ni 'jig rten</text></item>
<item><p>79b4</p><section>mdo sde</section><text>na 'byung bar dkon pa'o/ /de dag ni 'jig rten na sbyin pa'i gnas su bzung ba'o/ /de ci'i phyir zhe na/ de bzhin gshegs pa'i chos 'jig rten thams cad dang mi mthun</text></item>
<item><p>79b5</p><section>mdo sde</section><text>pa rnam pa 'di lta bu 'di la dad pa'i phyir ro/ /kun dga' bo/ sems can de dag ni dge ba'i rtsa ba ngan ngon dang ldan pa ma yin te/ kun dga' bo/ sems can de dag ni/</text></item>
<item><p>79b6</p><section>mdo sde</section><text>nga dang tshe rabs 'ga' zhig tu 'grogs par gyur pa'i grogs po yin no/ /de ci'i phyir zhe na/ kun dga' bo/ la la ni thos pa tsam gyis dga' zhing yid du 'ong ba yod</text></item>
<item><p>79b7</p><section>mdo sde</section><text>kyi| mthong na ma yin no/ /kun dga' bo/ la la ni mthong bas dga' zhing yid du 'ong ba yod kyi/ thos pas ma yin no/ /kun dga' bo/ la la ni mthong na'ang dga'</text></item>
<item><p>80a1</p><section>mdo sde</section><text>zhing yid du 'ong la thos na'ang dga' zhing yid du 'ong ba yod do/ /kun dga' bo/ gang yang rung ste la la zhig mthong ngam/ thos nas dga' zhing yid du 'ong</text></item>
<item><p>80a2</p><section>mdo sde</section><text>bar gyur na/ khyod kyis de la 'di ltar de dag ni nga dang tshe rabs 'ga' zhig tu 'grogs pa'i grogs po yin par nges par rtogs par bya ste/ de dag ni de bzhin</text></item>
<item><p>80a3</p><section>mdo sde</section><text>gshegs pas gzigs so/ /de dag ni de bzhin gshegs pas dgrol bar bya ba'o/ /de dag ni de bzhin gshegs pa dang yon tan gyi cha mnyam pa'o/ /de dag ni de</text></item>
<item><p>80a4</p><section>mdo sde</section><text>bzhin gshegs pa la skyabs su dong ba'o/ /de dag ni de bzhin gshegs pas bzung ba'o/ /kun dga' bo/ nga sngon byang chub sems dpa'i spyad pa spyod pa nyid kyi tshe'ang</text></item>
<item><p>80a5</p><section>mdo sde</section><text>sems can su'ang rung ste/ 'jigs pas nyam thag cing 'ongs nas mi 'jigs pa slong na sems can de dag las nges mi 'jigs pa byin par gyur na/ nga bla na med pa yang</text></item>
<item><p>80a6</p><section>mdo sde</section><text>dag par rdzogs pa'i byang chub mngon par rdzogs par sangs rgyas pas lta smos kyang ci dgos/ kun dga' bo/ dad pa la brtson par gyis shig /'di ni de bzhin gshegs</text></item>
<item><p>80a7</p><section>mdo sde</section><text>pas bcol ba'o/ /kun dga' bo/ khyod kyis bya ba ci yod pa de dag ni de bzhin gshegs pas byas so/ /nga rgyal gyi zug rngu ni de bzhin gshegs pas bsal to/ /kun</text></item>
<item><p>80b1</p><section>mdo sde</section><text>dga' bo/ grogs po'i gtam thos pa tsam gyis kyang dpag tshad brgya'i lam du'ang 'gro ste/ thos pas kyang dga' bar 'gyur ba yin na/ sngar ma mthong ba las mdza' bo mthong bar</text></item>
<item><p>80b2</p><section>mdo sde</section><text>gyur na smos kyang ci dgos te/ gang nga la brten cing dge ba'i rtsa ba bskyed par byed pa de dag ni ma byon pa'i de bzhin gshegs pa dgra bcom pa yang dag par rdzogs pa'i sangs</text></item>
<item><p>80b3</p><section>mdo sde</section><text>rgyas rnams kyis mkhyen cing / sems can de dag ni de bzhin gshegs pa rnams kyi sngon gyi mdza' po ste/ de dag ni bdag cag gi'ang mdza' bo yin no snyam du dgongs</text></item>
<item><p>80b4</p><section>mdo sde</section><text>so| |de ci'i phyir zhe na/ kun dga' bo/ mdza' bo gang yin pa de ni mdza' bo la sdug cing yid du 'ong ba yin no/ /mdza' bo de'i gang sdug pa'i grogs po de'ang de la sdug cing yid du</text></item>
<item><p>80b5</p><section>mdo sde</section><text>'ong ba yin no/ /kun dga' bo/ de lta bas na/ khyod mos par bya zhing khong du chud par bya'i/ dad pa tsam yang skyed par gyis shig /ngas ma byon pa'i de bzhin gshegs pa dgra</text></item>
<item><p>80b6</p><section>mdo sde</section><text>bcom pa yang dag par rdzogs pa'i sangs rgyas rnams la'ang gtad de/ de dag kyang 'di dag ni bdag cag gi'ang mdza' bo yin no zhes bya bar mkhyen cing / bsam pa rdzogs</text></item>
<item><p>80b7</p><section>mdo sde</section><text>par mdzad par 'gyur ro/ /kun dga' bo/ 'di lta ste/ dper na/ skyes bu la la zhig la bu ngag nyan cing mthun par 'dzin pa gcig pu zhig bdog par gyur la/ skyes bu de'ang</text></item>
<item><p>81a1</p><section>mdo sde</section><text>mdza' bo mang ba zhig yin na/ pha de shir zin kyang pha'i mdza' bos yongs su bzung ba'i bu de ni phongs par mi 'gyur ro/ /kun dga' bo de bzhin du</text></item>
<item><p>81a2</p><section>mdo sde</section><text>gang su'ang rung ste pa la dad na/ de dag ngas bzung ba yin te/ de dag ni nga'i mdza' bo'o/ /de dag ni pa la skyabs su dong ba'o/ /de bzhin gshegs pa ni mdza' bo mang</text></item>
<item><p>81a3</p><section>mdo sde</section><text>po mnga' ba ste/ de bzhin gshegs pa'i mdza' bo de dag kyang yang dag par gsung zhing brdzun du mi gsung bas de bzhin gshegs pa'i mdza' bo yang dag par gsung ba ma</text></item>
<item><p>81a4</p><section>mdo sde</section><text>'ongs pa'i de bzhin gshegs pa dgra bcom pa yang dag par rdzogs pa'i sangs rgyas rnams la de dag rjes su gtad kyi/ kun dga' bo/ dad pa la brtson par gyis shig /</text></item>
<item><p>81a5</p><section>mdo sde</section><text>'di ni ngas khyod la bcol ba'o/ /dge slong dag /de ltar byang chub sems dpa' btsas pa'i tshe lha'i bu mo bye ba khrag khrig brgya stong mang po ngag nam mkha'i dkyil na gnas shing</text></item>
<item><p>81a6</p><section>mdo sde</section><text>lha mo sgyu 'phrul la lha'i me tog dang / spos dang / phreng ba dang / byug pa dang / gos dang / rgyan gyis mngon par 'thor bar gyur to/ /de la 'di skad ces bya ste/ dge ba dri med</text></item>
<item><p>81a7</p><section>mdo sde</section><text>rnam dag gser gyi 'od ldan nyi zla'i 'od ldan pa/ /lha yi bu mo sgra dbyangs snyan brjod stong phrag drug cu de yi tshe/ /skad cig de la lum+bi nir lhags lha mo sgyu 'phrul de la smra/</text></item>
<item><p>81b1</p><section>mdo sde</section><text>mi dgyes ma mdzad rab tu dgyes mdzad bdag cag khyod kyi phyag rjed lags/ /bdag cag rnams kyis bgyi ba ci mchi ci bgyi ci 'tshal bka' stsol cig /bdag cag khyod kyi phyag</text></item>
<item><p>81b2</p><section>mdo sde</section><text>rjed nus ldan nye ba'i sems dang ldan pa lags/ /khyod kyis dgyes shing bde ba'i nyams skyes mi dgyes thams cad spang bar gsol/ /rga shi sel ba'i sman pa dam pa de ring lha mo</text></item>
<item><p>81b3</p><section>mdo sde</section><text>myur skyed 'gyur/ /ji ltar zhugs shing 'di rnams kha 'bus sa la me tog rgyas gyur cing / /stong phrag bgrangs pa'i lha rnams drung na gnas shing lag pa 'dud pa dang / /ji ltar</text></item>
<item><p>81b4</p><section>mdo sde</section><text>dog sa rgya mtshor bcas te rnam pa drug tu g.yos las na/ /khyod las lha yul mi yul sgra grags 'jig rten 'das pa'i sras bltams 'gyur/ /ji ltar rnam dag 'od kyis rnam par</text></item>
<item><p>81b5</p><section>mdo sde</section><text>mdzes shing gser gyi kha dog bzang / /nam mkha'i dkyil las yid 'ong sil snyan brgya dag ma dkrol sgra 'byin dang / /ji ltar dag cing gtsang la 'dod chags bral ba'i lha rnams</text></item>
<item><p>81b6</p><section>mdo sde</section><text>brgya stong yang / /dga' sems phyag 'tshal ba las de ring 'jig rten kun phan bltams par 'gyur/ /brgya byin tshangs pa 'jig rten skyong dang de bzhin lha rnams gzhan dag kyang / /</text></item>
<item><p>81b7</p><section>mdo sde</section><text>dga' zhing brod pa'i sems kyis drung du gnas nas lag pa 'dud pa bgyid/ /skyes bu seng+ge brtul zhugs grub pa de yang rtsib logs g.yas nas byung / /gser gyi ri dang 'dra zhing</text></item>
<item><p>82a1</p><section>mdo sde</section><text>'od dang ldan pa'i 'dren pa bltams/ /brgya byin tshangs pa gnyis kyis lag pa dang te thub pa de yang blangs/ /zhing rnams brgya stong 'od bzang bkye bas</text></item>
<item><p>82a2</p><section>mdo sde</section><text>thams cad rab tu g.yos par gyur/ /ngan song gsum gyi sems can rnams kyang bde zhing sdug bsngal med gyur te/ /lha rnams brgya phrag stong gis me tog gtor te gos kyi</text></item>
<item><p>82a3</p><section>mdo sde</section><text>g.yab mo phyung / /de tshes 'di stobs mthu ldan zhing rdo rje'i dngos gnas pad+ma mdzes/ /sna tshogs mngon thon dge la 'dren pa 'khor lo'i mtshan ris zhabs bzhag ste/ /gom</text></item>
<item><p>82a4</p><section>mdo sde</section><text>pa bdun du bzhud nas tshangs pa'i sgra dbyangs dam pa gsungs pa ni/ /rga shi sel ba'i sman pa dam pa sems can mchog tu bdag 'gyur ro/ /tshangs pa'i mchog dang brgya byin</text></item>
<item><p>82a5</p><section>mdo sde</section><text>lha mchog nam mkha'i dkyil na'i khod gyur te/ /gtsang zhing dang la mdzes pa'i spos chu dag gis 'dren pa'i sku yang bsil/ /klu yi rgyal gnyis bar snang gnas nas grang</text></item>
<item><p>82a6</p><section>mdo sde</section><text>dro'i chu yi rgyun kyang gtong / /lha rnams brgya stong dag kyang spos chu dag gis 'dren pa'i sku bsil byed/ /'jig rten skyong ba rnams kyang rim gro dam par lag pa bzang pos</text></item>
<item><p>82a7</p><section>mdo sde</section><text>len| |stong gsum 'di'ang rgyu dang mi rgyu bcas par rab tu g.yos par gyur/ /mdzes pa'i 'od rnams bkye bas ngan song rnams kyang rab tu zhi bar gyur/ /'jig rten rnam</text></item>
<item><p>82b1</p><section>mdo sde</section><text>par 'dren pa bltams pas nyon mongs sdug bsngal de dag zhi/ /mi yi 'dren pa rgyal ba la/ /lha rnams me tog sil ma 'thor/ /stobs dang brtson 'grus ldan pa yi/ /brtan pa gom</text></item>
<item><p>82b2</p><section>mdo sde</section><text>pa bdun du bzhud/ /sa phyogs gang du zhabs bzhag pa/ /der ni pad+ma bzang ba'i mchog /rin chen kun gyis brgyan pa dag /sa las mngon du thon par gyur/ /de ltar gom pa bdun</text></item>
<item><p>82b3</p><section>mdo sde</section><text>bzhud nas/ /rga dang 'chi bsel ba yi/ /sman pa dam pa 'dir byung zhes/ /tshangs pa'i dbyangs kyis gsung brjod do/ /'jigs med phyogs su rnam gzigs te/ /de nas don ldan</text></item>
<item><p>82b4</p><section>mdo sde</section><text>gsung phyung ba/ /nga ni 'jig rten kun gyi gtso/ /'jig rten phul phyin rnam par 'dren/ /nga yi skye mtha' 'di yin zhes/ /mi yi 'dren pas 'dzum pa mdzad/ /lha dbang bcas dang 'jig</text></item>
<item><p>82b5</p><section>mdo sde</section><text>rten skyong dag rab tu dad sems skyes/ /spos chu mchog gis 'jig rten phan pa'i don mdzad sku yang bsil/ /klu yi dbang po rnams kyang lhan cig mthun par byas nas ni/ /dri zhim</text></item>
<item><p>82b6</p><section>mdo sde</section><text>spos chu dag gis rgyun gyis sku yang bsil ba byas/ /lha gzhan khrag khrig dag kyang bar snang bla ni gnas nas su/ /dri zhim spos chu mchog gi rgyun gyis rang byung sku yang bsil/ /</text></item>
<item><p>82b7</p><section>mdo sde</section><text>gdugs dkar yangs dang rnga yab bzang po dam pa thogs nas ni/ /bar snang 'khod de lha rnams mi yi khyu mchog sku bsil byed/ /skyes bu gcig cig rings par 'ongs nas zas</text></item>
<item><p>83a1</p><section>mdo sde</section><text>gtsang de la dgar smras pa/ /lha gcig 'byor pa rgyas gyur khyod kyi sras ni mtshan gyis brgyan pa bltams/ /de ni nges par 'khor los bsgyur ba'i dbang</text></item>
<item><p>83a2</p><section>mdo sde</section><text>phyug gdung rabs rin chen 'tsho ba/ /dzam+bu'i gling 'di gdugs mang gcig 'gyur phas kyi dgra yang ma mchis 'gyur/ /de nas skyes bu gnyis 'ongs zas gtsang rgyal po'i</text></item>
<item><p>83a3</p><section>mdo sde</section><text>mdun du de song ste/ /lha gcig 'byor ba rgyas gyur shAkya'i rigs su rgyal bu skyes gyur na/ /shAkya rnams kyi grong du rogs pa 'bum phrag lnga ni btsas pa skyes par gyur/ /</text></item>
<item><p>83a4</p><section>mdo sde</section><text>kun kyang gzhan gyis mi thub stobs dang ldan zhing tshan po che dang 'dra/ /skyes bu gzhan 'ongs smras pa bdag las dgyes pa'i sgra gson lha/ /'dun pa can la sogs pa 'bangs</text></item>
<item><p>83a5</p><section>mdo sde</section><text>kyi byis pa brgyad brgya btsas par gyur/ /bsngags ldan gyis ni zla bo chibs rta stong phrag bcu dag 'brangs gyur te/ /chibs mchog dam pa gser gyi 'od ldan rnga rngog lcang</text></item>
<item><p>83a6</p><section>mdo sde</section><text>lor 'khril ba lags/ /mtha' 'khob khams kyi rgyal po stong phrag nyi shu dag kyang de bzhin du/ /rgyal po khyod kyi zhabs kyi drung du mchis kyi legs par rgyal gyur lha/ /da</text></item>
<item><p>83a7</p><section>mdo sde</section><text>ni bdag mchis sug las ci bgyi rgyal pos bdag la bka' stsal gsol/ /rgyal po khyod 'dir mnga' brnyes bdag 'bangs jo bo lha gcig rgyal bar spyon/ /gser gyi dra bas</text></item>
<item><p>83b1</p><section>mdo sde</section><text>mdzes pa'i glang po dam pa stong phrag nyi shu dag /nam mkha' las ni sgra dag 'byin cing rgyal po'i khab tu mgyogs su mchis/ /sbrum ma la sogs nag gu zal lu dag dang</text></item>
<item><p>83b2</p><section>mdo sde</section><text>be'u ni drug stong 'brangs/ /lhan cig lha mchog bltams shing de dag btsas pas rgyal khab phun sum tshogs/ /rje gcig rgyal por gshegs te bsod nams gzi 'od ldan pa</text></item>
<item><p>83b3</p><section>mdo sde</section><text>bltams pa yi/ /yon tan dag ni mthong bar gyur nas lha dang mi rnams stong bgrangs pa/ /rab tu dga' bar gyur dang kun la nyid kyis legs par gzigs su gsol/ /myur</text></item>
<item><p>83b4</p><section>mdo sde</section><text>du rgyal gyur cig ces byang chub dam pa mya ngan med par zhugs/ /dge slong dag /de ltar byang chub sems dpa' btsas pa dang / skad cig de la sbyin pa'i gtong ba'ang de bas rgya cher</text></item>
<item><p>83b5</p><section>mdo sde</section><text>gyur to| |ya rabs kyi rigs lnga brgya'ang btsas par gyur to/ /grags ldan la sogs pa bu mo khri dang / bran mo brgyad brgya dang / 'dun pa la sogs pa bran lnga brgya dang / rte'u</text></item>
<item><p>83b6</p><section>mdo sde</section><text>mo khri dang / bsngags ldan la sogs pa rte'u pho khri dang / ba lang gi phrug gu mo lnga brgya dang / ba lang gi phrug gu pho lnga brgya po dag kyang btsas shing 'brangs par gyur nas de dag</text></item>
<item><p>83b7</p><section>mdo sde</section><text>thams cad rgyal po zas gtsang mas sna grangs yi ger bris te sras phu gzhon nu rtsen pa'i phyir byin par gyur te/ /byang chub sems dpa'i longs spyod kyi don du byang chub sems</text></item>
<item><p>84a1</p><section>mdo sde</section><text>dpa' nyid kyi mthus gling bye ba brgya phrag bzhi'i dbus kyis phyogs nas a shwad+tha'i sdong po skyes par gyur to/ /gling phra mo rnams su'ang tsan+dan gyi nags tshal skyes</text></item>
<item><p>84a2</p><section>mdo sde</section><text>par gyur to/ /byang chub sems dpa'i longs spyod kyi don du grong khyer gyi khor yug tu'ang skyed mos tshal lnga brgya dag byung bar gyur to/ /gter lnga stong yang sa'i 'og nas gyen du</text></item>
<item><p>84a3</p><section>mdo sde</section><text>'bus te sgo ston par gyur to/ /de ltar rgyal po zas gtsang ma de'i don bsam pa gang yin pa de dag thams cad phun sum tshogs par gyur nas rgyal po zas gtsang ma 'di snyam</text></item>
<item><p>84a4</p><section>mdo sde</section><text>du bdag gi bu gzhon nu de'i ming ji skad cig gdags par bya snyam pa dang / de 'di snyam du sems te/ bu 'di skyes ma thag tu bdag gi don thams cad yang dag par grub</text></item>
<item><p>84a5</p><section>mdo sde</section><text>par gyur gyi/ 'di'i ming ni don thams cad grub par gdags so snyam ste/ de nas rgyal po zas gtsang mas byang chub sems dpa' la rim gro cher byas nas bu 'di'i ming</text></item>
<item><p>84a6</p><section>mdo sde</section><text>don thams cad grub pa zhes bya'o zhes ming du btags so/ /dge slong dag /de ltar byang chub sems dpa' btsas nas ma'i glo g.yas pa'ang ma ral ma nyams shing sngon</text></item>
<item><p>84a7</p><section>mdo sde</section><text>bzhin du gyur to/ /der khron pa lan gsum ldud pa dag kyang byung bar gyur/ spos kyi 'bru mar gyi rdzid bu dag kyang byung bar gyur to/ /de nas lha'i bu mo lnga stong dag lha'i spos</text></item>
<item><p>84b1</p><section>mdo sde</section><text>kyis bsgos pa'i 'bru mar dri zhim po khyer te byang chub sems dpa'i ma'i drung du lhags nas bltam pa legs par bltams sam/ sku la mi bde ba ma mchis sam zhes dri bar</text></item>
<item><p>84b2</p><section>mdo sde</section><text>gyur to| |lha'i bu mo lnga stong dag kyang lha'i byug pa dang / rnam par byug pa thogs te/ byang chub sems dpa'i ma'i drung du lhags nas bltam pa legs par bltams sam/ sku</text></item>
<item><p>84b3</p><section>mdo sde</section><text>la mi bde ba ma mchis sam zhes dri bar gyur to/ /lha'i bu mo lnga stong dag kyang lha'i spos chus bkang ba'i bum pa thogs te byang chub sems dpa'i ma'i drung du lhags nas bltam pa</text></item>
<item><p>84b4</p><section>mdo sde</section><text>legs par bltams sam/ sku la mi bde ba ma mchis sam zhes dri bar gyur to/ /lha'i bu mo lnga stong dag kyang lha'i byis pa'i gos thogs te byang chub sems dpa'i ma'i drung du</text></item>
<item><p>84b5</p><section>mdo sde</section><text>lhags nas bltam pa legs par bltams sam/ sku la mi bde ba ma mchis sam zhes dri bar gyur to/ /lha'i bu mo lnga stong dag kyang lha'i byis pa'i rgyan thogs te byang chub sems dpa'</text></item>
<item><p>84b6</p><section>mdo sde</section><text>ma'i drung du lhags te bltam pa legs par bltams sam/ sku la mi bde ba ma mchis sam zhes dri bar gyur to/ /lha'i bu mo lnga stong dag kyang glu dbyangs len cing byang chub sems</text></item>
<item><p>84b7</p><section>mdo sde</section><text>dpa'i ma'i drung du lhags te bltams pa legs par bltams sam/ sku la mi bde ba ma mchis sam zhes dri bar gyur to/ /dzam+bu'i gling 'di na phyi rol gyi drang srong mngon par shes pa lnga</text></item>
<item><p>85a1</p><section>mdo sde</section><text>dang ldan pa ji snyed cig 'khod pa de dag thams cad nam mkha' las 'ongs te rgyal po zas gtsang ma'i mdun du 'khod nas rgyal po 'phel bar gyur cig</text></item>
<item><p>85a2</p><section>mdo sde</section><text>ces bya ba'i sgra sgrog par gyur to/ /dge slong dag /de ltar byang chub sems dpa' btsas nas zhag bdun du lum+bi ni'i nags tshal du lha dang mi'i sil snyan dang / pheg rdob pas</text></item>
<item><p>85a3</p><section>mdo sde</section><text>rim gror byas so/ /bkur stir byas so/ /bsti stang du byas so/ /mchod par byas so/ /bza' ba dang / bca' ba dang / myang ba dag kyang drangs par gyur to/ /shAkya'i tshogs thams</text></item>
<item><p>85a4</p><section>mdo sde</section><text>cad kyang 'dus nas kun dga' ba'i sgra brjod par gyur to/ /sbyin pa dag kyang byin no/ /bsod nams dag kyang byed do/ /bram ze sum khri nyis stong yang nyin gcig bzhin du tshim</text></item>
<item><p>85a5</p><section>mdo sde</section><text>par byas so/ /su dag ci 'dod pa de dag la'ang de byin par gyur to/ /brgya byin dang tshangs pa'ang bram ze'i 'khor der bram ze'i khye'u'i gzugs su sprul te gral gyi thog ma la</text></item>
<item><p>85a6</p><section>mdo sde</section><text>'khod nas bkra shis kyi tshigs su bcad pa 'di dag brjod par gyur to/ /ji ltar ngan song rnams zhi zhing / /ji ltar 'gro kun bde las na/ 'gro la bde ba 'god pa yi/ /bde ba</text></item>
<item><p>85a7</p><section>mdo sde</section><text>mdzad cig bltams par mngon/ /ji ltar rab rib med 'od kyis/ /lha dang nyi zla'i 'od rnams kyang / /mi snang zil du brlag pa las/ /bsod nams 'od cig byung bar mngon/ /</text></item>
<item><p>85b1</p><section>mdo sde</section><text>mig med rnams kyang mthong gyur cing / /rna ba 'on pas sgra thos la/ /smyon pa rnams kyang dran ldan las/ /'jig rten mchod rten 'gyur bar mngon/ /ji ltar nyon mongs mi gnod cing / /</text></item>
<item><p>85b2</p><section>mdo sde</section><text>'gro ba byams pa'i yid gyur pas/ /tshangs pa bye bas mchod 'os su/ /gdon mi za bar 'gyur bar mngon/ /sa la me tog rgyas gyur cing / /sa yang mnyam par gnas pa las/ /</text></item>
<item><p>85b3</p><section>mdo sde</section><text>'gro ba kun gyis mchod pa yi/ /thams cad mkhyen du 'gyur bar mngon/ /ji ltar 'jig rten 'khrug med cing / /pad+ma chen po thon pa las/ /nges par gzi brjid chen po 'di/ /</text></item>
<item><p>85b4</p><section>mdo sde</section><text>'jig rten mgon du byon par 'gyur/ /lha yi spos kyis spags gyur la/ /'jam pa'i rlung gi ngad ldang zhing / /sems can nad rnams zhi gyur las/ /'di ni sman pa'i rgyal por byon/ /</text></item>
<item><p>85b5</p><section>mdo sde</section><text>gzugs khams gnas pa'i lha brgya po/ /'dod chags bral ba 'di dag kyang / /thal mo sbyar zhing 'dud pa las/ /'di ni sbyin pa'i gnas su byon/ /mi rnams kyis ni lha mthong zhing / /lha</text></item>
<item><p>85b6</p><section>mdo sde</section><text>rnams kyis ni mi mthong yang / /phan tshun 'tshe ba med pa las/ /'di ni ded dpon chen por byon/ /me rnams zhi bar gnas gyur cing / /chu klung thams cad mi g.yo la/ /sa yang dal bus</text></item>
<item><p>85b7</p><section>mdo sde</section><text>g.yo ba las/ /'di ni yang dag gzigs par 'gyur/ /dge slong dag /de ltar byang chub sems dpa' btsas nas zhag bdun lon pa dang / lha mo sgyu 'phrul shi ba'i dus byas par</text></item>
<item><p>86a1</p><section>mdo sde</section><text>gyur te/ de shi ba'i dus byas nas sum cu rtsa gsum gyi lha'i nang du skyes so/ /dge slong dag /khyed 'di snyam du byang chub sems dpa'i lan bon gyis lha mo sgyu</text></item>
<item><p>86a2</p><section>mdo sde</section><text>'phrul 'chi ba'i dus byas so snyam na/ de ltar mi blta'o/ /de ci'i phyir zhe na/ de'i tshe'i tshad ni mthar thug pa'i phyir ro/ /dge slong dag /'das pa'i byang chub sems dpa'</text></item>
<item><p>86a3</p><section>mdo sde</section><text>rnams kyang btsas te zhag bdun lon nas ma 'chi ba'i dus byas par gyur to/ /de ci'i phyir zhe na/ byang chub sems dpa' skyes te dbang po yongs su rdzogs nas mngon par byung</text></item>
<item><p>86a4</p><section>mdo sde</section><text>nam snying 'gas su 'ong ba'i phyir ro/ /dge slong dag /de ltar zhag bdun lon nas thog ma ser skya'i gnas kyi grong khyer chen po nas lha mo sgyu 'phrul bkod pa ji lta bus skyed mos</text></item>
<item><p>86a5</p><section>mdo sde</section><text>tshal gyi sar zhugs par gyur pa de dag las bye ba brgya stong 'gyur bas kyang lhag pa'i bkod pa chen pos byang chub sems dpa' grong khyer chen po ser skya'i gnas su zhugs</text></item>
<item><p>86a6</p><section>mdo sde</section><text>so| |de zhugs pa dang / bum pa spos chus gang ba lnga stong gis mdun du drangs par gyur to/ /de bzhin du bu mo lnga stong ni rma bya'i mdongs lag na thogs te mdun du 'dong bar</text></item>
<item><p>86a7</p><section>mdo sde</section><text>gyur to| |bu mo lnga stong ni shing ta la'i yal ga thogs shing mdun du 'dong bar gyur to/ /bu mo lnga stong ni spos chu'i ril ba b+h+ring gar thogs te lam chag chag gis 'debs</text></item>
<item><p>86b1</p><section>mdo sde</section><text>shing mdun du 'dong bar gyur to/ /bu mo lnga stong ni nags tshal gyi me tog gi phreng ba 'phyang ba khye'u tshang sna tshogs thogs te mdun du 'dong bar gyur to/ /bu mo lnga stong ni bzang</text></item>
<item><p>86b2</p><section>mdo sde</section><text>por sgyur ba'i rin po che thogs te lam gyi byi dor byed cing mdun du 'dong bar gyur to/ /bu mo lnga stong ni stan bzang po thogs shing mdun du 'dong bar gyur to/ /bram ze lnga stong ni</text></item>
<item><p>86b3</p><section>mdo sde</section><text>dril bu thogs te bkra shis kyi sgra 'byin cing mdun du 'dong bar gyur to/ /glang po lnga stong ni rgyan thams cad kyis brgyan te mdun du 'dong bar gyur to/ /rta nyi khri ni gser gyi</text></item>
<item><p>86b4</p><section>mdo sde</section><text>rgyan gyis bkab cing rgyan thams cad kyis brgyan te mdun du 'dong bar gyur to/ /shing rta brgyad khri ni gdugs dang / rgyal mtshan dang / ba dan bsgreng zhing dril bu g.yer ka'i dra</text></item>
<item><p>86b5</p><section>mdo sde</section><text>bas legs par brgyan te byang chub sems dpa'i phyi bzhin 'dong bar gyur to/ /rkang thang dpa' zhing rtul phod pa/ yan lag dam pa'i gzugs dang ldan pa/ go cha sra ba bgos pa</text></item>
<item><p>86b6</p><section>mdo sde</section><text>bzhi khri ni/ byang chub sems dpa' 'gro ba'i phyi bzhin 'dong bar gyur to/ /'dod pa na spyod pa dang / gzugs na spyod pa'i lha grags pa grags pa che ba bye ba khrag khrig brgya stong</text></item>
<item><p>86b7</p><section>mdo sde</section><text>tshad med grangs med pa dag ni nam mkha'i dkyil nas bkod pa rnam pa sna tshogs du mas byang chub sems dpa' la mchod pa byed cing phyi bzhin 'dong bar gyur to/ /shing rta gang la</text></item>
<item><p>87a1</p><section>mdo sde</section><text>byang chub sems dpa' 'dug par gyur pa de yang 'dod pa na spyod pa'i lha rnams kyis bkod pa chen po du mas legs par brgyan par gyur to/ /lha'i bu mo rgyan thams</text></item>
<item><p>87a2</p><section>mdo sde</section><text>cad kyis chas pa rin po che'i phreng ba thogs pa nyi khris shing rta de drangs te lha'i bu mo gnyis kyi bar du ni mi'i bu mo gcig 'dug /mi'i bu mo gnyis kyi bar du ni lha'i bu mo gcig</text></item>
<item><p>87a3</p><section>mdo sde</section><text>'dug kyang byang chub sems dpa'i mthus lha'i bu mos kyang mi'i bu mo'i dri mi zhim pa mi tshor/ mi'i bu mos kyang lha'i bu mo'i gzugs mthong na bag med par ma gyur to/ /dge</text></item>
<item><p>87a4</p><section>mdo sde</section><text>slong dag /ser skya'i gnas kyi grong khyer chen por shAkya lnga brgya tsam gyis byang chub sems dpa'i ched du khyim lnga brgya phub ste/ de dag byang chub sems dpa' grong khyer der</text></item>
<item><p>87a5</p><section>mdo sde</section><text>'jug pa'i tshe rang rang gis byas pa'i khyim gyi sgor 'khod de/ thal mo sbyar nas lus gus par btud de rim gro dang bcas pas 'di skad du/ kye don thams cad grub pa 'dir</text></item>
<item><p>87a6</p><section>mdo sde</section><text>gshegs su gsol/ kye lha'i lha 'dir gshegs su gsol/ kye sems can dag pa 'dir gshegs su gsol/ kye kha lo sgyur pa dam pa 'dir gshegs su gsol/</text></item>
<item><p>87a7</p><section>mdo sde</section><text>kye dga' zhing bde ba dang mchog tu dga' ba mdzad pa 'dir gshegs su gsol/ kye smad pa med pa'i grags pa mnga' ba 'dir gshegs su gsol/ kye kun nas spyan</text></item>
<item><p>87b1</p><section>mdo sde</section><text>mnga' ba 'dir gshegs su gsol/ kye mi mnyam pa dang mnyam zhing 'dra ba med pa'i yon tan dang gzi brjid mnga' ba/ mtshan dang dpe byad bzang pos yang dag par brgyan pa'i</text></item>
<item><p>87b2</p><section>mdo sde</section><text>sku mnga' ba 'dir gshegs su gsol zhes de skad 'dzer to/ /de nas rgyal po zas gtsang mas de dag thams cad dang mthun par bya ba'i phyir byang chub sems dpa' khyim de kun tu'ang</text></item>
<item><p>87b3</p><section>mdo sde</section><text>zhugs par byas te zla ba bzhi lon pa nas byang chub sems dpa' nyid kyi khyim du zhugs te rin po che sna tshogs bkod pa zhes bya ba'i khang bzang chen po der byang chub sems dpa' zhugs</text></item>
<item><p>87b4</p><section>mdo sde</section><text>par gyur to/ /de na shAkya rgan rabs rgan rabs rnams 'dus te bgros pa/ phan pa'i sems dang / byams pa'i sems kyis yon tan dang ldan pa dang / 'jam pa dang ldan par byang chub</text></item>
<item><p>87b5</p><section>mdo sde</section><text>sems dpa' btsa' ba dang / byi dor bya ba dang / nyams su blang bar sus nus zhes byas pa dang / de na shAkya'i bu mo lnga brgya tsam so so nas 'di skad du bdag gis gzhon nu'i rim gro bgyi'o/ /</text></item>
<item><p>87b6</p><section>mdo sde</section><text>bdag gis gzhon nu'i rim gro bgyi'o zhes zer ro/ /de na shAkya ches bgres ches bgres pa de dag na re/ bu mo 'di dag thams cad ni byis pa gzhon nu/ thor bu gzhon nu la gzugs</text></item>
<item><p>87b7</p><section>mdo sde</section><text>dang dar la bab pas rgyags shing dregs pa yin pas 'di dag gis byang chub sems dpa' la dus dus su rim gro bya ba mi nus so/ /skye rgu'i bdag mo chen mo gau ta mI ni gzhon nu'i</text></item>
<item><p>88a1</p><section>mdo sde</section><text>sru mo ste/ 'dis ni gzhon nu bde ba dang lags par bskyed par nus so/ /rgyal po zas gtsang ma'ang mnyes par nus so zhes thams cad gros gcig</text></item>
<item><p>88a2</p><section>mdo sde</section><text>tu 'dus te/ skye rgu'i bdag mo chen mo gau ta mI dad par byas nas skye rgu'i bdag mo chen mo gau ta mI sa gzhon nu de legs par bskyed do/ /de'i tshe byang chub sems dpa'i rim gror</text></item>
<item><p>88a3</p><section>mdo sde</section><text>ma ma sum cu rtsa gnyis bkod par gyur te/ de la brgyad ni pang na 'tsho ba'i ma ma'o/ /brgyad ni nu ma snun pa'i ma ma'o/ /brgyad ni rtsen grogs kyi ma ma'o/ /brgyad ni dri</text></item>
<item><p>88a4</p><section>mdo sde</section><text>ma 'phyi ba'i ma ma'o/ /de nas rgyal po zas gtsang mas shAkya'i tshogs thams cad bsags te dpyad pa/ ji ltar gzhon nu 'di 'khor los bsgyur ba'i rgyal po zhig tu 'gyur</text></item>
<item><p>88a5</p><section>mdo sde</section><text>ram| 'on te ma yin gyi/ rab tu 'byung ba'i phyir mngon par 'byung zhes dpyad pa dang / de'i tshe ri'i rgyal po gangs ri'i ngos la drang srong chen po nag po zhes bya ba mngon par</text></item>
<item><p>88a6</p><section>mdo sde</section><text>shes pa lnga dang ldan pa zhig snag gi tsha bo mis byin zhes bya ba dang lhan cig tu 'dug 'dug pa las/ des byang chub sems dpa' btsas pa'i tshe ngo mtshar rmad du byung ba'i</text></item>
<item><p>88a7</p><section>mdo sde</section><text>cho 'phrul mang du mthong ste/ nam mkha'i dkyil na'ang lha'i bu mo mang po sangs rgyas kyi sgra sgrog cing gos kyi g.yab mo g.yob pa dang / dga' zhing phan tshun 'dong ba mthong nas</text></item>
<item><p>88b1</p><section>mdo sde</section><text>des bsam pa/ ma la bdag gis rnam par blta ba zhig tu bya'am snyam nas/ des lha'i mig gis dzam+bu'i gling thams cad du bltas na ser skya'i grong khyer chen po de na rgyal po zas</text></item>
<item><p>88b2</p><section>mdo sde</section><text>gtsang ma'i khyim du gzhon nu bsod nams kyi gzi brjid kyis gzi dang ldan par byas pa/ 'jig rten thams cad kyis mchod pa/ skyes bu chen po'i mtshan sum cu rtsa gnyis kyis</text></item>
<item><p>88b3</p><section>mdo sde</section><text>lus legs par brgyan pa zhig btsas par mthong nas bram ze'i khye'u mis byin la smras pa/ bram ze'i khye'u shes par gyis shig /dzam+bu'i gling du rin po che chen po byung ste/ ser skya'i</text></item>
<item><p>88b4</p><section>mdo sde</section><text>gnas kyi grong khyer chen po na rgyal po zas gtsang ma'i khyim du gzhon nu bsod nams kyi gzi brjid kyis gzi dang ldan par byas pa/ 'jig rten thams cad kyis mchod pa/ skyes bu</text></item>
<item><p>88b5</p><section>mdo sde</section><text>chen po'i mtshan sum cu rtsa gnyis dang ldan pa btsas so/ /de gal te khyim na gnas na ni mtha' bzhi la dbang ba'i 'khor los bsgyur ba'i rgyal por 'gyur te/ rnam par rgyal ba</text></item>
<item><p>88b6</p><section>mdo sde</section><text>dang ldan pa/ chos dang ldan pa/ chos kyi rgyal po srid kyi mthu stobs thob pa/ rin po che sna bdun dang ldan par 'gyur te/ de'i rin po che sna bdun ni/ 'di lta ste/ 'khor lo rin po che dang /</text></item>
<item><p>88b7</p><section>mdo sde</section><text>glang po rin po che dang / rta rin po che dang / nor bu rin po che dang / bud med rin po che dang / khyim bdag rin po che dang / blon po rin po che dang bdun 'byung bar 'gyur ro/ /de la bu stong</text></item>
<item><p>89a1</p><section>mdo sde</section><text>yod par 'gyur te/ dpa' ba/ rtul phod pa/ yan lag mchog gi gzugs dang ldan pa/ pha rol gyi sde 'joms pa sha stag 'byung bar 'gyur ro/ /de ni</text></item>
<item><p>89a2</p><section>mdo sde</section><text>sa chen po'i dkyil 'khor 'di rgya mtsho'i mtha' skor dang bcas pa chad pa med cing mtshon gyis bda' ba med pa dang / chos dang mthun par rang gi mthus zil gyis mnan cing</text></item>
<item><p>89a3</p><section>mdo sde</section><text>mngon par phab ste/ dbang phyug gi dbang gis rgyal srid byed par 'gyur ro/ /de gal te khyim nas khyim med par rab tu byung na'ang de bzhin gshegs pa dgra bcom pa yang</text></item>
<item><p>89a4</p><section>mdo sde</section><text>dag par rdzogs pa'i sangs rgyas su 'gyur te/ ston pa 'dren pa gzhan gyi dring mi 'jog pa 'jig rten du sgra rnam par grags par 'gyur ro/ /de lta bas na/ tshur shog de</text></item>
<item><p>89a5</p><section>mdo sde</section><text>bltar 'dong ngo / /de nas drang srong chen po nag po snag gi tsha bo mis byin dang 'grogs te ngang pa'i rgyal po ltar nam mkha'i dkyil nas lding ste ser skya'i gnas kyi grong khyer</text></item>
<item><p>89a6</p><section>mdo sde</section><text>chen po ga la ba der song nas phyin pa dang / rdzu 'phrul brtul nas rkang gis ser skya'i gnas kyi grong khyer chen por dong ste rgyal po zas gtsang ma'i khyim ga la ba der phyin</text></item>
<item><p>89a7</p><section>mdo sde</section><text>nas rgyal po zas gtsang ma'i khyim gyi sgor bsdad do/ /dge slong dag /de ltar drang srong nag po des rgyal po zas gtsang ma'i khyim gyi sgo drung du srog chags brgya stong mang</text></item>
<item><p>89b1</p><section>mdo sde</section><text>po 'dus pa mthong ngo / /de nas drang srong nag po sgo ba'i drung du song ste 'di skad ces smras so/ /kye/ mi khyod song la rgyal po zas gtsang ma la chab sgo na drang srong zhig mchis so zhes gsol</text></item>
<item><p>89b2</p><section>mdo sde</section><text>cig /de nas sgo ba des de ltar bgyi'o zhes drang srong nag po'i ltar mnyan te/ rgyal po zas gtsang ma ga la ba der song nas phyin pa dang thal mo sbyar te rgyal po zas gtsang ma la 'di</text></item>
<item><p>89b3</p><section>mdo sde</section><text>skad ces smras so/ /lha mkhyen par mdzad du gsol/ chab sgo na drang srong rgan po 'khogs pa nas/ gzer ba zhig mchis te/ 'di skad du bdag ni/ rgyal po'i zhal mthong bar 'tshal</text></item>
<item><p>89b4</p><section>mdo sde</section><text>lo zhes mchi'o/ /de nas rgyal po zas gtsang mas drang srong nag po'i stan 'ding du bcug ste/ mi de la 'di skad ces smras so/ /drang srong de nang du 'ong bar gyis shig /de nas mi de</text></item>
<item><p>89b5</p><section>mdo sde</section><text>rgyal po'i pho brang nas byung nas drang srong nag po la 'di skad ces smras te/ nang du bzhud cig /de nas drang srong nag po rgyal po zas gtsang ma ga la ba der song ste phyin pa dang /</text></item>
<item><p>89b6</p><section>mdo sde</section><text>mdun du 'dug ste rgyal po zas gtsang ma la 'di skad ces smras so/ /rgyal po chen po/ rgyal bar spyon cig /rgyal bar spyon cig /sku tshe ring bar srungs shig /chos bzhin du rgyal po</text></item>
<item><p>89b7</p><section>mdo sde</section><text>mdzod cig /de nas rgyal po zas gtsang mas drang srong nag po la yon chu dang rkang pa la gtor ba'i chus mchod pa byas te shin tu legs par yongs su bkur nas stan la bdar te/ de</text></item>
<item><p>90a1</p><section>mdo sde</section><text>stan la bde bar 'dug par shes nas zhe sa dang bcas/ gus pa dang bcas par 'di skad ces smras so/ /drang srong / sngon mthong bar mi dran na 'dir ci la</text></item>
<item><p>90a2</p><section>mdo sde</section><text>byon ci zhig bzhed/ de skad ces smras pa dang / drang srong nag pos rgyal po zas gtsang ma la 'di skad ces smras so/ /rgyal po chen po/ khyod kyi sras shig pa bltams par gyur pa</text></item>
<item><p>90a3</p><section>mdo sde</section><text>de lta zhing bdag 'dir mchis so/ /rgyal pos smras pa/ drang srong chen po/ gzhon nu nyal zhing mchis kyi/ langs kyi bar du cung zad cig zhes shig /drang srong gis smras pa/</text></item>
<item><p>90a4</p><section>mdo sde</section><text>rgyal po chen po/ skyes bu chen po de lta bu ni ring por mi nyal te/ skyes bu dam pa de lta bu dag ni sad par gnas pa'i ngang tshul can no/ /dge slong dag /de nas byang chub</text></item>
<item><p>90a5</p><section>mdo sde</section><text>sems dpas drang srong nag po de la snying brtse ba nye bar bzung ste sad pa'i brda byas so/ /de nas rgyal po zas gtsang mas gzhon nu don thams cad grub pa lag pa gnyis</text></item>
<item><p>90a6</p><section>mdo sde</section><text>kyis shin tu legs par blangs te drang srong nag po'i drung du khyer ro/ /de nas drang srong nag pos byang chub sems dpa' bltas na/ skyes bu chen po'i mtshan sum cu rtsa gnyis</text></item>
<item><p>90a7</p><section>mdo sde</section><text>dang ldan zhing dpe byad bzang po brgyad cus legs par rnam par spras pa'i lus dang ldan pa/ brgya byin dang / tshangs pa dang / 'jig rten skyong pa las 'phags pa'i lus</text></item>
<item><p>90b1</p><section>mdo sde</section><text>can/ nyi ma brgya phrag stong las kyang lhag pa'i gzi brjid dang ldan pa/ yan lag thams cad du mdzes pa mthong nas kye ma 'jig rten du ngo mtshar gyi gang zag 'di byung ngo / /kye ma</text></item>
<item><p>90b2</p><section>mdo sde</section><text>'jig rten du ngo mtshar chen po dang ldan pa'i gang zag 'di byung ngo zhes ched du brjod pa ched du brjod nas stan las langs te thal mo sbyar nas byang chub sems dpa'i rkang pa gnyis</text></item>
<item><p>90b3</p><section>mdo sde</section><text>la phyag 'tshal te bskor ba byas nas byang chub sems dpa' pang du blangs te sems shing 'dug par gyur to/ /de nas des byang chub sems dpa'i lus la skyes bu chen po'i</text></item>
<item><p>90b4</p><section>mdo sde</section><text>mtshan sum cu rtsa gnyis yod pa mthong ste/ de dag dang ldan pa'i skyes bu gang zag de rnam pa gnyis su 'gyur gyi/ gzhan du mi 'gyur ro/ /gal te khyim na gnas na ni mtha'</text></item>
<item><p>90b5</p><section>mdo sde</section><text>bzhi la dbang ba'i 'khor los bsgyur ba'i rgyal por 'gyur te zhes bya ba nas snga ma bzhin du dbang phyug gi dbang gis rgyal srid byed do zhes bya ba'i bar du 'gyur ba dang / gal</text></item>
<item><p>90b6</p><section>mdo sde</section><text>te khyim nas khyim med par rab tu byung na ni de bzhin gshegs par 'gyur te/ yang dag par rdzogs pa'i sangs rgyas su grags pa 'dren pa gzhan gyi dring mi 'jog par 'gyur</text></item>
<item><p>90b7</p><section>mdo sde</section><text>ba mthong nas des de lta bu mthong ba dang / mchi ma blags te dus nas shugs ring phyung ba dang / rgyal po zas gtsang mas drang srong de mchi ma blags te dus nas shugs ring 'byin</text></item>
<item><p>91a1</p><section>mdo sde</section><text>par mthong nas dngangs te mi dga' zhing rings par rings pa drang srong chen po de la smras pa/ drang srong / de ltar bshums mo blags te bshums pa dang /</text></item>
<item><p>91a2</p><section>mdo sde</section><text>shugs ring 'byin pa ci zhig nongs/ gzhon nu 'di la mi dge ba'am zhig mi gda' 'am/ de skad ces smras pa dang / drang srong chen po nag pos rgyal po zas gtsang ma la</text></item>
<item><p>91a3</p><section>mdo sde</section><text>'di skad ces smras so/ /rgyal po chen po/ bdag ni gzhon nu'i slad du du ba'ang ma lags/ 'di la mi dge ba'ang gang yang ma mchis te/ bdag nyid du bar bas so/ /de ci'i</text></item>
<item><p>91a4</p><section>mdo sde</section><text>slad du zhe na/ rgyal po chen po/ bdag ni rgas shing 'khogs te nas gzer la/ gzhon nu don thams cad 'grub pa 'di ni gdon mi 'tshal bar bla na med pa yang dag par</text></item>
<item><p>91a5</p><section>mdo sde</section><text>rdzogs pa'i byang chub mngon par rdzogs par 'tshang rgya ste/ bla na med pa'i chos kyi 'khor lo dag sbyong ngam/ bram ze'am/ lha'am/ bdud dam/ tshangs pa'am/ gzhan sus</text></item>
<item><p>91a6</p><section>mdo sde</section><text>kyang rung ste/ 'jig rten du chos dang mthun par bskor bar mi nus pa bskor bar 'gyur ro/ /lha dang bcas pa'i 'jig rten la sman pa dang bde ba'i slad du chos ston par 'gyur</text></item>
<item><p>91a7</p><section>mdo sde</section><text>te| tshangs par spyod pa/ thog mar dge ba/ bar du dge ba/ tha mar dge ba'i chos/ don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/</text></item>
<item><p>91b1</p><section>mdo sde</section><text>yongs su byang ba'i mthar phyin pa'i chos yang dag par ston par 'gyur ro/ /sems can skye ba'i chos can dag 'di las chos de thos nas skye ba las yongs su ma grol ba rnams</text></item>
<item><p>91b2</p><section>mdo sde</section><text>grol bar 'gyur ro/ /de bzhin du sems can rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa'i</text></item>
<item><p>91b3</p><section>mdo sde</section><text>chos can rnams ni rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams las yongs su grol</text></item>
<item><p>91b4</p><section>mdo sde</section><text>bar 'gyur/ sems can 'dod chags dang / zhe sdang dang / gti mug gi mes gdungs pa rnams la ni dam pa'i chos kyi char pas sim par mdzad par 'gyur/ sems can lta</text></item>
<item><p>91b5</p><section>mdo sde</section><text>ba ngan pa sna tshogs kyi thibs pos khebs pa lam gol bar zhugs pa rnams ni lam drang pos mya ngan las 'das par 'dren par 'gyur/ sems can 'khor ba'i dra ba dang</text></item>
<item><p>91b6</p><section>mdo sde</section><text>btson rar 'khor zhing nyon mongs pa'i 'ching bas bcings pa rnams ni bcings pa las yongs su grol bar mdzad par 'gyur/ sems can mi shes pa'i mun pa dang / rab rib dang /</text></item>
<item><p>91b7</p><section>mdo sde</section><text>ling tog gis mig ldongs ba rnams la ni shes rab kyi mig skyed par 'gyur/ sems can nyon mongs pa'i zug rngus zug pa rnams la ni zug rngu 'byin par 'gyur te/ rgyal po chen</text></item>
<item><p>92a1</p><section>mdo sde</section><text>po| 'di lta ste/ dper na/ u dum wa ra'i me tog ni brgya la brgya lam na 'jig rten du 'byung ngo / /rgyal po chen po/ de bzhin du bskal pa bye ba khrag khrig</text></item>
<item><p>92a2</p><section>mdo sde</section><text>mang por brgya la brgya lam na sangs rgyas bcom ldan 'das rnams 'jig rten du 'byung ste/ de ltar gzhon nu 'di ni nges par bla na med pa yang dag par rdzogs pa'i byang chub</text></item>
<item><p>92a3</p><section>mdo sde</section><text>mngon par rdzogs par 'tshang rgya bar 'gyur te/ mngon par rdzogs par sangs rgyas nas kyang sems can bye ba khrag khrig brgya stong 'khor ba'i rgya mtsho'i pha rol tu sgrol</text></item>
<item><p>92a4</p><section>mdo sde</section><text>bar 'gyur zhing 'chi ba med pa la rab tu gzhog par 'gyur la/ bdag gis ni sangs rgyas dkon mchog de mi mthong ba dang / bdag gi nad ma mchis pa 'di la'ang</text></item>
<item><p>92a5</p><section>mdo sde</section><text>'dod chags dang bral bar 'gyur te/ rgyal po chen po/ bdag ni de'i slad du du zhing mi dga' bas shugs ring 'byin pa lags so/ /rgyal po chen po/ bdag cag</text></item>
<item><p>92a6</p><section>mdo sde</section><text>gi bstan bcos las 'byung ba ltar na ni gzhon nu don thams cad grub pa'ang khab na bzhugs par mi 'gyur ro/ /de ci'i slad du zhe na/ 'di ltar rgyal po chen po/</text></item>
<item><p>92a7</p><section>mdo sde</section><text>gzhon nu don thams cad grub pa 'di ni skyes bu chen po'i mtshan sum cu rtsa gnyis dang ldan pa ste/ sum cu rtsa gnyis gang zhe na/ rgyal po chen po/ /'di lta ste/ gzhon</text></item>
<item><p>92b1</p><section>mdo sde</section><text>nu don thams cad grub pa ni dbu gtsug tor dang ldan pa ste/ rgyal po chen po/ /gzhon nu don thams cad grub pa ni skyes bu chen po'i mtshan dang po 'di dang ldan no/ /rgyal po chen</text></item>
<item><p>92b2</p><section>mdo sde</section><text>po| gzhon nu don thams cad grub pa ni dbu stang zil bcag pa'i 'phro dang rma bya'i mgrin pa ltar mthon mthing du grub cing lcang lor 'khril la g.yas su 'khyil ba dang / dpral</text></item>
<item><p>92b3</p><section>mdo sde</section><text>ba'i dbyes mnyam pa lags so/ /rgyal po chen po/ gzhon nu don thams cad grub pa'i smin mtshams su mdzod spu skyes pa ni kha ba dang dngul gyi mdog ltar mchis pa lags</text></item>
<item><p>92b4</p><section>mdo sde</section><text>so| |rgyal po chen po/ gzhon nu don thams cad grub pa ni spyan gyi rdzi ma ba'i rdzi ma lta bu dang / spyan dkar nag 'byes pa dang / tshems bzhi bcu mnyam pa dang / tshems thags</text></item>
<item><p>92b5</p><section>mdo sde</section><text>bzang ba dang / tshems shin tu dkar ba dang ldan pa lags so/ /rgyal po chen po/ gzhon nu don thams cad grub pa ni tshangs pa'i dbyangs dang / ro bro ba'i mchog dang ldan pa dang /</text></item>
<item><p>92b6</p><section>mdo sde</section><text>ljags shin tu ring zhing srab pa dang / 'gram pa seng+ge'i 'dra ba dang / dpung mgo shin tu zlum pa dang / mdun mtho ba dang / thal gong rgyas pa dang / pags pa srab cing mdog gser</text></item>
<item><p>92b7</p><section>mdo sde</section><text>'dra ba dang / bzhengs bzhin du ma btud par phyag bus mor sleb pa dang / ro stod seng+ge'i lta bu dang ldan pa lags so/ /rgyal po chen po/ gzhon nu don thams cad grub pa ni shing</text></item>
<item><p>93a1</p><section>mdo sde</section><text>n+ya gro d+ha ltar chu zheng gab pa dang / spu re re nas skyes pa dang / yan lag gi spu g.yas phyogs nas gyen du 'khyil ba dang / 'doms kyi sba ba sbubs su</text></item>
<item><p>93a2</p><section>mdo sde</section><text>nub pa dang / bral legs par zlum pa dang / byin pa ri dwags kyi rgyal po e na ya'i lta bu dang / sor mo ring ba dang / zhabs kyi rting pa yangs pa dang / zhabs kyi gong mtho</text></item>
<item><p>93a3</p><section>mdo sde</section><text>ba dang / phyag dang zhabs kyi mthil 'jam pa dang / phyag dang zhabs kyi sor mo dra bas 'brel ba dang ldan pa lags so/ /rgyal po chen po/ gzhon nu don thams cad grub</text></item>
<item><p>93a4</p><section>mdo sde</section><text>pa'i zhabs kyi 'og gi mthil gnyis la 'khor lo re re skyes pa ni bzang zhing rtsibs stong dang ldan la/ mu khyud dang bcas/ lte ba dang bcas pa lags so/ /rgyal po chen</text></item>
<item><p>93a5</p><section>mdo sde</section><text>po| gzhon nu don thams cad grub pa ni zhabs mnyam zhing shin tu gnas pa dang ldan pa lags so/ /rgyal po chen po/ gzhon nu don thams cad grub pa ni skyes</text></item>
<item><p>93a6</p><section>mdo sde</section><text>bu chen po'i mtshan sum cu rtsa gnyis po 'di dag dang ldan no/ /rgyal po chen po/ mtshan gyi rnam pa de lta bu dag ni/ 'khor los bsgyur ba'i rgyal po la mi 'byung ste/ mtshan</text></item>
<item><p>93a7</p><section>mdo sde</section><text>de lta bu dag ni byang chub sems dpa' rnams la 'byung ngo / /rgyal po chen po/ gzhon nu don thams cad grub pa'i sku la dpe byad bzang po brgyad cu mchis te/ de dag dang</text></item>
<item><p>93b1</p><section>mdo sde</section><text>ldan pas gzhon nu don thams cad grub pa ni khab na bzhugs par mi 'gyur gyi/ gdon mi 'tshal bar rab tu 'byung ba'i don du mngon par 'byung bar 'gyur ro/ /rgyal po chen</text></item>
<item><p>93b2</p><section>mdo sde</section><text>po| dpe byad bzang po brgyad cu po de dag gang zhe na/ 'di lta ste/ rgyal po chen po/ gzhon nu don thams cad grub pa ni sen mo mtho ba dang / sen mo zangs kyi mdog lta bu dang /</text></item>
<item><p>93b3</p><section>mdo sde</section><text>sen mo mdog snum pa dang / sor mo rnams zlum pa dang / sor mo rnams rgyas pa dang / sor mo byin gyis phra ba dang / rtsa mi mngon pa dang / long bu mi mngon pa dang / tshigs mi</text></item>
<item><p>93b4</p><section>mdo sde</section><text>mngon pa dang / zhabs mnyam zhing mi mnyam pa ma mchis pa dang / zhabs kyi rting pa yangs pa dang ldan pa lags so/ /rgyal po chen po/ gzhon nu don thams cad grub pa ni phyag</text></item>
<item><p>93b5</p><section>mdo sde</section><text>gi ri mo mtshungs pa dang ldan zhing phyag gi ri mo mdangs yod pa dang / phyag gi ri mo zab pa dang / phyag gi ri mo ya yor ma gyur pa dang / phyag gi ri mo rim par 'tsham pa dang / sgros</text></item>
<item><p>93b6</p><section>mdo sde</section><text>bim pa ltar dmar pa dang / sgra mi drag pa'i tshig dang / ljags mnyen zhing 'jam la zangs kyi mdog ltar 'dug pa dang / glang po che'i nga ro dang / 'brug gi sgra dang ldan pa dang /</text></item>
<item><p>93b7</p><section>mdo sde</section><text>snyan zhing 'jam pa dang ldan pa lags so/ /rgyal po chen po/ gzhon nu don thams cad grub pa ni dpe byad bzang po yongs su rdzogs pa ste/ phyag ring ba dang / sku'i na bza' gtsang</text></item>
<item><p>94a1</p><section>mdo sde</section><text>ma phun sum tshogs pa dang / sku 'jam pa dang / bsnyengs ba mi mnga' ba'i sku dang / zhum pa mi mnga' ba'i sku dang / rim par 'tsham pa'i sku dang / shin tu</text></item>
<item><p>94a2</p><section>mdo sde</section><text>dpa' bar mdzes pa'i sku dang / rnam par legs par grub pa'i sku dang / pus mo'i lha nga yangs shing rgya che la shin tu gang ba dang ldan pa lags so/ /rgyal po chen po/ gzhon</text></item>
<item><p>94a3</p><section>mdo sde</section><text>nu don thams cad grub pa ni sku zlum pa dang ldan pa ste/ sku shin tu 'jam pa dang / sku ya yo ma mchis pa dang / sku rim gyis legs par grub pa dang / lte ba zab pa dang /</text></item>
<item><p>94a4</p><section>mdo sde</section><text>lte ba ma yo ba dang / lte ba rim gyis gzhol ba dang / drang srong ltar gtsang sbras spyod pa dang / kun nas mdzes pa dang / snang ba dam pa shin tu rnam par dag cing rab rib ma</text></item>
<item><p>94a5</p><section>mdo sde</section><text>mchis pa'i 'od kun nas 'byung ba dang ldan pa lags so/ /rgyal po chen po/ gzhon nu don thams cad grub pa ni glang po ltar dal ba'i 'gros dang / seng+ge'i stabs lta</text></item>
<item><p>94a6</p><section>mdo sde</section><text>bu'i 'gros dang / khyu mchog gi stabs lta bu'i 'gros dang / ngang pa'i stabs lta bu'i 'gros dang / g.yas phyogs su mdzes par 'khor ba'i 'gros dang / dku zlum pa dang /</text></item>
<item><p>94a7</p><section>mdo sde</section><text>dku skabs phyin pa dang / dku ma rnyongs pa dang / rked pa gzhu'i 'chang bzung ltar phra ba dang / mdog gi snyes pa sngo ba'am/ nag pa'i skyon dang bral ba'i sku dang ldan pa</text></item>
<item><p>94b1</p><section>mdo sde</section><text>lags so/ /rgyal po chen po/ gzhon nu don thams cad grub pa ni mche ba zlum pa dang / mche ba rno ba dang / mche ba byin gyis phra ba dang / shangs legs par mtho ba dang / spyan</text></item>
<item><p>94b2</p><section>mdo sde</section><text>gsal ba dang / spyan dri ma med pa dang / 'dzum pa'i spyan dang ldan pa dang / spyan ring ba dang / spyan yangs pa dang / ut+pa la sngon po lta bu'i spyan dang ldan pa lags so/ /rgyal po</text></item>
<item><p>94b3</p><section>mdo sde</section><text>chen po| gzhon nu don thams cad grub pa ni smin ma'i spu mnyam pa dang / smin ma stug pa dang / smin ma nag pa dang / smin ma rgyun chags pa dang / smin ma rim gyis gzhol</text></item>
<item><p>94b4</p><section>mdo sde</section><text>ba dang / mkhur ba rgyas pa dang / mkhur ba mi mnyam pa med pa dang / mkhur ba skyon dang bral ba dang / sdang ba dang khro ba'i mdog med pa dang / shin tu rig pa'i dbang po dang ldan</text></item>
<item><p>94b5</p><section>mdo sde</section><text>pa lags so/ /rgyal po chen po/ gzhon nu don thams cad grub pa de ni mdzod spu yongs su rdzogs pa dang ldan pa dang / gdong dang dpral ba rkyen du 'bab pa dang / dbu yongs su</text></item>
<item><p>94b6</p><section>mdo sde</section><text>rgyas pa dang / dbu skra nag pa dang / dbu skra mnyam pa dang / dbu skra dri zhim pa dang / dbu skra mi gshor ba dang / dbu skra mi 'dzing pa dang / dbu skra byin gyis phra ba dang / dbu skra lcang</text></item>
<item><p>94b7</p><section>mdo sde</section><text>lor 'khril ba dang ldan pa lags so/ /rgyal po chen po/ gzhon nu don thams cad grub pa de ni dbu skra dpal gyi be'u dang / bkra shis dang / g.yung drung 'khyil ba dang / sdong</text></item>
<item><p>95a1</p><section>mdo sde</section><text>ris kyi dbyibs lta bu'i dbu skra dang ldan pa'o/ /rgyal po chen po/ 'di dag ni gzhon nu don thams cad grub pa'i dpe byad bzang po brgyad cu ste/ de dag dang</text></item>
<item><p>95a2</p><section>mdo sde</section><text>ldan pas gzhon nu don thams cad grub pa ni khab na bzhugs par mi 'gyur gyi/ gdon mi 'tshal bar rab tu 'byung ba'i slad du mngon par 'byung bar 'gyur ro/ /de nas rgyal</text></item>
<item><p>95a3</p><section>mdo sde</section><text>po zas gtsang mas drang srong chen po nag po las gzhon nu'i lung bstan pa de thos nas tshim zhing mgu la yid rangs te rab tu dga' zhing dga' ba dang / yid bde ba skyes nas stan</text></item>
<item><p>95a4</p><section>mdo sde</section><text>las langs te byang chub sems dpa'i rkang pa gnyis la phyag 'tshal nas tshigs su bcad pa 'di smras so/ /khyod la lha kun phyag 'tshal zhing / /drang srong rnams kyis mchod</text></item>
<item><p>95a5</p><section>mdo sde</section><text>gyur te| |'jig rten kun gyi mchod rten pas/ /bdag kyang khyod la phyag 'tshal lo/ /dge slong dag /de ltar rgyal po zas gtsang mas drang srong chen po nag po dang / snag gi tsha bo</text></item>
<item><p>95a6</p><section>mdo sde</section><text>mis byin dang bcas te kha zas tshul dang 'dra bas tshim par byas nas gos bskon te bskor ba byas so/ /de nas drang srong chen po nag po gnas de nyid nas rdzu 'phrul gyis nam</text></item>
<item><p>95a7</p><section>mdo sde</section><text>mkha' las rang gi gnas ga la ba der song ngo / /de nas drang srong chen po nag pos bram ze'i khye'u mis byin la 'di skad ces smras so/ /mis byin/ khyod kyis nam sangs rgyas</text></item>
<item><p>95b1</p><section>mdo sde</section><text>'jig rten du byung ngo zhes thos pa de'i tshe khyod song ste de'i bstan pa la rab tu byung zhig dang / de ni khyod kyi yun ring po'i don dang / phan pa dang bde bar 'gyur ro/ /de la 'di skad</text></item>
<item><p>95b2</p><section>mdo sde</section><text>ces bya ste/ lha yi tshogs rnams nam mkha'i ngos la gnas te sangs rgyas sgra sgrog pa/ /lha yi drang srong nag po ri sul gnas pas mthong nas dga' mchog thob/ /'di na srog</text></item>
<item><p>95b3</p><section>mdo sde</section><text>chags rnams kyi dga' skyed sangs rgyas zhes bya'i tshig 'di ci/ /bdag gi lus kyang rab sim gyur cing sems bde mchog tu zhi bar gyur/ /lha 'am 'on te lha mi na yang na nam</text></item>
<item><p>95b4</p><section>mdo sde</section><text>mkha' lding ngam mi 'am ci/ /sangs rgyas zhes bya dga' dang mos byed tshig 'di sngon chad mthos ci/ /lha yi mig gi phyogs bcur ri dang sa dang rgya mtsho rnams la bltas/ /phyis</text></item>
<item><p>95b5</p><section>mdo sde</section><text>yangs ri mtsho la rmad du byung ba rnam pa sna tshogs mthong / /'od gsal mdzes pa lus la sim byed 'di ni rab tu bzang snang zhing / /ji ltar ri yi rtse mo rnams su byi ru'i myu gu thon gyur</text></item>
<item><p>95b6</p><section>mdo sde</section><text>la| |shing ljon rnams kyang me tog bzang rgyas sna tshogs 'bras bus brgyan gyur las/ /srid pa gsum du dkon mchog dam pa myur du 'byung bar shin tu gsal/ /sa 'di thams cad</text></item>
<item><p>95b7</p><section>mdo sde</section><text>mnyam shing dri med lag mthil bzhin du snang ba dang / /lha rnams dga' zhing nam mkha'i dkyil na gos kyi g.yab mo 'byin gyur la/ /klu rgyal rgya mtsho'i gnas kyi steng na rin chen rmad</text></item>
<item><p>96a1</p><section>mdo sde</section><text>byung 'phyo ba las/ /dzam+bu'i gling du rgyal ba'i dkon mchog chos kyi 'byung gnas nges par 'byung / /ngan song zhi zhing sdug bsngal bral te sems can rnams</text></item>
<item><p>96a2</p><section>mdo sde</section><text>ni bder ldan la/ /lha yi tshogs rnams nam mkha'i dkyil la dga' dang ldan par rgyu ba dang / /ji ltar lha yi glu dbyangs sgra snyan yid du 'ong ba grags pa las/ /srid pa gsum</text></item>
<item><p>96a3</p><section>mdo sde</section><text>'dir dkon mchog 'byung 'gyur de yi ltas su gdon mi za/ /dzam+bu'i gling 'dir drang srong nag pos lha yi mig gis rnam bltas na/ /ser skya'i grong na rgyal po zas gtsang grong</text></item>
<item><p>96a4</p><section>mdo sde</section><text>khyer dam pa yod pa der/ /mthu chen mthu ldan mtshan dang bsod nams gzi brjid rgyas pa btsas pa mthong / /mthong nas dga' mgu rangs shing bde ba'i yid skyes mthu yang</text></item>
<item><p>96a5</p><section>mdo sde</section><text>skyes par gyur/ /de nas ngo mtshar rnyed de rang gi slob ma lhan cig rings su dong / /phyin nas ser skyar brjod pa'i rgyal po'i grong khyer mchog gi sgor 'dug ste/ /zhabs 'bring</text></item>
<item><p>96a6</p><section>mdo sde</section><text>srog chags bye ba khrag khrig mang po drang srong des mthong nas/ /sgo ba de la smras pa chab sgor drang srong phyin ces myur du gsol/ /de mnyan myur du pho brang nang phyin rgyal po la</text></item>
<item><p>96a7</p><section>mdo sde</section><text>ni de bsnyad pa/ /lha gcig drang srong rgas 'khogs dka' thub chen po can zhig chab sgor mchis/ /drang srong mchog de rgyal po'i pho brang nang du mchi bar dga' zhes mchi/ /</text></item>
<item><p>96b1</p><section>mdo sde</section><text>rgyal po chen po nang du gtang ngam mi gtang bdag la bka' stsal gsol/ /de nas de yi stan bting rgyal pos khyod song nang du bos zhes bsgo/ /drang srod nag pos sgo ba'i tshig</text></item>
<item><p>96b2</p><section>mdo sde</section><text>thos dga' mgu bde dang ldan par gyur/ /skom pa bsil ba'i chu 'dod bkres pas gdungs pa zas la mos pa ltar/ /drang srong dam pa de yang sems can mchog de mthong du</text></item>
<item><p>96b3</p><section>mdo sde</section><text>mngon par dga'/ /rgyal po rgyal gyur sku tshe ring srung gsol zhes dga' bas de skad smras/ /snyan par brjod nas yid dul dbang po zhi zhing des pa stan la 'dug/ rgyal pos gus</text></item>
<item><p>96b4</p><section>mdo sde</section><text>par smra byas drang srong thub pa de la tshig brjod pa/ /rgyal po'i pho brang 'dir byon rgyu ci thub pas bdag la myur du gsungs/ /khyod kyi sras bltams gzugs mchog pha rol phyin</text></item>
<item><p>96b5</p><section>mdo sde</section><text>cing gzi brjid che dang ldan/ /mthu chen mtshan rab sum cu gnyis kyis kun nas brgyan mnga' ba/ /rgyal po khyod sras thams cad don grub de ni mthong bar bdag dga' ste/ /de</text></item>
<item><p>96b6</p><section>mdo sde</section><text>slad 'dir mchis rgyal po bdag la 'tshal ba gzhan ni yong ma mchis/ /legs so legs par byon te mnyel tam ma mnyel khyod mthong bdag dga' 'o/ /mchog sbyin gzhon</text></item>
<item><p>96b7</p><section>mdo sde</section><text>nu de nyal de ltar blta ba'i skabs ni ma mchis kyi/ /re zhig yud tsam gzhes dang 'di ni zla ba nya ba dri med pa/ /skar ma'i tshogs kyis brgyan pa 'dra ba'i dri med gzigs bar</text></item>
<item><p>97a1</p><section>mdo sde</section><text>'gyur| |gang tshe kha lo sgyur mchog zla ba rgyas pa'i 'od mnga' de sad ba/ /de tshe rgyal pos 'od 'bar gzugs 'chang nyi las 'phags 'od pang blangs te/ /</text></item>
<item><p>97a2</p><section>mdo sde</section><text>'di ltar drang srong lha mis mchod pa gser mchog gzugs ldan de gzugs shig /drang srong nag pos de yi rkang pa mdzes pa 'khor lo'i mtshan can mthong / /de nas langs te</text></item>
<item><p>97a3</p><section>mdo sde</section><text>thal mo sbyar nas rkang pa gnyis la phyag 'tshal te/ /bdag nyid chen po bstan bcos mkhas pas pang du blangs nas bsam zhing bltas/ /des ni mthu chen mthu ldan mtshan gyi</text></item>
<item><p>97a4</p><section>mdo sde</section><text>mchog gis brgyan pa mthong gyur nas/ /mgo lcogs rig byed bstan bcos mkhas pa des ni de la rnam gnyis mthong / /stobs ldan 'khor los bsgyur ba'i rgyal po'am</text></item>
<item><p>97a5</p><section>mdo sde</section><text>sangs rgyas 'jig rten gtso bor 'gyur/ /shin tu mi dga' lus dang sems kyi mchi ma blags te shugs ring phyung / /rgyal po mchog kyang dngangs par gyur nas bram ze ci slad</text></item>
<item><p>97a6</p><section>mdo sde</section><text>bshums zhes smra/ /drang srong nag pos bdag gi don grub ba gegs shig ma gzigs sam/ /drang srong ci slad bshums mdzad dge sdig gang gzigs bdag la med par</text></item>
<item><p>97a7</p><section>mdo sde</section><text>gsungs/ /khyod sras don kun grub la bar chad sdig tu 'gyur ba ma mchis te/ /bdag la bdag nyid rgas shing 'di ltar 'khogs par gyur ces mya ngan bgyid/ /'di ni sangs</text></item>
<item><p>97b1</p><section>mdo sde</section><text>rgyas 'jig rten mchog 'gyur chos kyang yang dag ston par 'gyur/ /bdag gis dga' ba thob pas yid kyis mi mthong ngo zhes de slad du/ /'di yi sku la mtshan rab sum cu rtsa</text></item>
<item><p>97b2</p><section>mdo sde</section><text>gnyis dri med mnga' ba las/ /rnam pa gnyis su 'gyur te gsum du ma mchis rgyal po mkhyen par mdzod/ /'khor los bsgyur ba'i rgyal 'gyur yang na sangs rgyas 'jig rten gtso</text></item>
<item><p>97b3</p><section>mdo sde</section><text>por byon/ /'di ni 'dod pa'i yon tan bzhed par mi 'gyur nges par sangs rgyas 'gyur/ /drang srong lung bstan de thos rgyal po dga' zhing bde ba thob par gyur/ /de nas langs te thal</text></item>
<item><p>97b4</p><section>mdo sde</section><text>mo sbyar nas rkang pa gnyis la phyag kyang byas/ /stobs mchog ldan pa khyod ni lhas mchod drang srong rnams kyis bsngags pa ste/ /srid gsum kun gyi 'gro ba'i ded dpon mchog</text></item>
<item><p>97b5</p><section>mdo sde</section><text>gyur khyod la phyag 'tshal lo/ /drang srong dga' bas tsha bo de la smras pa nga yi gdams ngag nyon/ /gang tshe 'di ni byang chub sangs rgyas 'gro la 'khor lo bskor thos pa/ /de tshe myur du</text></item>
<item><p>97b6</p><section>mdo sde</section><text>thub pa'i bstan la rab byung mya ngan 'das pa 'thob/ /dang srong dam pa de yi rkang la phyag 'tshal bskor ba byas nas ni/ /'di 'dra'i sras mnga' khyod kyi thob pa rgya chen legs par</text></item>
<item><p>97b7</p><section>mdo sde</section><text>thob ces smras/ /'di ni 'jig rten lha dang mir bcas chos kyis tshim par mdzad par 'gyur/ /drang srong mchog de ser skya'i gnas nas byung nas bdag gnas dgon par phyin// //</text></item>
<item><p>98a1</p><section>mdo sde</section><text>'phags pa rgya cher rol pa zhes bya ba theg pa chen po'i mdo/ /bam po drug pa/ dge slong dag /de ltar byang chub sems dpa' btsas ma thag tu lha'i bu</text></item>
<item><p>98a2</p><section>mdo sde</section><text>dbang phyug chen pos gnas gtsang ma'i ris kyi lha'i bu rnams la bos te 'di skad ces smras so/ /grogs po dag /byang chub sems dpa' sems dpa' chen po gang bskal</text></item>
<item><p>98a3</p><section>mdo sde</section><text>pa bye ba khrag khrig brgya stong grangs med par yongs su sbyang ba byas pa/ sbyin pa dang / tshul khrims dang / bzod pa dang / brtson 'grus dang / bsam gtan dang / shes rab</text></item>
<item><p>98a4</p><section>mdo sde</section><text>dang / thabs dang / thos pa dang / spyod pa dang / brtul zhugs dang / dka' thub can/ spyad pa legs par spyad pa/ byams pa chen po dang / snying rje chen po dang / dga' ba</text></item>
<item><p>98a5</p><section>mdo sde</section><text>chen po dang ldan pa/ btang snyoms kyis yang dag par 'phags pa'i blo can/ sems can thams cad la phan par brtson pa/ brtson 'grus brtan pa'i go cha legs par</text></item>
<item><p>98a6</p><section>mdo sde</section><text>bgos pa/ sngon gyi rgyal ba la dge ba'i rtsa ba skyed pas byung ba/ bsod nams brgya pa'i mtshan gyis yang dag par brgyan pa/ rtul ba nges par byas pa dang ldan pa/ pha rol gyi</text></item>
<item><p>98a7</p><section>mdo sde</section><text>dmag tshogs rab tu 'joms pa/ dga' ba'i bsam pa shin tu dri ma med pa phun sum tshogs pa/ ye shes chen po'i tog gi rgyal mtshan can/ bdud kyi stobs mthar</text></item>
<item><p>98b1</p><section>mdo sde</section><text>'byin pa/ stong gsum gyi ded dpon chen po/ /lha dang mis mchod pa/ mchod sbyin chen po'i mchod sbyin byas pa/ bsod nams kyi tshogs shin tu phun sum tshogs pa dang ldan pa/</text></item>
<item><p>98b2</p><section>mdo sde</section><text>'byung ba'i bsam pa can/ skye ba dang / rga ba dang / 'chi ba mthar 'byin pa/ legs par skye bas skyes pa/ 'gro ba rnam par byang chub par byed pa/ bu ram shing pa'i rgyal po'i rigs</text></item>
<item><p>98b3</p><section>mdo sde</section><text>su skyes nas mi'i 'jig rten du byung ste/ de myur du bla na med pa yang dag par rdzogs pa'i byang chub mngon par rdzogs par 'tshang rgya'i/ tshur shog /bdag cag de la phyag 'tshal zhing rim</text></item>
<item><p>98b4</p><section>mdo sde</section><text>gror bya ba dang / bkur stir bya ba dang / mngon par bstod par bya ba'i phyir 'dong ngo / /lha'i bu nga rgyal gyi zil gyis non pa gzhan dag kyang bdag cag byang chub sems dpa' la phyag</text></item>
<item><p>98b5</p><section>mdo sde</section><text>'tshal ba mthong ba dang / de dag kyang nga rgyal dang / dregs pa dang / rgyags pa gtong bar 'gyur te/ byang chub sems dpa' la phyag 'tshal zhing rim gro dang bkur sti byed par bya</text></item>
<item><p>98b6</p><section>mdo sde</section><text>ba'i phyir 'dong ngo / /de ni lha'i bu de dag la yun ring po'i don dang / phan pa dang / bde ba dang / 'chi ba med pa 'thob pa'i bar du 'gyur ro/ /rgyal po zas gtsang ma rgyal ba 'phel</text></item>
<item><p>98b7</p><section>mdo sde</section><text>ba'ang rjes su bsgrags par 'gyur ro/ /byang chub sems dpa' yang de kho na'i lung bstan pas lung bstan te bdag cag phyir 'ong bar bya'o/ /de skad ces bsgo nas lha'i bu dbang</text></item>
<item><p>99a1</p><section>mdo sde</section><text>phyug chen po lha'i bu brgya stong phrag bcu gnyis kyis yongs su bskor cing mdun du bdar nas ser skya'i gnas kyi grong khyer chen po thams cad 'od kyis</text></item>
<item><p>99a2</p><section>mdo sde</section><text>rgyas par bkang ste rgyal po zas gtsang ma'i pho brang ga la ba der song nas phyin pa dang / sgo bas rgyal po la gsol te/ rgyal pos gnang nas rgyal po'i pho brang du phyin te byang</text></item>
<item><p>99a3</p><section>mdo sde</section><text>chub sems dpa'i rkang pa la mgo bos phyag 'tshal nas bla gos phrag pa gcig tu gzar te lan brgya stong phrag du mar bskor ba byas nas byang chub sems dpa' pang du blangs</text></item>
<item><p>99a4</p><section>mdo sde</section><text>te rgyal po zas gtsang ma la dga' bar bya ba'i phyir 'di skad ces smras so/ /rgyal po chen po/ dgyes pa'i dam par dgyes par mdzod cig /de ci'i slad du zhe na/ rgyal po chen</text></item>
<item><p>99a5</p><section>mdo sde</section><text>po| byang chub sems dpa'i sku mtshan dang dpe byad bzang pos legs par brgyan pa dang / gzhon nus lha dang / mi dang / lha ma yin du bcas pa'i 'jig rten kha dog dang /</text></item>
<item><p>99a6</p><section>mdo sde</section><text>gzi brjid dang / grags pa dang / dpal gyis zil gyis non pa las na/ rgyal po chen po/ byang chub sems dpa' ni gdon mi 'tshal bar bla na med pa yang dag par rdzogs</text></item>
<item><p>99a7</p><section>mdo sde</section><text>pa'i byang chub mngon par rdzogs par 'tshang rgya bar 'gyur ro/ /dge slong dag /de ltar lha'i bu dbang phyug chen po gnas gtsang ma'i ris kyi lha'i bu mang po dang lhan cig tu</text></item>
<item><p>99b1</p><section>mdo sde</section><text>byang chub sems dpa' la mchod pa dang / rim gro chen po byas te/ de kho na'i lung bstan pas byang chub sems dpa' lung bstan nas phyir bdag gi gnas su song ngo / /de la 'di skad</text></item>
<item><p>99b2</p><section>mdo sde</section><text>ces bya ste/ yon tan rgya mtsho'i pha rol phyin pa de bltams pa/ /lha yi dbang pos shes nas dga' ste lha la smras/ /de thos 'gyur ba'ang bskal pa bye mang shin tu dka'/ /tshur shog</text></item>
<item><p>99b3</p><section>mdo sde</section><text>mi yi dbang po de la mchod du 'deng / /rin chen nor bus gtsug ni legs brgyan spyod lam ldan/ /gtsug phud mdzes pa 'phyang ba rnam par dag pa'i lha/ /stong phrag bcu gnyis tshang</text></item>
<item><p>99b4</p><section>mdo sde</section><text>ba ser skya'i gnas mchog tu/ /myur du lhags nas rgyal po'i sgo yi drung na sdod/ /de dag rnams kyis sgo ba la ni yid 'ong smras/ /rgyal po'i pho brang song ste thugs su chud par gsol/ /</text></item>
<item><p>99b5</p><section>mdo sde</section><text>chab sgo bas kyang chig de mnyan nas nang du song / /thal mo sbyar nas rgyal po de la 'di skad smras/ /lha gcig rtag tu rgyal gyur sku tshe ring du srungs/ /bsod nams yangs pa rnam dag</text></item>
<item><p>99b6</p><section>mdo sde</section><text>'od can chab sgor mchis/ /rin chen nor bus gtsug ni legs brgyan spyod lam ldan/ /zla ba nya ltar bzhin bzang zla ltar dri med 'od/ /rgyal po da dag gang du mchi yang grib mi</text></item>
<item><p>99b7</p><section>mdo sde</section><text>gda'| |sug pa 'dor yang gom pa'i sgra dag thos mi 'gyur/ /dog sar rgyu ba bgyid kyang rdul ni yong mi ldang / /skye bo rnams kyang de dag mthong na ngoms mi 'gyur/ /de dag lus</text></item>
<item><p>100a1</p><section>mdo sde</section><text>kyi 'od ni shin tu rgya chen gsol/ /tshig kyang yid du mchis te mi la dpe ma mchis/ /zab cing 'jam mnyen snyan pa 'byung ba'i gnas las na/ /de dag</text></item>
<item><p>100a2</p><section>mdo sde</section><text>mi ma lags kyi lha tshogs lags snyam bgyid/ /me tog mchog phreng phyug pa dar gyi lda ldi dag /kun gyi lag na thogs nas gus dang bcas par sdod/ /rgyal po lha rnams</text></item>
<item><p>100a3</p><section>mdo sde</section><text>de dag gzhon nu lha yi lha/ /blta bar 'tshal zhing mchod pa'i slad du mchis su nges/ /rgyal pos de skad tshig thos rab tu dgar gyur nas/ /song ste kun kyang pho brang nang du</text></item>
<item><p>100a4</p><section>mdo sde</section><text>gshegs zhes gyis/ /de dag yon tan spyod lam khyod kyis smras ltar na/ /rdzu 'phrul de 'dra ba ni mi la gang yang med/ /sgo bas thal mo sbyar te lha la 'di skad smras/ /rgyal</text></item>
<item><p>100a5</p><section>mdo sde</section><text>pos gnang gi khyed cag nang du bzhud du gsol/ /lag na phreng thogs de dag dga' mgu yid rangs te/ /lha yi gnas dang 'dra ba'i rgyal po'i khyim du zhugs/ /lha mchog de</text></item>
<item><p>100a6</p><section>mdo sde</section><text>dag khyim du phyin par mthong nas ni/ /rgyal po stan las langs te thal mo sbyar byas nas/ /rin chen rtsa ba can gyi khri gdan bshams pa 'dir/ /thugs brtse mdzad pa'i thugs</text></item>
<item><p>100a7</p><section>mdo sde</section><text>kyis khyed cag bzhugs su gsol/ /nga rgyal dregs med de dag stan la 'khod par gyur/ /bdag cag ci slad 'dir mchis rgyal po gsan du gsol/ /khyod sras rnam dag sku</text></item>
<item><p>100b1</p><section>mdo sde</section><text>mnga' bsod nams chen po bltams/ /shin tu legs pa'i zhabs ldan bdag cag mthong bar 'tshal/ /gang gi 'gro ba gang dang sbyor ba gang cir 'gyur/ /mtshan bzang mtshan gyi cho</text></item>
<item><p>100b2</p><section>mdo sde</section><text>ga dag ni bdag cag 'tshal/ /de bas rgyal po'i dam pa mi dgyes spang bar mdzod/ /sna tshogs mtshan gyi yan lag brgyan pa blta bar 'tshal/ /rgyal po bud med tshogs kyis bskor</text></item>
<item><p>100b3</p><section>mdo sde</section><text>ba de rab dga'/ /gzhon nu me yi 'od ltar 'bar ba pang du blangs/ /lha mchog gtsug phud 'phyang ba dag ni nye bar bsnyen/ /thog ma sgor byung stong gsum 'di dag kun tu g.yos/ /</text></item>
<item><p>100b4</p><section>mdo sde</section><text>lha mchog de dag 'dren pa'i zhabs dang sen mo ni/ /zangs mdog dri med rnam dag gzi brjid ldan mthong nas/ /gtsug phud 'phyang ba de dag myur du langs par gyur/ /dri ma med pa'i</text></item>
<item><p>100b5</p><section>mdo sde</section><text>'od kyi zhabs la mgos phyag 'tshal/ /'di 'dra'i mtshan dang 'di 'drar lta ba dpal can dang / /'di 'dra'i bsod nams gzi brjid spyi gtsug mi mthong dang / /mdzod spu nas ni rgya</text></item>
<item><p>100b6</p><section>mdo sde</section><text>chen 'od 'byung 'di 'dra las/ /bdud rnams pham mdzad byang chub brnyes 'gyur gdon mi 'tshal/ /mun sel nyon mongs bral ba'i yon tan brtags nas su/ /yang dag yon tan</text></item>
<item><p>100b7</p><section>mdo sde</section><text>ji ltar don mthong de la bstod/ /skye dang rga dang 'chi dang nyon mongs dgra bsal ba'i/ /sems can rin chen 'di ni ring por mi thogs 'byung / /yongs rtog 'dod chags yul gyi</text></item>
<item><p>101a1</p><section>mdo sde</section><text>gtsub mas bskyed pa yi/ /rnam gsum mes ni srid gsum kun 'bar yongs gdungs par/ /dpa' khyod chos kyi sprin gyis stong gsum bkad nas ni/ /'chi</text></item>
<item><p>101a2</p><section>mdo sde</section><text>med char gyis nyon mongs gdung ba zhi mdzad 'gyur/ /byams pa'i gsung mnga' thugs rje ldan pa 'jam pa'i gsung / /tshangs pa'i sgra dbyangs yid 'ong gsung du sgrog mdzad pa/ /</text></item>
<item><p>101a3</p><section>mdo sde</section><text>stong gsum kun tu go zhing 'gro ba gor 'gyur ba/ /bcom ldan khyod kyis sangs rgyas gsung chen myur du sgrog /srid pa'i 'dod chags bcings bying srid pa'i rtser gnas</text></item>
<item><p>101a4</p><section>mdo sde</section><text>pa| |mu stegs can gyi tshogs dan log par lta ba bcom/ /khyod kyi rgyu la brten dang stong pa'i chos thos nas/ /seng+ges wa tshogs bzhin du de dag 'byer bar 'gyur/ /nyon mongs</text></item>
<item><p>101a5</p><section>mdo sde</section><text>chen po'i du ba ma rig bsgribs bsal te/ /kun tu byung ba skye bo nges par snang byed pa'i/ /ye shes 'od 'phro shes rab 'od rig gzigs pa yis/ /'gro ba kun gyi mun pa chen po</text></item>
<item><p>101a6</p><section>mdo sde</section><text>bsal bar gsol/ /gang du sems can dag pa rmad byung 'di 'dra byung / /lha dang mi rnams kyis ni rnyed pa rgya chen thob/ /rnam par rtogs par mdzad pa'i sems can rin chen</text></item>
<item><p>101a7</p><section>mdo sde</section><text>'dis| |ngan song lam bcad lha yi lam ni gtod par 'gyur/ /ser skya'i gnas su lha yi me tog char phab nas/ /bskor ba byas te gus par bstod pa byas nas ni/ /sangs rgyas</text></item>
<item><p>101b1</p><section>mdo sde</section><text>sangs rgyas legs zhes de dag tshig brjod cing / /lha tshogs de dag tshul du shis par mkha' las dong / /bltams pa'i le'u ste/ bdun pa'o// //dge slong dag /de ltar</text></item>
<item><p>101b2</p><section>mdo sde</section><text>byang chub sems dpa' gang gi nub mo btsas pa de nyid kyi nub mo rgyal rigs dang / bram ze dang / khyim bdag gi rigs shing sA la chen po lta bu rnams su bu mo nyi khri btsas par</text></item>
<item><p>101b3</p><section>mdo sde</section><text>gyur te| de dag thams cad kyang de dag gi pha ma rnams kyis byang chub sems dpa' la rim gro bya ba dang / bsnyen bkur bya ba'i phyir phul lo/ /rgyal po zas gtsang mas kyang bu mo</text></item>
<item><p>101b4</p><section>mdo sde</section><text>nyi khri byang chub sems dpa' la rim gro bya ba dang / bsnyen bkur bya ba'i phyir phul lo/ /mdza' bshes dang / blon po dang / nye du dang / snag gi gnyen mtshams dag gis kyang</text></item>
<item><p>101b5</p><section>mdo sde</section><text>byang chub sems dpa' la rim gro bya ba dang / bsnyen bkur bya ba'i phyir bu mo nyi khri phul lo/ /blon po'i 'khor rnams kyis kyang byang chub sems dpa' la rim gro dang /</text></item>
<item><p>101b6</p><section>mdo sde</section><text>bsnyen bkur bya ba'i phyir bu mo nyi khri phul lo/ /dge slong dag /de'i tshe shAkya rgan rabs rgan rabs rnams 'dus nas rgyal po zas gtsang ma la 'di skad ces smras so/ /lha mkhyen</text></item>
<item><p>101b7</p><section>mdo sde</section><text>par mdzad du gsol/ gzhon nu 'di ni lha khang du bkur bar bgyi'o/ /rgyal pos smras pa/ gzhon nu de ltar bkur ba legs kyi/ de bas na grong khyer ni brgyan par gyis shig /</text></item>
<item><p>102a1</p><section>mdo sde</section><text>srang dang / lam gyi bzhi mdo dang / sum mdo dang / tshong dus dag ni mdzes par gyis shig /bkra mi shis pa sgur po dang / zhar ba dang / 'on pa</text></item>
<item><p>102a2</p><section>mdo sde</section><text>dang / lkugs pa dang / dbyibs mi mdzes pa dang / gzugs mi mdzes pa dang / dbang po ma tshang ba rnams ni sol cig /bkra shis pa rnams kyang sogs shig /bsod</text></item>
<item><p>102a3</p><section>mdo sde</section><text>nams kyi rnga ni rdungs shig /bkra shis kyi dril ni dkrol cig /grong khyer dam pa'i sgo ni rgyan gyis legs par spud cig /rol mo sil snyan dang pheg rdob pa shin tu</text></item>
<item><p>102a4</p><section>mdo sde</section><text>yid du 'ong ba dag ni len zhing rdobs shig /khams kyi rgyal po thams cad ni sogs shig /tshong dpon dang / khyim bdag dang / blon po dang / sgo ba dang / 'khor gyi mi</text></item>
<item><p>102a5</p><section>mdo sde</section><text>dag ni gcig tu sdud shig /bu mo'i shing rta ni shoms shig /bum pa gang ba rnams ni snyen cig /bram ze kha ton pa rnams ni sdus shig /lha khang rnams ni</text></item>
<item><p>102a6</p><section>mdo sde</section><text>shin tu brgyan par gyis shig /dge slong dag /de nas rgyal pos ji skad bsgo ba de bzhin du thams cad sbyar ba dang / de nas rgyal po zas gtsang ma rang gi khyim du song nas skye</text></item>
<item><p>102a7</p><section>mdo sde</section><text>rgu'i bdag mo chen mo go'u ta mI la bos te 'di skad ces smras so/ /gzhon nu lha khang du bkur gyi/ rgyan gyis legs par brgyan par gyis shig /legs so zhes skye</text></item>
<item><p>102b1</p><section>mdo sde</section><text>rgu'i bdag mo chen mo go'u ta mIs de ltar mnyan te gzhon nu rgyan gyis brgyan to/ /de nas gzhon nu de rgyan gyis brgyan pa'i tshe bzhin 'dzum zhing khro gnyer med pas shin tu</text></item>
<item><p>102b2</p><section>mdo sde</section><text>yid du 'ong ba'i tshig gis sru mo la smras pa/ ma/ bdag gang du bkur/ smras pa/ bu/ lha khang du bkur ro/ /de nas gzhon nus bzhin 'dzum ste bgad nas sru mo la tshigs</text></item>
<item><p>102b3</p><section>mdo sde</section><text>su bcad de smras pa/ bdag btsas de tshe stong gsum 'di ni g.yos par gyur/ /brgya byin tshangs pa lha min lto 'phye chen po dang / /nyi zla de bzhin rnam thos bu dang gzhon nu</text></item>
<item><p>102b4</p><section>mdo sde</section><text>yang / /spyi bo rkang pa gnyis la gtugs te phyag 'tshal na/ /de ring ma yis gang du bdag bkur bgyi ba yi/ /lha gzhan bdag gi gong na 'phags pa gang zhig mchis/ /lha</text></item>
<item><p>102b5</p><section>mdo sde</section><text>rnams kun las bdag 'phags lha yi lha lags te/ /bdag 'dra'i lha yang ma mchis gong ma ga la mchis/ /'on kyang 'jig rten rjes bsnyegs tsam du bdag mchi'o/ /bdag</text></item>
<item><p>102b6</p><section>mdo sde</section><text>gi rnam 'phrul skye bos mthong na dgar 'gyur zhing / /rim gro bkur sti shin tu che bar bgyid 'gyur la/ /lha mis 'di ni lha yi lha zhes rig par 'gyur/ /dge slong dag /de ltar</text></item>
<item><p>102b7</p><section>mdo sde</section><text>grong khyer du gzhon nu'i shing rta bshams te rgyan gyis brgyan nas bkra shis thams cad bshams te rgyal po zas gtsang mas gzhon nu pang du blangs nas bram ze dang / grong</text></item>
<item><p>103a1</p><section>mdo sde</section><text>rdal ba dang / tshong dpon dang / khyim bdag dang / blon po dang / khams kyi rgyal po dang / sgo ba dang / 'khor gyi mi dang / mdza' bshes dang / nye dus</text></item>
<item><p>103a2</p><section>mdo sde</section><text>bskor te srang dang / lam gyi bzhi mdo dang / sum mdo dang / tshong dus rgyan tshad med pas brgyan pa dag nas bdug spos dri zhim pos ni bdugs/ me tog sil ma ni/</text></item>
<item><p>103a3</p><section>mdo sde</section><text>gtor/ rta dang / glang po che dang / shing rta dang / rkang thang gi bun long ni cher gyur/ gdugs dang / rgyal mtshan dang / ba dan ni bsgreng / sil snyan sna tshogs kyi sgra</text></item>
<item><p>103a4</p><section>mdo sde</section><text>ni phyung ste song bar gyur to/ /de'i tshe lha brgya stong dag gis byang chub sems dpa'i shing rta drangs te lha'i bu mo bye ba khrag khrig brgya stong du mas nam mkha'i dkyil nas</text></item>
<item><p>103a5</p><section>mdo sde</section><text>me tog gi char phab ste/ sil snyan sgra 'byin par gyur to/ /dge slong dag /de ltar rgyal po zas gtsang mas rgyal po'i bkod pa chen po dang / rgyal po'i phun sum tshogs</text></item>
<item><p>103a6</p><section>mdo sde</section><text>pa chen po dang / rgyal po'i byin chen pos gzhon nu de khyer te lha khang du phyin to/ /de nas byang chub sems dpas lha khang der rkang pa g.yas pa'i mthil bzhag pa dang /</text></item>
<item><p>103a7</p><section>mdo sde</section><text>de nas lha'i gzugs sems med pa de dag 'di lta ste/ gu lang dang / skem byed dang / lus ngan dang / zla ba dang / nyi ma dang / rnam thos kyi bu dang / brgya byin dang / tshangs</text></item>
<item><p>103b1</p><section>mdo sde</section><text>pa dang / 'jig rten skyong ba la sogs pa'i gzugs thams cad kyang rang rang gi gnas nas langs te byang chub sems dpa'i rkang pa la phyag 'tshal bar gyur to/ /de'i tshe lha dang mi</text></item>
<item><p>103b2</p><section>mdo sde</section><text>brgya stong ni kye ma a la la zhes bya ba dang / ca co dang / ga zha'i sgra brgya stong mang po 'byin par gyur to/ /ser skya'i gnas kyi grong khyer chen po dam pa de thams cad kyang rnam pa</text></item>
<item><p>103b3</p><section>mdo sde</section><text>drug tu g.yos so/ /lha'i me tog gi char yang mngon par bab bo/ /lha'i sil snyan brgya stong dum dag kyang ma dkrol bar sgra 'byin par gyur to/ /lha gang dag gi gzugs gang</text></item>
<item><p>103b4</p><section>mdo sde</section><text>yin pa de dag thams cad kyang rang rang gi gzugs bstan nas tshigs su bcang pa 'di dag smra bar gyur to/ /ri rgyal ri mchog ri rab nam yang yungs kar 'bru la phyag mi 'tshal/</text></item>
<item><p>103b5</p><section>mdo sde</section><text>rgya mtsho klu rje gnas ni nam yang ba rjes chu la phyag mi 'tshal/ /nyi zla 'od byed srin bu me khyer 'od byed de la phyag mi 'tshal/ /bsod nams shes rab rigs byung legs ldan lha</text></item>
<item><p>103b6</p><section>mdo sde</section><text>rnams gang la'ang phyag mi bzhes/ /yungs 'bru ba rjes chu dang srin bu me khyer 'dra bar gyur pa ni/ /stong gsum 'di na lha mi gang yang rung ste nga rgyal gnas pa lags/ /ri rab rgya</text></item>
<item><p>103b7</p><section>mdo sde</section><text>mtsho nyi zla 'dra ba 'jig rten rang byung dam pa ste/ /de la 'jig rten phyag 'tshal ba ni mtho ris mya ngan 'das pa 'thob/ /byang chub sems dpa' lha khang du zhugs pa de bstan pa'i tshe</text></item>
<item><p>104a1</p><section>mdo sde</section><text>lha'i bu brgya stong phrag sum cu rtsa gnyis kyis bla na med pa yang dag par rdzogs pa'i byang chub tu sems bskyed par gyur to/ /dge slong dag /byang chub sems</text></item>
<item><p>104a2</p><section>mdo sde</section><text>dpa' lha khang du khyer ba'i tshe btang snyoms su bzhag pa'i rkyen ni/ de yin/ rgyu ni de yin no/ /lha khang du khyer pa'i le'u ste/ brgyad pa'o// //dge slong dag /de nas bram ze</text></item>
<item><p>104a3</p><section>mdo sde</section><text>mdun na 'don 'char po zhes bya ba 'char 'gro'i pha bram ze lnga brgya tsam gyis bskor te skar ma me bzhi 'das nas nag pa la bab pa'i tshe rgyal po zas gtsang ma'i drung du phyin</text></item>
<item><p>104a4</p><section>mdo sde</section><text>nas 'di skad ces smras so/ /lha mkhyen par mdzad du gsol/ da ni gzhon nu'i rgyan mdzad pa'i rigs so/ /rgyal pos smras pa/ legs kyis byed du chug cig /de'i tshe rgyal po</text></item>
<item><p>104a5</p><section>mdo sde</section><text>zas gtsang ma dang / shAkya lnga brgya tsam gyis rgyan gyi rnam pa lnga brgya tsam byed du bcug ste/ 'di ltar lag pa'i rgyan dag dang / rkang pa'i rgyan dag dang / mgo'i rgyan dag dang /</text></item>
<item><p>104a6</p><section>mdo sde</section><text>mgul gyi rgyan dag dang / sor gdub dag dang / rna rgyan dag dang / dpung rgyan dag dang / gser gyi ska rags dag dang / gser skud dag dang / dril bu g.yer ka'i dra ba dag</text></item>
<item><p>104a7</p><section>mdo sde</section><text>dang / rin po che'i dra ba dag dang / lham rin po ches spras pa dag dang / do shal rin po che sna tshogs kyis brgyan pa dag dang / gdu bu rgyan can dag dang / mgul gdub dag</text></item>
<item><p>104b1</p><section>mdo sde</section><text>dang / cod pan dag kyang byed du bcug ste zin nas skar ma rgyal dang ldan pa'i tshe shA kya de dag rgyal po zas gtsang mas drung du dong nas 'di skad ces smras so/ /lha/ gzhon nu brgyan du gsol</text></item>
<item><p>104b2</p><section>mdo sde</section><text>rgyal pos smras pa/ khyed kyis gzhon nu la brgyan pa dang / mchod pa byas pas chog gi /ngas gzhon nu'i rgyan thams cad byed du bcug go /smras pa/ bdag cag gi rgyan 'di dag</text></item>
<item><p>104b3</p><section>mdo sde</section><text>gzhon nu'i sku la gdugs mtshan bdun zhig gdags su gsol/ de ltar gnang na bdag cag gis sug las bgyis pa'ang don mchis par 'gyur ro/ /de'i tshe nam langs te nyi ma</text></item>
<item><p>104b4</p><section>mdo sde</section><text>shar ba dang / byang chub sems dpa' skyed mos tshal bkod pa dri ma med pa zhes bya ba der zhugs so/ /de'i tshe skye rgu'i bdag mo chen mo gau ta mIs byang chub sems dpa' pang du</text></item>
<item><p>104b5</p><section>mdo sde</section><text>blangs so/ /bud med brgyad khris kyang byang chub sems dpa' bsu ste gdong du lta zhing 'khod par gyur to/ /bu mo stong phrag bcus byang chub sems dpa' bsu ste gdong du lta zhing</text></item>
<item><p>104b6</p><section>mdo sde</section><text>'khod par gyur to/ /shAkya stong phrag bcus byang chub sems dpa' bsu ste gdong du lta zhing 'khod par gyur to/ /bram ze lnga stong yang lhags nas byang chub sems dpa'i gdong du</text></item>
<item><p>104b7</p><section>mdo sde</section><text>lta zhing 'khod par gyur to/ /de nas shAkya'i rgyal po bzang po zhes bya bas rgyan ji snyed cig byas pa de dag byang chub sems dpa'i lus la btags te/ de dag lus la btags ma</text></item>
<item><p>105a1</p><section>mdo sde</section><text>thag tu byang chub sems dpa'i lus kyi 'od kyis mog mog por gyur nas lham mer ma gyur/ lhan ner ma gyur/ lhang nger ma gyur te/ 'di lta ste/ dper</text></item>
<item><p>105a2</p><section>mdo sde</section><text>na/ dzam+bu'i chu bo'i gser gyi gan du snag tsha'i yug gzhag na lham mer mi rung / lhan ner mi rung / lhang nger mi rung ngo / /de bzhin du rgyan de dag kyang byang chub sems dpa'i</text></item>
<item><p>105a3</p><section>mdo sde</section><text>lus kyi 'od kyis phog na lham mer mi rung / lhan ner mi rung / lhang nger mi rung ngo / /de bzhin du rgyan gyi rnam pa gang dang gang byang chub sems dpa'i lus la btags pa de</text></item>
<item><p>105a4</p><section>mdo sde</section><text>dang de dag mog mog por gyur te/ 'di lta ste/ dper na/ dzam+bu'i chu bo'i gser gyi gan du snag tsha'i yug bzhag pa bzhin no/ /de'i tshe skyed mos tshal gyi lha mo dri ma med</text></item>
<item><p>105a5</p><section>mdo sde</section><text>pa zhes bya ba 'dug pa des lus chen po bstan nas mdun du 'dug ste rgyal po zas gtsang ma dang / shAkya'i tshogs de dag la tshigs su bcad de smras pa/ stong gsum sa 'di</text></item>
<item><p>105a6</p><section>mdo sde</section><text>grong khyer grong rdal bcas pa kun/ /gal te gser gyis gang khyab dri med mdzes gyur kyang / /dzam+bu'i chu bo'i gser zegs gcig gis zil brlag ste/ /gser gzhan dag</text></item>
<item><p>105a7</p><section>mdo sde</section><text>ni dpal dang bral zhing gsal mi 'gyur/ /sa 'di mtha' dag dzam+bu'i klung gi gser khebs kyang / /'dren pa dpal rgyas spu khung 'od phyung zil gyis non/ /mi snang mi gsal</text></item>
<item><p>105b1</p><section>mdo sde</section><text>mi mdzes 'od kyang nyams gyur cing / /bde gshegs skyob pa'i drung na snag tsha bzhin du 'gyur/ /yon tan brgyas gang 'di ni rang gi gzi yis brgyan/ /de ni rgyan gyis mdzes min</text></item>
<item><p>105b2</p><section>mdo sde</section><text>shin tu dri med sku/ /nyi zla'i 'od dang skar ma nor bu ma dag dang / /brgya byin tshangs pa'i 'od kyang dpa' stug mdun mi gsal/ /gang sku sngon gyi dge ba'i 'bras bus mtshan spras</text></item>
<item><p>105b3</p><section>mdo sde</section><text>pa| |de la gzhan gyis byas pa'i rgyan phal ci zhig dgos/ /rgyan rnams phrol 'or mi mkhas mkhas mdzad ma gtse zhig /blo gros mchog mdzad 'di ni bcos ma'i rgyan mi bzhed/ /</text></item>
<item><p>105b4</p><section>mdo sde</section><text>'dun pa de ni rgyal khab sras dang lhan cig btsas/ /dri med rab tu mdzes pa'i rgyan rnams 'bungs de stsol/ /shAkya'i rigs ni rgya chen mchog tu 'gyur snyam nas/ /shAkya dag ni yid</text></item>
<item><p>105b5</p><section>mdo sde</section><text>dga' mgu zhing ngo mtshar gyur/ /lha mo des de skad ces smras nas lha'i me tog dag gis byang chub sems dpa' de la mngon par gtor te de nyid du mi snang bar gyur to/ /rgyan gyi le'u</text></item>
<item><p>105b6</p><section>mdo sde</section><text>ste| dgu pa'o// //dge slong dag /de ltar gzhon nu de ya zad skyes pa dang / bkra shis brgya stong byas nas khye'u stong phrag bcu dang / bu mo stong phrag bcus yongs su</text></item>
<item><p>105b7</p><section>mdo sde</section><text>bskor cing mdun du bdar te yi ge'i grar 'jug par byas so/ /bza' ba dang / bca' ba dang / myang bas gang ba'i shing rta stong phrag bcu dang / gser dngul dang dbyig gis gang</text></item>
<item><p>106a1</p><section>mdo sde</section><text>ba'i shing rta stong phrag bcu drangs te/ ser skya'i gnas kyi grong khyer chen po'i srang dang / grong bar dang / tshong dus kyi phyogs gang yin pa dag tu gtor</text></item>
<item><p>106a2</p><section>mdo sde</section><text>to| |mngon par byin no/ /sil snyan 'bum phrag brgyad kyi sgra'ang phyung zhing me tog gi char chen po'ang bab bo/ /stegs bu dang / sgo gang dang / rta babs dang / skar khung dang / bsil</text></item>
<item><p>106a3</p><section>mdo sde</section><text>khang dang / khang pa brtsegs pa dang / khang bzang dag gi steng nas bu mo brgya stong rgyan thams cad kyis brgyan pa dag byang chub sems dpa' la lta zhing me tog dag 'thor bar</text></item>
<item><p>106a4</p><section>mdo sde</section><text>gyur to| |lha'i bu mo stong phrag brgyad ni rgyan rnams kyis lhug lhug por brgyan te/ rin po che bzang byed thogs nas lam 'phyag cing byang chub sems dpa'i mdun nas 'dod</text></item>
<item><p>106a5</p><section>mdo sde</section><text>bar gyur to/ /lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po rnams kyang lus phyed phyung zhing nam mkha'i</text></item>
<item><p>106a6</p><section>mdo sde</section><text>dkyil nas me tog dang / dar gyi lda ldi bre bar gyur to/ /shAkya'i tshogs thams cad kyang rgyal po zas gtsang ma'i mdun du bdar nas byang chub sems dpa'i mdun nas 'dong bar</text></item>
<item><p>106a7</p><section>mdo sde</section><text>gyur te| bkod pa'i rnam pa 'di lta bu 'dis byang chub sems dpa' yi ge'i grwar zhugs par gyur to/ /byang chub sems dpa' yi ge'i grwar zhugs ma thag tu de nas byis</text></item>
<item><p>106b1</p><section>mdo sde</section><text>pa'i slob dpon kun gyi bshes gnyen zhes bya bas byang chub sems dpa'i dpal dang gzi brjid ma bzod de khas bub tu 'gyel to/ /de ltar 'gyel ba dang / dga' ldan gyi ris</text></item>
<item><p>106b2</p><section>mdo sde</section><text>kyi lha'i bu yan lag bzang po zhes bya bas mthong nas lag pa g.yas pas bteg ste bslang ngo / /bslebs nas kyang de nam mkha'i dkyil na 'dug ste/ rgyal po zas gtsang ma dang</text></item>
<item><p>106b3</p><section>mdo sde</section><text>skye bo phal po che de dag la tshigs su bcad de smras pa/ mi yi 'jig rten 'di na bstan bcos gang yod pa/ /grangs dang yi ge rtsis dang khams kyi rgyud dag dang / /'jig rten bzo</text></item>
<item><p>106b4</p><section>mdo sde</section><text>yi sbyor ba tshad med mang ba dag /bskal pa bye mang sngon chad 'dis ni de dag bslab/ /'on kyang skye bo'i rjes su mthun pa tsam mdzad de/ /byis pa mang po theg pa mchog la smin</text></item>
<item><p>106b5</p><section>mdo sde</section><text>mdzad dang / /sems can khrag khrig gzhan yang 'chi med dgod pa'i phyir/ /shin tu lobs pa'ang bslab phyir yi ge'i grwar zhugs so/ /'jig rten 'das pa'i bden bzhi lam</text></item>
<item><p>106b6</p><section>mdo sde</section><text>gyi tshul mkhyen cing / /rgyu la brten nas ji ltar 'byung ba de la'ang mkhas/ /ji ltar 'dus byas 'gags zad bsil 'gyur de tshul yang / /mkhyen na yi ge'i bstan bcos tsam</text></item>
<item><p>106b7</p><section>mdo sde</section><text>lta cis mi mkhyen/ /'jig rten gsum na 'di yi slob dpon gang na med/ /lha dang mir bcas nang na 'di nyid gtso bo ste/ /bskal pa bye mang sngon chad gang la 'dis bslab pa'i/ /</text></item>
<item><p>107a1</p><section>mdo sde</section><text>yi ge de dag ming yang khyed kyis shes mi 'gyur/ /'gro ba rnams kyi sems rgyud sna tshogs gang 'byung ba/ /skad cig gcig gis sems can dag pa</text></item>
<item><p>107a2</p><section>mdo sde</section><text>'dis mkhyen te/ /gzugs med bltar mi snang ba'i tshul yang rab mkhas na/ /yi ge gzugs yod bltar snang dag lta smos ci dgos/ /de skad ces smras pa dang / lha'i bu</text></item>
<item><p>107a3</p><section>mdo sde</section><text>des byang chub sems dpa' la lha'i me tog mang pos gtor te de nyid du mi snang bar gyur to/ /de nas ma ma dang bran mo'i 'khor bkod de rgyal po zas gtsang ma la sogs</text></item>
<item><p>107a4</p><section>mdo sde</section><text>pa shAkya gzhan ni phyir dong ngo / /de nas byang chub sems dpa' tsan+dan sbrul gyi snying po las byas pa'i yi ge shing lha'i tshon gyis byug pa/ gser gyi yang mig gis btags</text></item>
<item><p>107a5</p><section>mdo sde</section><text>pa| mtha' ma nor bu rin po ches kun nas brgyan pa thogs te slob dpon kun gyi bshes gnyen la 'di skad ces smras so/ /kye mkhan pos bdag la yi ge gang zhig bslab/</text></item>
<item><p>107a6</p><section>mdo sde</section><text>tshangs pa'i yi ge'am/ kha ro sti'i yi ge'am/ pad+ma'i snying po'i yi ge'am/ ang+ga'i yi ge'am/ mang+ga'i yi ge'am/ yul ma ga d+ha'i yi ge'am/ bkra shis pa'i yi ge'am/</text></item>
<item><p>107a7</p><section>mdo sde</section><text>sor mo pa'i yi ge'am/ sha ka ni'i yi ge'am/ ya ba na'i yi ge'am/ bag le ba'i yi ge'am/ pa ru sha'i yi ge'am/ 'gro lding ba'i yi ge'am/ ki ra ta'i yi ge'am/ lho</text></item>
<item><p>107b1</p><section>mdo sde</section><text>phyogs pa'i yi ge'am/ drag shul can gyi yi ge'am/ grangs kyi yi ge'am/ spyi'u tshugs pa'i yi ge'am/ rjes su mthun pa'i yi ge'am/ bru sha'i yi ge'am/ ka sha'i yi ge'am/</text></item>
<item><p>107b2</p><section>mdo sde</section><text>rgya'i yi ge'am/ phu na'i yi ge'am/ hu na'i yi ge'am/ yi ge 'bring dang rgyas par bri ba'i yi ge'am/ rgyal gyi yi ge'am/ lha'i yi ge'am/ klu'i yi ge'am/ gnod sbyin gyi yi</text></item>
<item><p>107b3</p><section>mdo sde</section><text>ge'am/ dri za'i yi ge'am/ mi 'am ci'i yi ge'am/ lto 'phye chen po'i yi ge'am/ lha ma yin gyi yi ge'am/ nam mkha' lding gi yi ge'am/ ri dwags kyi 'khor lo pa'i yi</text></item>
<item><p>107b4</p><section>mdo sde</section><text>ge'am| khwa skad shes pa'i yi ge'am/ sa bla'i lha'i yi ge'am/ bar snang gi lha'i yi ge'am/ nub kyi ba glang spyod kyi yi ge'am/ byang gi sgra mi snyan gyi yi ge'am/ shar gyi lus</text></item>
<item><p>107b5</p><section>mdo sde</section><text>'phags po'i yi ge'am/ gdeg pa'i yi ge'am/ gzhag pa'i yi ge'am/ bsnan pa'i yi ge'am/ rgya mtsho'i yi ge'am/ rdo rje'i yi ge'am/ spring yig dang / lan gyi yi</text></item>
<item><p>107b6</p><section>mdo sde</section><text>ge'am| rnam 'thor gyi yi ge'am/ rings med kyi yi ge'am/ bstan bcos bskor ba'i yi ge'am/ rtsis bskor ba'i yi ge'am/ gdeg pa bskor ba'i yi ge'am/ gzhag</text></item>
<item><p>107b7</p><section>mdo sde</section><text>pa bskor ba'i yi ge'am/ rkang pas bskor ba'i yi ge'am/ tshig lan lan gnyis su gdab pa'i tshig gi mtshams kyi yi ge'am/ tshig gi mtshams bcur brgyud pa'i bar</text></item>
<item><p>108a1</p><section>mdo sde</section><text>gyi yi ge'am/ bla thabs su bsnan pa'i yi ge'am/ sgra thams cad kun tu sdud pa'i yi ge'am/ rig pa dang mthun pa'i yi ge'am/ rnam par 'dres pa'i</text></item>
<item><p>108a2</p><section>mdo sde</section><text>yi ge'am/ drang srong gi dka' thub spyad pa'i yi ge'am/ lha nges pa'i yi ge'am/ sa blta ba'i yi ge'am/ nam mkha' blta ba'i yi ge'am/ sman thams cad kyi rgyu mthun</text></item>
<item><p>108a3</p><section>mdo sde</section><text>pa'i yi ge'am/ snying po thams cad kun tu sdud pa'i yi ge'am/ 'byung po thams cad kyi sgra sdud pa'i yi ge'am/ kye slob dpon/ yi ge drug cu rtsa bzhi po de dag gi nang nas</text></item>
<item><p>108a4</p><section>mdo sde</section><text>bdag la gang bslab/ de nas byis pa'i slob dpon kun gyi bshes gnyen ngo mtshar du gyur nas bzhin gyi 'dzum phyung ste nga rgyal dang / dregs pa dang / rgyags pa med par</text></item>
<item><p>108a5</p><section>mdo sde</section><text>byas nas tshigs su bcad pa 'di dag smras so/ /sems can dag pa ngo mtshar che/ /bstan bcos kun la bslab gyur kyang / /'jig rten 'jig rten rjes bsnyeg phyir/ /yi</text></item>
<item><p>108a6</p><section>mdo sde</section><text>ge'i grwar ni byon par gyur/ /yi ge gang gi ming dag kyang / /bdag gis shes par ma gyur pa/ /de la 'di lta byang gyur kyang / /yi ge slob pa'i grwar byon to/ /'di yi zhal ni</text></item>
<item><p>108a7</p><section>mdo sde</section><text>mthong mod kyi/ /spyi gtsug 'phags pa bltar mi snang / /yi ge'i shes rab mthar phyin na/ /bdag gis 'di ko ji ltar bslab/ /lha yi lha chen lha 'di ni/ /lha rnams kun gyi</text></item>
<item><p>108b1</p><section>mdo sde</section><text>mchog mkhas pa/ /khyad par 'phags shing mnyam pa med/ /'jig rten gang zag do zla med/ /bdag kyang 'di nyid mthu yis na/ /shes rab thabs kyi khyad par gyis/ /'jig rten kun</text></item>
<item><p>108b2</p><section>mdo sde</section><text>gyi dpung gnyen po/ /lobs pa 'di ni bslab par bya/ /dge slong dag /de ltar byis pa stong phrag bcu po de dag byang chub sems dpa' dang lhan cig tu yi ge slob pa'i tshe byang chub</text></item>
<item><p>108b3</p><section>mdo sde</section><text>sems dpa'i byin gyi rlabs kyis byis pa de dag yi ge'i phyi mo slob cing gang gi tshe a zhes brjod pa de'i tshe 'du byed thams cad mi rtag pa'i sgra byung ngo / /A zhes brjod pa dang</text></item>
<item><p>108b4</p><section>mdo sde</section><text>bdag med pa'i sgra byung ngo / /i zhes brjod pa dang dbang po shin tu yangs pa'i sgra byung ngo / /I zhes brjod pa dang 'gro ba ni yams kyi nad mang ba zhes bya ba'i sgra byung ngo / /u</text></item>
<item><p>108b5</p><section>mdo sde</section><text>zhes brjod pa dang 'gro ba ni 'tshe ba mang ngo zhes bya ba'i sgra byung ngo / /U zhes brjod pa dang 'gro ba ni dma' ba'o zhes bya ba'i sgra byung ngo / /e zhes brjod pa dang nyes pa ni</text></item>
<item><p>108b6</p><section>mdo sde</section><text>btsal ba las byung ngo zhes bya ba'i sgra byung ngo / /ai zhes brjod pa dang 'phags pa'i lam ni dge'o zhes bya ba'i sgra byung ngo / /o zhes brjod pa dang chu bo las rgal ba'i sgra byung</text></item>
<item><p>108b7</p><section>mdo sde</section><text>ngo / /au zhes brjod pa dang rdzub pa'i sgra byung ngo / /aM zhes brjod pa dang bdag gi ba mi 'byung zhes bya ba'i sgra byung ngo / /aHzhes brjod pa dang nub pa zhes bya ba'i sgra byung ngo / /ka</text></item>
<item><p>109a1</p><section>mdo sde</section><text>zhes brjod pa dang las kyi rnam par smrin pa la 'jug pa zhes bya ba'i sgra byung ngo / /kha zhes brjod pa dang chos thams cad nam mkha' dang mnyam zhes bya</text></item>
<item><p>109a2</p><section>mdo sde</section><text>ba'i sgra byung ngo / /ga zhes brjod pa dang chos zab ces bya ba'i sgra byung ngo / /g+ha zhes brjod pa dang ma rig pa dang / gti mug gi mun pa dang / ling tog stug po bsal zhes bya ba'i</text></item>
<item><p>109a3</p><section>mdo sde</section><text>sgra byung ngo / /nga zhes brjod pa dang yan lag rnam par dag pa zhes bya ba'i sgra byung ngo / /tsa zhes brjod pa dang 'phags pa'i bden pa bzhi'i sgra byung ngo / /tsha zhes brjod pa dang</text></item>
<item><p>109a4</p><section>mdo sde</section><text>'dod pa'i 'dod chags spangs pa'i sgra byung ngo / /dza zhes brjod pa dang rga shi las yang dag par 'das pa'i sgra byung ngo / /dz+ha zhes brjod pa dang 'chi byed kyi rgyal mtshan can gyi</text></item>
<item><p>109a5</p><section>mdo sde</section><text>dpung tshar bcad pa'i sgra byung ngo / /nya zhes brjod pa dang shes par byed pa'i sgra byung ngo / /Ta zhes brjod pa dang lam shin tu chad pa'i sgra byung ngo / /Tha zhes brjod pa dang dri ba</text></item>
<item><p>109a6</p><section>mdo sde</section><text>bzhag pa'i sgra byung ngo / /nga zhes brjod pa dang dkrugs ma dang bdud tshar gcad pa'i sgra byung ngo / /D+ha zhes brjod pa dang yul mi gtsang ba'i sgra byung ngo / /Na zhes brjod pa dang</text></item>
<item><p>109a7</p><section>mdo sde</section><text>nyon mongs pa ni phra ba zhes bya ba'i sgra byung ngo / /ta zhes brjod pa dang de bzhin nyid ni 'dres pa med ces bya ba'i sgra byung ngo / /tha zhes brjod pa dang mthu stobs dang / shugs</text></item>
<item><p>109b1</p><section>mdo sde</section><text>dang / mi 'jigs pa'i sgra byung ngo / /de zhes brjod pa dang sbyin pa dang / dul ba dang / yang dag par sdom pa dang / des pa'i sgra byung ngo / /d+ha zhes brjod pa dang 'phags pa rnams kyi</text></item>
<item><p>109b2</p><section>mdo sde</section><text>nor ni rnam pa bdun no zhes bya ba'i sgra byung ngo / /na zhes brjod pa dang ming dang gzugs yongs su shes par bya ba'i sgra byung ngo / /pa zhes brjod pa dang don dam pa'i sgra byung ngo / /pha zhes</text></item>
<item><p>109b3</p><section>mdo sde</section><text>brjod pa dang 'bras bu rnyed pa mngon du bya ba'i sgra byung ngo / /ba zhes brjod pa dang bcings pa las rnam par thar pa'i sgra byung ngo / /b+ha zhes brjod pa dang srid pa 'jigs pa'i sgra byung ngo</text></item>
<item><p>109b4</p><section>mdo sde</section><text>ma zhes brjod pa dang nga rgyal dang rgyags pa zhi bar bya ba'i sgra byung ngo / /ya zhes brjod pa dang chos ji lta ba bzhin du rtogs par bya ba'i sgra byung ngo / /ra zhes brjod pa dang dga' ba la</text></item>
<item><p>109b5</p><section>mdo sde</section><text>dga' ba med pa ni/ don dam par dga' ba zhes bya ba'i sgra byung ngo / /la zhes brjod pa dang 'khri shing chad pa'i sgra byung ngo / /wa zhes brjod pa dang theg pa mchog gi sgra byung ngo / /sha</text></item>
<item><p>109b6</p><section>mdo sde</section><text>zhes brjod pa dang zhi gnas dang lhag mthong gi sgra byung ngo / /Sha zhes brjod pa dang skye mched drug gzhom zhing mngon par shes pa drug dang ye shes thob pa'i sgra byung ngo / /sa zhes brjod</text></item>
<item><p>109b7</p><section>mdo sde</section><text>pa dang thams cad mkhyen pa'i ye shes mngon par rdzogs par byang chub par bya ba'i sgra byung ngo / /ha zhes brjod pa dang nyon mongs pa bcom zhing 'dod chags dang bral ba'i sgra byung ngo / /</text></item>
<item><p>110a1</p><section>mdo sde</section><text>k+Sha zhes brjod pa dang yi ge'i mthar phyin te/ chos thams cad brjod du med pa'o zhes bya ba'i sgra byung ngo / /de ltar byis pa de dag yi ge'i phyi mo slob pa'i tshe</text></item>
<item><p>110a2</p><section>mdo sde</section><text>byang chub sems dpa'i mthus de dag la sogs pa chos kyi sgo brgya stong grangs med pa byung bar gyur te/ byang chub sems dpa' yi ge'i grwa na 'dug pa'i tshe byis pa sum khri</text></item>
<item><p>110a3</p><section>mdo sde</section><text>nyis stong rim gyis bla na med pa yang dag par rdzogs pa'i byang chub tu yongs su smin par byas so/ /byang chub sems dpa' lobs par gyur kyang yi ge'i grwar 'jug pa'i</text></item>
<item><p>110a4</p><section>mdo sde</section><text>rgyu ni de yin no/ /rkyen ni de yin no/ /yi ge bstan pa'i le'u ste/ bcu pa'o// //dge slong dag /gzhon nu de de bas kyang ya zad skyes nas dus gzhan zhig na gzhon</text></item>
<item><p>110a5</p><section>mdo sde</section><text>nu de gzhon nu gzhan dag dang / zhang blon gyi bu dag dang lhan cig tu zhing pa'i grong lta zhing dong ste/ grong bltas nas zhing blas kyi mtha'i skyed mos tshal zhig tu phyin to/ /de na byang</text></item>
<item><p>110a6</p><section>mdo sde</section><text>chub sems dpa' gcig pu gnyis su med par pha zad 'khyam zhing song song ba dang / dzam+bu'i shing ljon pa mdzes pa blta na sdug pa zhig mthong nas byang chub sems dpa'</text></item>
<item><p>110a7</p><section>mdo sde</section><text>de'i grib ma la skyil mo krung bcas te 'dug go/ 'dug nas byang chub sems dpas sems rtse gcig pa rnyed de rnyed nas kyang sdig pa mi dge ba'i chos rnams las dben pa/</text></item>
<item><p>110b1</p><section>mdo sde</section><text>rtog pa dang bcas pa/ dpyod pa dang bcas pa/ dben pa las skyes pa'i dga' ba dang bde ba can bsam gtan dang po bsgrubs te gnas so/ /de rtog pa dang dpyod pa dang bral</text></item>
<item><p>110b2</p><section>mdo sde</section><text>zhing nang yongs su dang ste sems kyi rgyud gcig tu gyur pas rtog pa med pa/ dpyod pa med pa/ ting nge 'dzin las skyes pa'i dga' ba dang / bde ba can bsam gtan gnyis pa</text></item>
<item><p>110b3</p><section>mdo sde</section><text>bsgrubs te gnas so/ /de dga' ba'i 'dod chags dang bral ba'i btang snyoms la gnas shing dran pa dang shes bzhin can yin te/ bde ba lus kyis myong la 'phags pa rnams</text></item>
<item><p>110b4</p><section>mdo sde</section><text>kyis gang de dran pa dang ldan pa/ bde ba la gnas pa btang snyoms pa'o zhes brjod pa ste/ dga' ba med pa'i bsam gtan gsum pa bsgrubs te gnas so/ /de bde ba'ang spangs</text></item>
<item><p>110b5</p><section>mdo sde</section><text>te snga nas sdug bsngal yang spangs shing yid bde ba dang / yid mi bde ba'ang nub pas bde ba'ang ma yin/ sdug bsngal ba'ang ma yin pa btang snyoms dang dran pa yongs su dag</text></item>
<item><p>110b6</p><section>mdo sde</section><text>pa bsam gtan bzhi pa bsgrubs te gnas so/ /de'i tshe phyir rol gyi drang srong mngon par shes pa lnga yod pa/ rdzu 'phrul dang ldan pa nam mkha' las dong ba lnga zhig lho phyogs nas byang</text></item>
<item><p>110b7</p><section>mdo sde</section><text>phyogs logs su dong dong pa las de dag tshal stug po de'i steng du phyin pa dang / phyir phul ba ltar 'dong ma nus nas de dag mi dga' zhing ba spu g.yos te tshigs su bcad pa 'di</text></item>
<item><p>111a1</p><section>mdo sde</section><text>smras so| |bdag cag 'di na ri rab nor bu rdo rje brtsegs ri shin tu rngams stug pa yang thal phyung ste/ /glang po a mra'i shing rlon yal gas gzings pa</text></item>
<item><p>111a2</p><section>mdo sde</section><text>mang po bcom nas 'gro bzhin dong dong la/ /bdag cag 'di na lha yi khyim la'ang thogs med gnod sbyin dri za'i khyim steng nam mkhar gnas gnas na/ /tshal stug 'dir phyin</text></item>
<item><p>111a3</p><section>mdo sde</section><text>nas ni sgyid lug gyur pa su yi mthu zhig gis na rdzu 'phrul stobs bzlog gyur/ /de nas tshal stug po de na lha mo zhig gnas pa des drang srong de dag la tshigs su bcad de smras pa</text></item>
<item><p>111a4</p><section>mdo sde</section><text>rgyal po'i gtso bo'i rigs byung shAkya'i rgyal sras nyi ma shar ba lta bur rab tu snang ba'i 'ong / /'jig rten gtso bo mkhas pa zla zhal pad+ma rgyas pa'i snying po'i kha dog lta bur rab</text></item>
<item><p>111a5</p><section>mdo sde</section><text>mdzes pa/ /lha dang klu dbang gnod sbyin dri zas mchod pa de ni bsam gtan dgongs shing tshal stug 'di na bzhugs/ /srid pa bye ba brgya dag tu ni bsod nams spel ba de yi</text></item>
<item><p>111a6</p><section>mdo sde</section><text>mthu yis rdzu 'phrul stobs bzlog go /de nas de dag gis 'og logs su bltas pa dang / gzhon nu zhig dpal dang gzi brjid kyis 'bar ba mthong nas 'di dag 'di snyam</text></item>
<item><p>111a7</p><section>mdo sde</section><text>du su zhig 'di ltar gnas/ nor gyi bdag po rnam thos kyi bu'am zhig ma yin nam/ 'on te 'dod pa'i dbang po bdud lta'am/ yang na lto 'phye chen po'i dbang po'am/ 'on</text></item>
<item><p>111b1</p><section>mdo sde</section><text>te dbang po rdo rje 'chang ba'am/ yang na gu lang ngam/ grul bum gyi bdag po'am/ 'on te spro ba chen po dang ldan pa nag po'am/ 'on te lha'i bu zla ba'am/ 'on te 'od zer stong dang</text></item>
<item><p>111b2</p><section>mdo sde</section><text>ldan pa'i nyi ma'am/ 'on te 'khor los bsgyur ba'i rgyal po zhig yin nam/ su zhig snyam mo/ /de'i tshe tshigs su bcad pa 'di'ang smras so/ /gzhon nu 'di ni rnam thos bu yi gzugs</text></item>
<item><p>111b3</p><section>mdo sde</section><text>las 'phags par gsal bar snang bas na/ /'di ni sgra gcan yin nam 'on te rdo rje 'chang gi gzugs sam nyi zla'i gzugs/ /'dod mchog dbang po'i gzugs sam gu lang</text></item>
<item><p>111b4</p><section>mdo sde</section><text>gzugs sam 'on te nag po'i gzugs yin nam/ /yang na 'di ni dpal ldan yan lag mtshan sgras sdig med sangs rgyas 'gyur ba zhig /de nas tshal gyi lha mo des drang srong de</text></item>
<item><p>111b5</p><section>mdo sde</section><text>dag la tshigs su bcad de smras pa/ rnam thos bu dang mig stong bdog la dpal ni gang yod gyur pa dang / /'jig rten skyong ba bzhi dang lha min dbang la dpal ni gang yod dang / /mi</text></item>
<item><p>111b6</p><section>mdo sde</section><text>mjed bdag po tshangs dang gza' rnams la yang dpal ni gang yod pa/ /dpal de shAkya'i sras po 'di drung phyin na gang gi char mi phod/ /de nas drang srong de dag gis lha mo de'i tshig</text></item>
<item><p>111b7</p><section>mdo sde</section><text>thos nas sa la babs pa dang / de dag gis byang chub sems dpa' mi g.yo ba'i lus kyis bsam gtan byed cing / me'i phung po ltar 'bar ba mthong nas de dag byang chub sems</text></item>
<item><p>112a1</p><section>mdo sde</section><text>dpa' la sems shing tshigs su bcad pas bstod de/ de la gcig gis smras pa/ 'jig rten nyon mongs mes gdungs pa/ /mtsho 'di rab tu byung gyur</text></item>
<item><p>112a2</p><section>mdo sde</section><text>te| |gang gis 'jig rten sim 'gyur ba'i/ /chos de 'di yis brnyes par gyur/ /yang gcig gis smras pa/ mi shes rab rib 'jig rten du/ /sgron ma 'di ni rab tu byung / /gang gis</text></item>
<item><p>112a3</p><section>mdo sde</section><text>'gro ba snang 'gyur ba'i/ /chos de 'di yis brnyes par 'gyur/ /yang gcig gis smras pa/ mya ngan rgya mtsho 'dal ba la/ /gru yi dam pa 'di byung ste/ /gang gis 'gro ba sgrol 'gyur</text></item>
<item><p>112a4</p><section>mdo sde</section><text>pa'i| |chos de 'di yis brnyes par 'gyur/ /yang gcig gis smras pa/ /nyon mongs 'ching bas bcings pa la/ /'grol bar mdzad pa 'di byung ste/ /gang gis 'gro ba 'grol</text></item>
<item><p>112a5</p><section>mdo sde</section><text>'gyur ba'i/ /chos de 'di yis brnyes par 'gyur/ /yang gcig gis smras pa/ rga dang nad kyis gzir ba la/ /sman pa dam pa 'di byung ste/ /gang gis rga shi thar bya ba'i/ /chos de</text></item>
<item><p>112a6</p><section>mdo sde</section><text>'di yis brnyes par 'gyur/ /de nas drang srong de dag gis byang chub sems dpa' la tshigs su bcad pa de dag gis bstod de lan gsum bskor ba byas nas nam mkha' las</text></item>
<item><p>112a7</p><section>mdo sde</section><text>dong ngo / /rgyal po zas gtsang ma'ang byang chub sems dpa' mi mthong zhing byang chub sems dpa' med pas mi dga' ste/ des smras pa/ gzhon nu de mi snang na gar song / de'i tshe</text></item>
<item><p>112b1</p><section>mdo sde</section><text>skye bo phal po che gzhon nu tshol du dong dong ba dang / de'i tshe blon po gcig cig gis byang chub sems dpa' dzam+bu'i shing gi grib ma la skyil mo krung bcas te bsam gtan byed cing 'dug</text></item>
<item><p>112b2</p><section>mdo sde</section><text>pa mthong ngo / /des de'i tshe shing thams cad kyi grib ma yol na/ dzam+bu'i shing gi grib ma ni byang chub sems dpa'i lus mi gtong bar 'dug par mthong nas ngo mtshar du gyur te/</text></item>
<item><p>112b3</p><section>mdo sde</section><text>tshim zhing mgu la yid rangs nas rab tu dga' ste/ dga' ba dang yid bde ba skyes nas rings shing myur ba myur ba'i gzugs kyis rgyal po zas gtsang ma'i thad du phyin te tshigs</text></item>
<item><p>112b4</p><section>mdo sde</section><text>su bcad pa 'di dang / smras so/ /rgyal po gzhon nu de la gzigs/ /dzam+bu'i shing grib bsam gtan mdzad/ /brgya byin tshangs pa ji bzhin du/ /gzi brjid dpal gyis rab tu</text></item>
<item><p>112b5</p><section>mdo sde</section><text>mdzes| |zhugs shing gang gi grib ma la/ /mtshan rab mnga' ba de bzhugs pa'i/ /grib ma de ni des ma btang / /skyes mchog bsam gtan mdzad la sgrib/ /de nas rgyal po zas</text></item>
<item><p>112b6</p><section>mdo sde</section><text>gtsang ma dzam+bu'i shing ljon pa ga la ba der song ste phyin nas byang chub sems dpa' dpal dang gzi brjid kyis 'bar ba de mthong ba dang / tshigs su bcad pa 'di smras so/ /ri yi</text></item>
<item><p>112b7</p><section>mdo sde</section><text>spo la me 'bar 'dra ba ste/ /zla ba skar ma'i tshogs nang 'dug 'dra zhing / /gzi brjid sgron 'dra bsam gtan byed mthong na/ /nga yis lus 'di shin tu 'dar bar gyur/ /de skad ces</text></item>
<item><p>113a1</p><section>mdo sde</section><text>smras nas des byang chub sems dpa'i rkang pa la phyag byas te tshigs su bcad pa 'di smras so/ /thub pa gang tshe bltams pa dang / /gang tshe 'od ldan bsam</text></item>
<item><p>113a2</p><section>mdo sde</section><text>gtan mdzad/ /'dren pa 'di ltar lan gnyis su/ /mgon po khyod zhabs phyag 'tshal lo/ /de'i tshe byis pa khri'u thogs pa dag ca co'i sgra 'byin par gyur nas de dag la blon po dag</text></item>
<item><p>113a3</p><section>mdo sde</section><text>gis sgra ma che sgra ma che zhes byas pa dang / de dag ci zhig nongs zhes zer ro/ /blon po dag gis smras pa/ rgyal po'i sras don thams cad grub pa dge ba'i mtshan bzang po mchog</text></item>
<item><p>113a4</p><section>mdo sde</section><text>dam pa dang ldan zhing 'od 'dom gang pa mnga' ba 'di ri ltar mi g.yo zhing bsam gtan mdzad pa'i tshe nyi ma'i dkyil 'khor yol te song yang shing gi grib ma de ma yol zhing sgrib</text></item>
<item><p>113a5</p><section>mdo sde</section><text>par gnas so/ /de la 'di skad ces bya ste/ dpyid 'das dbyar gyi dus bab dbyar zla rab la/ /me tog rgyas shing me tog yal gas khebs gyur te/ /khrung khrung rma bya ne tso ri skegs</text></item>
<item><p>113a6</p><section>mdo sde</section><text>skad 'byin pa/ /shAkya'i bu dag phal cher mngon du 'dod bar gyur/ /'dun pa can gyis smras pa/ gzhon nu nags tshal dag ni gzigs pa mdzad slad du/ /byis pa rnams kyis</text></item>
<item><p>113a7</p><section>mdo sde</section><text>yongs su bskor te gshegs pa'i rigs/ /bram ze lta bur khyim na bzhugs pas ci zhig bgyi/ /bdag cag rnams ni bu mo'i tshogs rnams sbron du mchi/ /nyi ma'i gung la</text></item>
<item><p>113b1</p><section>mdo sde</section><text>sems can rnam par dag pa de/ /byis pa lnga brgya dag gis bskor nas lhan cig tu/ /yab la ma gsol yum la ma gsol ma tshor bar/ /de ni byung nas zhing pa rnams kyi grong du</text></item>
<item><p>113b2</p><section>mdo sde</section><text>song / /rgyal po dam pa'i zhing ba dag gi grong de na/ /dzam+bu'i sdong chen yal ga mang po rgyas yod pa/ /gzhon nus mthong na nyam thag sdug bsngal phag gyur te/ /'dus byas ci rung</text></item>
<item><p>113b3</p><section>mdo sde</section><text>sdug bsngal mang zhes snying rje byed/ /dul ba'i sems dang ldan pa dzam+bu'i grib mar song / /rtswa dag bsdus te bdag gis gding ba bting nas ni/ /skyil mo krung 'dug drang por lus</text></item>
<item><p>113b4</p><section>mdo sde</section><text>srang bsam gtan bzhi/ /dge ba dag la byang chub sems dpa' bsam gtan byed/ /drang srong lnga zhig nam mkha'i dkyil nas dong dong na/ /dzam+bu'i shing gi steng du phyin nas 'dong ma</text></item>
<item><p>113b5</p><section>mdo sde</section><text>nus| |de dag thogs nas nga rgyal dregs pa spang bya zhing / /de dag thams cad mthun par lhan cig lta bar byed/ /bdag cag ri mchog ri rab de bzhin khor yug dag/ thal phyung</text></item>
<item><p>113b6</p><section>mdo sde</section><text>thags thogs med par shugs kyis dong dong na/ /bdag cag de ring dzam+bu'i shing ljon 'di las ni/ /'da' bar ma nus 'di la rgyu rkyen ci zhig yod/ /babs te sa steng 'dug nas</text></item>
<item><p>113b7</p><section>mdo sde</section><text>dzam+bu'i shing drung na/ /shAkya'i bu pho byang chub sems dpa' gzi brjid can/ /'dzam klung gser gyi 'od 'phro 'dra ba 'od zer ldan/ /skyil mo krung bcas bsam gtan byed pa de tshe</text></item>
<item><p>114a1</p><section>mdo sde</section><text>mthong / /de dag rmad gyur spyi bor sor bcu thal sbyar te/ /thal mo sbyar ba rkang par gtugs nas phyag 'tshal to/ /'gro ba shin tu bde mdzad legs par</text></item>
<item><p>114a2</p><section>mdo sde</section><text>bltams pa legs/ /myur du rnam sangs rgyas te bdud rtsir sems can thul/ /sdong po mchog ni pad+ma 'dra ba'i spyan la 'dud/ /gdugs yol gyur kyang grib mas bde bar</text></item>
<item><p>114a3</p><section>mdo sde</section><text>gshegs mi gtong / /lha rnams stong phrag mang po gnas pa thal sbyar nas/ /nges par byas pa de yi rkang par phyag kyang 'tshal/ /zas gtsang rgyal po bdag gi khyim na yongs</text></item>
<item><p>114a4</p><section>mdo sde</section><text>tshol zhing / /nga'i bu gzhon nu de ni gang du song zhes rmed/ /sru mos smras pa bdag gis btsal kyang ma rnyed na/ /gzhon nu de ni gar bzhud rgyal pos rma bar gsol/ /zas gtsang</text></item>
<item><p>114a5</p><section>mdo sde</section><text>rgyal pos nyug rum dag la rings par rmas/ /nga yi gzhon nu 'di nas byung bar la las mthong ngam zhes/ /sgo ba rnams dang de bzhin nang mi kun la'ang rmas/ /lha gcig khyod</text></item>
<item><p>114a6</p><section>mdo sde</section><text>gson mchog de zhing pa'i grong du bzhud/ /de ni rings par shAkya rnams dang lhan cig tu/ /byung nas dpal zhugs gyur ba'i zhing ba'i grong du bltas/ /ji ltar nyi ma bye ba khrag</text></item>
<item><p>114a7</p><section>mdo sde</section><text>khrig shar ba ltar/ /de ltar dpal gyis 'bar zhing phan byed 'dug pa mthong / /cod pan ral gri lham dag pha zad phog phud de/ /mgo bor sor bcu thal mo sbyar nas phyag</text></item>
<item><p>114b1</p><section>mdo sde</section><text>kyang 'tshal/ /drang srong bdag nyid chen po legs par yang dag smra/ /gzhon nu byang chub don du mngon par 'byung du nges/ /rab tu dad lha brgya phrag bcu gnyis tshang ba dang / /de bzhin</text></item>
<item><p>114b2</p><section>mdo sde</section><text>shAkya lnga brgya nye bar 'ongs pa dang / /bde gshegs yon tan rgya mtsho ldan pa'i rdzu 'phrul mthong / /bsam pa brtan pas rdzogs pa'i byang chub sems kyang bskyed/ /des ni stong gsum ma</text></item>
<item><p>114b3</p><section>mdo sde</section><text>lus sa rnams rab bskyod nas/ /dran dang shes bzhin ting nge 'dzin las langs gyur te/ /mdog bzang ldan pas yab la tshangs pa'i tshig brjod pa/ /yab cig zhing blas thong la gzhan</text></item>
<item><p>114b4</p><section>mdo sde</section><text>las tshol ma mdzad/ /gal te gser zhig 'tshal na'ang bdag gis gser char dbab/ /de ste na bza' 'tshal na'ang bdag gis na bza' dbul/ /'on te 'bru zhig 'tshal na'ang</text></item>
<item><p>114b5</p><section>mdo sde</section><text>bdag gis 'bru char dbab/ /mi dbang khyod kyis 'gro ba kun la yang dag sbyor/ /yab dang de bzhin skye bo 'khor la bstan byas nas/ /skad cig de la de slar grong khyer mchog tu</text></item>
<item><p>114b6</p><section>mdo sde</section><text>zhugs| |'gro dang mthun pa tsam du grong khyer der gnas kyi/ /sems can rnam dag mngon par 'byung ba'i yid dang ldan/ /zhing pa'i grong gi le'u ste/ bcu gcig pa'o// //'phags pa rgya cher rol pa zhes bya ba theg pa chen po'i mdo/ bam po bdun pa/ dge slong dag /de ltar gzhon nu de de bas kyang ya zad skyes pa dang / dus gzhan zhig na rgyal po</text></item>
<item><p>115a1</p><section>mdo sde</section><text>zas gtsang ma shAkya'i tshogs dang lhan cig tu 'dun sa na 'dug 'dug pa de'i tshe shAkya rgan rabs rgan rabs kha cig gis rgyal po zas gtsang ma la</text></item>
<item><p>115a2</p><section>mdo sde</section><text>'di skad ces smras so/ /lha mkhyen par mdzad du gsol/ gzhon nu don thams cad grub pa 'di ni bram ze ltas mkhan rnams dang / blo nges pa dang ldan pa'i lha mang pos</text></item>
<item><p>115a3</p><section>mdo sde</section><text>'di skad du bstan te/ gzhon nu 'di gal te mngon par byung bar gyur na ni de bzhin gshegs pa dgra bcom pa yang dag par rdzogs pa'i sangs rgyas su 'gyur ro/ /ci</text></item>
<item><p>115a4</p><section>mdo sde</section><text>ste mngon par ma byung na ni/ 'khor los bsgyur ba'i rgyal po mtha' bzhi las rnam par rgyal ba chos kyi rgyal po chos dang ldan zhing rin po che sna bdun dang ldan par 'gyur</text></item>
<item><p>115a5</p><section>mdo sde</section><text>ro| |de'i rin po che sna bdun ni/ 'di dag ste/ 'di ltar 'khor lo rin po che dang / glang po rin po che dang / rta rin po che dang / nor bu rin po che dang / bud med rin po che dang / khyim</text></item>
<item><p>115a6</p><section>mdo sde</section><text>bdag rin po che dang / blon po rin po che dang bdun no/ /de la bu dpa' ba/ rtul phod pa/ yan lag mchog gi gzugs dang ldan pa/ gzhan gyi sde rab tu 'joms pa stong</text></item>
<item><p>115a7</p><section>mdo sde</section><text>tshang ba 'byung ngo / /de gnod par bya ba dang / mtshan cha med par chos dang mthun pas sa'i dkyil 'khor 'di las mngon par rgyal bar byas te gcig pu gnas par 'gyur</text></item>
<item><p>115b1</p><section>mdo sde</section><text>ro zhes mchin/ de'i slad du gzhon nu de'i btsun mo blang bar bgyi'o/ /de ltar mdzad dang bud med kyi tshogs kyis yongs su bskor te dges ba la longs spyod cing mngon par 'byung</text></item>
<item><p>115b2</p><section>mdo sde</section><text>bar yang mi 'gyur te/ de ltar gyur ba dang bdag cag gi 'khor los bsgyur ba'i gdung yang mi 'chad/ khams kyi rgyal po thams cad kyis kyang mi snyan par mi brjod cing rim gror bgyi</text></item>
<item><p>115b3</p><section>mdo sde</section><text>bar 'gyur ro/ /de nas rgyal po zas gtsang mas smras pa/ gal te de ltar bya na/ de'i phyir gzhon nu'i tshul dang mthun pa'i bu mo gang zhig yod khyed kyis ltos shig /de'i tshe shAkya lnga</text></item>
<item><p>115b4</p><section>mdo sde</section><text>brgya tsam so so nas 'di skad du bdag gi bu mo ni gzhon nu'i tshul dang mthun no/ /bdag gi bu mo ni gzhon nu'i tshul dang mthun no/ /zhes zer ro/ /rgyal pos smras pa/ gzhon nu</text></item>
<item><p>115b5</p><section>mdo sde</section><text>de ni shin tu phul che ba yin gyi/ gzhon nu nyid la khyod bu mo gang 'dod ces dri bar bya'o zhes de dag kun kyang 'dus te gzhon nu la dngos po de brjod do/ /gzhon nus smras pa/ da</text></item>
<item><p>115b6</p><section>mdo sde</section><text>ste dgung bdun na 'di'i lan gsan par gsol/ de nas byang chub sems dpa' 'di snyam du bsam ste/ 'dod pa'i skyon ni bdag gis mtha' yas rig /'thab mo 'khon ces mya</text></item>
<item><p>115b7</p><section>mdo sde</section><text>ngan sdug bsngal rtsa/ /'jigs byed dug gi lo ma 'dra ba ste/ /me dang 'dra zhing ral gri'i so dang 'dra/ /'dod pa'i yon tan bdag 'dod ma yin te/ /bdag ni bud med tshogs dang mdzes</text></item>
<item><p>116a1</p><section>mdo sde</section><text>ma yin| |bsam gtan ting 'dzin bde bas zhi sems su/ /bdag ni mi smra nags tshal gnas par bya/ /yang des brtags nas thabs mkhas pa mngon du byas</text></item>
<item><p>116a2</p><section>mdo sde</section><text>te sems can yongs su smin par bya ba la bltas nas snying rje chen po bskyed de/ de'i tshe tshigs su bcad pa 'di dag smras so/ /'dam dang lcag lcig khrod nas pad+ma rnam par 'phel//</text></item>
<item><p>116a3</p><section>mdo sde</section><text>mi rnams gang ba'i nang na rgyal po mchod pa 'thob/ /gang tshe byang chub sems dpa' 'khor mchog thob gyur pa/ /de tshe sems can bye ba khrag khrig 'chi med 'dul/ /sngon gyi byang</text></item>
<item><p>116a4</p><section>mdo sde</section><text>chub sems dpa' mkhas pa gang byung ba/ /de dag kun gyis btsun mo sras dang slas kyang bstan/ /'on kyang 'dod pas chags med bsam gtan bde ma nyams/ /bdag kyang de</text></item>
<item><p>116a5</p><section>mdo sde</section><text>dag yon tan rjes su bslab par bya/ /gang la spyod lam yon tan bden pa'i tshig med pa/ /bud med phal pa gang yang bdag gi tshul mthun min/ /gang zhig bdag gi sems</text></item>
<item><p>116a6</p><section>mdo sde</section><text>ni mngon par dga' byed cing / /bag yod gzugs dang na tshod rus rigs dag pa 'os/ /des ni yon tan tshigs su bcad de yi ger bris/ /'di 'dra'i bu mo mchis na bdag</text></item>
<item><p>116a7</p><section>mdo sde</section><text>la bka' stsol cig /skye po phal ba ma bsdams bdag la mkho ma lags/ /yon tan brjod pa 'di ldan mchis na bdag stsol cig /dar cing gzugs bzang ldan yang</text></item>
<item><p>116b1</p><section>mdo sde</section><text>gzugs kyi dregs dang bral/ /phu nu ma la byams ltar byams pa'i sems ldan zhing / /gtong la dga' ste dge sbyong bram ze sbyin tshul can/ /de 'dra'i bu mo mchis na yab kyis</text></item>
<item><p>116b2</p><section>mdo sde</section><text>bdag stsol cig /gang la nga rgyal khengs dang zhe sdang ma mchis shing / /g.yo dang phrag dog sgyu spangs drang ba'i dang tshul can/ /rmi lam na yang skyes pa gzhan la chags dang bral/ /</text></item>
<item><p>116b3</p><section>mdo sde</section><text>bdag gi khyos ni chog 'tshal rtag sdom bag mchis la/ /rgyags pa ma mchis mi g.yeng zung thub tshul 'chang zhing / /nga rgyal ma mchis 'gying dang bral bas bran mo bzhin/ /sgra</text></item>
<item><p>116b4</p><section>mdo sde</section><text>dri ro la ma chags chang la ma chags te/ /'dod bral brnab sems ma mchis rang gi nor gyis 'tshal/ /bden la gnas shing mi 'phyar g.yeng ba ma lags pa/ /ngo tsha'i gos 'tshal</text></item>
<item><p>116b5</p><section>mdo sde</section><text>rgod dang khengs pa ma mchis gnas/ /lha dang bkra shis ma chags rtag tu chos la brtson/ /lus dang dag dang yid kyi dngos po rab dag pa/ /gnyid dang rmugs pa mi mnga' nga rgyal</text></item>
<item><p>116b6</p><section>mdo sde</section><text>glen bral zhing / /rtog dang ldan la legs pa'i las rnams rtag spyod de/ /gyos sgyug gnyis la'ang ston pa bzhin gyi rim gror ldan/ /bran dang bran mo kun la'ang bdag bzhin byams</text></item>
<item><p>116b7</p><section>mdo sde</section><text>srel ba| |smad 'tshong bzhin du bstan bcos cho ga 'tshal cing mkhas/ /slad kyis nyal zhing sngon du ma la nas ldang bgyid pa/ /byams pas rjes snyegs ma bzhin tshul 'chos ma mchis</text></item>
<item><p>117a1</p><section>mdo sde</section><text>pa| |de 'dra'i bud med mchis na yab kyis bdag stsol cig /dge slong dag /de nas rgyal po zas gtsang mas tshigs su bcad pa 'di dag thos nas mdun na 'don</text></item>
<item><p>117a2</p><section>mdo sde</section><text>la smras pa/ bram ze chen po/ khyod ser skya'i gnas kyi grong khyer chen por song la khyim thams cad du'ang song ste/ bu mo dag ltos la gang la'ang rung ste yon tan de lta bu dag yod na/</text></item>
<item><p>117a3</p><section>mdo sde</section><text>rgyal rigs kyi bu mo'ang rung / bram ze'i bu mo'ang rung / rje'i rigs kyi bu mo'ang rung / dmangs rigs kyi bu mo'ang rung gi /bu mo de dag 'dir 'on cig /de ci'i phyir zhe na/ gzhon nu</text></item>
<item><p>117a4</p><section>mdo sde</section><text>'di ni rigs don du gnyer ba ma yin gyi/ gzhon nu 'di ni yon tan don du gnyer ba yin no/ /de'i tshe tshigs su bcad pa 'di dag kyang smras so/ /rgyal rigs bram ze'i bu mo dang //</text></item>
<item><p>117a5</p><section>mdo sde</section><text>rje'u rigs dmangs rigs de bzhin te/ /su la yon tan 'di yod pa'i/ /bu mo de ni 'dir 'on cig /nga yi bu 'di rigs dag dang / /rus la ngo mtshar 'dzin ma yin/ /yon tan bden pa</text></item>
<item><p>117a6</p><section>mdo sde</section><text>chos kyi rnams/ /de la 'di yi yid dga' 'o/ /dge slong dag /de nas bram ze mdun na 'don des tshigs su bcad pa yi ger bris pa de khyer te ser skya'i gnas kyi grong khyer</text></item>
<item><p>117a7</p><section>mdo sde</section><text>chen por song nas khyim nas khyim du yon tan de lta bu dang ldan pa'i bu mo lta zhing tshol du song song ba las/ yon tan de lta bu dang ldan pa'i bu mo ma mthong ste/ de nas rim gyis</text></item>
<item><p>117b1</p><section>mdo sde</section><text>shAkya lag na be con can gyi khyim du phyin nas der bltas na bu mo gzugs mdzes shing blta na sdug la yid du 'ong ba/ mdog bzang po rgyas pa mchog dang ldan pa/ ha cang yang mi ring</text></item>
<item><p>117b2</p><section>mdo sde</section><text>ba| ha cang yang mi thung ba/ ha cang yang mi sbom pa/ ha cang yang mi skem pa/ ha cang yang mi dkar ba/ ha cang yang mi nag pa/ bzod ma dar la bab pa/ bud med rin po che ltar snang ba</text></item>
<item><p>117b3</p><section>mdo sde</section><text>zhig mthong ba dang / bu mo des bram ze mdun na 'don de'i rkang pa gnyis nas bzung ste 'di skad ces smras so/ /bram ze chen po/ khyod la dgos ba ci zhig mchis/ bram ze mdun na</text></item>
<item><p>117b4</p><section>mdo sde</section><text>'don gyis tshigs su bcad de smras pa/ zas gtsang sras po gzugs ni mchog tu mdzes gyur cing / /sum cu rtsa gnyis mtshan ldan yon tan gzi brjid can/ /de yis bud med</text></item>
<item><p>117b5</p><section>mdo sde</section><text>rnams kyi yon tan yi ger bris/ /su la yon tan 'di yod de yi chung mar 'os/ /zhes smras te/ des de la yi ge de byin no/ /de nas bu mo des tshigs su bcad pa'i yi ge de bklags</text></item>
<item><p>117b6</p><section>mdo sde</section><text>nas bzhin 'dzum ba bstan te bram ze mdun na 'don de la tshigs su bcad de smras pa/ bram ze yon tan 'di dag bdag la kun tshang gi /des ba'i gzugs can de ni bdag gi khyim</text></item>
<item><p>117b7</p><section>mdo sde</section><text>thab bo| |gal te gzhon nu bzhed na phyi bshol ma mdzad gsungs/ /brgya la skye bo phal dang bzhugs par 'gyur yang gda'/ /de nas bram ze mdun na 'don de/ rgyal po zas gtsang ma'i</text></item>
<item><p>118a1</p><section>mdo sde</section><text>drung du song ste don de brjod pa/ rgyal po chen po/ bdag gis gzhon nu'i tshul dang mthun pa'i bu mo mthong ngo / /rgyal pos smras pa/ su la de lta bu zhig yod/</text></item>
<item><p>118a2</p><section>mdo sde</section><text>smras pa| lha/ shAkya lag na be con can la bu mo de lta bu zhig mchis so/ /de nas rgyal po zas gtsang ma 'di snyam du sems te/ gzhon nu de ni shin tu phul che zhing bzang ba la</text></item>
<item><p>118a3</p><section>mdo sde</section><text>mos pa yin la/ bud med dag ni phal cher yon tan med pa dag kyang bdag la yon tan yod par khas len gyi/ bdag gis yid du 'ong ba'i yo byad dag cig byas te gzhon</text></item>
<item><p>118a4</p><section>mdo sde</section><text>nu 'di bu mo thams cad la sbyin pa byed du gzhug go /bu mo de dag gi nang nas gang la gzhon nu mig mngon par chags par gyur pa de gzhon nu la sbyin par bya'o snyam mo/ /</text></item>
<item><p>118a5</p><section>mdo sde</section><text>de nas rgyal po zas gtsang mas yid du 'ong ba'i yo byad gser dang / dngul dang / rin po che sna tshogs las byed du bcug nas ser skya'i gnas kyi grong khyer chen por dril gyi sgra</text></item>
<item><p>118a6</p><section>mdo sde</section><text>bsgrags te/ deng nas zhag bdun na kun gyis kyang gzhon nu mthong bar 'gyur te/ yid du 'ong ba'i yo byad dag kyang bu mo dag la sbyin pa byed kyi/ bu mo thams cad kyang 'dun</text></item>
<item><p>118a7</p><section>mdo sde</section><text>khang du shog cig ces bsgo'o/ /dge slong dag /de nas zhag bdun lon pa dang / byang chub sems dpa' 'dun khang du song ste seng+ge'i khri la 'dug go /de'i tshe rgyal po zas gtsang</text></item>
<item><p>118b1</p><section>mdo sde</section><text>mas bya ra ba dag bkod nas gzhon nu 'di bu mo gang la mig chags pa de nga la gyis shig ces bsgo'o/ /dge slong dag /de nas ser skya'i gnas kyi grong khyer chen po de na bu mo</text></item>
<item><p>118b2</p><section>mdo sde</section><text>gang ji snyed cig yod pa de dag thams cad 'dun khang ga la ba de dang / byang chub sems dpa' ga la ba der byang chub sems dpa' blta ba dang / yid du 'ong ba'i yo byad blang ba'i</text></item>
<item><p>118b3</p><section>mdo sde</section><text>phyir der dong ngo / /dge slong dag /de nas byang chub sems dpas bu mo ji ltar 'ongs pa de dag la yid du 'ong ba'i yo byad rnams byin no/ /de nas bu mo de dag gis byang chub sems</text></item>
<item><p>118b4</p><section>mdo sde</section><text>dpa'i dpal dang gzi brjid ma bzod nas yid du 'ong ba'i yo byad de dag blangs shing myur ba myur bar phyir dong ngo / /de nas shAkya lag na be con can gyi bu mo sa 'tsho ma zhes bya ba/</text></item>
<item><p>118b5</p><section>mdo sde</section><text>bran mo'i tshogs kyis bskor cing mdun du bdar te 'dun khang ga la ba dang / byang chub sems dpa' ga la ba der song ste phyin pa dang / mig mi 'dzum par byang chub sems dpa'</text></item>
<item><p>118b6</p><section>mdo sde</section><text>la blta zhing phyogs gcig tu 'dug par gyur to/ /gang gi tshe byang chub sems dpas yid du 'ong ba'i yo byad de dag byin zin par gyur pa de'i tshe byang chub sems dpa'i drung du 'ongs</text></item>
<item><p>118b7</p><section>mdo sde</section><text>nas 'dzum dmul te byang chub sems dpa' la 'di skad ces smras so/ /gzhon nu/ bdag gis khyod la nongs pa ci zhig bgyis na/ bdag la de ltar dngan sdang mdzad/ smras pa/</text></item>
<item><p>119a1</p><section>mdo sde</section><text>ngas ni khyod la dngan sdang byas pa'ang med na/ khyod ni shin tu 'phyis te 'ongs so zhes smras nas des sor gdub srang brgya stong du ma ri ba phud de</text></item>
<item><p>119a2</p><section>mdo sde</section><text>de la byin no/ /bu mo des smras pa/ gzhon nu khyod la bdag gis 'di lta zhig 'tshal ba 'os sam/ smras pa/ 'o na rgyan gzhan dang gzhan dag yod pa 'di dag kyang khyod</text></item>
<item><p>119a3</p><section>mdo sde</section><text>khyer cig /des smras pa/ gzhon nu bdag ni rgyan ma mchis par bgyid pa ma lags kyi/ rgyan dang ldan par bgyid pa lags so zhes smras nas bu mo de song ngo / /de nas</text></item>
<item><p>119a4</p><section>mdo sde</section><text>bya ra bar bkod pa'i mi de dag rgyal po zas gtsang ma'i drung du song nas lo rgyus de dag smos te smras pa/ lha/ shAkya lag na be con can gyi bu mo sa 'tsho ma zhes bgyi ba de</text></item>
<item><p>119a5</p><section>mdo sde</section><text>la gzhon nu spyan chags par gyur la cung zad cig tu bka' mchid kyang bgyis so/ /de nas rgyal po zas gtsang mas tshig de thos nas shAkya lag na be con can gyi gan du</text></item>
<item><p>119a6</p><section>mdo sde</section><text>bram ze mdun na 'don pho nyar btang ste/ khyod kyi bu mo zhig yod pa de nga'i gzhon nu la byin cig ces spring ngo / /lag na be con can gyis smras pa/ 'phags pa gzhon nu de</text></item>
<item><p>119a7</p><section>mdo sde</section><text>ni pho brang na skyid de bar 'khrungs pa lags la/ bdag cag gi rigs kyi chos ni 'di lta bu lags te/ sgyu rtsal shes pa la bu mo gtong gi /sgyu rtsal mi shes pa la</text></item>
<item><p>119b1</p><section>mdo sde</section><text>mi gtong ba lags na/ gzhon nu de ni sgyu rtsal shes pa'ang ma lags la/ ral gri'i thabs dang / 'phongs dang / stobs dang gyad kyi 'dzin stangs kyi tshul shes pa'ang ma lags</text></item>
<item><p>119b2</p><section>mdo sde</section><text>na| bdag gis sgyu rtsal shes pa ma lags pa la bu mo ji ltar gtong / tshig de rgyal po la bzlas pa dang / de nas rgyal po 'di snyam du sems te/ nga la des 'di dang lan gnyis su</text></item>
<item><p>119b3</p><section>mdo sde</section><text>bsdos te/ gang gi tshe ngas shAkya gzhon nu dag gzhon nu'i rim gro byed du ci'i phyir mi 'ong zhes byas pa de'i tshe yang / ci nged lug gi rim gro byed du 'ong ngam zhes zer la/ de'ang 'di</text></item>
<item><p>119b4</p><section>mdo sde</section><text>skad zer ro snyam du sems shing 'dug par gyur to/ /byang chub sems dpas kyang gtam de thos nas rgyal po zas gtsang ma ga la ba der song ste phyin nas 'di skad ces smras so/ /</text></item>
<item><p>119b5</p><section>mdo sde</section><text>ci nongs te de ltar zhal zung gnag par bzhugs/ rgyal pos smras pa/ gzhon nu/ de dri bas ci zhig bya/ gzhon nus smras pa/ lha/ de ni bka' mi stsal du mi rung ngo zhes lan</text></item>
<item><p>119b6</p><section>mdo sde</section><text>gsum gyi bar du byang chub sems dpas rgyal po zas gtsang ma la dris pa dang / de nas rgyal po zas gtsang mas byang chub sems dpa' la dngos po de dag brjod do/ /byang chub</text></item>
<item><p>119b7</p><section>mdo sde</section><text>sems dpas smras pa/ lha/ grong khyer 'di na bdag dang sgyu rtsal gyis 'gran par nus pa 'ga' mchis sam/ de nas rgyal po zas gtsang mas bgad nas byang chub sems dpa' la</text></item>
<item><p>120a1</p><section>mdo sde</section><text>'di skad ces smras so/ /bu khyod kyis sgyu rtsal bstan par nus sam/ smras pa/ lha de ni/ bdag gis legs par rdo thogs so/ /de bas na/ sgyu rtsal 'tshal</text></item>
<item><p>120a2</p><section>mdo sde</section><text>ba rnams kun kyang gsog tu gsol/ de dag gi mdun du bdag gis sgyu rtsal bstan par bgyi'o/ /de nas rgyal po zas gtsang mas ser skya'i gnas kyi grong khyer chen por dril</text></item>
<item><p>120a3</p><section>mdo sde</section><text>gyi sgra bsgrags te/ deng nas zhag bdun na gzhon nu rang gi sgyu rtsal ston gyi/ der sgyu rtsal shes pa thams cad shog cig ces bsgo'o/ /de nas zhag bdun lon pa dang / shAkya</text></item>
<item><p>120a4</p><section>mdo sde</section><text>gzhon nu lnga brgya tsam tshogs par gyur to/ /de nas shAkya lag na be con can gyi bu mo sa 'tsho ma rgyal ba'i ru mtshon du bzhag ste/ 'dir ral gri'i thabs dang / 'phongs dang /</text></item>
<item><p>120a5</p><section>mdo sde</section><text>stobs dang / gyad kyi 'dzin stangs kyis su rgyal ba de ni 'di khyer cig ces dam bcas nas de'i tshe thams cad kyi thog ma la gzhon nu lha sbyin grong khyer nas byung ngo / /de'i</text></item>
<item><p>120a6</p><section>mdo sde</section><text>tshe byang chub sems dpa'i bzhon par glang po dkar po bong shin tu che ba zhig grong khyer du khrid pa gzhon nu lha sbyin gyis mthong nas phrag dog dang / shAkya'i nga rgyal dang /</text></item>
<item><p>120a7</p><section>mdo sde</section><text>stobs kyi nga rgyal gyis dregs nas des glang po de lag pa g.yon pas sna nas bzung ste lag pa g.yas pas thal mo lan gcig bsnun pas bsad par gyur to/ /de'i</text></item>
<item><p>120b1</p><section>mdo sde</section><text>'og tu gzhon nu mdzes dga' po byung ba dang / des glang po chen po de grong khyer gyi sgor bsad pa mthong nas sus bsad ces dris pa dang / smras pa/ lha sbyin gyis bsad do/ /smras pa/</text></item>
<item><p>120b2</p><section>mdo sde</section><text>lha sbyin gyis de ni ma legs pa zhig byas so zhes des glang po de'i mjug ma nas bzung ste grong khyer gyi sgo nas gud du bor ro/ /de'i 'og tu byang chub sems dpa' shing rta la</text></item>
<item><p>120b3</p><section>mdo sde</section><text>zhon te byung ba dang / byang chub sems dpas glang po de ltar bsad pa mthong ngo / /mthong nas kyang sus bsad ces dris pa dang / smras pa/ lha sbyin gyis bsad do/ /smras pa/ lha sbyin</text></item>
<item><p>120b4</p><section>mdo sde</section><text>gyis de ni ma legs pa zhig byas so/ /grong khyer 'di'i sgo nas sus bor zhes dris pa dang / smras pa/ mdzes dga' bos bor ro/ /smras pa/ mdzes dga' bos de ltar byas</text></item>
<item><p>120b5</p><section>mdo sde</section><text>pa'ang legs na/ sems can 'di ni lus chen po dang ldan pa ste/ rul na grong khyer thams cad dri mi zhim pas gang bar 'gyur ro zhes nas/ de nas byang chub sems dpas shing</text></item>
<item><p>120b6</p><section>mdo sde</section><text>rta la 'dug bzhin du rkang pa ya gcig sa la brkyang ste rkang pa'i mthe bos glang po de blangs te ra ba bdun rim dang / 'obs bdun rim 'das nas grong khyer gyi phyi rol rgyang grags</text></item>
<item><p>120b7</p><section>mdo sde</section><text>gcig tsam du 'phangs so/ /glang po de phyogs gang du lhung ba'i phyogs de gshong chen po zhig tu gyur nas da ltar glang po'i gshong zhes bya ba yin no/ /de'i tshe lha dang mi brgya</text></item>
<item><p>121a1</p><section>mdo sde</section><text>stong mang po e ma a la la zhes zer zhing ca co dang / ga zha'i sgra brgya stong 'byin la gos kyi g.yab mo 'byin bar gyur to/ /nam mkha'i dkyil nas lha'i bu</text></item>
<item><p>121a2</p><section>mdo sde</section><text>dag gis kyang tshigs su bcad pa 'di dag smras so/ /glang po'i dbang po bdo ba bzhin bzhud pa/ /zhabs kyi mthe bos glang po'i dbang po blangs/ /ra ba bdun dang 'obs bdun</text></item>
<item><p>121a3</p><section>mdo sde</section><text>yongs bzlas nas/ /grong khyer 'di yi phyi rol rgyang ring 'phangs/ /mkhyen pa mchog mnga' 'dis ni gdon mi zar/ /nga rgyal stobs kyis mtho ba'i lus can rnams/ /'khor ba'i</text></item>
<item><p>121a4</p><section>mdo sde</section><text>grong nas phyi rol rgyang ring du/ /shes rab stobs kyis 'dis ni 'phen par 'gyur/ /dge slong dag /de nas shAkya gzhon nu lnga brgya tsam grong khyer nas thon nas sa'i phyogs gang</text></item>
<item><p>121a5</p><section>mdo sde</section><text>du shAkya gzhon nu dag sgyu rtsal ston pa der dong ngo / /rgyal po zas gtsang ma dang / shAkya rgan rabs rgan rabs dag dang / skye bo phal po che dag kyang byang chub sems dpa'</text></item>
<item><p>121a6</p><section>mdo sde</section><text>dang / shAkya gzhon nu gzhan dag gi sgyu rtsal gyi khyad par mthong bar 'dod de sa'i phyogs der dong ngo / /de nas thog mar shAkya gzhon nu yi ge mkhas shing yi ge'i cho ga shes</text></item>
<item><p>121a7</p><section>mdo sde</section><text>pa de dag dang / byang chub sems dpar yi ge 'gran to/ /de'i tshe shAkya de dag gis slob dpon kun gyi bshes gnyen dpang du bzhag ste/ gzhon nu 'di dag gi nang nas yi</text></item>
<item><p>121b1</p><section>mdo sde</section><text>ge'i 'bru'am/ yi ge'i sna grangs kyi mthar phyin pas khyad par du 'phags pa gang yin khyod kyis bye brag phye zhig /de nas slob dpon kun gyi bshes gnyen byang chub sems dpa'</text></item>
<item><p>121b2</p><section>mdo sde</section><text>yi ge la mkhas pa mngon du mthong bas bzhin 'dzum pa bstan te tshigs su bcad pa 'di dag smras so/ /mi yi 'jig rten lha yi 'jig rten nam/ /lha min 'jig rten dri za'i 'jig</text></item>
<item><p>121b3</p><section>mdo sde</section><text>rten nam/ /'jig rten kun gyi yi ge ji snyed gang / /de la sems can dag pa 'dis mthar phyin/ /mi yi zla ba 'di yis gang mkhyen pa'i/ /yi ge dag dang yi ge'i sna grangs kyi/ /</text></item>
<item><p>121b4</p><section>mdo sde</section><text>ming yang khyed dang ngas ni yong mi shes/ /'di la mngon sum ngas shes 'di rgyal 'gyur/ /shAkya rnams kyis smras pa/ gzhon nu 'di yi ge'i shes pa la khyad par du 'phags pa lta'ang</text></item>
<item><p>121b5</p><section>mdo sde</section><text>'phags par chug ste/ gzhon nu 'di grangs kyis shes pa la khyad par ci yod 'gran par bya'o/ /de nas shAkya srid sgrub ces bya ba rtsis pa chen po byed pa/ bgrang pa dang rtsis kyi pha rol</text></item>
<item><p>121b6</p><section>mdo sde</section><text>tu phyin pa zhig yod pa de dpang du bzhag ste/ gzhon nu 'di dag gi nang nas grangs kyi shes pa la khyad par du gang 'phags khyod kyis ltos shig ces byas te/ de nas de'i tshe byang chub</text></item>
<item><p>121b7</p><section>mdo sde</section><text>sems dpas ni rtsis mgo phog /shAkya gzhon nu gcig gis ni brtsis pa dang / byang chub sems dpa' la sleb par ma nus so/ /de nas shAkya gzhon nu gnyis dang / gsum</text></item>
<item><p>122a1</p><section>mdo sde</section><text>dang / bzhi dang / lnga dang / bcu dang / nyi shu dang / sum cu dang / bzhi bcu dang / lnga bcu dang / brgya nas shAkya gzhon nu lnga brgya'i bar gyis dus gcig</text></item>
<item><p>122a2</p><section>mdo sde</section><text>tu brtsis kyang byang chub sems dpa' la ma sleb bo/ /de nas byang chub sems dpas smras pa/ khyed kyis ni rtsis mgo phog cig /kho bos ni brtsi'o/ /de'i tshe shAkya gzhon</text></item>
<item><p>122a3</p><section>mdo sde</section><text>nu gcig gis rtsis mgo phog na/ byang chub sems dpas rtsis kyis chod pa la ma sleb bo/ /de nas shAkya gzhon nu gnyis dang / gsum dang / bzhi dang / lnga dang / bcu dang /</text></item>
<item><p>122a4</p><section>mdo sde</section><text>nyi shu dang / sum cu dang / bzhi bcu dang / lnga bcu dang / brgya nas shAkya gzhon nu lnga brgya'i bar gyis dus gcig tu rtsis mgo phog kyang byang chub sems dpas rtsis kyis chod pa la ma</text></item>
<item><p>122a5</p><section>mdo sde</section><text>sleb bo| |byang chub sems dpas smras pa/ 'di la brtsad de'ang ci rung gi /khyed thams cad gcig tu 'dus te rtsis mgo phog cig dang / kho bos brtsi'o/ /de nas shAkya gzhon</text></item>
<item><p>122a6</p><section>mdo sde</section><text>nu lnga brgyas tshig gcig tu brjod pas snga phyi med par rtsis mgo phog na/ byang chub sems dpas rmongs pa med par brtsis te/ de ltar shAkya gzhon nu de dag thams cad ni</text></item>
<item><p>122a7</p><section>mdo sde</section><text>phug thug par gyur/ byang chub sems dpa' la ni thug pa'i mtha' med par gyur to/ /de nas rtsis pa chen po srid sgrub ngo mtshar du gyur te tshigs su bcad pa 'di dag smras</text></item>
<item><p>122b1</p><section>mdo sde</section><text>so| |legs pa'i blo mnga' 'di dris na/ /mkhyen pa shin tu myur ba ste/ /shAkya gzhon nu lnga brgya tsam/ /kun kyang rtsis kyi lam la thug /de yi shes rab 'di 'dra ste/ /ye shes blo gros dran</text></item>
<item><p>122b2</p><section>mdo sde</section><text>ldan yang / /rtsis kyi mkhyen pa rgya mtsho de/ /da dung sbyong zhing slob pa mdzad/ /de nas shAkya'i tshogs thams cad ngo mtshar du gyur te shin tu rmad du byung bar sems shing / de'i tshe thams cad</text></item>
<item><p>122b3</p><section>mdo sde</section><text>mgrin gcig tu tshig 'di skad ces smras so/ /kye don grub gzhon nu khyod ni rgyal lo rgyal lo/ /zhes thams cad stan las langs te/ thal mo sbyar nas byang chub sems dpa' la</text></item>
<item><p>122b4</p><section>mdo sde</section><text>phyag 'tshal te rgyal po zas gtsang ma la 'di skad ces smras so/ /rgyal po chen po/ khyod la sras de ltar dris pa la spobs pa myur zhing mgyogs la/ yang zhing shugs dang ldan pa</text></item>
<item><p>122b5</p><section>mdo sde</section><text>can mnga' ba ni brnyes pa legs par brnyes so/ /de nas rgyal po zas gtsang mas byang chub sems dpa' la 'di skad ces smras so/ /bu/ rtsis pa chen po srid sgrub grangs kyi shes pa</text></item>
<item><p>122b6</p><section>mdo sde</section><text>la mkhas pa dang / rtsis kyi lugs 'gran nus sam/ smras pa/ lha/ rdo thogs so/ /smras pa/ 'o na rtsis shig /de nas rtsis pa chen po srid sgrub kyis byang chub sems dpa' la 'di</text></item>
<item><p>122b7</p><section>mdo sde</section><text>skad ces smras so/ /gzhon nu khyod bye ba las brgyar gong du bsgres pa zhes bgyi ba'i rtsis kyi lugs mkhyen tam/ smras pa/ shes so/ /smras pa/ 'o na bye ba las brgyar gong du</text></item>
<item><p>123a1</p><section>mdo sde</section><text>bsgres pa'i rtsis kyi lugs la ji ltar rjes su 'jug par bgyi/ byang chub sems dpas smras pa/ bye ba phrag brgya na ther 'bum zhes bya'o/ /ther 'bum</text></item>
<item><p>123a2</p><section>mdo sde</section><text>phrag brgya na khrag khrig ces bya'o/ /khrag khrig phrag brgya na gtams pa zhes bya'o/ /gtams pa phrag brgya na dkrigs pa zhes bya'o/ /dkrigs pa phrag brgya na mi 'khrugs</text></item>
<item><p>123a3</p><section>mdo sde</section><text>zhes bya'o/ /mi 'khrugs phrag brgya na khyad phyin ces bya'o/ /khyad phyin phrag brgyan phang steng zhes bya'o/ /phang steng phrag brgya na mang 'dzin ces bya'o/ /mang 'dzin phrag brgya na</text></item>
<item><p>123a4</p><section>mdo sde</section><text>glang po'i stobs zhes bya'o/ /glang po'i stobs phrag brgya na ngogs thob ces bya'o/ /ngogs thob phrag brgya na rnam par bzhag pa gdags pa zhes bya'o/ /rnam par bzhag pa</text></item>
<item><p>123a5</p><section>mdo sde</section><text>gdags pa phrag brgya na rgyu rig ces bya'o/ /rgyu rig phrag brgya na lag sbyin zhes bya'o/ /lag sbyin phrag brgya na rgyu dbang zhes bya'o/ /rgyu dbang phrag brgya na rdzogs thob ces</text></item>
<item><p>123a6</p><section>mdo sde</section><text>bya'o| |rdzogs thob phrag brgya na bgrang rtogs zhes bya'o/ /bgrang rtogs phrag brgya na sgrib pa zhes bya'o/ /sgrib pa phrag brgya na stobs zhes bya'o/ /stobs phrag brgya na kun</text></item>
<item><p>123a7</p><section>mdo sde</section><text>stobs zhes bya'o/ /kun stobs phrag brgya na rnam par brda shes ldan zhes bya'o/ /rnam par brda shes ldan phrag brgya na brda shes kun zhes bya'o/ /brda shes kun phrag</text></item>
<item><p>123b1</p><section>mdo sde</section><text>brgya na rnam 'byung zhes bya'o/ /rnam 'byung phrag brgya na de'i mtshan nyid ces bya ste/ 'di ltar de'i mtshan nyid ces bya ba'i rtsis kyis ni ri'i rgyal po ri rab brtsi ba'i gzhir</text></item>
<item><p>123b2</p><section>mdo sde</section><text>byas kyang chod par rung ngo / /de'i yang gong na rgyal mtshan gyi rtse mo'i nor bu zhes bya ba'i grangs yod de/ grangs des ni gang+gA'i klung gi bye ma snyed brtsi ba'i gzhir byas kyang</text></item>
<item><p>123b3</p><section>mdo sde</section><text>chod par rung ngo / /de'i yang gong na rgyal mtshan gyi rtse mo nges par sgrog pa zhes bya ba'i grangs yod do/ /de'i yang gong na ded 'dren gdags pa zhes bya ba'i grangs yod do/ /de'i</text></item>
<item><p>123b4</p><section>mdo sde</section><text>yang gong na gtan la 'bebs pa zhes bya ba'i grangs yod do/ /de'i yang gong na gcod rtogs zhes bya ba'i grangs yod do/ /de'i yang gong na gcod rtogs ldan zhes bya ba'i grangs</text></item>
<item><p>123b5</p><section>mdo sde</section><text>yod do| |de'i yang gong na thams cad rnam par 'byed pa zhes bya ba'i grangs yod de/ grangs des ni gang+gA'i klung bcu'i bye ma brtsi ba'i gzhir byas kyang chod par rung ngo / /de'i</text></item>
<item><p>123b6</p><section>mdo sde</section><text>yang gong na snying po mchog ces bya ba'i grangs yod de/ grangs des ni gang+gA'i klung bye ba phrag brgya'i bye ma dang mnyam pa brtsi ba'i gzhir byas kyang chod par rung ngo / /de'i yang</text></item>
<item><p>123b7</p><section>mdo sde</section><text>gong na rdul phra rab la 'jug pa'i rjes su song ba zhes bya ba'i grangs yod de/ grangs de la ni de bzhin gshegs pa dang / byang chub kyi snying po mchog dam par gnas pa'i</text></item>
<item><p>124a1</p><section>mdo sde</section><text>byang chub sems dpa' dang / chos thams cad la dbang bskur ba mngon du gyur pa'i byang chub sems dpa' ma gtogs par sems can gyi ris na grangs</text></item>
<item><p>124a2</p><section>mdo sde</section><text>de shes pa ni nga dang / gzhan yang nga dang 'dra ba srid pa tha ma par gyur pa khyim gyi gnas nas mngon par ma byung ba'i byang chub sems dpa' ma gtogs par gang yang med do//</text></item>
<item><p>124a3</p><section>mdo sde</section><text>srid sgrub kyis smras pa/ gzhon nu/ rdul phra rab la 'jug pa'i rjes su song ba'i grangs la ji ltar rjes su 'jug par bgyi/ byang chub sems dpas smras pa/ rdul phra rab kyi</text></item>
<item><p>124a4</p><section>mdo sde</section><text>rdul bdun la ni rdul phra mo gcig go /rdul phra mo bdun la ni chung du gcig go /rdul chung ngu bdun la ni nyi zer gyi rdul gcig go /nyi zer gyi rdul bdun la ni ri bong rdul</text></item>
<item><p>124a5</p><section>mdo sde</section><text>gcig go /ri bong rdul bdun la ni lug rdul gcig go /lug rdul bdun la ni glang rdul gcig go /glang rdul bdun la ni sro ma gcig go /sro ma bdun la ni yungs</text></item>
<item><p>124a6</p><section>mdo sde</section><text>'bru gcig go /yungs 'bru bdun la ni nas gcig go /nas bdun la ni sor gcig go /sor bcu gnyis la ni mtho gang ngo / /mtho do la ni khru gang ngo / /khru bzhi la ni</text></item>
<item><p>124a7</p><section>mdo sde</section><text>gzhu gang ngo / /gzhu stong la ni yul ma ga d+ha'i rgyang grags gcig go /rgyang grags bzhi la ni dpag tshad gcig go /de la khyed kyi nang nas dpag tshad la rdul phra rab de lta</text></item>
<item><p>124b1</p><section>mdo sde</section><text>bu du yod sus shes/ srid sgrub kyis smras pa/ gzhon nu/ bdag nyid kyang de la mgo rmongs na/ gzhan blo chung ngu dang ldan pa lta smos kyang ci 'tshal/ de bas na/ gzhon nus dpag</text></item>
<item><p>124b2</p><section>mdo sde</section><text>tshad la rdul phra rab de lta bu du mchis bshad du gsol/ byang chub sems dpas smras pa/ de la dpag tshad la ni rdul phra rab mi 'khrugs khrag khrig gcig dang / bye ba khrag</text></item>
<item><p>124b3</p><section>mdo sde</section><text>khrig 'bum phrag sum cu dang / bye ba drug cu phrag brgya dang / bye ba phrag sum cu rtsa gnyis dang / 'bum phrag lnga dang / khri nyis stong yod de/ dpag tshad la ni rdul phra rab de snyed</text></item>
<item><p>124b4</p><section>mdo sde</section><text>cig yod do/ /de ltar 'jug pa des dzam+bu'i gling 'di la ni dpag tshad bdun stong yod do/ /nub kyi ba lang spyod la ni dpag tshad brgyad stong yod do/ /shar gyi lus 'phags la</text></item>
<item><p>124b5</p><section>mdo sde</section><text>ni dpag tshad dgu stong yod do/ /byang gi sgra mi snyan la ni dpag tshad khri yod de/ de ltar 'jug pa des gling bzhi pa'i 'jig rten gyi khams 'di la sogs pa gling bzhi pa</text></item>
<item><p>124b6</p><section>mdo sde</section><text>chen po'i 'jig rten gyi khams bye ba phrag brgya dang / rgya mtsho chen po bye ba phrag brgya dang / khor yug dang khor yug chen po bye ba phrag brgya dang / ri'i rgyal po ri rab bye ba phrag</text></item>
<item><p>124b7</p><section>mdo sde</section><text>brgya dang / rgyal chen bzhi'i ris kyi lha bye ba phrag brgya dang / sum cu rtsa gsum bye ba phrag brgya dang / 'thab bral bye ba phrag brgya dang / dga' ldan bye ba phrag brgya dang / 'phrul</text></item>
<item><p>125a1</p><section>mdo sde</section><text>dga' bye ba phrag brgya dang / gzhan 'phrul dbang byed bye ba phrag brgya dang / tshangs ris bye ba phrag brgya dang / tshangs pa'i mdun na 'don bye ba phrag brgya</text></item>
<item><p>125a2</p><section>mdo sde</section><text>dang / tshangs 'khor bye ba phrag brgya dang / tshangs chen bye ba phrag brgya dang / 'od chung bye ba phrag brgya dang / tshad med 'od bye ba phrag brgya dang / 'od gsal bye ba phrag brgya</text></item>
<item><p>125a3</p><section>mdo sde</section><text>dang / dge chung bye ba phrag brgya dang / tshad med dge bye ba phrag brgya dang / dge rgyas bye ba phrag brgya dang / sprin med bye ba phrag brgya dang / bsod nams skyes bye ba phrag brgya</text></item>
<item><p>125a4</p><section>mdo sde</section><text>dang / 'bras bu che ba bye ba phrag brgya dang / sems can 'du shes med pa bye ba phrag brgya dang / mi che ba bye ba phrag brgya dang / mi gdung ba bye ba phrag brgya dang / gya nom snang bye ba</text></item>
<item><p>125a5</p><section>mdo sde</section><text>phrag brgya dang / shin tu mthong bye ba phrag brgya dang / 'og min gyi lha'i ris bye ba phrag brgya la stong gsum gyi stong chen po'i 'jig rten gyi khams gcig ces bya ste/ yangs</text></item>
<item><p>125a6</p><section>mdo sde</section><text>shing rgya che ba'o/ /de la dpag tshad du yod pa dang / dpag tshad brgya phrag du yod pa dang / dpag tshad stong phrag du yod pa dang / dpag tshad bye ba phrag du yod pa dang / dpag tshad ther</text></item>
<item><p>125a7</p><section>mdo sde</section><text>'bum phrag du yod pa dang / dpag tshad khrag khrig phrag du yod pa dang / de bzhin du sbyar te dpag tshad snying po dam pa'i rtsis kyi bar du thug pa la rdul phra rab de lta bu du yod</text></item>
<item><p>125b1</p><section>mdo sde</section><text>ces bya ba'i rtsis de ni grangs dang bgrang ba las 'das pa ste/ de ni grangs med pa zhes bya'o/ /de bas kyang shin tu grangs med pa de snyed kyi rdul phra rab ni stong gsum gyi stong</text></item>
<item><p>125b2</p><section>mdo sde</section><text>chen po'i 'jig rten gyi khams na yod do/ /byang chub sems dpas rtsis kyi le'u 'di bstan pa'i tshe rtsis pa chen po srid sgrub dang / shAkya'i tshogs thams cad kyang tshim zhing mgu</text></item>
<item><p>125b3</p><section>mdo sde</section><text>la yid rangs te ngo mtshar rmad du byung ba thob nas de dag thams cad kyang gos re re zhig bzhag ste gos dang rgyan lhag ma gzhan byang chub sems dpa' la yon du phul lo/ /de nas</text></item>
<item><p>125b4</p><section>mdo sde</section><text>rtsis pa chen po srid sgrub kyis tshigs su bcad pa 'di dag smras so/ /bye ba brgya na ther 'bum ther 'bum de bzhin du/ /khrag khrig dang ni gtams pa'i rgyud dang de bzhin du/ /dkrigs</text></item>
<item><p>125b5</p><section>mdo sde</section><text>pa mi 'khrugs bdag gi shes thug de gong min/ /mtshungs pa med kyi mkhyen brtsis la de bas lhag/ yang kye shAkya dag /stong gsum dag gi rdul dang rtswa dang nags tshal dang / /sman</text></item>
<item><p>125b6</p><section>mdo sde</section><text>dang chu yi thigs pa ji snyed yod pa dang / /hu zhes bya ba gcig la 'di yis rtsi nus na/ /lnga brgya tsam dag gi lta ngo mtshar ci zhig che/ /de nas lha dang mi brgya stong dag e ma a la la</text></item>
<item><p>125b7</p><section>mdo sde</section><text>zhes zer zhing ca co dang / gzha'i sgra brgya stong 'byin par gyur to/ /nam mkha'i dkyil nas lha'i bu dag gis kyang tshigs su bcad pa 'di dag brjod do/ /dus gsum sems can ma</text></item>
<item><p>126a1</p><section>mdo sde</section><text>lus ji snyed gang yod pa'i/ /sems dang sems byung 'du shes rnam par rtog pa dag /mchog dang tha ma de bzhin rgya chung yangs pa dag /thams cad sems</text></item>
<item><p>126a2</p><section>mdo sde</section><text>kyi 'gyur ba gcig gis rab tu mkhyen/ /dge slong dag /de ltar shAkya gzhon nu de dag thams cad zil gyis non par gyur te byang chub sems dpa' 'ba' zhig khyad par du</text></item>
<item><p>126a3</p><section>mdo sde</section><text>'phags par gyur to/ /de'i rjes la mchod pa dang / rkyal dang / bang la sogs pa thams cad la'ang byang chub sems dpa' nyid khyad par du 'phags par gyur nas nam mkha'i</text></item>
<item><p>126a4</p><section>mdo sde</section><text>dkyil nas lha'i bu dag gis tshigs su bcad pa 'di dag smras so/ /brtul zhugs dka' thub sdom pa'i yon tan dang / /bskal pa bye bar bzod dul byams stobs</text></item>
<item><p>126a5</p><section>mdo sde</section><text>kyis| |lus dang sems ni ci nas yang mdzad pas/ /de yi shugs kyi khyad par mnyam par gyis/ /sems can mchog 'di grong khyer 'di na bzhugs pa khyed kyis mthong / /'on</text></item>
<item><p>126a6</p><section>mdo sde</section><text>kyang 'di ni phyogs bcu'i 'jig rten khams rnams thams cad du/ /skad cig gcig la rin chen gser dang mchod pa sna tshogs kyis/ /rgyal ba dpag tu med pa dag la mchod</text></item>
<item><p>126a7</p><section>mdo sde</section><text>pa mdzad du bzhud/ /'on kyang rdzu 'phrul de 'dra brnyes pa de/ /byon tam bzhud par khyed kyis yong mi shes/ /ji tsam zhugs shes de la ci zhig bskyed/ /'di ni mtshungs pa med</text></item>
<item><p>126b1</p><section>mdo sde</section><text>kyi rim gro skyed/ /de ltar byang chub sems dpa' de gcig pu khyad par du 'phags par gyur to/ /de nas shAkya de dag gis smras pa/ gzhon nu 'di la stobs kyi khyad par ci yod</text></item>
<item><p>126b2</p><section>mdo sde</section><text>pa'ang sad par bya'o/ /de nas byang chub sems dpa' phyogs gcig tu 'dug nas shAkya gzhon nu lnga brgya po de dag kyang dus gcig tu so so nas stobs 'gyed par gyur te/ shAkya</text></item>
<item><p>126b3</p><section>mdo sde</section><text>gzhon nu sum cu rtsa gnyis shig 'tshogs nas byang chub sems dpa' la rgol ba ltar chas te 'khod do/ /de'i nang nas dga' bo dang / kun dga' bo gnyis kyis byang chub</text></item>
<item><p>126b4</p><section>mdo sde</section><text>sems dpa' la stobs brgal ba'i phyir drung du phyin pa dang / byang chub sems dpa'i lag gis reg ma thag tu de gnyis kas kyang byang chub sems dpa'i mthu dang gzi brjid</text></item>
<item><p>126b5</p><section>mdo sde</section><text>ma bzod de sa la 'gyel to/ /de'i 'og tu shAkya gzhon nu lha sbyin nga rgyal can mthu snyems pa de stobs kyi nga rgyal dang / shAkya'i nga rgyal gyis snyems la/ byang chub sems</text></item>
<item><p>126b6</p><section>mdo sde</section><text>dpa' la bsngo zhing thams cad dang ldan pa'i ltad mo pa'i dkyil 'khor la bskor te bsgyings nas byang chub sems dpa' la stobs brgal to/ /de nas byang chub sems dpas ma</text></item>
<item><p>126b7</p><section>mdo sde</section><text>stabs shing mi rings par stangs bzang por gzhon nu lhas byin lag pa g.yas pas bteg ste gsad pa'i blos ma yin gyi/ nga rgyal bcag pa'i phyir byams pa'i sems kyis</text></item>
<item><p>127a1</p><section>mdo sde</section><text>nam mkha' las bskor bskor te sa'i steng du bor yang de'i lus la gnod par gyur pa med do/ /de nas byang chub sems dpas smras pa/ de lta bu gnod</text></item>
<item><p>127a2</p><section>mdo sde</section><text>par 'gyur bas chog gi /thams cad gcig tu 'dus te brgal bar gyis shig /de nas de dag thams cad nga rgyal gyis rlom zhing byang chub sems dpa' la rub par gyur</text></item>
<item><p>127a3</p><section>mdo sde</section><text>to| |de nas de dag byang chub sems dpa' la reg ma thag tu byang chub sems dpa'i dpal dang gzi brjid dang lus kyi mthu ma bzod de/ byang chub sems dpas reg pa tsam</text></item>
<item><p>127a4</p><section>mdo sde</section><text>gyis sa la 'gyel bar gyur to/ /de nas lha dang mi brgya stong de dag e ma a la la zhes zer zhing ca co dang / ga zha'i sgra brgya stong phyung ngo / /nam mkha'i dkyil na 'khod pa'i</text></item>
<item><p>127a5</p><section>mdo sde</section><text>lha'i bu dag gis kyang me tog gi char chen po mngon par phab ste dbyangs gcig tu tshigs su bcad pa 'di dag smras so/ /phyogs bcu'i sems can gang rnams ji snyed</text></item>
<item><p>127a6</p><section>mdo sde</section><text>pa| |de dag gyad chen stobs po che 'dra la/ /gcig car skyes bu'i mchog la rub gyur kyang / /reg pa tsam gyis sa la 'gyel bar 'gyur/ /lhun po ri rab rdo rje'i khor yug</text></item>
<item><p>127a7</p><section>mdo sde</section><text>dang / /phyogs bcu dag na ri gzhan gang yod pa/ /lag pas mnyes shing rmeg med phyir rlog na/ /mi lus snying po med pa mtshar ci che/ /'di ni shing dbang mchog drung sdang pa'i</text></item>
<item><p>127b1</p><section>mdo sde</section><text>gyad| |dpung bcas bdud rnams rgyal mtshan sder bcas pa/ /nag po'i rtsa lag byams pa'i stobs kyis 'joms/ /bla med byang chub zhi bar 'tshang yang rgya/ /de ltar byang chub</text></item>
<item><p>127b2</p><section>mdo sde</section><text>sems dpa' de gcig pu khyad par du 'phags par gyur to/ /de nas shAkya lag na be con can gyis shAkya gzhon nu de dag la 'di skad ces smras so/ /'di dag ni sad kyang zin/</text></item>
<item><p>127b3</p><section>mdo sde</section><text>mthong yang zin gyi/ /da ni 'phong zhig bstan par gyis shig /de'i tshe kun dga' bos rgyang grags gnyis kyi pha rol tu lcags kyi rnga gcig 'ben du btsugs so/ /de'i 'og tu</text></item>
<item><p>127b4</p><section>mdo sde</section><text>lha sbyin gyis rgyang grags bzhi'i pha rol tu lcags kyi rnga gcig 'ben du btsugs so/ /de'i 'og tu mdzes dga' bos rgyang grags drug gi pha rol tu lcags kyi rnga gcig 'ben du</text></item>
<item><p>127b5</p><section>mdo sde</section><text>btsugs so/ /de'i 'og tu shAkya lag na be con can gyis dpag tshad gnyis kyi pha rol tu lcags kyi rnga gcig 'ben du btsugs so/ /de nas byang chub sems dpas rgyang grags</text></item>
<item><p>127b6</p><section>mdo sde</section><text>bcu'i pha rol tu lcags kyi rnga gcig 'ben du btsugs te/ de'i drung du shing ta la bdun dngar nas de'i pha rol tu lcags kyi phag rgod kyi gzugs 'khrul 'khor du byas pa gcig</text></item>
<item><p>127b7</p><section>mdo sde</section><text>btsugs so/ /de nas kun dga' pos rgyang grags gnyis kyi pha rol na rnga'i 'ben 'dug pa la 'phangs na phog par gyur te/ de phan chod kyi la phog par ma nus so/ /lha sbyin gyis</text></item>
<item><p>128a1</p><section>mdo sde</section><text>rgyang grags bzhi'i pha rol na rnga'i 'ben 'dug pa la 'phangs na phog par gyur te/ de phan chad kyi la phog par ma nus so/ /mdzes dga' bos rgyang grags</text></item>
<item><p>128a2</p><section>mdo sde</section><text>drug gi pha rol na rnga'i 'ben 'dug pa la 'phangs na phog par gyur te/ de phan chad kyi la phog par ma nus so/ /lag na be con can gyis dpag tshad gnyis kyi pha rol na rnga'i</text></item>
<item><p>128a3</p><section>mdo sde</section><text>'ben 'dug pa la 'phangs na phog par gyur te/ thal byung du phyin nas de phan chad kyi la phog par ma nus so/ /de nas byang chub sems dpa' la gzhu gang dang gang byin pa de</text></item>
<item><p>128a4</p><section>mdo sde</section><text>dag la la ni gzhu rgyud chad/ la la ni chag nas byang chub sems dpas smras pa/ grong khyer 'di na gzhu gzhan la la bdag gis brdung bzod pa'am/ lus kyi stobs</text></item>
<item><p>128a5</p><section>mdo sde</section><text>dang mthu bzod pa mchis sam/ rgyal pos smras pa/ bu/ yod do/ /gzhon nus smras pa/ lha/ de lta bu gang na mchis/ rgyal pos smras pa/ bu/ khyod kyi mes seng+ge'i 'gram</text></item>
<item><p>128a6</p><section>mdo sde</section><text>zhes bya ba byung ste/ de'i gnam ru da ltar lha khang na spos dang phreng bas mchod de/ de ni sus kyang bdung bar yang mi nus na/ dgang par lta smos kyang ci dgos pa zhig yod</text></item>
<item><p>128a7</p><section>mdo sde</section><text>do| |byang chub sems dpas smras pa/ lha/ de blang du gsol/ sad par bgyi'o/ /de nas gzhu de blangs te 'ongs pa dang / shAkya gzhon nu thams cad kyis nan tan gyi mchog</text></item>
<item><p>128b1</p><section>mdo sde</section><text>gis bsgrims kyang gzhu de bdung bar yang ma nus na/ dgang par lta smos kyang ci dgos te ma nus so/ /de nas gzhu de shAkya lag na be con can gyis lus kyi mthu stobs thams</text></item>
<item><p>128b2</p><section>mdo sde</section><text>cad phyung ste gzhu de bdung bar brgal na ma bdungs so/ /de nas gzhu de byang chub sems dpa' la byin no/ /de nas byang chub sems dpas gzhu de blangs te stan las ma langs par</text></item>
<item><p>128b3</p><section>mdo sde</section><text>skyil mo krung phyed bcas te lag pa g.yon pas bzung nas lag pa g.yas pa'i sor mo gcig gis bdungs so/ /gzhu de de ltar bdungs pa'i tshe ser skya'i gnas kyi grong khyer chen</text></item>
<item><p>128b4</p><section>mdo sde</section><text>po thams cad du sgra mngon par grag par gyur to/ /grong khyer gyi mi thams cad kyang skrag skrag por gyur te/ gcig la gcig 'dri zhing 'di lta ci'i sgra zhig ces zer ro/ /de la la la</text></item>
<item><p>128b5</p><section>mdo sde</section><text>na re| gzhon nu don grub kyis mes kyi gnam ru bdungs nas de'i sgra byung ba 'di yin no/ /zhes zer ro/ /de nas lha dang mi brgya stong dag e ma a la la zhes zer zhing ca co dang / ga</text></item>
<item><p>128b6</p><section>mdo sde</section><text>zha'i sgra brgya stong 'byin par gyur to/ /nam mkha'i dkyil na 'khod pa'i lha'i bu dag gis kyang rgyal po zas gtsang ma dang / skye bo'i tshogs phal po che de dag la tshigs su bcad de</text></item>
<item><p>128b7</p><section>mdo sde</section><text>smras pa| gdan las ma bzhengs brtsal ba ma mchis su/ /thub pas gnam ru 'di 'dra ba dungs pa las/ /gdon mi 'tshal bar dgongs pa rdzogs gyur te/ /bdud kyi sde bcom myur</text></item>
<item><p>129a1</p><section>mdo sde</section><text>du thub par 'byon/ /dge slong dag /de ltar byang chub sems dpas mda' blangs nas gzhu de dang sbyar te bkang nas 'phags pa'i mthu stobs kyis kun</text></item>
<item><p>129a2</p><section>mdo sde</section><text>dga' bo'i 'ben du rnga btsugs pa dang / lha sbyin gyi 'ben du rnga btsugs pa dang / mdzes dga' bo'i 'ben du rnga btsugs pa dang / lag na be con can gyi 'ben du rnga btsugs</text></item>
<item><p>129a3</p><section>mdo sde</section><text>pa de dag thams cad las thal nas rgyang grags bcu'i pha rol tu bdag gi 'ben lcags kyi rnga btsugs pa dang / shing ta la bdun dngar ba dang / phag rgod kyi gzugs 'khrul</text></item>
<item><p>129a4</p><section>mdo sde</section><text>'khor du byas pa las kyang thal te mda' de sa la zug nas mi snang bar gyur to/ /sa phyogs gang du mda' de zug ste nub pa'i sa phyogs der khron pa lta bu'i khung zhig byung nas</text></item>
<item><p>129a5</p><section>mdo sde</section><text>da ltar yang mda'i khron pa zhes bya ba yin no/ /de'i tshe lha dang mi brgya stong dag e ma a la la zhes zer zhing ca co dang / ga zha'i sgra brgya stong 'byin par gyur to/ /shAkya'i tshogs</text></item>
<item><p>129a6</p><section>mdo sde</section><text>de dag thams cad kyang ngo mtshar rmad du byung ba thob ste/ kye ngo mtshar to/ /'dis ni bslab kyang ma bslab par rtsal gyi shes pa de lta bu dang ldan pa ni ngo mtshar che'o zhes zer</text></item>
<item><p>129a7</p><section>mdo sde</section><text>ro| |nam mkha'i dkyil na 'khod pa'i lha'i bu dag gis kyang rgyal po zas gtsang ma dang / skye bo'i tshogs phal po che de dag la 'di skad ces smras so/ /de ltar ngo mtshar yang</text></item>
<item><p>129b1</p><section>mdo sde</section><text>ci che ste/ de ci'i phyir zhe na/ 'di ni sa yi snying po sngon gyi sangs rgyas gdan la bzhugs/ /zhi gnas gnam ru thogs shing stong pa bdag med mda' rnams kyis/ /nyon mongs dgra</text></item>
<item><p>129b2</p><section>mdo sde</section><text>rnams bcom ste lta ba'i dra ba dral nas su/ /byang chub dam pa zhi ba rdul med mya ngan med pa 'thob/ /de skad ces smras nas lha'i bu de dag gis byang chub sems dpa' la lha'i me tog</text></item>
<item><p>129b3</p><section>mdo sde</section><text>dag gis mngon par gtor te dong ngo / /de bzhin du mchong pa dang / yi ge dang / lag rtsis dang / rtsis dang / grangs dang / gyad kyi 'dzin stangs dang / rgyang nas phog pa dang / bang dang /</text></item>
<item><p>129b4</p><section>mdo sde</section><text>tshar dang / rkyal dang / 'phong dpyad dang / glang po che'i gnyar zhon pa dang / rta rtsal dang / shing rta'i thabs dang / mda' gzhu'i thabs dang / brtan pa dang / mthu dang / dpa' ba dang /</text></item>
<item><p>129b5</p><section>mdo sde</section><text>'gyed stobs dang / lcags kyus sgyur thabs dang / zhags pa'i thabs dang / mdun du bsnur ba dang / phyir bsnur ba dang / bzur ba dang / 'dzin stangs dang / gom stobs dang /</text></item>
<item><p>129b6</p><section>mdo sde</section><text>thor tshugs dang / gcad pa dang / dral ba dang / dbug pa dang / gzhig pa dang / gshegs pa dang / mi tshor bar 'phog pa dang / gnad du 'phog pa dang / sgra grags par 'phog pa</text></item>
<item><p>129b7</p><section>mdo sde</section><text>dang / tshabs che ba dang / cho lo'i rtsad mo dang / snyan dngags sbyar ba dang / lam dang / ri mo dang / gzugs dang / gzugs kyi las dang / thabs kyi dpyad dang / me'i las dang /</text></item>
<item><p>130a1</p><section>mdo sde</section><text>rol mo'i dbyangs sgra dang / gar dang / glu dang / yi ge bklag pa'i mig 'or dang / gtam dang / bzhad gad dang / rtsed mo dang / bro dang / sgeg pa dang / phreng</text></item>
<item><p>130a2</p><section>mdo sde</section><text>ba brgyu ba dang / rlung yab g.yab pa dang / nor bu tshon gyis bsgyur ba dang / gos tshon gyis bsgyur ba dang / mig 'phrul gyi cho ga dang / rmi lam gyi dpyad dang / bya'i skad dang /</text></item>
<item><p>130a3</p><section>mdo sde</section><text>bud med kyi mtshan dang / skyes pa'i mtshan dang / glang po che'i mtshan dang / rta'i mtshan dang / ba lang gi mtshan dang / ra'i mtshan dang / lug gi mtshan dang / khyi'i mtshan dang /</text></item>
<item><p>130a4</p><section>mdo sde</section><text>shes gsal dang / sgra nges par sbyor ba dang / nga ro sgyur ba dang / sngon gyi rabs dang / sngon byung ba dang / rig byed dang / lung bstan pa dang / nges pa'i tshig dang / yi ge lci</text></item>
<item><p>130a5</p><section>mdo sde</section><text>yang dang / tshig sdeb pa dang / mchod sbyin gyi cho ga dang / skar ma'i lugs dang / grangs can gyi lugs dang / rnal 'byor gyi lugs dang / las kyi tshogs dang / bye brag pa'i</text></item>
<item><p>130a6</p><section>mdo sde</section><text>lugs dang / nor gyi rig pa dang / phur bu'i lugs dang / chu'i lugs dang / lha ma yin gyi lugs dang / bya dang ri dwags kyi skad dang / gtan tshigs kyi rig pa dang / rgya</text></item>
<item><p>130a7</p><section>mdo sde</section><text>skyegs kyi 'khrul 'khor dang / spra tshil gyi las dang / 'drub shur dang / brko gzhog dang / lo ma dra ba dang / spos sbyar ba la sogs pa'i sgyu rtsal 'jig rten pa dang lha'i</text></item>
<item><p>130b1</p><section>mdo sde</section><text>dang mi'i las 'das pa thams cad la'ang byang chub sems dpa' 'ba' zhig khyad par du 'phags par gyur to/ /de'i tshe shAkya lag na be con can gyis rang gi bu mo sa 'tsho ma byang chub</text></item>
<item><p>130b2</p><section>mdo sde</section><text>sems dpa' la phul lo/ /rgyal po zas gtsang mas kyang de rim gyis bag mar blangs te byang chub sems dpa' la phul lo/ /de na byang chub sems dpas 'jig rten dang mthun pa</text></item>
<item><p>130b3</p><section>mdo sde</section><text>tsam du bya ba'i phyir bud med brgyad khri bzhi stong gi nang du 'dug ste/ dga' zhing rtse la yongs su spyod pa ston to/ /bud med brgyad khri bzhi stong de dag thams cad kyi nang nas shAkya'i</text></item>
<item><p>130b4</p><section>mdo sde</section><text>bu mo sa 'tsho ma btsun mo'i mchog tu dbang bskur bar gyur to/ /de nas shAkya'i bu mo sa 'tsho ma gyos sgyug gam/ nang mi gang mthong yang rung ste/ gdong mi sbed do/ /de dag kyang de la</text></item>
<item><p>130b5</p><section>mdo sde</section><text>bag gsar mo ni zhum zhum por 'dug pa'i rigs na/ 'di ni rtag tu ma g.yogs so zhes 'phya smod cing mi snyan par zer ro/ /de'i tshe shAkya'i bu mo sa 'tsho mas gtam de</text></item>
<item><p>130b6</p><section>mdo sde</section><text>thos nas nang mi rnams kyi mdun du 'dug ste tshigs su bcad pa 'di dag smras so/ /'dug dang 'greng dang 'chag pa la/ /'phags pa dag ni ma g.yogs mdzes/ /nor bu rin chen</text></item>
<item><p>130b7</p><section>mdo sde</section><text>'od gsal ba/ /rgyal mtshan rtse mor gsal na mdzes/ /'phags pa 'gro na'ang mdzes pa ste/ /'od na'ang de bzhin mdzes pa yin/ /'greng ba'am de bzhin 'dug pa dang / /thams</text></item>
<item><p>131a1</p><section>mdo sde</section><text>cad du'ang 'phags pa mdzes/ /'phags pa smra na'ang mdzes pa ste/ /mi smrar 'dug kyang de bzhin mdzes/ /dper na ka la ping+ka ni/ /mthong dang sgra thos</text></item>
<item><p>131a2</p><section>mdo sde</section><text>de bzhin no/ /ku sha'i gos ni gyon pa dang / /gos ngan gyon dang lus rid pa/ /de ni rang gi gzi yis mdzes/ /yon tan ldan pa yon tan brgyan/ /gang la sdig pa med gyur</text></item>
<item><p>131a3</p><section>mdo sde</section><text>pa| |'phags pa kun tu dge ba yin/ /byis pa sdig pa byed pa ni/ /ji snyed brgyan kyang mdzes ma yin/ /gang dag snying la sdig pa yod cing tshig 'jam pa/ /de dag dug gi bum</text></item>
<item><p>131a4</p><section>mdo sde</section><text>par bdud rtsi blugs pa bzhin/ /brag gi ser ga rtsub pa lta bur nang yang rtsub/ /de 'dra de dag sprul gyi kha la nyug pa bzhin/ /des pa de dag gan du kun 'ong kun phyag</text></item>
<item><p>131a5</p><section>mdo sde</section><text>'tshal| |'bab stegs thams cad lta bur 'gro ba kun gyi gsos/ /'phags pa dag ni rtag tu 'o zhes bkang bum 'dra/ /bdag nyid dag pa de 'dra mthong na bkra shis</text></item>
<item><p>131a6</p><section>mdo sde</section><text>dge| gang dag sdig pa'i grogs po yun ring yongs spong zhing / /dge ba'i bshes gnyen rin po ches ni yongs bzung la/ /sdig pa rnam spong sangs rgyas chos la mngon</text></item>
<item><p>131a7</p><section>mdo sde</section><text>chags pa/ /de lta bu dag mthong ba bkra shis 'bras bu yod/ /gang dag lus bsdams lus kyi skyon rnams rab bsdams dang / /gang dag tshig bsdams rtag tu tshig</text></item>
<item><p>131b1</p><section>mdo sde</section><text>'chal med gyur la/ /dbang po sbas shing shin tu bsdams la yid dang ba/ /de lta bu dag gdong g.yogs des ni ci zhig bya/ /gal te lus la gos ni stong gis g.yogs gyur kyang / /</text></item>
<item><p>131b2</p><section>mdo sde</section><text>gang dag sems bshus ngo tsha med cing khrel med dang / /gang dag 'di 'dra'i yon tan med cing bden tshig med/ /de dag sgren mo bas kyang sgren mor 'jig rten rgyu/ /gang zhig sems</text></item>
<item><p>131b3</p><section>mdo sde</section><text>spas rtag tu dbang po bsdams gyur cing / /bdag gis khyos chog sems can gzhan la mi sems pa/ /de 'dra ba dag nyi zla bzhin du ma g.yogs snang / /de 'dra ba dag gdong</text></item>
<item><p>131b4</p><section>mdo sde</section><text>g.yogs des ni ci zhig bya/ /gzhan yang drang srong bdag nyid che dang gzhan sems blo mkhas dang / /de bzhin lha tshogs dag gis kho mo'i bsam pa dang / kho mo'i tshul khrims</text></item>
<item><p>131b5</p><section>mdo sde</section><text>yon tan sdom dang bag yod mkhyen/ /de lta bsan kho mos gdong bkab ci zhig dgos/ /dge slong dag/ rgyal po zas gtsang mas shAkya'i bu mo sa 'tsho ma'i spobs pa dang bstan</text></item>
<item><p>131b6</p><section>mdo sde</section><text>pa'i tshigs su bcad pa rnam pa 'di lta bu 'di thos so/ /thos nas kyang tshim zhing mgu la yid rangs te rab tu dga' zhing dga' ba dang yid bde ba skyes nas ras bcos bu bzang po</text></item>
<item><p>131b7</p><section>mdo sde</section><text>rin po che du mas spras pa zung gcig dang / mu tig gi do shal srang bye ba brgya stong ri ba dang / mu tig dmar po bzang pos spras pa'i gser gyi phreng bas shAkya'i bu mo sa</text></item>
<item><p>132a1</p><section>mdo sde</section><text>'tsho ma la bkab nas ched du brjod pa 'di ched du brjod do/ /kho bo'i bu ni yon tan ci 'dras brgyan pa dang / /mna' ma rang gi yon ji ltar rab smra</text></item>
<item><p>132a2</p><section>mdo sde</section><text>ba| |sems can dag pa de gnyis phrad par gyur pa ni/ /mar dang mar gyi nying khu ji ltar 'dra ba bzhin/ /sgyu rtsal bstan pa'i le'u ste/ bcu gnyis pa'o// //'phags pa rgya cher rol pa zhes bya ba theg pa chen po'i mdo/ bam po brgyad pa/ dge slong dag/ de ltar byang chub sems dpa' btsun mo'i 'khor gyi nang na 'dug</text></item>
<item><p>132a3</p><section>mdo sde</section><text>pa na gang dag byang chub sems dpa' la mchod pa'i las byed pa la spro bar gyur pa lha dang / klu dang / gnod sbyin dang / dri za dang / lha ma yin dang / nam mkha' lding</text></item>
<item><p>132a4</p><section>mdo sde</section><text>dang | mi 'am ci dang / lto 'phye chen po dang / brgya byin dang / tshangs pa dang / 'jig rten skyong ba du ma de dag rang rang gi dga' ba'i sgra 'byin cing lhags par gyur</text></item>
<item><p>132a5</p><section>mdo sde</section><text>to| |de la dge slong dag /dus gzhan zhig na lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto</text></item>
<item><p>132a6</p><section>mdo sde</section><text>'phye chen po dang / brgya byin dang / tshangs pa dang / 'jig rten skyong ba mang po dag 'di snyam du sems par gyur te/ ma la skyes bu dam pa 'di btsun mo'i 'khor</text></item>
<item><p>132b1</p><section>mdo sde</section><text>gyi nang du ha cang yun ring du thogs par gyur na/ sems can gang dag 'dis yun ring po nas bsdu ba'i dngos po bzhi po sbyin pa dang / snyan par smra ba dang / don spyad pa dang / don</text></item>
<item><p>132b2</p><section>mdo sde</section><text>mthun pas yongs su smin par byas pa dang / gang dag 'dis byang chub thob nas chos bstan pa shes par 'gyur ba chos kyi snod du gyur pa'i sems can de dag med par gyur nas</text></item>
<item><p>132b3</p><section>mdo sde</section><text>phyis byang chub sems dpa' mngon par byung ste/ bla na med pa yang dag par rdzogs pa'i byang chub mngon par 'tshang rgya ba'am gcig tu mi 'gyur grang snyam mo/ /de nas de dag</text></item>
<item><p>132b4</p><section>mdo sde</section><text>gus pa dang bcas/ zhe sa dang bcas par thal mo sbyar te byang chub sems dpa' la phyag 'tshal nas/ nam zhig na bdag cag gis byang chub sems dpa' dam pa mchog</text></item>
<item><p>132b5</p><section>mdo sde</section><text>rab dag pa 'di mngon par byung ba dang / mngon par byung nas kyang shing gi rgyal po chen po de'i drung du 'dug ste bdud dpung dang bcas pa btul nas bla na med pa yang dag par</text></item>
<item><p>132b6</p><section>mdo sde</section><text>rdzogs pa'i byang chub mngon par rdzogs par sangs rgyas te/ de bzhin gshegs pa'i stobs bcu dang ldan pa dang / de bzhin gshegs pa'i mi 'jigs pa bzhi dang ldan</text></item>
<item><p>132b7</p><section>mdo sde</section><text>pa dang / sangs rgyas kyi chos ma 'dres pa bco brgyad dang ldan pa dang / lan gsum du bzlas te rnam pa bcu gnyis su bskor ba'i chos kyi 'khor lo bla na med pa bskor zhing</text></item>
<item><p>133a1</p><section>mdo sde</section><text>sangs rgyas kyi rnam par rol pa chen pos lha dang / mi dang / lha ma yin du bcas pa'i 'jig rten mos pa ji lta ba bzhin du legs par</text></item>
<item><p>133a2</p><section>mdo sde</section><text>bshad pas tshim par byed pa mthong bar 'gyur snyam pa'i bsam pa de lta bus sdod cing 'khod par gyur to/ /dge slong dag /de la byang chub sems dpa' ni bskal</text></item>
<item><p>133a3</p><section>mdo sde</section><text>pa grangs med pa'i yang grangs med pa nas bzung ste yun ring por rtag par rgyun du 'jig rten pa dang / 'jig rten las 'das pa'i chos thams cad la gzhan gyi dring</text></item>
<item><p>133a4</p><section>mdo sde</section><text>mi 'jog par gyur cing / dge ba'i chos spyod pa thams cad la bdag nyid slob dpon du gyur pa yin la/ yun ring po nas dus shes pa dang / tshong shes pa</text></item>
<item><p>133a5</p><section>mdo sde</section><text>dang / ran pa shes par gyur pa dang / mngon par shes pa las ma nyams pa dang / mngon par shes pa lnga dang ldan pa dang / rdzu 'phrul gyi rkang pas rnam par</text></item>
<item><p>133a6</p><section>mdo sde</section><text>rtse ba dang / sems can gyi bsam pa dang dbang po la mkhas pa dang / dus dang dus ma yin pa shes pa dang / dus la lta zhing rgya mtsho chen po ltar dus ran</text></item>
<item><p>133a7</p><section>mdo sde</section><text>pa las mi yol bar gyur pa'o/ /de mngon par shes pa'i ye shes kyi stobs dang ldan pas 'di ni rab tu gzung ba'i dus so/ /'di ni tshar gcad pa'i dus so/ /</text></item>
<item><p>133b1</p><section>mdo sde</section><text>'di ni bsdu ba'i dus so/ /'di ni phan gdags pa'i dus so/ /'di ni btang snyoms su gzhag pa'i dus so/ /'di ni smra ba'i dus so/ /'di ni mi smra bar</text></item>
<item><p>133b2</p><section>mdo sde</section><text>bya ba'i dus so/ /'di ni khyim nas 'byung ba'i dus so/ /'di ni rab tu 'byung ba'i dus so/ /'di ni kha ton bya ba'i dus so/ /'di ni tshul bzhin yid la bya ba'i</text></item>
<item><p>133b3</p><section>mdo sde</section><text>dus so| |'di ni rab tu dben par bya ba'i dus so/ /'di ni rgyal rigs kyi 'khor gyi nang du 'gro ba'i dus so/ /zhes bya ba nas/ 'di ni bram ze dang khyim bdag gi</text></item>
<item><p>133b4</p><section>mdo sde</section><text>bar gyi 'khor gyi nang du 'gro ba'i dus so/ /'di ni lha dang / klu dang / gnod sbyin dang / dri za dang / lha ma yin dang / nam mkha' ldang dang / mi 'am ci dang /</text></item>
<item><p>133b5</p><section>mdo sde</section><text>lto 'phye chen po dang / brgya byin dang / tshangs pa dang / 'jig rten skyong ba dang / dge slong dang / dge slong ma dang / dge bsnyen dang / dge bsnyen ma'i 'khor gyi nang</text></item>
<item><p>133b6</p><section>mdo sde</section><text>du 'gro ba'i dus so/ /'di ni chos bstan pa'i dus so/ /'di ni nang du yang dag gzhag pa'i dus so zhes bya ba thams cad bdag nyid kyis shes so/ /byang chub</text></item>
<item><p>133b7</p><section>mdo sde</section><text>sems dpa' dus thams cad du rtag par dus shes par gyur cing / dus la blta ba yin yang dge slong dag /'di ni chos nyid kyis thob pa yin te/ srid pa tha ma pa'i</text></item>
<item><p>134a1</p><section>mdo sde</section><text>byang chub sems dpa' btsun mo'i 'khor gyi nang na 'khod pa rnams la phyogs bcu'i 'jig rten gyi khams na bzhugs pa'i sangs</text></item>
<item><p>134a2</p><section>mdo sde</section><text>rgyas bcom ldan 'das rnams glu dbyangs dang sil snyan gyi sgra las chos kyi sgo rnam pa 'di lta bu 'di dag gis yang dag par bskul ba mdzod do/ /de la 'di skad</text></item>
<item><p>134a3</p><section>mdo sde</section><text>ces bya ste/ sems can mchog gang phyogs bcu'i 'jig rten bzhugs/ /de dag mthu yis sil snyan sgra dag las/ /tshigs bcad sgra snyan 'di dag byung ba</text></item>
<item><p>134a4</p><section>mdo sde</section><text>yis| |mi mchog dam pa rnams la yang dag skul/ /sdug bsngal brgyas gang sems can mthong nas ni/ /'gro ba'i mgon dang skyabs dang gnas 'gyur zhing /</text></item>
<item><p>134a5</p><section>mdo sde</section><text>phan byed mchog dang dpung gnyen gyur cig ces/ /khyod kyis sngon ni smon lam de skad btab/ /dge ba dpa' bo sngon gyi spyod pa dang / /'gro phan bya zhes smon btab</text></item>
<item><p>134a6</p><section>mdo sde</section><text>dran par byos/ /'di ni khyod kyis dus man tshod yin gyi/ /drang srong mchog rab mngon par 'byung bar byos/ /sangs rgyas lha mi 'dul byed 'jig rten mchog /yon</text></item>
<item><p>134a7</p><section>mdo sde</section><text>tan brgyas gang bar ni gyur cig ces/ /de'i phyir khyod sngon mgo dang rkang lag dang / /nor gyi dam pa sna tshogs rnams kyang btang / /khyod ni khrims kyis brtul zhugs</text></item>
<item><p>134b1</p><section>mdo sde</section><text>dka' thub spyad/ /khyod ni bzod pas 'gro la phan pa byed/ /khyod ni brtson pas yon tan brgya yis gang / /bsam gtan shes rab srid gsum mnyam pa med/ /khro bas non cing tha</text></item>
<item><p>134b2</p><section>mdo sde</section><text>ba'i dri mang ba/ /de dag bde gshegs khyod kyi byams pas khyab/ /dge ba'i yon tan bral ba log nges pa/ /mi mkhas rnam mang dag la khyod snying rje/ /bsod nams</text></item>
<item><p>134b3</p><section>mdo sde</section><text>ye shes dge ba'i lus khyab cing / /rdul bral bsam gtan mngon shes lam mer 'dug /phyogs bcu 'di dag rnams su rab tu gsal/ /sprin med zla ba dri ma med pa</text></item>
<item><p>134b4</p><section>mdo sde</section><text>'dra| |'di dang gzhan yang snyan pa rnam mang gis/ /sil snyan dag las rgyal bas sgra bsgrags te/ /mngon par khyod 'byung dus ni 'di yin zhes/ /lha mis mchod</text></item>
<item><p>134b5</p><section>mdo sde</section><text>par 'os la skul ma 'debs/ /dge slong dag /byang chub sems dpa' khyim dam pa mchog yo byad phun sum tshogs pa thams cad dang ldan pa/ bsam pa ji lta ba</text></item>
<item><p>134b6</p><section>mdo sde</section><text>bzhin du bde bar gnas pa dang mthun pa/ lha'i khang khyim lta bu stegs bu dang / sgo gang dang / rta babs dang / skar khung dang / bsil khang dang / khang pa</text></item>
<item><p>134b7</p><section>mdo sde</section><text>brtsegs pa dang / khang bzang mchog dang / rin po che sna tshogs kyi rgyan rnam pa tha dad pa dbye ba shin tu rnam par phye ba/ gdugs dang / rgyal mtshan dang /</text></item>
<item><p>135a1</p><section>mdo sde</section><text>ba dan bsgreng ba/ rin po che'i dril bu g.yer ka'i dra ba du mas legs par brgyan pa/ dar gyi lnga ldi brgya stong du mas mngon par</text></item>
<item><p>135a2</p><section>mdo sde</section><text>dbyangs pa/ rin po che sna tshogs kyis spras pa'i mu tig gi rgyan phreng rab tu dpyangs pa/ rin po che sna tshogs kyi spang leb can gyi zam pas mdzes par byas pa/ me</text></item>
<item><p>135a3</p><section>mdo sde</section><text>tog gi phreng ba dang chun po mang po dpyangs pa/ pog snod nas spos kyis bdugs pa/ dar la'i bla bre bres pa/ dus thams cad pa'i me tog dri mchog tu zhim zhing</text></item>
<item><p>135a4</p><section>mdo sde</section><text>shin tu mdzes pa dag bkram pa/ rdzing me tog pad+ma dkar po dang / pad+ma dang ldan pa'i chu'i gnas yongs su spyad par bya ba mang ba/ bya 'dab skyob dang / ne tso dang /</text></item>
<item><p>135a5</p><section>mdo sde</section><text>ri skegs dang / khu byug dang / ngang pa dang / rma bya dang / ngur ba dang / ku na la dang / ka la ping+ka dang / shang shang te'u la sogs pa bya rnam pa tha dad pa'i</text></item>
<item><p>135a6</p><section>mdo sde</section><text>tshogs sgra snyan pa 'byin pa/ bai DUR+Ya sngon po'i sa gzhi gnas yongs su spyad par bya ba/ gzugs thams cad kyi gzugs brnyan kun tu ston pa/ blta bas</text></item>
<item><p>135a7</p><section>mdo sde</section><text>mi ngoms par nyams dga' ba/ dga' ba dang mchog tu dga' ba dam pa bskyed pa'i khyim dam pa mchog de na 'dug ste/ byang chub sems dpa' khang pa yangs</text></item>
<item><p>135b1</p><section>mdo sde</section><text>pa chen po mchog na gnas pa/ dri ma med pa/ dri ma dang bral ba/ yan lag dri ma med pa/ phreng ba dang rgyan ma bor ba/ dri mchog tu zhim pa dam pa'i byug pas</text></item>
<item><p>135b2</p><section>mdo sde</section><text>lus bskus pa/ dkar zhing bzang la dri ma med cing rnam par dag la dri ma dang bral ba'i gos gyon pa'i lus dang ldan pa/ mal cha lha'i ras bcos bu bzang po phra ba</text></item>
<item><p>135b3</p><section>mdo sde</section><text>du ma bting ba/ 'jam pa/ ka tsa linada'i gos ltar reg na bde ba/ yan lag dam pa'i spras pas mal bzang po'i steng na 'dug pa/ btsun mo'i 'khor dam pa/ lha'i bu mo</text></item>
<item><p>135b4</p><section>mdo sde</section><text>dang 'dra ba/ thams cad du kha na ma tho ba med pa/ lta ba dang mthun pa/ spyod pa bzang pos mdzes par byas pa/ gzugs bzang ba'i nang na 'dug pa/ dung dang / rnga</text></item>
<item><p>135b5</p><section>mdo sde</section><text>dang / rdza rnga dang / 'khar rnga dang / pi wang dang / rgyud gsum pa dang / 'khar ba'i sil khrol dang / pheg dang / kim+pa la dang / na ku la dang / sgra snyan dang /</text></item>
<item><p>135b6</p><section>mdo sde</section><text>gling bu snyan pa'i sgra 'byung ba'i sgra dbyangs dang / sil snyan dang / glu dbyangs sna tshogs dang ldan pas bslang ba la bud med kyi tshogs kyis kyang sgra mnyen zhing</text></item>
<item><p>135b7</p><section>mdo sde</section><text>'jam pa snyan la yid du 'ong ba dang / gling bu 'bud pa'i sgra dbyangs kyis byang chub sems dpa' slong ngo / /phyogs bcu na bzhugs pa'i sangs rgyas bcom ldan</text></item>
<item><p>136a1</p><section>mdo sde</section><text>'das de dag gi byin gyi rlabs kyis sil snyan sgra byung ba'i sgra skad de dag las byang chub sems dpa' la skul ba'i tshigs su bcad pa</text></item>
<item><p>136a2</p><section>mdo sde</section><text>'di dag byung ngo / /bud med gang dag rab tu yid dga' sems dang bas/ /sil snyan yid du 'ong zhing snyan pa'i sgra 'byin tshe/ /phyogs bcu'i rgyal ba dam pa dag gi</text></item>
<item><p>136a3</p><section>mdo sde</section><text>mthu yis na/ /tshigs bcad rnam pa sna tshogs rnam mang 'di dag byung / /rtag tu mgon med gyur pa'i 'gro ba 'di mthong nas/ /go 'phang mya ngan med mchog</text></item>
<item><p>136a4</p><section>mdo sde</section><text>rdul med sangs rgyas te/ /skye dang rga dang sdug bsngal dag las dgrol lo zhes/ /dpa' bo khyod sngon smon lam de skad btab par gyur/ /de phyir dge myur grong khyer</text></item>
<item><p>136a5</p><section>mdo sde</section><text>mchog 'di nas/ /byung la sngon gyi drang srong zhabs bcags pa/ /sa phyogs de ni rab tu mnan nas su/ /rgyal ba'i ye shes mtshungs med 'tshang rgyar gyis/ /khyod</text></item>
<item><p>136a6</p><section>mdo sde</section><text>kyis sngon chad sna tshogs rin chen nor/ /rkang lag phangs pa'i lus kyang btang bar gyur/ /drang srong chen po de ring khyod dus 'di/ /chos kyi chu bo mtha' yas 'gro la</text></item>
<item><p>136a7</p><section>mdo sde</section><text>phye| |khyod kyi tshul khrims ma nyams dri med dge/ /sngon chad khyod ni rtag tu mchog gis brgyan/ /drang srong chen po khyod khrims 'dra ba med/ /'gro ba nyon mongs rnam</text></item>
<item><p>136b1</p><section>mdo sde</section><text>pa mang las khrol/ /khyod kyis srid pa brgyar ni bzod pa spyad/ /khyod ni 'gro bas ngan brjod rnam mang bzod/ /bzod pas bzod cing dul bas des pa'i bdag /rkang gnyis dbang po</text></item>
<item><p>136b2</p><section>mdo sde</section><text>mngon par 'byung blo gyis/ /khyod brtson brtan zhing mi g.yo g.yo ba med/ /bde bar gshegs pa sngon mthar rgya chen gyur/ /g.yon can bdud ni sde dang bcas btul te/ /ngan song gsum</text></item>
<item><p>136b3</p><section>mdo sde</section><text>po mtha' dag skam par gyis/ /gang phyir khyod kyis brtul zhugs dka' thub spyad/ /dus ngan nyon mongs snyigs ma bsregs gyis la/ /khyod kyis bdud rtsi chu bo'i char phab ste/ /</text></item>
<item><p>136b4</p><section>mdo sde</section><text>mgon med ring nas skom pa tshim par gyis/ /'chi med mya ngan med gnas sangs rgyas te/ /skom pas nyam thag bdud rtsis tshim bya zhes/ /khyod kyis sngon smras tshig mchog dran byos te/ /</text></item>
<item><p>136b5</p><section>mdo sde</section><text>grong khyer dam pa 'di nas myur du byung / /khyod ni shes rab mchog gi spyod pa mkhas/ /khyod kyi ye shes mtha' yas dri med che/ /rmongs pa yid gnyis lam la gnas rnams la/ /shes</text></item>
<item><p>136b6</p><section>mdo sde</section><text>rab 'od dge dam pa mdzes pa gyis/ /khyod kyis srid pa brgyar ni byams pa spyad/ /snying rje dang ni dga' mchog btang snyoms dang / /khyod kyis spyod pa dam pa gang spyad pa/ /spyod pa de</text></item>
<item><p>136b7</p><section>mdo sde</section><text>nyid 'gro la rnam par phye/ /phyogs bcu'i rgyal ba dag gis gzi brjid kyis/ /yon tan me tog sna tshogs tshigs bcad 'di/ /sil snyan dag las rnam mang yid 'ong grag /mal na</text></item>
<item><p>137a1</p><section>mdo sde</section><text>'dug pa'i gzhon nu de la skul/ /gang gi tshe na dga' byed bud med rab tu dga' ba rnams/ /shin tu mdzes shing rab tu snyan pa'i sil snyan sgrog</text></item>
<item><p>137a2</p><section>mdo sde</section><text>pa'i tshe| |phyogs bcu dag gi rgyal ba lha mi 'dul ba mdzad rnams kyang / /sil snyan dag las gsung mchog ha cang mi che rjes su sgrog /'gro la phan byed yon tan mang po</text></item>
<item><p>137a3</p><section>mdo sde</section><text>ldan khyod 'gro rnams su/ /rnam par rgyu ba'i tshe na rgyal ba'i yon tan gnyug mar byas/ /sngon gyi brtul zhugs dka' thub spyad pa de dag dran gyis te/ /shing mchog</text></item>
<item><p>137a4</p><section>mdo sde</section><text>drung du myur song 'chi med go 'phang thob par gyis/ /lha mi dag ni shin tu skom zhing rgyal ba'i yon tan bral/ /khyod ni shin tu stobs ldan bdud rtsi'i ro bro rtag tu sbyin//</text></item>
<item><p>137a5</p><section>mdo sde</section><text>stobs bcu'i ro bro dam pa mkhas pa rnams kyis mchod byas pa/ /bdud rtsi de ni mi bdag khyod kyis myur du rnam par phye/ /rgyal ba'i yon tan 'gro la phan pa byed</text></item>
<item><p>137a6</p><section>mdo sde</section><text>la dga' ba bo/ /khyod kyis sngon gyi srid par nor dang nor bu gser rnams btang / /chung ma bu sdug dag dang grong khyer grong rdal bcas pa dang / /rang gi mgo dang</text></item>
<item><p>137a7</p><section>mdo sde</section><text>mig dang lag pa dag dang rkang pa'ang btang / /mi mchog khyod ni gna' sngon rgyal po dge bar gyur pa'i tshe/ /mi zhig khyod la mngon du phyogs nas 'di skad tshig</text></item>
<item><p>137b1</p><section>mdo sde</section><text>smras te| |grong khyer rdal bcas pa'i sa 'di kho bor byin zhes byas/ /de yi tshe na rab tu dga' zhing 'khrugs par gyur pa med/ /gna' sngon khyod ni rgyal po'i bram ze dge bar</text></item>
<item><p>137b2</p><section>mdo sde</section><text>gyur pa'i tshe/ /skye bo bla ma bsnyen bkur byed cing gzhan la 'khu mi byed/ /bram ze dam pa dag dang skye bo mang po dge la bkod/ /de nas shi 'phos srid pa'i 'gro ba lha yi gnas</text></item>
<item><p>137b3</p><section>mdo sde</section><text>su skyes| |sngon khyod rgyal po'i bu las drang srong dam par gyur pa'i tshe/ /rgyal po ngan pa khros pas khyod kyi yan lag bcad pa na/ /khyod ni yid 'khrugs gyur pa med par 'chi ba'i</text></item>
<item><p>137b4</p><section>mdo sde</section><text>dus byas te/ /de yi tshe na khyod kyi rkang lag dag las 'o ma zag /khyod sngon drang srong sngo sangs zhes byar gang tshe gyur pa na/ /ri mchog gnas na brtul zhugs dga' zhing bla</text></item>
<item><p>137b5</p><section>mdo sde</section><text>ma la yang dga'/ /mi yi bdag pos dug mda' dag gis khyod la bsnun pa na/ /khyod ni rgyal po de la yid 'khrugs med cing snying brtser gyur/ /khyod sngon ri dwags bdag</text></item>
<item><p>137b6</p><section>mdo sde</section><text>po yon tan can du gyur pa'i tshe/ /ri gzar 'bab chu chen pos mi zhig khyer bar gyur pa na/ /phan dang ldan pa khyod kyis mi de phyung ste thang la bzhag/ khyod kyi dgra bo khrid</text></item>
<item><p>137b7</p><section>mdo sde</section><text>de 'ongs pa na yang yid ma 'khrugs/ /mi mchog khyod sngon bram ze'i bur ni gang tshe gyur pa na/ /khyod kyi nor bu rgya mtsho chen po yangs par lhung ba'i tshe/ /khyod kyis rgya</text></item>
<item><p>138a1</p><section>mdo sde</section><text>mtsho chen po zad par bya bar brtsams pa dang / /stobs brtan khyu mchog khyod kyi nor bu de tshe phyir yang rnyed/ /skyes bu mchog khyod gna' sngon drang</text></item>
<item><p>138a2</p><section>mdo sde</section><text>srong dam par gyur pa'i tshe/ /bram ze zhig gis bdag gi skyabs gyur shog ces khyod gan 'ongs/ /smras pa bram ze dam pa kho bo dgra las byung zhes byas/ /khyod kyis</text></item>
<item><p>138a3</p><section>mdo sde</section><text>rang lus btang gi bram ze de ni ma btang ngo / /gna' sngon shing gi gnas su drang srong sngo bsangs drung 'ongs te/ /'dod pas smras pa shing 'di lo ma du yod grongs zhes</text></item>
<item><p>138a4</p><section>mdo sde</section><text>bya| |shing de lo ma ji snyed yod pa rab bgrangs rab mkhas pas/ /khyod kyis de bzhin nor pa med cing mthun par tshig tu brjod/ /khyod sngon ne tso yon tan ldan gyur shing</text></item>
<item><p>138a5</p><section>mdo sde</section><text>la gnas pa'i tshe/ /zad par gyur kyang sngon gyi drin la bsam ste de ma spangs/ /lha yi bdag pos khyod kyi yon tan dran nas rab tu dga'/ /snga mkho bzhin du shing</text></item>
<item><p>138a6</p><section>mdo sde</section><text>mchog de ni dpal dang ldan par byas/ /khyod kyi brtul zhugs dka' thub spyad pa de dag mtshungs med de/ /yon tan ldan pa yon tan lam la spyad pa yon tan</text></item>
<item><p>138a7</p><section>mdo sde</section><text>mang / /khyod kyi dus la da bab grong khyer bcas pa'i sa yang thong / /'gro ba dag ni rgyal ba'i yon tan spyod la myur du khod/ /gang gi tshe na bud med rin chen bzang</text></item>
<item><p>138b1</p><section>mdo sde</section><text>po'i gos kyis lus brgyan te/ /sil snyan dam pa mchog rab yid du 'ong ba'i sgra ni rab sgrog pa/ /de tshe phyogs bcu'i rgyal ba'i gzi yis tshigs su bcad pa sna tshogs</text></item>
<item><p>138b2</p><section>mdo sde</section><text>pa| |sgra dbyangs snyan pa 'di dag sil snyan dag gi sgra las rab tu byung / /rga dang shi bas zin pa'i 'jig rten dag la bdag ni skyabs gyur ces/ /'jig rten sgron ma khyod</text></item>
<item><p>138b3</p><section>mdo sde</section><text>kyis bskal mang snga rol smon lam de skad btab/ /mi yi seng+ge khyod kyis sngon gyi smon lam dag ni dran gyis shig /rkang gnyis dbang po khyod da mngon par 'byung ba'i dus</text></item>
<item><p>138b4</p><section>mdo sde</section><text>ni 'di yin no/ /khyod 'dir srid pa khrag khrig dag tu sbyin pa mang po du ma byin/ /nor dang rin po che dang gser dang gos bzang rin chen spras pa dang / /rkang lag dag dang</text></item>
<item><p>138b5</p><section>mdo sde</section><text>mig dang phangs pa'i bu dang rgyal srid 'byor ba dag /khyod kyis btang yang khyod ni slong ba rnams la tha ba zhe sdang med/ /khyod 'dir zla ba'i tog dang mtshe ba bzang dang rgyal</text></item>
<item><p>138b6</p><section>mdo sde</section><text>po zhi bar gyur/ /snying brtse snying rje'i yid dang zla ba'i sgron dang gtsug na nor bur gyur/ /rgyal po dpa' bo brtan dang mig bzang dang ni de la sogs pa byas/ /rgyal po khrag</text></item>
<item><p>138b7</p><section>mdo sde</section><text>khrig mang po sbyin dga' rnam par 'phrul pa de nyid khyod/ /bde bar gshegs pa khyod kyis bskal ba mang por tshul khrims spyod pa spyad/ /nor bu rin chen dri ma med pa</text></item>
<item><p>139a1</p><section>mdo sde</section><text>lta bur tshul khrims rnam dag gyur/ /khyod kyis 'bri yi rnga ma ci 'dra de 'drar tshul khrims bsrungs shing spyad/ /tshul khrims dga' bas khyod kyis</text></item>
<item><p>139a2</p><section>mdo sde</section><text>'dir ni 'gro la rgya cher don yang byas/ /'dir khyod glang po mchog tu gyur te rngon pa dgra yis mdas bsnun tshe/ /gtum po dgra la snying brtse snying rje bskyed nas de ni</text></item>
<item><p>139a3</p><section>mdo sde</section><text>khyod kyis bskyabs/ /bzang zhing mdzes pa'i mche ba yongs su btang ste tshul khrims yong ma btang / /khyod kyis de la sogs pa tshul khrims rnam par 'phrul pa mang po</text></item>
<item><p>139a4</p><section>mdo sde</section><text>byas| |bzod la dga' bas khyod kyis 'gro ba'i mi phan sdug bsngal stong mang dang / /tshig rtsub dag dang bsad pa dang ni bcing ba mang po bzod par byas/ /khyod</text></item>
<item><p>139a5</p><section>mdo sde</section><text>kyis gna' sngon mi gang dag la bde ba kun gyis rim gro byas/ /de dag phyi nas khyod kyi gshed mar gyur kyang khyod kyis de dag bzod/ /mgon po khyod ni ri mchog</text></item>
<item><p>139a6</p><section>mdo sde</section><text>gnas na gang tshe dred mor gyur pa'i tshe/ /kha ba bab cing chu phrugs pas ni 'jigs shing skrag pa'i mi bzung ste/ /rtsa ba 'bras bu rnam pa mang dang bde ba kun gyis rim</text></item>
<item><p>139a7</p><section>mdo sde</section><text>gro byas| |de yis myur du khyod la gsod pa khrid 'ongs khyod kyis de la bzod/ /byang chub btsal phyir brtul zhugs dka' thub yon tan rnam mang ye shes la/ /</text></item>
<item><p>139b1</p><section>mdo sde</section><text>khyod kyis brtson 'grus shin tu brtan par gnas shing mi g.yo g.yo ba med/ /dbang sgyur bdud kyang khyod kyis brtson 'grus stobs kyis stobs ni med par byas/ /mi yi</text></item>
<item><p>139b2</p><section>mdo sde</section><text>seng+ge khyod 'dir mngon par 'byung ba'i dus la da bab bo/ /khyod 'dir gna' sngon kha ba'i kha dog 'dra ba'i rta mchog gyur pa'i tshe/ /snying rje bskyed nas nam mkha' las ni</text></item>
<item><p>139b3</p><section>mdo sde</section><text>srin po'i gling du myur du song / /de tshe phongs shing 'dug pa'i mi de blangs te bde la rab tu bzhag/ khyod kyis 'di la sogs pa brtson 'grus rnam par 'phrul ba mang po</text></item>
<item><p>139b4</p><section>mdo sde</section><text>byas| |myur du 'gyur zhing g.yo la yul la dga' zhing rgod pa'i sems brtul te/ /bsam gtan par gyur rdul des zhi gnas rnams kyis nyon mongs gtso bo bcom/ /</text></item>
<item><p>139b5</p><section>mdo sde</section><text>khyod 'dir bsam gtan dga' bas rang gi yon tan dag gis 'gro don byas/ /da 'dir sems can mchog khyod bsam gtan rnams 'phrul bya ba'i dus la bab/ /</text></item>
<item><p>139b6</p><section>mdo sde</section><text>gna' sngon khyod ni drang srong bsam gtan dga' zhing rab tu gnas par gyur/ /rgyal po med pa'i mi dag gis ni khyod khrid rgyal srid dbang yang bskur/ /khyod kyis skye</text></item>
<item><p>139b7</p><section>mdo sde</section><text>bo dag ni dge ba bcu dang tshangs pa'i lam la bkod/ /de yi tshe na mi las shi 'phos thams cad tshangs pa'i gnas su dong / /phyogs dang phyogs mtshams 'gro ba rnam</text></item>
<item><p>140a1</p><section>mdo sde</section><text>mang shes pa'i cho ga khyod rab mkhas/ /gzhan gyi spyod dang 'gro ba'i skad shes pa dang dbang po shes pa dang / /tshul dang 'dul dang blo gros rnam</text></item>
<item><p>140a2</p><section>mdo sde</section><text>mang rgyu ba'i pha rol khyod phyin gyur/ /rgyal po'i sras khyod 'dir ni mngon par 'byung ba'i dus la da bab bo/ /khyod kyis gna' sngon skye bo lta ba log par zhugs par</text></item>
<item><p>140a3</p><section>mdo sde</section><text>gyur pa dag /rga shi sdug bsngal rnam pa mang pos nyam thag 'khod pa 'di mthong nas/ /srid pa rnam par gzhig pa'i drang lam nyid kyis khong du chud byas te/ /mun</text></item>
<item><p>140a4</p><section>mdo sde</section><text>pa bcom pa khyod kyis 'jig rten dag la don chen rab tu byas/ /tshigs bcad rnam pa mang po mdzes pa yon tan ldan pa sna tshogs 'dis/ /sil snyan sgra bsgrags</text></item>
<item><p>140a5</p><section>mdo sde</section><text>de las rgyal ba'i gzi yis dpa' po bskul bar gyur/ /blo mchog ldan pa khyod 'dir mngon par 'byung ba'i dus ni da bab kyi/ /sdug bsngal gang ba'i skye bo 'di</text></item>
<item><p>140a6</p><section>mdo sde</section><text>dag mthong nas btang snyoms ma byed cig /bud med gos dang rin po che dang do shal spos phreng sna tshogs kyis/ /brgyan pa dag kyang sems dang phangs pa skyes nas</text></item>
<item><p>140a7</p><section>mdo sde</section><text>rab tu dga' ba rnams/ /sems can mchog la sil snyan rab tu sgrog cing slong bar byed pa na/ /rgyal ba'i mthu yis sil snyan dag las tshigs su bcad pa 'di</text></item>
<item><p>140b1</p><section>mdo sde</section><text>'dra byung / /gang gi don du khyod kyis 'gro la phan phyir bskal pa du mar ni/ /gtang bar dka' ba btang zhing tshul khrims bzod pa brtson 'grus shin tu spyad/ /bsam</text></item>
<item><p>140b2</p><section>mdo sde</section><text>gtan shes rab shin tu bsgoms pa khyod kyi dus la da bab kyi/ /'dren pa mngon par 'byung ba'i blo la myur soms phyi bshol ma byed cig /sngon chad rin chen mdzod dang</text></item>
<item><p>140b3</p><section>mdo sde</section><text>gser dang dngul dang rgyan rnams rab tu btang / /skye bo de dang de dag tu ni mchod sbyin rnam pa mang po byas/ /khyod kyi chung ma bu pho bu mo lus dang rgyal srid srog btang ste/ /</text></item>
<item><p>140b4</p><section>mdo sde</section><text>byang chub don du gtang bar dka' ba dpag tu med pa khyod kyis btang / /khyod ni rgyal po mi dman bsod nams dpal gyis rnam par grags par gyur/ /mu khyud 'dzin</text></item>
<item><p>140b5</p><section>mdo sde</section><text>dang mu khyud nag po tshangs pas byin dang ral pa can/ /mchod sbyin stong ldan dang ni chos sems 'od 'phro can dang nor brtan dang / /shin tu don bsam gyur te sems can dman la</text></item>
<item><p>140b6</p><section>mdo sde</section><text>gtang bar dka' ba btang / /zla ba'i bu dang brtson 'grus 'bar dang bsod nams 'od zer can du gyur/ /gtong ba che dang ldan zhing mthu ldan khyod ni byas pa gzo bar gyur/ /</text></item>
<item><p>140b7</p><section>mdo sde</section><text>rgyal po drang srong zla ba gzugs ldan dpa' bo bden pa 'phel ba dang / /rgyal po legs par smra ba tshol dang blo gros bzang dang nges par gyur/ /zla ba'i 'od dang khyad par 'gro</text></item>
<item><p>141a1</p><section>mdo sde</section><text>dang rdul dang phyogs kyi bdag por gyur/ /rab sbyin dpa' bo ka shi'i rgyal po rin chen gtsug phung zhi ba bstod/ /mi dbang de dag rnams dang gzhan</text></item>
<item><p>141a2</p><section>mdo sde</section><text>du gyur te gtang bar dka' ba btang / /khyod kyis ji ltar gtong ba'i char phab de bzhin chos kyi char pa phob/ /khyod kyis sngon chad sems can snying po gang+gA'i bye ma snyed cig</text></item>
<item><p>141a3</p><section>mdo sde</section><text>mthong / /sems can thar par bya phyir byang chub dam pa'i mchog ni tshol ba na/ /khyod kyis mchod pa dpag med bsam mi khyab pas sangs rgyas de dag mchod/ /dpa' bo</text></item>
<item><p>141a4</p><section>mdo sde</section><text>grong khyer dam pa 'di nas 'byung ba'i dus la da bab bo/ /thog mar khyod kyis don yod mthong la sA la'i me tog gis ni mchod/ /rnam par snang mdzad la ni dang ba'i sems</text></item>
<item><p>141a5</p><section>mdo sde</section><text>kyis skad cig bar du bltas/ /rnga dbyangs ldan pa la ni khyod kyis a ru ra yi 'bru gcig phul/ /tsan+dan mthong nas khyod kyis rtswa yi me sgron blangs te khyim du bzung / /rtul po</text></item>
<item><p>141a6</p><section>mdo sde</section><text>grong khyer 'jug pa mthong nas phye ma spar gang rab tu gtor/ /chos kyi dbang phyug chos 'chad pa na legs zhes bya ba rab tu byin/ /kun tu gzigs pa mthong nas phyag 'tshal</text></item>
<item><p>141a7</p><section>mdo sde</section><text>phyag 'tshal lo zhes tshig tu brjod/ /'od 'phro chen po'i phung po la ni khyod kyis dga' bas gser phreng gtor/ /'od zer rgyal mtshan la ni kha tshar phul zhing gsal</text></item>
<item><p>141b1</p><section>mdo sde</section><text>la bal sran gtor/ /ye shes tog la mya ngan med pa'i me tog kha lo sgyur la 'jam/ /rin chen gtsug tor can la mar me pad+ma ldan la sman yang phul/ /thams cad zil gnon</text></item>
<item><p>141b2</p><section>mdo sde</section><text>mu tig do shal rgya mtsho la ni pad+ma phul/ /pad+ma'i snying po la ni bla bre seng+ge la ni char gding phul/ /sA la'i dbang po rgyal la mar phul me tog rgyas la 'o ma phul/ /grags sbyin</text></item>
<item><p>141b3</p><section>mdo sde</section><text>kunada'i me tog phul te bden pa gzigs la zhal zas phul/ /ye shes lhun la lus btud klus byin la ni na bza' dbul ba byas/ /rab 'thong gshegs dang tsan+dan mchog dang</text></item>
<item><p>141b4</p><section>mdo sde</section><text>'od ldan la ni tshwa spar re/ /bkod pa che la pad+ma dbul byas 'od zer rgyal la rin chen phul/ /shAkya thub la spar gang gser phul dbang po'i tog la bstod pa byas/ /nyi ma'i zhal</text></item>
<item><p>141b5</p><section>mdo sde</section><text>la me tog rna rgyan blo gros bzang la gser cod pa na/ /klu zil gnon la nor bu phul te rgyal la ras bcos gding ba phul/ /sman gyi rgyal la rin chen gdugs phul seng+ge'i tog</text></item>
<item><p>141b6</p><section>mdo sde</section><text>la khri gdan phul/ /yon tan mchog ldan rin chen dra ba 'od srung la ni glu dbyangs kun/ /spos mchog me tog phul zhing 'od 'phro'i tog la rtag tu me tog phul/ /mi 'khrugs</text></item>
<item><p>141b7</p><section>mdo sde</section><text>rgyal la khang brtsegs phul zhing 'jig rten mchod la phreng ba phul/ /rgya spos gtsug lag rgyal srid dbul byas rgyal bar dka' la spos kun phul/ /sgron ma che la bdag phul</text></item>
<item><p>142a1</p><section>mdo sde</section><text>pad+ma'i mchog la rgyan rnams dbul ba byas/ /chos kyi tog la me tog sna tshogs sgron ma mdzad la ut+pa la/ /mchod pa rnam pa sna tshogs tha dad gzhan dang</text></item>
<item><p>142a2</p><section>mdo sde</section><text>gzhan dag byed pa na/ /khyod kyis sems can snying po de dag rnams dang gzhan yang sngon chad mchod/ /'das pa'i sangs rgyas rnams dang ston pa de dag khyod mchod dran par</text></item>
<item><p>142a3</p><section>mdo sde</section><text>gyis| |sems can mgon med mya ngan gang ba yal bar ma dor mngon par phyung / /mar me mdzad pa mthong ba tsam gyis khyod kyis bzod pa mchog thob ste/ /rjes su mthun pa'i</text></item>
<item><p>142a4</p><section>mdo sde</section><text>mngon par shes pa lnga po nyams pa med pa thob/ /de nas rab tu dga' bas bskal pa grangs med 'jig rten khams kun tu/ /sangs rgyas dag ni re re la yang mchod pa bsam</text></item>
<item><p>142a5</p><section>mdo sde</section><text>gyis mi khyab byas/ /bskal pa dpag med de dag zad gyur sangs rgyas de dag mya ngan 'das/ /khyod kyi lus rnams thams cad dang ni de dag ming yang gang du song / /dngos po</text></item>
<item><p>142a6</p><section>mdo sde</section><text>thams cad tha mar zad pa'i chos te 'dus byas rtag pa med/ /'dod pa rgyal srid longs spyod rtag pa min gyi grong khyer mchog nas byung / /bskal ba zad par 'gyur tshe gzi</text></item>
<item><p>142a7</p><section>mdo sde</section><text>brjid drag po 'jigs pa'i me 'od ltar/ /rga dang na dang 'chi ba mi zad 'jigs pa chen po 'ong bar 'gyur/ /dngos po thams cad tha mar zad pa'i chos te 'dus byas rtag</text></item>
<item><p>142b1</p><section>mdo sde</section><text>pa med/ /shin tu sdug bsngal sems can ltos la yon tan ldan pa mngon par phyung / /rgyal po bde ba'i mal na nyal gyur cing / /gang tshe mo tshogs gling bu rgyud gcig dang / /sil snyan</text></item>
<item><p>142b2</p><section>mdo sde</section><text>sna tshogs sgra yis slong byed pa/ /de tshe sil snyan sgra las 'di dag byung / /srid gsum rga dang nad kyi sdug bsngal 'bar/ /'chi me rab 'bar 'di ni mgon med pa/ /srid las 'byung la</text></item>
<item><p>142b3</p><section>mdo sde</section><text>'gro ba rtag tu rmongs/ /bum par chud pas bung ba 'khor ba bzhin/ /srid gsum mi brtan ston ka'i sprin dang 'dra/ /'gro ba'i skye 'chi gar la lta dang mtshungs/ /'gro ba'i tshe 'gro nam</text></item>
<item><p>142b4</p><section>mdo sde</section><text>mkha'i glog 'dra ste/ /ri gzar 'bab chu lta bur myur mgyogs 'gro/ /srid sred ma rig dbang gis skye bo rnams/ /mi dang lha gnas ngan song lam gsum po/ /'gro ba lnga po dag tu mi</text></item>
<item><p>142b5</p><section>mdo sde</section><text>mkhas 'khor/ /dper na rdza mkhan phang lo bskor ba bzhin/ /rtag tu gzugs sdug mchog dang sgra snyan dang / /dri zhim ro mchog reg pa bde byed pa/ /dus ngan rnyi la 'gro ba 'di</text></item>
<item><p>142b6</p><section>mdo sde</section><text>dag thogs/ /dper na rngon pa'i rnyi la spre'u thogs bzhin/ /'dod pa'i yon tan mya ngan gnod pa mang / /'jigs bcas rtag tu dgra byed nyon mongs bcas/ /ral gri'i so</text></item>
<item><p>142b7</p><section>mdo sde</section><text>'dra dug sdong lo ma mtshungs/ /ngan skyug snod ltar 'phags pa'i skye bos spangs/ /'dod pa'i yon tan 'jigs bcas nyon mongs bcas/ /rtag tu brjed par</text></item>
<item><p>143a1</p><section>mdo sde</section><text>byed pa mun pa 'dra/ /rtag tu 'jigs pa'i rgyu byed sdug bsngal rtsa/ /srid pa'i sred pa'i 'khri shing 'phel bar byed/ /ji ltar me 'bar 'obs ni 'jigs</text></item>
<item><p>143a2</p><section>mdo sde</section><text>bcas pa/ /de ltar 'dod 'di 'phags pa'i skye bos rig /'dam rdzab che 'dra ral gri gshegs gnas 'dra/ /ral gri'i so la sbrang rtsis bskus dang mtshungs/ /ji ltar</text></item>
<item><p>143a3</p><section>mdo sde</section><text>sbrul gyi mgo dang ngan skyug snod/ /de ltar 'dod 'di mkhas pa rnams kyis rig /bya sha kham bu 'dra zhing gsal shing 'dra/ /ro la khyi ltar dgra dang bcas pa yin/ /</text></item>
<item><p>143a4</p><section>mdo sde</section><text>'dod pa'i yon tan 'di dag chu zla 'dra/ /gzugs brnyan mtshungs shing brag ca 'dra ba dang / /mig yor 'dra zhing gar la lta 'dra dang / /rmi lam mnyam pa 'phags</text></item>
<item><p>143a5</p><section>mdo sde</section><text>pas skye bos rig /'dod pa'i yon tan skad cig ya ma bral/ /sgyu ma smig sgyu 'dra zhing rdzun pa can/ /chu bur dbu ba lta bu yang dag min/ /yongs su brtags las byung bar</text></item>
<item><p>143a6</p><section>mdo sde</section><text>mkhas pas rtogs/ /na tshod thog mar gzugs mchog 'dzin pa'i tshe/ /phangs shing sdug 'dod 'di ni byis pa'i spyod/ /rga na sdug bsngal gzi brjid lus bcom nas/ /rnam</text></item>
<item><p>143a7</p><section>mdo sde</section><text>par spong ste ri dwags klung skam bzhin/ /nor 'bru dam pa rdzas mang stobs ldan tshe/ /phangs shing sdug 'dod 'di ni byis pa'i spyod/ /nor nyams sdug bsngal bar ni gyur</text></item>
<item><p>143b1</p><section>mdo sde</section><text>pa'i tshe| |rnam par spong ste mi yis 'brog stong bzhin/ /ji ltar me tog shing dang 'bras bcas shing / /de ltar sbyin 'dod mi la dga' bar byed/ /nor nyams rga bas nyen cing</text></item>
<item><p>143b2</p><section>mdo sde</section><text>sbrang ba na/ /de tshe dga' bar mi 'gyur bya rgod bzhin/ /rdzas ldan gzugs mchog ldan tshe dpon po bzhin/ /phrad na sdug cing dbang po dga' bar byed/ /rga na sdug bsngal</text></item>
<item><p>143b3</p><section>mdo sde</section><text>nyen cing nor zad na/ /de tshe 'dod par mi 'gyur 'chi bdag bzhin/ /rga bas rga byas na tshod yol gyur na/ /sdong po gnam lcags kyis ni bcom pa bzhin/ /rga bas khog na</text></item>
<item><p>143b4</p><section>mdo sde</section><text>'jigs bcas khang rul 'dra/ /rga las byung ba thub pa myur du smros/ /bud med skyes pa'i tshogs rnams rga bas skem/ /ma lu'i 'khri shing sA la'i nags stug bzhin/ /rga</text></item>
<item><p>143b5</p><section>mdo sde</section><text>bas brtson 'grus rtsal dang shugs 'phrog ste/ /dper na skyes bu 'dam du bying ba bzhin/ /rga bas gzugs sdug gzugs ni mi sdug byed/ /rga bas gzi brjid 'phrog cing</text></item>
<item><p>143b6</p><section>mdo sde</section><text>mthu stobs 'phrog /rga bas bde ba 'phrog cing brnyas par byed/ /rga bas 'chi byed rga bas mdangs kyang 'phrog /nad brgya mang dang nad thibs sdug bsngal gyis/ /'gro ba</text></item>
<item><p>143b7</p><section>mdo sde</section><text>gtses te mi yis ri dwags bzhin/ /rga dang na bas bcom pa'i 'gro ltos la/ /sdug bsngal las ni 'byung ba myur shod cig /dper na dgun smad rlung dang kha ba che/ /rtswa</text></item>
<item><p>144a1</p><section>mdo sde</section><text>shing gel pa nags sman mdangs kyang 'phrog/ de ltar nad 'di 'gro ba'i mdangs 'phrog cing / /dbang po gzugs dang stobs ni nyams par byed/ /nor 'bru nor</text></item>
<item><p>144a2</p><section>mdo sde</section><text>chen tha mar zad par byed/ /nad ni rtag tu 'gro ba brnyas par byed/ /gnod pa byed cing sdug la sdang par byed/ /yongs su gdung byed mkha' las nyi ma bzhin/ /'chi dang 'pho dang</text></item>
<item><p>144a3</p><section>mdo sde</section><text>'chi 'pho dus byed pa/ /phangs shing sdug pa'i skye bo rtag tu 'bral/ /phyir mi 'ong zhing 'phrad par 'gyur ma yin/ /shing las lo 'bru 'dra zhing klu yi rgyan dang mtshungs/ /'chi ba</text></item>
<item><p>144a4</p><section>mdo sde</section><text>dbang yod pa dag dbang med byed/ /'chi ba 'phrog byed chu bos shing ded bzhin/ /mi ni gnyis min grogs med gcig pur 'gro /rang las 'bras bu ldan pas dbang yang</text></item>
<item><p>144a5</p><section>mdo sde</section><text>med| |'chi bas srog chags brgya phrag mang 'dzin te/ /'byung po'i tshogs la rgya mtsho'i chu srin bzhin/ /klu la mkha' lding glang chen seng+ge 'dra/ /rtsa rtsi 'byung bo'i tshogs</text></item>
<item><p>144a6</p><section>mdo sde</section><text>la me dang mtshungs/ /skyon brgya mang po 'di 'dra 'di dag las/ /'gro ba dgrol zhes khyod kyis smon lam btab/ /sngon gyi smon lam spyod pa de dran byos/ /khyod ni mngon</text></item>
<item><p>144a7</p><section>mdo sde</section><text>par 'byung ba'i dus la bab/ /gang tshe bud med tshogs ni rab dga' zhing / /sil snyan dag gis thub chen slong byed pa/ /de tshe bde bar gshegs pa rnams kyi mthus/ /</text></item>
<item><p>144b1</p><section>mdo sde</section><text>tshigs bcad sna tshogs sil snyan sgra las byung / /'dus byas thams cad myur du 'jig pa ste/ /mkha' la glog rgyun ring du mi gnas bzhin/ /khyod kyi dus 'di nye bar gnas gyur</text></item>
<item><p>144b2</p><section>mdo sde</section><text>gyi| |brtul zhugs bzang po mngon 'byung dus la bab/ /'du byed mi rtag brtan pa ma yin te/ /rdza so ma btang lta bur 'jig pa'i bdag /gzhan gyi rdzas ni brnyan po byas dang</text></item>
<item><p>144b3</p><section>mdo sde</section><text>mtshungs/ /bye ma'i grong khyer lta bur ring mi thogs/ /'du byed 'di dag 'jig pa'i chos can te/ /dbyar gyi zhal zhal ji ltar 'gogs pa bzhin/ /chu ngogs bye ma yod pa 'dra</text></item>
<item><p>144b4</p><section>mdo sde</section><text>pa ste| |rkyen la rag las rang bzhin nyam chung ba/ /'du byed mar me'i 'od 'phro 'dra ba ste/ /myur du 'byung zhing 'gag pa'i chos can yin/ /rlung dang mtshungs par ring du mi</text></item>
<item><p>144b5</p><section>mdo sde</section><text>gnas la/ /dbu ba lta bur nyam chung snying po med/ /'du byed g.yo ba med cing stong pa ste/ /brtags na chu shing dag gi phung po 'dra/ /sgyu ma lta bur sems ni rmongs par byed/ /</text></item>
<item><p>144b6</p><section>mdo sde</section><text>lag bcangs stong pas byis ba brid dang mtshungs/ /'dus byas gyur pa thams cad rgyu dag dang / /rkyen rnams kyis ni rab tu 'byung ba ste/ /gcig gis gcig rgyu byas te brten</text></item>
<item><p>144b7</p><section>mdo sde</section><text>nas byung / /byis pa'i skye bos 'di 'dra 'di ma rtogs/ /dper na gres ma mun dza rten byas la/ /btsal ba'i stobs kyis thag par 'gyur ba dang / /zo chun rgyud mo 'khor lor</text></item>
<item><p>145a1</p><section>mdo sde</section><text>bcas pa yang / /de dag re res 'grub par 'gyur ba med/ /de ltar srid pa'i yan lag kun grub pa/ /gzhan dang gzhan tshogs pa la brten nas ni/ /de dag so</text></item>
<item><p>145a2</p><section>mdo sde</section><text>so re rer 'grub par 'gyur/ /sngon gyi mtha' dang phyi ma'i mtha' mi dmigs/ /sa bon yod na myu gu ji bzhin te/ /sa bon gang yin myu gu de nyid min/ /de las gzhan min de yang ma</text></item>
<item><p>145a3</p><section>mdo sde</section><text>yin te| |de ltar rtag min chad min chos nyid do/ /ma rig pa yi 'du byed rkyen yin te/ /'du byed de yang yang dag nyid du med/ /ma rig pa dang 'du byed de dag kyang / /rang bzhin</text></item>
<item><p>145a4</p><section>mdo sde</section><text>stong ste g.yo ba med pa yin/ /rgya las rgya yi 'bur ni snang mod kyi/ /rgya de 'phos par gyur pa'ang yod ma yin/ /de la de med gzhan las ma yin te/ /de ltar 'dus byas rtag med</text></item>
<item><p>145a5</p><section>mdo sde</section><text>chad pa med/ /mig dang gzugs la brten pa byas nas su/ /mig gi rnam par shes pa 'dir 'byung yang / /mig ni gzugs la brten pa ma yin la/ /gzugs kyang mig la</text></item>
<item><p>145a6</p><section>mdo sde</section><text>'pho ba yod ma yin/ /'di dag bdag med mi sdug chos can yang / /de dag bdag dang sdug par brtags pa ste/ /nor pa yang dag ma yin btags yin yang / /de las mig</text></item>
<item><p>145a7</p><section>mdo sde</section><text>gi rnam par shes pa 'byung / /rnam par shes pa 'gags nas 'byung 'gyur te/ /mkhas pas skye dang 'jig pa rnam par mthong / /gang du ma song gang nas 'ongs pa min/ /rnal</text></item>
<item><p>145b1</p><section>mdo sde</section><text>'byor pas ni stong pa sgyu ltar mthong / /dper na gtsub shing dang ni gtsub stan dang / /lag pas rtsol ba byas pa gsum tshogs pa/ /de la brten nas me ni 'byung 'gyur te/ /byung</text></item>
<item><p>145b2</p><section>mdo sde</section><text>nas ring por mi thogs 'gag par 'gyur/ /de nas mkhas pa la las brtags byas te/ /'di ni gang nas 'ongs la gar song zhes/ /phyogs dang phyogs mtshams kun tu brtags</text></item>
<item><p>145b3</p><section>mdo sde</section><text>byas nas/ /de yi 'ong ba'am 'gro ba mi dmigs so/ /phung po dag dang skye mched khams rnams kyi/ /rkyen ni ma rig pa dang sred dang las/ /de dag tshogs pa sems can zhes</text></item>
<item><p>145b4</p><section>mdo sde</section><text>brjod kyang / /de ni dam pa'i don du dmigs su med/ /mchu dang lkog ma rkan la brten nas ni/ /lce bsgyur ba las yi ge'i sgra 'byung yang / /lkog mar brten nas ma yin rkan</text></item>
<item><p>145b5</p><section>mdo sde</section><text>las min/ /re re la ni yi ge dmigs su med/ /tshogs pa de la brten nas ngag de ni/ /yid kyi blo yi dbang gis 'byung mod kyi/ /yid dang ngag ni mi snang gzugs med de/ /</text></item>
<item><p>145b6</p><section>mdo sde</section><text>nang dang phyi rol na yang dmigs su med/ /mkhas pas ngag skad sgra dang dbyangs rnams kyi/ skye dang 'jig la rnam par brtags byas na/ /de tshe ngag kun brag ca lta bu dang / /</text></item>
<item><p>145b7</p><section>mdo sde</section><text>skad cig pa dang snying po med par mthong / /dper na shing dang rgyud la brten byas la/ /lag pas rtsol ba byas pa gsum tshogs na/ /sgra snyan pi wang gling bu la sogs pa/ /</text></item>
<item><p>146a1</p><section>mdo sde</section><text>de dag las ni sgra yang 'byung bar 'gyur/ /de nas mkhas pa la las brtags byas te/ /'di ni gang nas 'ongs la gar song zhes/ /phyogs dang phyogs mtshams</text></item>
<item><p>146a2</p><section>mdo sde</section><text>kun tu brtags byas na/ /sgra yi 'ong ba 'am 'gro ba mi dmigs so/ /de ltar rgyu dag dang ni rkyen rnams las/ /'du byed gyur pa thams cad byung ba ste/ /yang dag mthong ba'i</text></item>
<item><p>146a3</p><section>mdo sde</section><text>rnal 'byor pa yis ni/ /'du byed stong pa g.yo ba med par mthong / /phung po dag dang skye mched khams rnams ni/ /nang yang stong la phyi rol stong pa ste/ /thams cad bdag</text></item>
<item><p>146a4</p><section>mdo sde</section><text>gis dben zhing gnas med la/ /chos kyi mtshan nyid nam mkha'i ngo bo nyid/ /chos kyi mtshan nyid 'di 'dra 'di dag ni/ /mar me mdzad pa mthong nas khyod kyis rtogs/ /ji</text></item>
<item><p>146a5</p><section>mdo sde</section><text>ltar nyid kyis rjes su rtogs pa ltar/ /de bzhin lha mir bcas pa rtogs par gyis/ /gnod pa yang dag ma yin btags pa yi/ /'dod chags zhe sdang dag gis 'gro ba</text></item>
<item><p>146a6</p><section>mdo sde</section><text>gdungs/ /snying rje'i sprin las zhi ba bsil ba'i chu/ /'dren pa bdud rtsi'i rgyun ni rab tu phob/ /byang chub dam pa yang dag thob nas ni/ /'phags pa'i nor gyis srog chags</text></item>
<item><p>146a7</p><section>mdo sde</section><text>bsdu 'o zhes/ /mkhas pa khyod kyis gang gi ched kyi phyir/ /bskal pa bye ba mang po sbyin pa byin/ /sngon gyi spyod de rjes su dran gyis te/ /'phags pa'i nor gyis dman dbul</text></item>
<item><p>146b1</p><section>mdo sde</section><text>sdug bsngal la/ /sems can kha lo sgyur ba ma g.yel bar/ /'phags pa'i nor gyis de dag bsdu ba gyis/ /ngan song sa yi lam ni gcad pa dang / mtho ris bdud rtsi'i sgo mo</text></item>
<item><p>146b2</p><section>mdo sde</section><text>mchog de ni/ /sems can bye ba mang la bstan zhes te/ /khyod kyis rtag tu tshul khrims shin tu bsrungs/ /tshul khrims ldan pas bsams pa 'grub 'gyur gyi/ /sngon gyi spyod</text></item>
<item><p>146b3</p><section>mdo sde</section><text>de rjes su dran gyis la/ /ngan song gsum po'i sa yi sgo bcad de/ /mtho ris bdud rtsi'i sgo ni dbye bar gyis/ /srog chags rnams kyi khong khro khro gzhil dang / /srid pa'i mtsho</text></item>
<item><p>146b4</p><section>mdo sde</section><text>las sems can bsgral byas te/ /zhi bde rims nad med la dgod do zhes/ /khyod kyis rtag tu bzod pa shin tu bsgoms/ /sngon gyi spyod de rjes su dran gyis te/ /dgra dang</text></item>
<item><p>146b5</p><section>mdo sde</section><text>gnod sems 'tshe bas dkrugs pa yi/ /'tshe ba spyod la yal bar ma dor bar/ /'gro ba 'di dag bzod pa'i sa la khod/ /chos kyi gru ni legs par sbyar byas la/ /srid pa'i</text></item>
<item><p>146b6</p><section>mdo sde</section><text>mtsho las 'gro ba rnams bsgral te/ /zhi bde rims nad med la dgod do zhes/ /gang gi don du khyod kyis brtson 'grus bsten/ /sngon gyi spyod de rjes su dran gyis la/ /'gro</text></item>
<item><p>146b7</p><section>mdo sde</section><text>ba chu bo bzhi yis khyer gyur pa/ /sems can mgon med pa dag brtson stobs dang / /brtul ba'i shugs kyis myur du 'di dag thon/ /dbang po 'khrul dang phal ba'i dbang po</text></item>
<item><p>147a1</p><section>mdo sde</section><text>dang / /spre'u 'dra'i sems las zhi gnas ngas dgod ces/ /'dren pa khyod kyis gang gi ched kyi phyir/ /nyon mongs gzhil ba'i bsam gtan bsgoms</text></item>
<item><p>147a2</p><section>mdo sde</section><text>gyur pa| |sngon gyi spyod de rjes su dran gyis te/ /nyon mongs dra bas dkrugs par gyur pa yi/ /'gro la ma g.yel nyon mongs gtses pa las/ /bsam gtan mchog la skye rgu</text></item>
<item><p>147a3</p><section>mdo sde</section><text>'di dag khod/ /gti mug ma rig mun pas bsgribs pa yi/ /'gro la chos brgya mang po mthong byed pa/ /yang dag mthong ba'i mig ni sbyin no zhes/ /khyod kyis sngon chad shes</text></item>
<item><p>147a4</p><section>mdo sde</section><text>rab shin tu bsgoms/ /sngon gyi spyod de rjes su dran gyis la/ /gti mug ma rig mun pas bsgribs pa yi/ /'gro la shes rab dam pa 'od bzang ba/ /chos mig dri med nyon</text></item>
<item><p>147a5</p><section>mdo sde</section><text>mongs med pa byin/ /bud med rnams kyi sil snyan glu dbyangs las/ /tshigs su bcad pa 'di 'dra 'di byung ste/ /de thos nas ni rgyags pa rnams spangs nas/ /byang chub dam pa</text></item>
<item><p>147a6</p><section>mdo sde</section><text>mchog tu sems btang ngo / /dge slong dag/ de ltar byang chub sems dpa' btsun mo'i 'khor gyi nang na 'dug pa'i tshe'ang chos mnyan pa dang bral bar ma gyur to/ /chos yid</text></item>
<item><p>147a7</p><section>mdo sde</section><text>la byed pa dang bral bar ma gyur to/ /de ci'i phyir zhe na/ dge slong dag /'di ltar byang chub sems dpa' ni yun ring po nas chos dang chos smra ba rnams la gus pa dang bcas</text></item>
<item><p>147b1</p><section>mdo sde</section><text>par gyur cing / bsam pa thag pa nas chos don du gnyer ba/ chos 'dod pa/ chos kyi kun dga' la dga' zhing mos par gyur pa/ chos tshol bas ngoms mi shes pa/ ji ltar thos pa'i</text></item>
<item><p>147b2</p><section>mdo sde</section><text>chos yang dag par ston pa/ bla na med pa'i chos chen po'i sbyin bdag tu gyur pa/ zang zing med par chos ston pa/ chos sbyin pa la ser sna med pa/ chos la slob dpon gyi dpe ma khyud</text></item>
<item><p>147b3</p><section>mdo sde</section><text>dang bral ba/ chos kyi rjes su mthun pa'i chos sgrub pa/ chos la nan tan byed pa la dpa' ba/ chos la gnas su 'dzin pa/ chos la skyabs su 'dzin pa/ chos la dpung gnyen du 'dzin</text></item>
<item><p>147b4</p><section>mdo sde</section><text>pa| chos la rton pa/ chos la nges par sems pa'i bzod pas nges par byung ba/ shes rab kyi pha rol tu phyin pa la spyad pa ste/ thabs la mkhas par rtogs par khong du chud pa yin</text></item>
<item><p>147b5</p><section>mdo sde</section><text>no| |dge slong dag /de la byang chub sems dpa' thabs mkhas pa chen pos rnam par rtse zhing btsun mo'i 'khor thams cad kyi mos pa ji lta ba bzhin du spyod lam ni bstan/</text></item>
<item><p>147b6</p><section>mdo sde</section><text>sngon gyi byang chub sems dpa' 'jig rten gyi yul thams cad las yang dag par 'das pa rnams kyi 'jig rten dang mthun par bya ba'i chos nyid dang mthun par ni byas/ yun</text></item>
<item><p>147b7</p><section>mdo sde</section><text>ring po nas 'dod pa'i skyon shin tu rtogs pa yin yang sems can yongs su smin par bya ba'i dbang gis 'dod pa'i longs spyod ni kun tu bstan/ dge ba'i rtsa ba dpag tu med</text></item>
<item><p>148a1</p><section>mdo sde</section><text>pa bsags pa'i bsod nams kyi stobs kyi tshogs kyi khyad par gyis 'jig rten gyi dbang du bya ba mtshungs pa med pa ni kun tu bstan/ lha'i dang mi'i las</text></item>
<item><p>148a2</p><section>mdo sde</section><text>shin tu 'das pa snying po dang ldan zhing rgya che la rnam pa tha dad pa rnam pa sna tshogs kyi gzugs dang / sgra dang / dri dang / ro dang / reg mchog tu dga' ba nyams dga' ba'i 'dod</text></item>
<item><p>148a3</p><section>mdo sde</section><text>pa'i dga' ba'i bde ba ni bstan/ 'dod pa'i dga' ba'i yul thams cad la 'dzin pa med par rang gi sems la dbang sgyur ba ni bstan/ sngon gyi smon lam gyi stobs kyis grogs</text></item>
<item><p>148a4</p><section>mdo sde</section><text>su gyur pa/ dge ba'i rtsa ba bsags pa'i sems can rnams ni mtshungs par gnas pas yongs su smin par byas nas 'jig rten gyi kun nas nyon mongs pa'i dri ma thams cad</text></item>
<item><p>148a5</p><section>mdo sde</section><text>kyis ni sems la kun nas nyon mongs pa med par btsun mo'i 'khor gyi nang na gnas te/ ji ltar mgron du gnyer ba'i sems can gyi khams yongs su smin par bya ba'i dus</text></item>
<item><p>148a6</p><section>mdo sde</section><text>la lta zhing / de'i tshe byang chub sems dpa' shin tu rgya cher sngon gyi dam bcas pa rjes su dran no/ /sangs rgyas dang chos kyang mngon du byed do/ /smon lam gyi stobs kyang mngon</text></item>
<item><p>148a7</p><section>mdo sde</section><text>par sgrub po/ /sems can rnams la'ang snying rje chen po gtong ngo / /sems can rab tu thar par bya bar yang sems so/ /'byor pa thams cad kyi mtha' ni rgud pa yin par</text></item>
<item><p>148b1</p><section>mdo sde</section><text>yang so sor rtog go/ 'khor ba la gnod pa dang / 'jigs pa mang po du ma yod par yang rtog go/ bdud dang nyes pa'i zhags pa yang dag par gcod do/ /'khor ba'i rgyud las</text></item>
<item><p>148b2</p><section>mdo sde</section><text>kyang bdag nyid 'da' bar byed do/ /mya ngan las 'das pa la'ang sems yang dag par gtong ngo // //'phags pa rgya cher rol pa zhes bya ba theg pa chen po'i mdo/ bam po dgu</text></item>
<item><p>148b3</p><section>mdo sde</section><text>pa| dge slong dag /de la byang chub sems dpa' ni sngon gyi mtha' nyid nas kyang 'khor ba'i skyon shin tu rig pa yin/ 'dus byas la bsam pa thag pa nas don du mi gnyer ba</text></item>
<item><p>148b4</p><section>mdo sde</section><text>yin| nye bar len pa yongs su 'dzin pa thams cad don du mi gnyer ba yin/ sangs rgyas kyi chos don du gnyer ba yin/ mya ngan las 'das pa la mngon du phyogs pa yin/ 'khor</text></item>
<item><p>148b5</p><section>mdo sde</section><text>ba la rgyab kyis bltas pa yin/ de bzhin gshegs pa'i spyod yul la mngon du dga' ba yin/ bdud kyi spyod yul dang ma 'dres pa yin/ srid pa la 'bar bar skyon du mthong ba</text></item>
<item><p>148b6</p><section>mdo sde</section><text>yin| khams gsum pa las byung ba'i bsam pa can yin/ 'khor ba'i skyon dang nyes dmigs dang 'byung ba la mkhas pa yin/ rab tu 'byung bar 'dod pa yin/ mngon par</text></item>
<item><p>148b7</p><section>mdo sde</section><text>'byung ba'i bsam pa can yin/ dben pa la gzhol ba yin/ dben pa la 'bab pa yin/ dben pa la bab pa yin/ dgon pa dang bas mthar mngon par dga' ba yin/ rab</text></item>
<item><p>149a1</p><section>mdo sde</section><text>tu dben pas rab tu zhi bar 'dod pa yin/ bdag dang gzhan la phan par zhugs pa yin/ bla na med pa'i nan tan la dpa' ba yin/ 'jig rten gyi don</text></item>
<item><p>149a2</p><section>mdo sde</section><text>du 'dod pa yin/ phan par 'dod pa yin bde bar 'dod pa yin/ grub pa dang bde bar 'dod pa yin/ 'jig rten la snying brtse ba can yin/ phan par 'dod pa can yin/</text></item>
<item><p>149a3</p><section>mdo sde</section><text>byams pa la gnas pa can yin/ snying rje chen po dang ldan pa yin/ bsdu ba'i dngos po la mkhas pa yin/ rtag tu yid yongs su mi skyo ba yin/ sems can yongs su smin</text></item>
<item><p>149a4</p><section>mdo sde</section><text>par bya ba dang 'dul ba la mkhas pa yin/ sems can thams cad la bu gcig pa dang 'dra bar sdug par sems pa yid la byed pa dang ldan pa yin/ dngos po thams cad</text></item>
<item><p>149a5</p><section>mdo sde</section><text>la mi lta bar yongs su btang ba yin/ sbyin pa bged pa la dga' ba yin/ lhug par gtong ba yin/ lag pa brkyang ba yin/ gtong ba la dpa' ba yin/ mchod sbyin</text></item>
<item><p>149a6</p><section>mdo sde</section><text>byas pa yin/ bsod nams shin tu phun sum tshogs pa yin/ bsod nams kyi yo byad shin tu bzung ba yin/ dri ma dang ser sna dang bral ba yin/ sems kun tu ma</text></item>
<item><p>149a7</p><section>mdo sde</section><text>bzung ba yin/ bla na med pa'i sbyin bdag chen po yin/ byin nas kyang rnam par smin pa la mi re ba yin/ sbyin pa la dpa' ba yin/ 'dod pa dang / 'dod pa che ba dang /</text></item>
<item><p>149b1</p><section>mdo sde</section><text>chags pa dang / zhe sdang dang / rgyags pa dang / nga rgyal dang / gti mug dang / ser sna la sogs pa nyon mongs pa'i dgra'i tshogs phyir rgol ba thams cad tshar gcad pa'i phyir</text></item>
<item><p>149b2</p><section>mdo sde</section><text>mngon par byung ba yin/ thams cad mkhyen pa'i sems bskyed pa'i rgyun las mi g.yo ba yin/ gtong ba chen po'i sems kyi go cha shin tu bgos pa yin/ 'jig rten la snying</text></item>
<item><p>149b3</p><section>mdo sde</section><text>brtse ba can yin/ phan par 'dod pa can yin/ ya lad bgos pa yin/ go cha bgos pa yin/ sems can rab tu thar par bya ba la dmigs pa yin/ snying rje chen po'i stobs</text></item>
<item><p>149b4</p><section>mdo sde</section><text>dang / rnam par gnon pa dang / pha rol gnon pa dang ldan pa yin/ phyir mi ldog pa yin/ sems can thams cad la sems mnyam pa yin/ gtong ba'i lag cha can yin/ sems</text></item>
<item><p>149b5</p><section>mdo sde</section><text>can gyi bsam pa dang re ba ji lta ba bzhin du tshim par byed pa yin/ byang chub kyi snod du gyur pa yin/ dus dang phyed par chos rtogs pa yin/ smon lam byang chub tu yongs su</text></item>
<item><p>149b6</p><section>mdo sde</section><text>bsngos pa yin/ rgyal mtshan ma bsnyal ba yin/ 'khor gsum yongs su dag pa'i sbyin pa yongs su gtong ba dang ldan pa yin/ ye shes mchog gi rdo rje'i mtshon cha sra ba dang</text></item>
<item><p>149b7</p><section>mdo sde</section><text>ldan pa yin/ nyon mongs pa'i phyir rgol ba shin tu tshar gcod pa yin/ tshul khrims dang / yon tan dang / spyod pa la zhugs pa yin/ lus dang / ngag dang / yid kyi las kyi</text></item>
<item><p>150a1</p><section>mdo sde</section><text>mtha' legs par bsrungs pa yin/ kha na ma tho ba phra rab tsam la'ang 'jigs par lta ba yin/ tshul khrims yongs su dag pa yin/ dri ma med</text></item>
<item><p>150a2</p><section>mdo sde</section><text>cing dri ma dang bral la dri ma spangs pa'i sems dang ldan pa yin/ ngan du smras pa dang / ngan du brjod pa'i tshig gi lam dang / brgyad pa dang / spyo ba dang / smad pa dang / bshung</text></item>
<item><p>150a3</p><section>mdo sde</section><text>ba dang / brdeg pa dang / bsdigs pa dang / bsad pa dang / bcing ba dang / gzung ba'i nyon mongs pa thams cad kyis sems ma brnyogs pa yin/ sems ma 'khrugs pa</text></item>
<item><p>150a4</p><section>mdo sde</section><text>yin| bzod pa dang des pa phun sum tshogs pa yin/ gnod par mi sems pa yin/ gnod pa mi byed pa yin/ gnod sems med pa'i sems dang ldan pa yin/ sems</text></item>
<item><p>150a5</p><section>mdo sde</section><text>can thams cad la phan par bya ba'i brtson 'grus 'bad pa brtsams pa yin/ yi dam la brtan pa yin/ dge ba'i chos thams cad yang dag par sgrub pa la phyir mi ldog</text></item>
<item><p>150a6</p><section>mdo sde</section><text>pa yin| dran pa dang ldan pa yin/ shes bzhin can yin/ shin tu mnyam par bzhag pa yin/ sems ma g.yengs pa yin/ bsam gtan la rtse gcig tu yid la byed</text></item>
<item><p>150a7</p><section>mdo sde</section><text>pa yin| chos rab tu rnam par 'byed pa la mkhas pa yin/ snang ba thob pa yin/ mun pa mun nag dang bral ba yin/ mi rtag pa dang / sdug bsngal ba dang / bdag med pa dang /</text></item>
<item><p>150b1</p><section>mdo sde</section><text>mi sdug pa'i rnam par sems yongs su bsgoms pa yin/ dran pa nye bar bzhag pa dang / yang dag pa'i spong ba dang / rdzu 'phrul gyi rkang pa dang / dbang po dang / stobs dang / byang</text></item>
<item><p>150b2</p><section>mdo sde</section><text>chub kyi yan lag dang / lam dang / byang chub kyi phyogs kyi chos thams cad shin tu yongs su sbyang ba byas pa'i yid la byed pa dang ldan pa yin/ zhi gnas dang lhag mthong gis</text></item>
<item><p>150b3</p><section>mdo sde</section><text>shin tu dkar bar byas pa'i blo dang ldan pa yin/ rten cing 'brel bar 'byung bar lta ba yin/ bden pa rjes su rtogs pas gzhan gyi dring mi 'jog pa yin/ rnam par thar pa'i sgo</text></item>
<item><p>150b4</p><section>mdo sde</section><text>gsum gyis rnam par rtse ba yin/ chos thams cad kyi tshul sgyu ma dang / smig rgyu dang / chu zla dang / brag ca dang / mig yor lta bur rtogs pa yin no/ /dge slong dag /byang chub</text></item>
<item><p>150b5</p><section>mdo sde</section><text>sems dpa' de ni de ltar rang bzhin gyis chos la gnas pa yin/ de ltar ye shes la gnas pa yin/ de ltar yon tan gyi che ba nyid la gnas pa yin/ de ltar sems can gyi</text></item>
<item><p>150b6</p><section>mdo sde</section><text>don la brtson par gnas pa yin te/ phyogs bcu'i sangs rgyas kyi byin gyi rlabs kyis byin gyis brlabs pas sil snyan dang glu dbyangs las byung ba'i tshigs su bcad pa de</text></item>
<item><p>150b7</p><section>mdo sde</section><text>dag gis rgya cher bskul ba dang / de'i tshe sngon gyi byang chub sems dpa' srid pa tha ma par gyur pa rnams kyi btsun mo'i 'khor yongs su smin par bya ba'i phyir chos kyi sgo bzhi</text></item>
<item><p>151a1</p><section>mdo sde</section><text>mngon du byed do/ /bzhi gang zhe na/ 'di lta ste/ sbyin pa dang / snyan par smra ba dang / don bya ba dang / don mthun pa bsdu ba'i dngos po bzhi la sbyong ba sgrub</text></item>
<item><p>151a2</p><section>mdo sde</section><text>pa rnam par dag pa zhes bya ba'i chos kyi sgo mngon du byed pa dang / dkon mchog gsum gyi rigs yang dag par 'dzin pa'i bsam pa chud mi za ba'i thams cad mkhyen pa'i</text></item>
<item><p>151a3</p><section>mdo sde</section><text>sems smon lam gyi stobs bskyed pa'i phyir mi ldog pa'i yul zhes bya ba'i chos kyi sgo mngon du byed pa dang / sems can thams cad yongs su mi gtang ba'i lhag pa'i</text></item>
<item><p>151a4</p><section>mdo sde</section><text>bsam pa snying rje chen po'i stobs la zhugs pa zhes bya ba'i chos kyi sgo mngon du byed pa dang / byang chub kyi phyogs kyi chos thams cad kyi tshig rab tu dbye ba dang / don la</text></item>
<item><p>151a5</p><section>mdo sde</section><text>rnam par nges pa'i ye shes kyi tshogs kyi stobs kyi khyad par yang dag par sgrub pa bkod pa chen po zhes bya ba'i chos kyi sgo mngon du byed pa'o/ /byang chub sems dpas</text></item>
<item><p>151a6</p><section>mdo sde</section><text>chos kyi sgo bzhi po de dag mngon du byas nas btsun mo'i 'khor thams cad yongs su smin par bya ba'i phyir de'i tshe rnam pa ji lta bu'i rdzu 'phrul mngon par 'du bya ba</text></item>
<item><p>151a7</p><section>mdo sde</section><text>mngon par 'dus byas pas byang chub sems dpa' mthus sil snyan dang glu dbyangs de dag las chos kyi sgo rnam pa 'di lta bu brgya stong 'byung ba de lta bu'i rdzu 'phrul</text></item>
<item><p>151b1</p><section>mdo sde</section><text>mngon par 'du bya ba mngon par byed do/ /mos pa rgya chen dang ni bsam pa dang / /lhag pa'i bsam dang srog chags snying rje bas/ /byang chub dam pa mchog tu sems skye zhes/ /</text></item>
<item><p>151b2</p><section>mdo sde</section><text>de 'dra'i sgra dag sil snyan rnams las byung / /dang zhing dad dang mos dang gus pa dang / /nga rgyal med cing bla la 'dud pa dang / /dri dang dge ba ci zhes tshol ba dang / /rjes su dran</text></item>
<item><p>151b3</p><section>mdo sde</section><text>pa bsgoms pa'i sgra byung ngo / /sbyin dang dul dang sdom dang tshul khrims sgra/ /bzod pa'i sgra dang de bzhin brtson 'grus sgra/ /bsam gtan mngon par sgrub dang ting 'dzin sgra/ /</text></item>
<item><p>151b4</p><section>mdo sde</section><text>shes rab dang ni thabs kyi sgra yang byung / /byams pa'i sgra dang de bzhin snying rje'i sgra/ /dga' dang btang snyoms mngon par shes pa'i sgra/ /bsdu ba'i dngos po bzhi po rnam nges pas//</text></item>
<item><p>151b5</p><section>mdo sde</section><text>sems can yongs su smin bya'i sgra yang byung / /dran pa nye bar gzhag pa rab dbye sgra/ /yang dag spong dang de bzhin rdzu 'phrul dang / /dbang po lnga dang stobs lnga rab dbye dang / /byang</text></item>
<item><p>151b6</p><section>mdo sde</section><text>chub yan lag sgra ni sil snyan byung / /yan lag brgyad pa'i 'phags lam mchog dbye dang / /zhi gnas sgra dang de bzhin lhag mthong dang / /mi rtag pa dang sdug bsngal bdag</text></item>
<item><p>151b7</p><section>mdo sde</section><text>med sgra| |mi sdug sgra yang sil snyan rnams las byung / /'dod chags bral sgra de bzhin dben pa'i sgra/ /zad pa shes pa'i sgra dang mi skye sgra/ /'gog pa'i sgra dang de bzhin</text></item>
<item><p>152a1</p><section>mdo sde</section><text>gnas med sgra/ /mya ngan 'das pa'i sgra yang sil snyan byung / /rdzogs pa'i byang chub sems dpa'i mthu yis ni/ /sil snyan dag las 'di 'dra'i sgra byung ste//</text></item>
<item><p>152a2</p><section>mdo sde</section><text>sgra de thos nas bud med thams cad kyis/ /sems can mchog rab rjes bslab byang chub smon/ /dge slong dag /de ltar byang chub sems dpa' btsun mo'i 'khor gyi nang na</text></item>
<item><p>152a3</p><section>mdo sde</section><text>'dug pas bud med brgyad khri bzhi stong dang / lha'i bu brgya stong mang po gang dag der 'dus par gyur pa dag kyang bla na med pa yang dag par rdzogs pa'i byang chub tu yongs</text></item>
<item><p>152a4</p><section>mdo sde</section><text>su smin par byas par gyur to/ /de nas byang chub sems dpa' mngon par 'byung ba'i dus la bab pa dang / dga' ldan gyi ris kyi lha'i bu khrel yod pa'i lha zhes bya ba bla</text></item>
<item><p>152a5</p><section>mdo sde</section><text>na med pa yang dag par rdzogs pa'i byang chub las phyir mi ldog pa des mtshan mo mi nyal tsam na lha'i bu 'bum phrag sum cu rtsa gnyis kyis bskor cing mdun du bdar</text></item>
<item><p>152a6</p><section>mdo sde</section><text>te byang chub sems dpa' la rim gro bya ba'i khang bzang ga la ba der song ste phyin nas nam mkha'i dkyil na 'dug ste byang chub sems dpa' la tshigs su bcad de smras pa/</text></item>
<item><p>152a7</p><section>mdo sde</section><text>shi 'pho ba ni shin tu bstan/ /skyes bu seng+ges tshe yang bstan/ /btsun mo'i 'khor yang bstan pa mdzad/ /khyod kyis 'jig rten rjes mthun mdzad/ /'jig rten chos ni</text></item>
<item><p>152b1</p><section>mdo sde</section><text>rjes thob pas/ /lha mi mang po yongs smin mdzad/ /mngon par 'byung ba'i blo dgongs pa'i/ /de yi dus la deng bab bo/ /ma grol bas ni dgrol mi nus/ /long bas lam yang ston mi</text></item>
<item><p>152b2</p><section>mdo sde</section><text>nus| |grol bas dgrol bar byed par nus/ /mig ldan long ba lam ston nus/ /sems can gang dag 'dod pas 'khol/ /khyim nor bu dang chung ma chags/ /de dag khyod kyi rjes slob</text></item>
<item><p>152b3</p><section>mdo sde</section><text>cing / /mngon par 'byung bar bzhed par mdzod/ /dbang phyug 'dod pas rtse ba dang / /gling bzhi rin chen bdun spangs te/ /khyod ni mngon par 'byung rig nas/ /lha mir bcas pa'i</text></item>
<item><p>152b4</p><section>mdo sde</section><text>'jig rten mos/ /khyod ni 'dod la mi dgyes te/ /bsam gtan bde bas gnas mdzad kyang / /lha mi brgya phrag mang po dag /gnyid kyis log las sad par mdzad/ /dar la bab</text></item>
<item><p>152b5</p><section>mdo sde</section><text>'di shin tu 'da'/ /ri gzar 'bab chu mgyogs 'gro bzhin/ /dar la bab pa yal gyur nas/ /mngon par 'byung ba mdzes ma lags/ /de slad thog mar gzhon pa'i tshe/ /dar</text></item>
<item><p>152b6</p><section>mdo sde</section><text>bab dam par mngon byung ste/ /thugs dam nyams 'og chud mdzod la/ /lha mi'i don ni mdzad pa'i rigs/ /'dod pa'i yon tan mi ngoms te/ /dper na lan tshwa'i chu dang mtshungs</text></item>
<item><p>152b7</p><section>mdo sde</section><text>'phags pa rdul med 'jig rten 'das/ /shes rab gang ldan de dag ngoms/ /khyod 'dir rgyal po zas gtsang dang / /yul 'khor rnams kyi yid 'ong sdug /'dab ma brgya</text></item>
<item><p>153a1</p><section>mdo sde</section><text>pa'i zhal 'dra ba/ /mngon par 'byung bar dgongs su gsol/ /nyon mongs gdung bas rab gdungs shing / /'byung med bcing bas dam bcings rnams/ /</text></item>
<item><p>153a2</p><section>mdo sde</section><text>dpa' bos myur du mtshungs med pa/ /thar lam zhi la dgod du gsol/ /khyod ni sman pa khams la mkhas/ /sems can yun ring na rnams la/ /chos kyi sman ni sbyor</text></item>
<item><p>153a3</p><section>mdo sde</section><text>mdzad de/ /mya ngan 'das bde myur du 'khod/ /mig med mun pa gti mug glags/ /lta ba'i dra bas dkris pa yi/ /lha rnams dang ni mi yi mig /shes rab sgron mas myur</text></item>
<item><p>153a4</p><section>mdo sde</section><text>du sbyongs/ /byang chub thob pa blta bya zhing / /bla na med pa'i chos mnyan ces/ /lha dang lha min klu dag dang / /gnod sbyin dri za mang po sdod/ /klu yi rgyal pos rang gi gnas//</text></item>
<item><p>153a5</p><section>mdo sde</section><text>khyod kyi dpal gyis snang bar mthong / /mchod pa dag ni mtha' yas bgyid/ /de yi brtul zhugs bsam pa skongs/ /byang chub shing drung yid rdzogs la/ /lhung bzed bzhi</text></item>
<item><p>153a6</p><section>mdo sde</section><text>ni dbul lo zhes/ /'jig rten skyong bzhi sder bcas pa/ /de dag khyod la sdod cing mchis/ /tshangs pa rab tu zhi spyod pa/ /byams ldan snying rje thob pa yang / /bla med 'khor</text></item>
<item><p>153a7</p><section>mdo sde</section><text>lo rab bskor bar/ /mi dbang gsol snyam sdod cing mchis/ /byang chub bsnyen bkur byed pa'i lha/ /byang chub snying por gnas rnams kyang / /byang chub rnam par 'tshang</text></item>
<item><p>153b1</p><section>mdo sde</section><text>rgya ba| |blta'o zhes te sdod cing mchis/ /byang chub sems dpa' btsun mo'i nang / /bye ba ston pa gzhan yang mchis/ /de dag thog mar khyod gyur mdzod/ /de dag 'og tu lus sa</text></item>
<item><p>153b2</p><section>mdo sde</section><text>re| |dbyangs snyan cing ni dbyangs 'jam pa/ /mar me mdzad kyis lung bstan dgongs/ /yang dag de bzhin ma nor ba/ /rgyal ba'i sgra dbyangs bsgrag tu gsol/ /bskul ba'i</text></item>
<item><p>153b3</p><section>mdo sde</section><text>le'u ste| bcu gsum pa'o// //dge slong dag /de ltar lha'i bu des byang chub sems dpa' bskul ma thag tu rgyal po zas gtsang ma la rmi lam 'di bstan to/ /rgyal</text></item>
<item><p>153b4</p><section>mdo sde</section><text>po zas gtsang ma gnyid kyis log pa'i rmi lam du rmis pa/ byang chub sems dpa' mtshan mo mi nyal tsam na lha'i tshogs kyis bskor te mngon par 'byung zhing mngon par byung</text></item>
<item><p>153b5</p><section>mdo sde</section><text>nas kyang rab tu byung ste gos ngur smrig gyon pa rmis so/ /de nas de sad pa dang / rings pa rings par nyug rum la dris pa/ gzhon nu btsun mo'i 'khor gyi nang na 'dug gam/ des</text></item>
<item><p>153b6</p><section>mdo sde</section><text>smras pa| lha/ bzhugs so/ /de nas rgyal po zas gtsang ma 'di snyam du/ gzhon nu ni gdon mi za bar mngon par 'byung bar 'gyur te/ snga ltas su snang ba ni/ 'di dag yin</text></item>
<item><p>153b7</p><section>mdo sde</section><text>snyam nas khong pa'i snying la mya ngan gyi zug rngus zug par gyur to/ /de'ang 'di snyam du sems te/ bdag gi gzhon nu ni skyed mos tshal gyi sar yang nam yang 'gro bar mi 'gyur</text></item>
<item><p>154a1</p><section>mdo sde</section><text>te| bud med kyi tshogs kyi nang na mngon par dga' bas 'di nyid du chags par 'gyur te/ mngon par 'byung bar ni mi 'gyur ro snyam mo/ /de nas</text></item>
<item><p>154a2</p><section>mdo sde</section><text>rgyal po zas gtsang ma gzhon nu'i longs spyod kyi phyir dpyid dang / dbyar dang / ston gyi dus ji lta ba bzhin du khang bzang gsum byed du bcug go/ de la dpyid sa gang yin pa</text></item>
<item><p>154a3</p><section>mdo sde</section><text>de ni grang dro ran pa'o/ /dbyar sa gang yin pa de ni shin tu bsil ba'o/ /dgun sa gang yin pa de ni rang bzhin gyis dro ba'o/ /khang bzang re re'i gru skas rnams kyang</text></item>
<item><p>154a4</p><section>mdo sde</section><text>mi lnga brgya lnga brgyas 'dzugs shing 'bebs pa'o/ /de dag de ltar 'dzugs shing 'bebs pa na gzhon nu sus kyang ma tshor bar mngon par byung bar 'gyur du 'ong ngo zhes</text></item>
<item><p>154a5</p><section>mdo sde</section><text>sgra dpag tshad phyed du grag pa byung ngo / /ltas pa dang mtshan mkhan kun gyis kyang gzhon nu ni chab sgo bkra shis pa nas mngon par 'byung bar 'gyur ro zhes lung bstan to/</text></item>
<item><p>154a6</p><section>mdo sde</section><text>de nas rgyal pos bkra shis kyi sgo'i sgo 'phar chen po byed du bcug ste/ sgo 'phar re re'ang mi lnga brgya lnga brgyas 'byed cing gcod do/ /de dag gi sgra'ang dpag tshad phyed du grag</text></item>
<item><p>154a7</p><section>mdo sde</section><text>go /de la 'dod pa'i yon tan mtshungs pa med pa'ang sbyor ro/ /glu dang rol mo'i sgra dbyangs len pa dang / gar byed pa'i na chung dag kyang rtag tu bzhag par gyur to/ /dge</text></item>
<item><p>154b1</p><section>mdo sde</section><text>slong dag /de nas byang chub sems dpas kha lo sgyur ba la smras pa/ deng skyed mos tshal gyi sar 'gro'i/ shing rta myur du sbyor cig /de nas kha lo sgyur ba rgyal po zas gtsang ma'i</text></item>
<item><p>154b2</p><section>mdo sde</section><text>gan du song ste 'di skad ces smras so/ /lha/ gzhon nu skyed mos tshal gyi sar 'byung ngo zhes gsung ngo / /de nas rgyal po zas gtsang ma 'di snyam du sems te/ bdag gis gzhon</text></item>
<item><p>154b3</p><section>mdo sde</section><text>nu skyed mos tshal gyi sar nam yang ma phyung bas sa bzang po blta bar bya ba'i phyir bdag gis gzhon nu skyed mos tshal gyi sar phyung na/ 'on tang gzhon nu bud med kyi tshogs kyis</text></item>
<item><p>154b4</p><section>mdo sde</section><text>bskor te dga' ba myong bar 'gyur bas mngon par mi 'byung ngo snyam mo/ /de nas rgyal po zas gtsang ma byang chub sems dpa' la byams pa dang / rim gro byed pas da ste</text></item>
<item><p>154b5</p><section>mdo sde</section><text>zhag bdun na gzhon nu sa bzang po blta ba'i phyir skyed mos tshal gyi sar 'byung gi /der khyed kyis gzhon nu'i mig tu mi 'ong ba mthong bar mi 'gyur bar yid du mi 'ong ba</text></item>
<item><p>154b6</p><section>mdo sde</section><text>thams cad ni sol cig/ yid du 'ong ba dang / yul nyams dga' ba thams cad ni sbyor cig ces grong khyer du dril bsgrags so/ /de nas zhag bdun gyi nyin par grong</text></item>
<item><p>154b7</p><section>mdo sde</section><text>khyer thams cad brgyan to/ /skyed mos tshal yang mdzes par byas te/ ras bcos bu kha dog tha dad pa'i bla bre ni bres/ gdugs dang / rgyal mtshan dang / ba dan gyis ni/</text></item>
<item><p>155a1</p><section>mdo sde</section><text>legs par brgyan to/ /byang chub sems dpa' lam gang nas 'gro ba'i lam de'ang chag chag btab ste phyags nas spos chu'i chag chag btab ste me tog</text></item>
<item><p>155a2</p><section>mdo sde</section><text>sil ma ni chal par bkram/ phog phor nas ni bdugs/ bum pa gang bas ni mdzes par byas/ chu shing ljon pa ni bsgreng / dar tha dad pa sna tshogs kyi bla bre ni bres/</text></item>
<item><p>155a3</p><section>mdo sde</section><text>rin po che'i dril bu g.yer ka'i dra ba dang / rgyan phreng dang / chun po ni dbyangs/ dpung bzhi'i bkod pa ni byas so/ /g.yog 'khor kyang gzhon nu'i btsun mo'i 'khor brgyan</text></item>
<item><p>155a4</p><section>mdo sde</section><text>pa'i phyir brtson par gyur to/ /de nas byang chub sems dpa' bkod pa chen pos grong khyer gyi shar phyogs kyi sgo nas skyed mos tshal gyi sar byung ngo / /de nas byang chub</text></item>
<item><p>155a5</p><section>mdo sde</section><text>sems dpa' nyid kyi mthus gnas gtsang ma'i ris kyi lha'i bu rnams kyis mi rgan po gtugs pa/ 'khogs pa/ lus las rtsa rgyus thon pa/ so rgal ba/ lus gnyer</text></item>
<item><p>155a6</p><section>mdo sde</section><text>mas gang ba/ skra byi ba/ sgur ba/ gdung rten ltar dgu ba/ zhom pa/ 'khar ba la brten pa/ mthu zad pa/ dar yal ba/ mid pa nas sgra ngar ngar po 'byung ba/ lus</text></item>
<item><p>155a7</p><section>mdo sde</section><text>dgu bas 'khar ba la brten nas yan lag dang nyid lag thams cad 'dar ba zhig lam gar bstan par gyur to/ /de nas byang chub sems dpas shes bzhin du kha</text></item>
<item><p>155b1</p><section>mdo sde</section><text>lo sgyur ba la 'di skad ces smras so/ /kha lo sgyur ba mi rid nyam chung zhing / /sha khrag bskams la rgyus lpags nyi chos dkris/ /mgo dkar so rgal lus ni rab skem la/ /'khar</text></item>
<item><p>155b2</p><section>mdo sde</section><text>ba brten cing mi bde 'khyor 'gros su/ /kha lo sgyur bas smras pa/ lha gcig mi 'di rga bas zil gyis non/ /dbang po nyams shing sdug bsngal brtson stobs nyams/ /gnyen gyi</text></item>
<item><p>155b3</p><section>mdo sde</section><text>skye bos brnyas shing mgon med gyur/ /don bgyid mi nus nags khrod shing ltar bor/ /byang chub sems dpas smras pa/ 'di yi chos 'di rigs kyi yin nam 'on tam ni/ /</text></item>
<item><p>155b4</p><section>mdo sde</section><text>'gro ba 'di kun la yang 'di srid de smros shig /tshig 'di yang dag ji bzhin myur du smros shig dang / /thos nas de bzhin don la 'dir ni tshul bzhin bsam/ /kha lo sgyur</text></item>
<item><p>155b5</p><section>mdo sde</section><text>bas smras pa/ lha 'di rigs chos ma lags yul 'khor chos ma lags/ /skye bo kun gyi dar la bab pa rga bas 'joms/ /khyod kyi yab dang yum dang nye du gnyen tshogs kyang /</text></item>
<item><p>155b6</p><section>mdo sde</section><text>rga las thar 'gro ba yi thabs ni gzhan ma mchis/ /byang chub sems dpas smras pa/ kha lo sgyur ba byis pa'i skye bo mi mkhas pa'i/ /blo ngan gzhon pas rgyags shing myos</text></item>
<item><p>155b7</p><section>mdo sde</section><text>pas rga ma mthong / /nga ni slar 'gro nga yi shing rta myur du sgyur/ /nga yang rga la gnas pas rtse dgas ci zhig bya/ /de nas byang chub sems dpa' shing rta'i mchog de slar</text></item>
<item><p>156a1</p><section>mdo sde</section><text>bsgyur te phyir grong khyer du zhugs so/ /dge slong dag/ de ltar byang chub sems dpa' 'dus gzhan zhig na bkod pa chen pos grong khyer gyi lho phyogs</text></item>
<item><p>156a2</p><section>mdo sde</section><text>kyi sgo nas skyed mos tshal gyi sar zhugs pa dang / des lam ga na mi nad kyis nyen pa/ dmu rdzing can/ lus nyam chung ba/ rang gi gcin skyag tu bying ba/ mgon med pa/</text></item>
<item><p>156a3</p><section>mdo sde</section><text>skyabs med pa/ shin tu sha thang par dbugs dbyung zhing rngub dgos pa zhig mthong ngo / /mthong nas kyang yang byang chub sems dpas shes bzhin du kha lo sgyur ba la 'di</text></item>
<item><p>156a4</p><section>mdo sde</section><text>skad ces smras so/ /kha lo sgyur ba mi rtsub lus kyi mdog ngan la/ /dbang po thams cad nyams shing dbugs dbyung rab tu dka'/ /yan lag kun bskams lto bas</text></item>
<item><p>156a5</p><section>mdo sde</section><text>dkrugs shing nyam thag gyur/ /rang gi gcin rtug smad pa'i gnas na 'dug 'di su/ /kha lo sgyur bas smras pa/ lha gcig mi 'di shin tu nad kyis btab pa ste/ nad kyi</text></item>
<item><p>156a6</p><section>mdo sde</section><text>'jigs pa nye bar ma mchis pas 'gum pa thug/ nad med gzi brjid ma mchis stobs kyang rnam par nyams/ /mgon dang skyabs dang gling dang dpung gnyen ma mchis</text></item>
<item><p>156a7</p><section>mdo sde</section><text>lags| |byang chub sems dpas smras pa/ nad med pa yang rmi lam na ni rtse dang mtshungs/ /nad kyi 'jigs pa 'di ltar shin tu mi bzad pa/ /skyes bu mkhas pas gnas</text></item>
<item><p>156b1</p><section>mdo sde</section><text>'di mthong nas ji lta bur/ /rtse la dga' dang sdug pa'i 'du shes skyed par 'gyur/ /dge slong dag /de nas byang chub sems dpa' shing rta mchog de slar bsgyur te phyir yang</text></item>
<item><p>156b2</p><section>mdo sde</section><text>grong khyer du zhugs so/ /dge slong dag/ de ltar byang chub sems dpa' dus gzhan zhig na bkod pa chen pos grong khyer gyi nub phyogs kyi sgo nas skyed mos tshal gyi sar zhugs</text></item>
<item><p>156b3</p><section>mdo sde</section><text>pa dang / des lam ga na mi shi bar gyur pa/ khyogs la bzhag pa/ ras kyi bla bre phub pa/ nye du'i tshegs kyis bskor te kun kyang ngu zhing skad phyung ste ngu la smre sngags 'don cing</text></item>
<item><p>156b4</p><section>mdo sde</section><text>skra bshig la mgo la sa 'thor zhing brang rdung la cho nge 'don cing phyi bzhin 'brang bar gyur ba mthong ngo / /mthong nas kyang yang byang chub sems dpas shes bzhin du kha lo sgyur</text></item>
<item><p>156b5</p><section>mdo sde</section><text>ba la 'di skad ces smras so/ /kha lo sgyur ba mi 'di khyogs la bzhag nas ni/ /mi dag skra bshig mgo la sa yis 'thor byed cing / /sna tshogs dag gi tshig ni brjod la brang rdung</text></item>
<item><p>156b6</p><section>mdo sde</section><text>bas| |kun nas bskor ba byas te khyer ba su zhig yin/ /kha lo sgyur bas smras pa/ lha gcig mi 'di dzam+bu'i gling du gum pa ste/ /slan chad pha ma mchis brang bu rnams mthong</text></item>
<item><p>156b7</p><section>mdo sde</section><text>mi 'gyur/ /longs spyod khyam dang mdza' gnyen tshogs rnams spangs nas ni/ /'jig rten pha rol mchis te slan chad gnyen mi mthong / /byang chub sems dpas smras pa/</text></item>
<item><p>157a1</p><section>mdo sde</section><text>rga bas gnod par 'gyur ba'i gzhon pa cir mi rung / /sna tshogs nad kyis gnod 'gyur nad med cing mi rung / /ring du mi gson gson pa mkhas</text></item>
<item><p>157a2</p><section>mdo sde</section><text>la cir mi rung / /rga la chags pa skyes bu mkhas la cir mi rung / /gal te rga med nad med 'chi ba med gyur kyang / /'on kyang phung po lnga 'dzin sdug bsngal che yin na/ /</text></item>
<item><p>157a3</p><section>mdo sde</section><text>rga na 'chi ba rtag tu 'brang ba smos ci dgos/ /legs par slar zlog rab tu thar par byas ba bsam/ /dge slong dag /de nas byang chub sems dpa' shing rta mchog de</text></item>
<item><p>157a4</p><section>mdo sde</section><text>slar bzlog ste phyir yang grong khyer du zhugs so/ /dge slong dag /de ltar byang chub sems dpa' dus gzhan zhig na grong khyer gyi byang phyogs kyi sgo nas skyed mos tshal</text></item>
<item><p>157a5</p><section>mdo sde</section><text>gyi sar zhugs pa dang / byang chub sems dpa'i mthus lha'i bu de dag nyid kyis lam ga der dge slong zhig mngon par sprul pa dang / byang chub sems dpa' dge slong</text></item>
<item><p>157a6</p><section>mdo sde</section><text>zhi ba/ dul ba/ yang dag par bsdams pa/ tshangs par spyod pa/ mig phab pa/ gnya' shing gang tsam du lta ba/ spyod lam mdzes pa phun sum tshogs pa/ 'gro ba</text></item>
<item><p>157a7</p><section>mdo sde</section><text>dang ldog pa mdzes pa phun sum tshogs pa/ mdun du lta ba dang / g.yas g.yon su lta ba mdzes pa/ bskum pa dang smyang ba mdzes pa/ chos gos snam sbyar dang lhung</text></item>
<item><p>157b1</p><section>mdo sde</section><text>bzed dang chos gos thogs pa mdzes pa zhig lam ga na 'dug pa de mthong ngo / /mthong nas kyang byang chub sems dpas shes bzhin du kha lo sgyur ba la 'di skad ces smras so/ /</text></item>
<item><p>157b2</p><section>mdo sde</section><text>kha lo sgyur ba skyes bu sems zhi rab zhi zhing / /mig phab 'gro la gnya' shing gang tsam lta byed cing / /dur smrig gos gyon shin tu rab tu zhi ba spyod/ /lhung bzed thogs nas mi</text></item>
<item><p>157b3</p><section>mdo sde</section><text>rgod ma khengs su zhig yin/ /kha lo sgyur bas smras pa/ lha gcig mi 'di dge slong zhes ni bgyi ba lags/ /'dod pa'i dga' ba spangs shing shin tu dul bar spyod/ /bdag nyid</text></item>
<item><p>157b4</p><section>mdo sde</section><text>zhi ba tshol zhing rab tu byung bar gyur/ /'dod chags zhe sdang bral bar bsod snyoms spyod cing rgyu/ /byang chub sems dpas smras pa/ /'di ni dge bar legs smras nga yang 'dod</text></item>
<item><p>157b5</p><section>mdo sde</section><text>pa ste| |rab tu byung ba mkhas pa rnams kyis rtag tu bsngags/ /de ni bdag la phan zhing sems can gzhan la'ang phan/ /'tsho ba bde zhing nyams mthun 'chi med 'bras bur</text></item>
<item><p>157b6</p><section>mdo sde</section><text>'gyur| |dge slong dag/ de nas byang chub sems dpas shing rta mchog de slar bsgyur te phyir yang grong khyer du zhugs so/ /dge slong dag/ de ltar byang chub sems dpa' la skul</text></item>
<item><p>157b7</p><section>mdo sde</section><text>ba rnam pa 'di lta bu 'di dag rgyal po zas gtsang mas mthong zhing thos nas byang chub sems dpa' yongs su bsrung ba'i phyir ra ba rgya chen po byed du bcug ste/ 'obs kyang rkor</text></item>
<item><p>158a1</p><section>mdo sde</section><text>bcug /sgo gtan dam po'ang 'dzugs su bcug /srung ma'ang bkod/ dpa' bo rnams kyang sbran/ bzhon pa'ang sta gon byas/ go cha'ang gyon</text></item>
<item><p>158a2</p><section>mdo sde</section><text>du bcug go/ byang chub sems dpa' bsrung ba'i phyir grong khyer chen po'i sgo bzhi'i lam gyi sum mdo rnams su dpung chen po'i bkod pa bzhag ste/ byang chub sems</text></item>
<item><p>158a3</p><section>mdo sde</section><text>dpa' mngon par 'byung nga re zhes de dag de srung du bcug go/ btsun mo'i 'khor la'ang res 'ga' tsam yang glu dbyangs kyi rgyun chad da re/ dga' ba dang rtse ba thams cad</text></item>
<item><p>158a4</p><section>mdo sde</section><text>kyang sbyor cig /ci nas kyang gzhon nu chags nas rab tu 'byung bar mi 'gyur ba dang / mgu bar 'gyur bar bud med kyi sgyu'ang ston cig ces bsgo'o/ /de la 'di skad</text></item>
<item><p>158a5</p><section>mdo sde</section><text>ces bya ste/ 'thab mor mos pa'i skyes bu lag na ral gri mtshon thogs sgo gar bkod/ /go bgos mi rta glang po shing rta mi bskyon glang po'i phreng ba'ang bkod/ /'obs</text></item>
<item><p>158a6</p><section>mdo sde</section><text>dang shing thags dag dang rta babs phyir thon po yang byed du bcug /sgo mo rgyang grags grag pa'i sgra 'byung bar yang gtan pa dam po bcug /shAkya'i tshogs rnams thams</text></item>
<item><p>158a7</p><section>mdo sde</section><text>cad yid mi dga' zhing nyin mtshan srung bar byed/ /dpung chen de dag rnams kyang sgra skad chen po shin tu grag par byed/ /des pa 'di nas 'byung du 'ong zhes grong khyer</text></item>
<item><p>158b1</p><section>mdo sde</section><text>'khrugs shing yid dngangs skrag /shAkya'i rigs skyes song na rigs 'di chad par mi 'gyur grang snyam byed/ /skye bo bud med dag la bsgo ba rtag tu glu dbyangs rgyun ma bcad/ /</text></item>
<item><p>158b2</p><section>mdo sde</section><text>brtse bas dga' ba rnams kyi bsnyen bkur bgyis shing yid kyang mgu bar gyis/ /bud med sgyu thabs spyod pa gang yin rnam pa du ma mang po ston/ /des pa 'gror mi 'gyur bar</text></item>
<item><p>158b3</p><section>mdo sde</section><text>srung bar byos la bgegs kyang rab tu byos/ /kha lo sgyur ba mchog de mngon par 'byung ba'i snga ltas 'di dag ste/ /ngang pa khrung khrung dag dang rma bya ri skegs dag dang ne tso</text></item>
<item><p>158b4</p><section>mdo sde</section><text>rnams| |khang bzang skar khung rta babs mchog dang yang thog khri la 'khod nas ni/ /dman zhing dman la mi dga' mi bde mgo smad sems shing sgra mi 'byin/ /rdzing dang</text></item>
<item><p>158b5</p><section>mdo sde</section><text>rdzing chen dag gis pad+ma dag kyang rnyis shing rnyis par gyur/ /shing ljon bskams shing yal ga me tog lhags la me tog slar mi 'chags/ /pi wang gling bu rgyud gsum</text></item>
<item><p>158b6</p><section>mdo sde</section><text>rgyud kyis brgyan pa de tshe glo bur chad/ /rnga dang rdza rnga dag kyang lag pas brdungs na 'chag cing sgra mi 'byung / /grong khyer de dag thams cad 'khrugs par gyur cing shin tu</text></item>
<item><p>158b7</p><section>mdo sde</section><text>gnyid kyis non/ /gang gi yid kyang gar byed pa dang glu len pa la dga' ba med/ /rgyal po'ang mchog tu rab tu yod dman gyur te sems khong chud cing 'dug /e ma</text></item>
<item><p>159a1</p><section>mdo sde</section><text>ma rungs shAka rigs rdzu 'phrul rgya chen mi tshig grang snyam byed/ /sa 'tsho ma dang rgyal bu mal gcig na ni nyal zhing 'khod pa'i tshe/ /nam phyed tsam</text></item>
<item><p>159a2</p><section>mdo sde</section><text>na sa 'tsho ma yi rmi lam du ni 'di dag rmis/ /sa 'di thams cad rtse mor ldan pa'i ri dang bcas te g.yos par gyur/ /shing ljon rnams kyang rlung gis bskyod nas rtsa nas</text></item>
<item><p>159a3</p><section>mdo sde</section><text>thon te sa la 'gyel/ /nyi ma zla ba skar ma'i rgyan dang bcas te mkha' las sa la lhung / /lag pa g.yon pas skra yang rab tu 'bal zhing cod pan lhung ba mthong / /lag</text></item>
<item><p>159a4</p><section>mdo sde</section><text>pa chad la de bzhin rkang pa'ang chad cing bdag ni sgren mor mthong / /bdag gi mu tig do shal nor bu gser gyi 'og dpag chad par mthong / /nyal khri de yi rkang pa</text></item>
<item><p>159a5</p><section>mdo sde</section><text>bzhi chag sa yi steng na nyal ba mthong / /rgyal po'i gdugs kyi yu ba spras pa dpal ldan mdzes pa chag par mthong / /rgyan rnams kun kyang rnam par 'thor cing chu</text></item>
<item><p>159a6</p><section>mdo sde</section><text>yis khyer bar gyur pa dang / /khyim thab rgyan yang gos dang cod pan bcas te mal steng 'thor bar mthong / /grong khyer dag nas me sgron phyir byung grong khyer mun pas non</text></item>
<item><p>159a7</p><section>mdo sde</section><text>pa dang / /rin po che las byas pa'i dra ba mdzes pa'ang chad par gyur pa rmis/ /mu tig do shal 'phyang ba lhung nas rgya mtsho chen pos dkrugs pa dang / /</text></item>
<item><p>159b1</p><section>mdo sde</section><text>de yi tshe ni ri yi rgyal po ri rab gnas nas g.yos pa rmis/ /shAkya'i bu mo'i rmi lam du ni 'di 'dra 'di dag rmis gyur nas/ /de sad mig nas mchi ma zag cing rang</text></item>
<item><p>159b2</p><section>mdo sde</section><text>gi khyo la 'di skad smras/ /lha gcig rmi lam 'di 'dra rmis pa cir 'gyur pa ni bka' stsol cig/ bdag ni dran pa 'khrul cing mig kyang 'khrul la yid ni mya ngan non//</text></item>
<item><p>159b3</p><section>mdo sde</section><text>de yis de thos ka la ping+ka rnga sgra tshangs dbyangs sgra snyan pas/ /sa 'tsho ma la smras pa khyod ni rab tu dgar 'gyur sdig pa med/ /sems can gang dag bsod nams sngon</text></item>
<item><p>159b4</p><section>mdo sde</section><text>spyad de dag rmi lam 'di 'dra rmi/ /sdug bsngal du mas nyen pa rmi lam 'di 'dra rmi ba ga la yod/ /khyod kyis sa ni rab tu g.yos pa dang / /ri rtser bcas te sa la lhung rmis</text></item>
<item><p>159b5</p><section>mdo sde</section><text>pa| |lha dang klu dang srin po 'byung po'i tshogs/ /kun gyis khyod mchod gtso mor byed par 'gyur/ /khyod kyis shing rnams rtsa nas thon rmis shing / /lag pa g.yon pas</text></item>
<item><p>159b6</p><section>mdo sde</section><text>skra 'bal rmis pa ni/ /sa 'tsho myur du nyon mongs dra ba bcad/ /'dus byas dag las lta ba'i dra ba 'byin/ /khyod kyis nyi zla sa la lhung rmis shing / /skar ma rnams kyang</text></item>
<item><p>159b7</p><section>mdo sde</section><text>lhung bar rmis pa ni/ /sa 'tsho myur du nyon mongs dgra bcom ste/ /khyod ni 'jig rten mchod pa bsngags par 'gyur/ /khyod kyis mu tig do shal 'thor rmis</text></item>
<item><p>160a1</p><section>mdo sde</section><text>shing / /lus kun chad dang sgren mo rmis pa ni/ /sa 'tsho myur du bud med lus spangs te/ /ring por mi thogs skyes pa'i lus su 'gyur/ /khyod</text></item>
<item><p>160a2</p><section>mdo sde</section><text>kyis khri rkang chag par rmis pa dang / /gdugs yu ring chen spras pa chag rmis pa/ /sa 'tsho myur du chu bo bzhi rgal cing / /nga ni 'jig rten gdugs gcig 'gyur</text></item>
<item><p>160a3</p><section>mdo sde</section><text>ba mthong / /khyod kyis rgyan rnams chu sa khyer rmis pa dang / /nga yi gos dang cod pan khri steng rmis/ /sa 'tsho myur du mtshan gyis brgyan nas ni/ /'jig rten kun</text></item>
<item><p>160a4</p><section>mdo sde</section><text>gyis nga la bstod pa mthong / /khyod kyis mar me brgya phrag bye ba dag /grong khyer byung nas mun nag gyur rmis pa/ /sa 'tsho myur du ma rig rmongs pa'i mun/ /'jig</text></item>
<item><p>160a5</p><section>mdo sde</section><text>rten kun la shes rab snang byed 'gyur/ /khyod kyis mu tig do shal chad pa dang / /gser gyi tshong tshong spras pa chad rmis pa/ /sa 'tsho myur du nyon mongs dra bcad de/ /</text></item>
<item><p>160a6</p><section>mdo sde</section><text>'dus byas dag las 'du shes skud pa 'byin/ /sa 'tsho gang phyir nga la gus par ni/ /rtag tu rim gro mchog gis mchod byed na/ /khyod la ngan 'gro med cing mya</text></item>
<item><p>160a7</p><section>mdo sde</section><text>ngan med/ /myur du dga' zhing mchog tu dga' ba 'thob/ /ngas ni sngon chad sbyin pa gya nom byin/ /tshul khrims bsrungs dang rtag tu bzod pa bsgoms/ /de bas</text></item>
<item><p>160b1</p><section>mdo sde</section><text>nga la dad pa gang rnyed pa/ /de dag thams cad dga' zhing rab dga' rnyed/ /'khor bar bskal pa bye ba mtha' yas su/ /ngas ni byang chub lam mchog rnam par sbyangs/ /</text></item>
<item><p>160b2</p><section>mdo sde</section><text>de bas nga la dad pa gang byed pa/ /de dag thams cad ngan song gsum po chad/ /dga' ba 'thob kyi mi dga' ma skyed cig /tshim pa thob par gyis la mgu skyed cig /</text></item>
<item><p>160b3</p><section>mdo sde</section><text>dga' dang mchog tu dga' ba myur 'thob ste/ /khyod kyi rmi ltas bzang gis 'tsho nyol/ /sngon chad dge ba'i las ni yang dag bsags gyur pa/ /mi mchog rnams ni mngon</text></item>
<item><p>160b4</p><section>mdo sde</section><text>par 'byung ba'i dus bab tshe/ /mtshan ma 'di dag bsod nams gzi brjid bsags pa dang / /dpal gyi gzi brjid snying po can des rmi bar 'gyur/ /de ni rkang pa dag</text></item>
<item><p>160b5</p><section>mdo sde</section><text>dang lag pa chen po yis/ /rgya mtsho chen po bzhi po dag gis chu dkrugs dang / /sa 'di thams cad sna tshogs mal char gyur pa dang / /ri bo lhun po mchog kyang sngas su</text></item>
<item><p>160b6</p><section>mdo sde</section><text>gyur pa rmi/ /rmi lam na ni 'od rab bkye bas 'jig rten na/ /mun pa mun nag chen po rnam par bsal ba dang / /sa las gdugs shig byung bas 'jig rten gsum khyab</text></item>
<item><p>160b7</p><section>mdo sde</section><text>dang / /'od kyis reg pas log lhung sdug bsngal rab zhi rmi/ /dkar nag srog chags bzhi zhig rkang pa ldag pa dang / /kha dog bzhi pa'i bya 'ongs kha dog gcig gyur dang</text></item>
<item><p>161a1</p><section>mdo sde</section><text>mchog tu ngan pa smad pa ngan skyug ri la yang / /'dzegs nas 'gro yang de na gos ba med ba rmi/ /rmi lam na ni chu bo chu yis rab gang nas/ /srog</text></item>
<item><p>161a2</p><section>mdo sde</section><text>chags bye ba khrag khrig mang po khyer ba las/ /der ni grur byas bsgral te gzhan dag bsgral nas ni/ /de yis 'jigs med mya ngan med mchog thang bkod rmi/ /rmi</text></item>
<item><p>161a3</p><section>mdo sde</section><text>lam la ni nad pa mang po nad btab pa/ /nad med gzi brjid bral zhing stobs kyang nyams rnams la/ /de ni sman par gyur nas rtsi sman mang byin pas/ /nad btab sems</text></item>
<item><p>161a4</p><section>mdo sde</section><text>can khrag khrig mang po thar byed rmi/ /ri rab ngos la seng+ge'i khri la 'dug nas ni/ /slob ma thal mo sbyar cing lha rnams phyag 'tshal la/ /bdag ni g.yul las rgyal zhing</text></item>
<item><p>161a5</p><section>mdo sde</section><text>lha rnams nam mkha' las/ /kun tu dga' ba'i sgra sgrog par ni rmi lam rmi/ /bkra shis brtul zhugs bzang po yongs su rdzogs par yang / /byang chub sems dpa'</text></item>
<item><p>161a6</p><section>mdo sde</section><text>rmi lam rnam pa de dag rmi/ /de thos nas ni 'di ni ring por mi thogs par/ /mi yi lha yi lhar 'gyur snyam ste lha mi dga'/ /rmi lam gyi le'u ste/ bcu bzhi pa'o// //dge slong dag/ de nas byang chub sems dpa' 'di snyam du sems te/ bdag gis rgyal po chen po zas gtsang ma la'ang ma byas shing / phas gnang ba med par mngon par</text></item>
<item><p>161b1</p><section>mdo sde</section><text>'byung ba 'di ni bdag la mi rigs te/ byas pa gzo ba ma yin par 'gyur ro snyam nas de mtshan mo mi nyal tsam na rang gi gnas kyi khang bzang nas byung ste rgyal po</text></item>
<item><p>161b2</p><section>mdo sde</section><text>zas gtsang ma'i khang bzang du phyin nas 'dug go /byang chub sems dpa' 'dug ma thag tu khang bzang thams cad 'od kyis gsal bar gyur to/ /de nas rgyal po sad</text></item>
<item><p>161b3</p><section>mdo sde</section><text>pa dang / 'od de mthong ste mthong nas kyang myur ba myur bar nyug rum la smras pa/ kye nyug rum/ ci nyi ma shar tam/ gang gis na 'di 'od kyis rnam par mdzes/ nyug rum</text></item>
<item><p>161b4</p><section>mdo sde</section><text>gyis smras pa/ lha/ da dung du dgung phyed kyang ma bas so/ /lha/ gzhan yang nyi ma'i 'od ni shing dang rtsig pa thal mi phyin/ /lus la gdung bar bgyid cing tsha bar rab</text></item>
<item><p>161b5</p><section>mdo sde</section><text>tu bgyid/ /nang par dus na ngang pa dag dang rma bya dang / /ne tso khu byug ngur pa dag kyang rang sgra 'byin/ /'od 'di lha mi'i yid du mchi zhing bde ba ste/ /rab tu sim bgyid</text></item>
<item><p>161b6</p><section>mdo sde</section><text>dge bgyid gdung bar bgyid ma lags/ /shing dang rtsig pa thal phyung sgrib pa yong ma mchis/ /yon tan ldan pa gcig cig deng ni 'di 'byon nges/ /rgyal po de ni mi</text></item>
<item><p>161b7</p><section>mdo sde</section><text>dga' phyogs bcur bltas pa dang / /sems can dag pa pad+ma'i mig can de mthong nas/ /de ni mal nas ldang bar 'dod na ma nus te/ /rnam dag blo can dam pa pha</text></item>
<item><p>162a1</p><section>mdo sde</section><text>la gus pa bskyed/ /de ni rgyal po'i mdun du 'dug nas 'di skad smras/ /lha gcig bdag ni mngon par 'byung ba'i dus bab rigs/ /bgegs kyang</text></item>
<item><p>162a2</p><section>mdo sde</section><text>ma mdzad mi dgyes pa yang ma mdzad cig /rgyal po gnyen bcas yul 'khor bcas te bzod par mdzod/ /rgyal po de ni mchi mas mig gang 'di skad smras/ /khyod ni</text></item>
<item><p>162a3</p><section>mdo sde</section><text>phyir ldog pa yi dgos pa ci zhig yod/ /bdag la dam pa ci slong smros shig thams cad sbyin/ /bdag dang pho brang 'khor dang yul 'khor 'dir phan thogs/ /de tshe byang</text></item>
<item><p>162a4</p><section>mdo sde</section><text>chub sems dpas snyan pa'i tshig smras pa/ /lha gcig dam pa bzhi 'tshal de ni bdag la stsol/ /gal te stsal bar spyod na mnga' ni khyod la mchis/ /'on tang</text></item>
<item><p>162a5</p><section>mdo sde</section><text>rtag tu khyim na gzims shing 'byung mi 'gyur/ /lha gcig bdag ni rga bas tshugs par mi 'gyur zhing / /rtag tu mdog bzang dar la bab par gnas pa dang / /nad</text></item>
<item><p>162a6</p><section>mdo sde</section><text>ma mchis pa thob cing nad kyis mi gdab dang / /tshe dpag ma mchis pa dang rgud par mi 'gyur 'tshal/ /rgyal pos tshig thos shin tu sdug bsngal nyam thag ste/ /gzhon</text></item>
<item><p>162a7</p><section>mdo sde</section><text>nu gnas min slong bas bdag la mthu med do/ /bskal par gnas pa'i drang srong rnams kyang na ma du yang / /rga na 'chi ba'i 'jigs dang rgud las ma thar to/ /rga na</text></item>
<item><p>162b1</p><section>mdo sde</section><text>'chi ba'i 'jigs dang rgud par mi 'gyur ba/ /lha gcig gal te mchog bzhi 'di dag mi stsol na/ /gzhan yang mchog cig gsol gyi rgyal po gsan du gsol/ /'di nas</text></item>
<item><p>162b2</p><section>mdo sde</section><text>shi 'phos nying mtshams sbyor bar mi 'gyur mdzod/ /mi yi dam pas tshig ni de skad thos pa dang / /sred pa bsrabs te bu la chags pa yongs su chod/ /phan byed 'gro ba thar</text></item>
<item><p>162b3</p><section>mdo sde</section><text>byed rjes su yi rang ngo / /khyod kyi bsam pa rnams ni yongs su rdzogs gyur cig /dge slong dag /de nas byang chub sems dpa' slar song ste rang gi khyim du phyin nas mal na</text></item>
<item><p>162b4</p><section>mdo sde</section><text>'dug pa dang / de song ba'am 'ongs par sus kyang ma tshor ro/ /dge slong dag /de'i nam nangs pa dang / rgyal po zas gtsang mas shAkya'i tshogs thams cad bsags te de'i</text></item>
<item><p>162b5</p><section>mdo sde</section><text>lo rgyus rnams smos nas gzhon nu ni mngon par 'byung na/ da ji ltar bya zhes smras so/ /shAkya rnams kyis smras pa/ lha/ bsrung bar bgyi'o/ /de ci'i slad du zhe na/ shAkya'i</text></item>
<item><p>162b6</p><section>mdo sde</section><text>tshogs 'di ni mang la/ de ni gcig pur gyur bas mthus mngon par 'byung ba'i nus pa de la ma mchis so/ /de nas shAkya de dag dang / rgyal po zas gtsang mas shAkya</text></item>
<item><p>162b7</p><section>mdo sde</section><text>gzhon nu 'thab chos sbyangs pa/ 'os su gyur pa/ 'phong bslab pa/ tshan po che chen po'i stobs dang ldan pa lnga brgya byang chub sems dpa' bsrung ba'i phyir grong khyer gyi shar</text></item>
<item><p>163a1</p><section>mdo sde</section><text>sgor bkod de/ byang chub sems dpa' bsrung ba'i phyir shAkya gzhon nu re re la'ang 'khor shing rta lnga brgya brgya dang / shing rta re re la'ang 'khor dpung</text></item>
<item><p>163a2</p><section>mdo sde</section><text>bu chung lnga brgya lnga brgya bkod do/ /byang chub sems dpa' bsrung ba'i phyir de bzhin du grong khyer gyi lho dang / nub dang / byang gi sgor yang shAkya gzhon nu 'thab chos sbyangs pa/</text></item>
<item><p>163a3</p><section>mdo sde</section><text>'os su gyur pa/ 'phong bslab pa/ tshan pa che chen po'i stobs dang ldan pa lnga brgya lnga brgya dang / shAkya gzhon nu re re la'ang 'khor shing rta lnga brgya lnga brgya dang / shing rta</text></item>
<item><p>163a4</p><section>mdo sde</section><text>re re la'ang 'khor dpung bu chung lnga brgya lnga brgya bkod do/ /byang chub sems dpa' bsrung ba'i phyir shAkya rgan rabs rgan rabs rnams kyang lam gyi bzhi mdo dang / sum</text></item>
<item><p>163a5</p><section>mdo sde</section><text>mdo dang / lam po che mang po thams cad na sdod cing 'khod do/ /rgyal po zas gtsang ma'ang shAkya gzhon nu lnga brgyas bskor cing mdun gyis bltas te rta dang / glang</text></item>
<item><p>163a6</p><section>mdo sde</section><text>po che dag la zhon nas rang gi khyim sgo na mel tshe byed do/ /skye rgu'i bdag mo chen mo gau ta mis kyang rang gi bran mo'i tshogs la smras pa/ mar me dri ma med pa bus la nor</text></item>
<item><p>163a7</p><section>mdo sde</section><text>du thams cad rgyal mtshan rtse mor thogs/ /mu tig rgyan phreng rnams kyang sbyangs la khyim 'di kun tu 'od kyis snang bar byos/ /glu dbyangs dag kyang sbyor la do mdo</text></item>
<item><p>163b1</p><section>mdo sde</section><text>g.yel pa med par mel tshe dam du gyis/ /gzhon nu ci nas ma tshor bar ni 'gro bar mi 'gyur tshul du srung bgyis/ /go bgos lag na lag cha ral gri dang / mdung thung mda'</text></item>
<item><p>163b2</p><section>mdo sde</section><text>dang mtshon cha rtse gnyis thogs/ /sdug pa'i bu ni bsrung bar bya ba'i phyir/ /kun kyang rab tu sgrim pa chen po gyis/ /sgo kun chod la gtan pa dam du chud/ /sgo 'phar sra ba rked</text></item>
<item><p>163b3</p><section>mdo sde</section><text>par gtan chug la/ /dus la ma bab par ni sgom dbye/ /sems can dam pa 'di ni shor ta re/ /nor bu do shal mu tig do shal thogs/ /me tog zla gam seng+ge shing lo res/ /</text></item>
<item><p>163b4</p><section>mdo sde</section><text>ska rags sor gdub sna rgyan chings shing thogs/ /rkang gdub dag kyang shin tu legs par thogs/ /lha mi phan pa glang po dregs bzhin 'gro /gal te glo bur mngon par byung</text></item>
<item><p>163b5</p><section>mdo sde</section><text>nga re| |ci nas mi bde rnyed par ma gyur par/ /de lta de ltar nan tan cher gyis shig /bud med gang dag mdung thung thogs pa dag/ dri ma med pa mal na 'dug pa bskor/ /ci</text></item>
<item><p>163b6</p><section>mdo sde</section><text>nas gnyid kyis log par ma gyur par/ /phye ma leb bzhin mig gis bsrung bar gyis/ /rgyal bu 'di ni bsrung bar bya ba'i phyir/ /khyim 'dir rin po che yi dra ba bros/ /gling bu</text></item>
<item><p>163b7</p><section>mdo sde</section><text>dag kyang rab tu bud cing longs/ /de mod rdul dang bral ba srung bar gyis/ /phan tshun gcig la gcig ni spron byos te/ /do mod ma nyal shin tu srung ba gyis/ /rgyal srid dang ni</text></item>
<item><p>164a1</p><section>mdo sde</section><text>yul 'khor spangs nas su/ /khyim nas mngon du 'byung bar gyur ta re/ /'di ni mngon par byung bar gyur na ko /rgyal po'i pho brang 'di kun nyams mi</text></item>
<item><p>164a2</p><section>mdo sde</section><text>dga'| |rgyal po'i rigs rgyud yun ring gnas pa yang / /rgyal po'i rigs dang rgyud ni chad par 'gyur/ /dge slong dag /de nas gnod sbyin gyi sde dpon lnga rtsen la sogs</text></item>
<item><p>164a3</p><section>mdo sde</section><text>pa gnod sbyin gyi sde dpon chen po nyi shu rtsa brgyad dang / 'phrog ma'i bu lnga brgya rnams gcig tu 'dus nas 'di skad ces smras te/ grogs po dag /do mod byang chub sems</text></item>
<item><p>164a4</p><section>mdo sde</section><text>dpa' mngon par 'byung gi /khyed cag de la mchod pa byed pa'i las la spro ba gyis shig /rgyal po chen po bzhi'ang lcang lo can gyi pho brang du zhugs nas gnod sbyin gyi</text></item>
<item><p>164a5</p><section>mdo sde</section><text>'khor chen po la smras pa/ grogs po dag/ do mod byang chub sems dpa' mngon par 'byung gi /khyed kyis bcibs pa'i rkang lag nas theg la 'byung bar gyis shig /</text></item>
<item><p>164a6</p><section>mdo sde</section><text>gnod sbyin gyi 'khor gyis smras pa/ sku ni sred med bu yi stobs ldan rdo rje lta bur mi phyed sra la lci/ /sems can kun gyi dam pa de ni brtson 'grus stobs ldan g.yo ba</text></item>
<item><p>164a7</p><section>mdo sde</section><text>mi mnga' ste/ /ri yi dam pa lhun po chen po rmang nas phyung ste nam mkhar gzung nus kyi/ /rgyal ba'i yon tan lhun po ri lci bsod nams ye shes gnas pa sus kyang gang</text></item>
<item><p>164b1</p><section>mdo sde</section><text>du bkur mi nus/ /rnam thos kyi bus smras pa/ mi gang nga rgyal 'gying ba de la ston pa lci/ /gang dag dga' gus gnas pa de dag yang bar tshor/ /bsam pa thag pas brtson par</text></item>
<item><p>164b2</p><section>mdo sde</section><text>byos la gus pa yis/ /bya yis sha kham bzhin du yang bar shes par gyis/ /kho bo mdun nas 'gro yid khyed cag rnams kyis bcibs pa theg /byang chub sems dpa' mngon</text></item>
<item><p>164b3</p><section>mdo sde</section><text>par 'byung tshe bsod nams mang po gsog /dge slong dag /de nas lha'i dbang po brgya byin gyis sum cu rtsa gsum gyi lha rnams la smras pa/ kye grogs po dag /do mod byang chub</text></item>
<item><p>164b4</p><section>mdo sde</section><text>sems dpa' mngon par 'byung gi /de la khyed thams cad mchod pa'i las la spro bar gyis shig /de na lha'i bu zhi ba'i blo gros zhes bya ba des 'di skad ces smras so/ /bdag</text></item>
<item><p>164b5</p><section>mdo sde</section><text>gis ni ser skya'i gnas kyi grong khyer chen po'i skyes pa dang / bud med dang / khye'u dang / bu mo thams cad gnyid kyis log par bgyi'o/ /lha'i bu rtse ba bkod pa zhes bya ba</text></item>
<item><p>164b6</p><section>mdo sde</section><text>des 'di skad ces smras so/ /bdag gis ni rta dang / glang po che dang / bong bu dang / rnga mo dang / ba lang dang / ma he dang / skyes pa dang / bud med dang / khye'u dang / bu mo rnams</text></item>
<item><p>164b7</p><section>mdo sde</section><text>kyi sgra mi grag par bgyi'o/ /lha'i bu bkod pa'i blo gros zhes bya ba des 'di skad ces smras so/ /bdag gis ni/ nam mkha'i dkyil du shing rta chen po bdun rin po che'i stegs</text></item>
<item><p>165a1</p><section>mdo sde</section><text>bus 'khor bar bskor ba/ nor bu rin po che me shel gyi 'od 'bar ba/ gdugs dang / rgyal mtshan dang / ba dan bsgreng ba/ me tog sna tshogs chal par</text></item>
<item><p>165a2</p><section>mdo sde</section><text>bkram pa/ pog por nas bdug spos sna tshogs kyis bdugs pa dag byang chub sems dpa' lam gang nas 'byung ba'i lam der bkod pa bgyi'o/ /klu'i rgyal po sa srung gi</text></item>
<item><p>165a3</p><section>mdo sde</section><text>bu zhes bya bas 'di skad ces smras so/ /bdag gis ni bdag nyid kyi sna la khang pa brtsegs pa dpag tshad sum cu rtsa gnyis pha bgyis te der lha'i bu mo dag bkod la sil</text></item>
<item><p>165a4</p><section>mdo sde</section><text>snyan dang / glu dbyangs len du stsal cing glu dang rol mo'i dbyangs sgra chen pos byang chub sems dpa' la rim gro dang bsnyen bkur bgyid cing mchi bar bgyi'o/ /lha'i dbang</text></item>
<item><p>165a5</p><section>mdo sde</section><text>po brgya byin nyid kyis 'di skad ces smras so/ /kho bos ni sgo dbye'o/ /lam mtshon par bya'o/ /lha'i bu chos spyod kyis 'di skad ces smras so/ /bdag gis ni btsun</text></item>
<item><p>165a6</p><section>mdo sde</section><text>mo'i 'khor rnams mi sdug par bstan par bgyi'o/ /lha'i bu yang dag skul pos smras pa/ bdag gis ni byang chub sems dpa' gzims mal nas bzhengs par</text></item>
<item><p>165a7</p><section>mdo sde</section><text>gsol bar bgyi'o/ /de na klu'i rgyal po chu lha dang / klu'i rgyal po gzi can dang / klu'i rgyal po rgya mtsho dang / klu'i rgyal po ma dros pa dang / klu'i rgyal po dga' bo dang</text></item>
<item><p>165b1</p><section>mdo sde</section><text>nye dga' bos 'di skad ces smras so/ /bdag cag gis ni byang chub sems dpa' la mchod pa'i las kyi phyir dus kyi rjes su 'brang ba'i tsan+dan gyi sprin mngon par sprul te tsan+dan</text></item>
<item><p>165b2</p><section>mdo sde</section><text>sbrul gyi snying po'i phye ma'i char dbab bo/ /dge slong dag /de ltar lha dang / klu dang / gnod sbyin dang / dri za rnams kyis rnam pa 'di lta bu'i bsam pa nges pa bsam ste brtsams</text></item>
<item><p>165b3</p><section>mdo sde</section><text>so| |byang chub sems dpa' chos sems pa la zhugs pa/ glu dbyangs len pa'i khang bzang na mal bde ba la 'dug pa/ btsun mo'i 'khor gyi nang na 'dug pa ni sngon gyi sangs</text></item>
<item><p>165b4</p><section>mdo sde</section><text>rgyas kyi spyod pa rnam par sems shing sems can la phan pa bya ba rjes su sems la sngon gyi smon lam gyi tshig bzhi mngon du byed do/ /bzhi gang zhe na/ sngon nga rang byung gi</text></item>
<item><p>165b5</p><section>mdo sde</section><text>bdag po 'dod cing thams cad mkhyen pa nyid don du gnyer ba na go cha 'di lta bu bgos par gyur te/ sems can sdug bsngal ba dag mthong nas kye ma'o/ /bdag gis 'jig</text></item>
<item><p>165b6</p><section>mdo sde</section><text>rten gnas pa bcings te 'khor ba'i btson ra chen por bcug pa la 'khor ba'i btson ra dral te bcings pa bkrol ba'i sgra bsgrag go/ sred pa'i zhags pa dang / sgrog dam</text></item>
<item><p>165b7</p><section>mdo sde</section><text>pos bcings pa'i sems can rnams kyang rab tu dgrol lo/ /zhes bya ba sngon gyi smon lam gyi tshig dang po 'di mngon du gyur to/ /kye ma'o bdag gis 'jig rten ma rig</text></item>
<item><p>166a1</p><section>mdo sde</section><text>pa'i mun pa mun nag thibs po chen por zhugs pa/ mi shes pa'i ling thog dang rab rib kyis mig bsgribs pa/ shes rab kyi mig dang bral ba/ ma rig pa</text></item>
<item><p>166a2</p><section>mdo sde</section><text>dang gti mug gis ldongs pa la chos kyi snang ba chen po bya zhing ye shes kyi sgron ma'ang nye bar bsgrubs la/ rnam par thar pa'i sgo gsum shes pa'i mig sman ri lu dang / sman</text></item>
<item><p>166a3</p><section>mdo sde</section><text>thabs dang shes rab dang / ye shes dang ldan pa btang ste/ ma rig pa'i mun pa mun nag dang / gti mug gi mun pa dang / rab rib dang / ling tog dang / rnyog pa thams</text></item>
<item><p>166a4</p><section>mdo sde</section><text>cad bsal nas shes rab kyi mig rnam par sbyang ngo zhes bya ba sngon gyi smon lam gyi tshig gnyis pa 'di mngon du gyur to/ /kye ma'o bdag gis 'jig rten nga rgyal gyi</text></item>
<item><p>166a5</p><section>mdo sde</section><text>rgyal mtshan bsgreng ba/ ngar 'dzin pa dang nga yir 'dzin pa la mngon par zhen pa/ bdag dang bdag gir 'dzin pa dang ldan pa'i yid can/ 'du shes dang / sems dang /</text></item>
<item><p>166a6</p><section>mdo sde</section><text>lta ba phyin ci log gis phyin ci log tu gyur pa/ bzung ba ngan pas zin pa la 'phags pa'i lam bstan te/ nga'o snyam pa'i nga rgyal bsnyil bar bya'o zhes bya ba sngon gyi</text></item>
<item><p>166a7</p><section>mdo sde</section><text>smon lam gyi tshig gsum pa 'di mngon du gyur to| |kye ma'o bdag gis 'jig rten rnam par ma zhi ba/ thags 'khrugs pa lta bur gyur pa/ dru gu 'dzings pa lta</text></item>
<item><p>166b1</p><section>mdo sde</section><text>bur gyur pa/ 'ong ba dang 'gro bar gyur pa/ 'jig rten 'di nas 'jig rten pha rol dang / 'jig rten pha rol nas 'jig rten 'dir kun tu rgyug cing 'khor la 'khor ba las</text></item>
<item><p>166b2</p><section>mdo sde</section><text>mi ldog pa mgal me'i 'khor lo lta bur gyur pa la nye bar zhi bar byed pa'i shes rab kyis chog par byed pa'i chos kyang bstan to zhes bya ba sngon gyi smon lam gyi tshig bzhi pa</text></item>
<item><p>166b3</p><section>mdo sde</section><text>'di mngon du gyur te/ sngon gyi smon lam gyi tshig bzhi po de dag mngon du gyur to/ /skad cig de la lha'i bu chos spyod dang / gnas gtsang ma'i ris kyi lha'i bu rnams kyis btsun</text></item>
<item><p>166b4</p><section>mdo sde</section><text>mo'i 'khor mi sdug par bsgyur te mi sdug par gnas pa dang / smad pa'i gzugs su bstan nas nam mkha' la 'khod de byang chub sems dpa' la tshigs su bcad de smras pa/</text></item>
<item><p>166b5</p><section>mdo sde</section><text>de nas lha'i bu rdzu 'phrul che rnams kyis/ /pad+ma rgyas pa yangs pa'i spyan la smras/ /dur khrod dbus 'dir bzhugs par gyur lags na/ /khyod ni ji ltar dgyes pa skye bar 'gyur/ /</text></item>
<item><p>166b6</p><section>mdo sde</section><text>lha yi dbang phyug rnams kyis de bskul nas/ /yud tsam btsun mo'i 'khor la lta zhing rtog /bltas nas smad par gyur pa de dag mthong / /dur khrod gnas par gyur pa bden</text></item>
<item><p>166b7</p><section>mdo sde</section><text>snyam byed/ /byang chub sems dpa' thams cad dang ldan pa'i bud med kyi tshogs la rnam par bltas pa dang / kha cig ni gos lhung bar gyur/ kha cig ni skra zhig /kha cig</text></item>
<item><p>167a1</p><section>mdo sde</section><text>ni rgyan brul/ kha cig ni cod pan lhung / kha cig ni phrag pa mi sdug par gyur/ kha cig ni lus rnam par 'khrugs/ kha cig ni bzhin mi sdug par</text></item>
<item><p>167a2</p><section>mdo sde</section><text>gnas| kha cig ni mig gyur/ kha cig ni kha chu zag /kha cig ni sdur/ kha cig ni lud pa lu/ kha cig ni god/ kha cig ni brdol/ kha cig ni so 'khrig /kha cig</text></item>
<item><p>167a3</p><section>mdo sde</section><text>ni bzhin mdog 'gyur/ kha cig ni gzugs mi sdug par gyur te lag pa ring por gyur/ kha cig ni rkang pa phral/ kha cig ni mgo phyung / kha cig ni mgo g.yogs/</text></item>
<item><p>167a4</p><section>mdo sde</section><text>kha cig ni bzhin gyi dbyibs gyur/ kha cig ni lus ma rung bar gyur/ kha cig ni lus sgren mor gyur/ kha cig ni lus bskums shing sdur/ kha cig ni rdza rnga la</text></item>
<item><p>167a5</p><section>mdo sde</section><text>'khyud nas lus gan rkyal du 'gyel/ kha cig ni pi wang dang rgyud gsum pa'i steng du lag pa brkyang / kha cig ni gling bu la sos 'debs/ kha cig ni rol mo'i</text></item>
<item><p>167a6</p><section>mdo sde</section><text>cha byed kim+pa la dang / na ku la dang / 'khar ba'i sil khrol dang / pheg la 'dzin/ kha cig ni mig 'dzum zhing 'byed la 'gyur/ kha cig ni kha gdangs par gyur</text></item>
<item><p>167a7</p><section>mdo sde</section><text>te| de ltar sa la mi sdug par gnas par gyur pa'i btsun mo'i 'khor la lta zhing byang chub sems dpa' dur khrod kyi 'du shes skyed do/ /de la 'di skad ces bya ste/</text></item>
<item><p>167b1</p><section>mdo sde</section><text>'jig rten mgon des de mthong yid byung ste/ /snying rjes shugs phyung nas ni 'di skad smras/ /e ma skye rgu dag ni sdug bsngal gyur/ /srin mo'i tshogs la dga' ba ji ltar</text></item>
<item><p>167b2</p><section>mdo sde</section><text>rnyed| |'dod pa'i yon tan yon min yon tan 'dzin/ /gti mug mun pas rab bsgribs blo gros ngan/ /dper na bya ni bya rgyar tshud pa bzhin/ /nam yang 'byung ba rnyed par</text></item>
<item><p>167b3</p><section>mdo sde</section><text>'gyur ma yin// //'phags pa rgya cher rol pa zhes bya ba theg pa chen po'i mdo/ bam po bcu pa/ de nas byang chub sems dpa' chos snang ba'i sgo 'dis yang btsun</text></item>
<item><p>167b4</p><section>mdo sde</section><text>mo'i 'khor lo rtog cing snying rje chen po'i smre bas sems can gyi phyir smre ste/ 'di ni byis pa de dag ni gsod pa ste/ gsad pa'i gnas su gsang par bya ba gsod pa dang</text></item>
<item><p>167b5</p><section>mdo sde</section><text>mtshungs so/ /'di na byis pa de dag ni chags pa ste/ ngan skyug gis gang ba'i snod ri mo can rnams la mi mkhas pa chags pa dang mtshungs so/ /'di na byis pa de dag ni</text></item>
<item><p>167b6</p><section>mdo sde</section><text>'bying ba ste/ glang po che chur bying pa dang mtshungs so/ /'di ni byis pa de dag ni btsas pa ste/ btson ra'i nang gi btson btsas pa dang mtshungs so/ /'di na byis pa de dag ni</text></item>
<item><p>167b7</p><section>mdo sde</section><text>mngon par dga' ba ste/ phag mi gtsang ba la dga' ba dang mtshungs so/ /'di na byis pa de dag ni chags pa ste/ khyi keng rus la chags pa dang mtshungs so/ /'di na byis</text></item>
<item><p>168a1</p><section>mdo sde</section><text>pa de dag ni rab tu lhung ba ste/ phye ma leb mar me'i me lcer lhung ba dang mtshungs so/ /'di na byis pa de dag ni thogs pa ste/ spre'u rnyong la thogs</text></item>
<item><p>168a2</p><section>mdo sde</section><text>pa dang mtshungs so/ /'di na byis pa de dag ni yongs su bzung ba ste/ nya rgyas zin pa dang mtshungs so/ /'di na byis pa de dag ni yongs su gtubs pa ste/ sha tshong gi</text></item>
<item><p>168a3</p><section>mdo sde</section><text>gnas kyi lug dang mtshungs so/ /'di na byis pa de dag ni btsugs pa ste/ sdig pa byed pa gsal shing gi rtse mo la btsugs pa dang mtshungs so/ /'di na byis pa de</text></item>
<item><p>168a4</p><section>mdo sde</section><text>dag ni 'dam du 'bying zhing thogs pa ste/ glang po che rgan po 'dam du song ba dang mtshungs so/ /'di na byis pa de dag ni phongs pa ste/ rgya mtsho chen por gru'i snam</text></item>
<item><p>168a5</p><section>mdo sde</section><text>bu zhig pa dang mtshungs so/ /'di na byis pa de dag ni rab tu lhung ba ste/ dmus long g.yang sa chen por lhung ba dang mtshungs so/ /'di na byis pa de dag ni yongs</text></item>
<item><p>168a6</p><section>mdo sde</section><text>su zad par 'gyur ba ste/ sa'i steng gi mtshams su song ba'i chu dang mtshungs so/ /'di na byis pa de dag ni ngu ba 'thul ba ste/ bskal pa zad pa'i sa chen po dang</text></item>
<item><p>168a7</p><section>mdo sde</section><text>mtshungs so/ /'di na byis pa de dag ni 'khor ba ste/ rdza mkhan gyi 'khor lo'i shugs dang mtshungs so/ /'di na byis pa de dag ni 'brog rtsol ba ste/ dmus</text></item>
<item><p>168b1</p><section>mdo sde</section><text>long ri la phyin pa dang mtshungs so/ /'di na byis pa de dag ni btags shing 'khor ba ste/ khyi ltong gis btags pa dang mtshungs so/ /'di na byis pa de dag ni rnyis pa ste/</text></item>
<item><p>168b2</p><section>mdo sde</section><text>dpyid kyi rtswa dang nags tshal dang mtshungs so/ /'di na byis pa de dag ni yongs su nyams pa ste/ mar gyi ngo'i zla ba dang mtshungs so/ /'di dag ni byis pa rnams la za ba</text></item>
<item><p>168b3</p><section>mdo sde</section><text>ste| klu la nam mkha' lding dang mtshungs so/ |'di dag ni byis pa rnams la 'cha' ba ste/ gru bo che la chu srin chen po dang mtshungs so/ /'di dag ni byis pa rnams la</text></item>
<item><p>168b4</p><section>mdo sde</section><text>'dzems pa ste/ mgron po la chom po mang po dang mtshungs so/ /'di dag ni byis pa rnams la 'jig pa ste/ shing sA la la rlung dmar chen po dang mtshungs so/ /'di dag</text></item>
<item><p>168b5</p><section>mdo sde</section><text>ni byis pa rnams la gsod pa ste/ skye bo la sbrul mig gdug pa dang mtshungs so/ /byis pa rnams ni ro myang ba'i 'du shes kyis chod pa ste/ ral gri'i so sbrang rtsis bskus</text></item>
<item><p>168b6</p><section>mdo sde</section><text>pas chod pa bzhin no/ /'di dag ni byis pa rnams khyer ba ste/ shing gi phung po chu bo'i chus khyer ba dang mtshungs so/ /'di dag ni byis pa rnams la rtsen pa ste/ byis pa chung</text></item>
<item><p>168b7</p><section>mdo sde</section><text>ngu rang gi gcin rtug la rtse ba dang mtshungs so/ /'di dag ni byis pa rnams kun tu sgyur ba ste/ glang po che la lcags kyu dang mtshungs so/ /'di dag ni byis pa rnams la</text></item>
<item><p>169a1</p><section>mdo sde</section><text>slu ba ste/ g.yon can gyis byis pa'i rang bzhin can dag brid pa bzhin no/ /'di dag ni byis pa de dag gi dge ba'i rtsa ba zad par byed pa ste/ rgyan po</text></item>
<item><p>169a2</p><section>mdo sde</section><text>la dga' ba'i nor dang mtshungs so/ /'di dag gis byis pa rnams la 'chos pa ste/ srin mo rnams kyis tshong pa 'chos pa dang mtshungs so/ /byang chub sems dpa' rnam pa</text></item>
<item><p>169a3</p><section>mdo sde</section><text>sum cu rtsa gnyis po 'di dag gis btsun mo'i 'khor la yongs su brtag pa byas nas lus la mi gtsang ba'i 'du shes rnam par sgom/ mi mthun pa'i 'du shes nye bar</text></item>
<item><p>169a4</p><section>mdo sde</section><text>sgrub/ smad pa'i 'du shes skyed/ rang gi lus la'ang de dang 'dra bar rnam par sgom/ lus kyi nyes dmigs yang dag par mthong / lus la lus su mngon par zhen pa</text></item>
<item><p>169a5</p><section>mdo sde</section><text>las skyod/ sdug pa'i 'du shes rnam par 'jig /mi sdug pa'i 'du shes 'jug par byed/ 'og gi rkang pa'i mthil nas steng gi klad pa man chad mi gtsang ba las byung ba</text></item>
<item><p>169a6</p><section>mdo sde</section><text>dang / mi gtsang ba las gyur pa dang / rtag tu mi gtsang ba zag par mthong ngo / /de'i tshe tshigs su bcad pa 'di dag kyang smras so/ /lus kyi zhing las skyes shing sred pa'i</text></item>
<item><p>169a7</p><section>mdo sde</section><text>chu las byung ba 'jig tshogs ming du btags/ /mchi ma rdul dang mchil mas brlan la gcin gyis bsgyur cing khrag gi thigs pas gang / /zhag dang rnag dang lgang</text></item>
<item><p>169b1</p><section>mdo sde</section><text>pa dang ni klad rgyas dag dang sdig pa rnams kyis gang / /rtag tu ngan skyug zag cing kun kyang dri ma rnam pa sna tshogs tha dad pa/ /pags dang so dang skra dang spu yis bsgyur cing</text></item>
<item><p>169b2</p><section>mdo sde</section><text>pags pas g.yogs la spu dang ldan/ /rgyu ma mchin pa mtsher pa chu ser kha chu 'di dag bsags pa nyam chung ba/ /rkang dang chu rgyus dag gis sbrel te 'khrul 'khor 'dra zhing</text></item>
<item><p>169b3</p><section>mdo sde</section><text>sha yis mdzes par byas/ /sna tshogs nad kyis gang zhing mya ngan khyab la bkres dang skom pas kun tu nyen/ /skye ba po dag lus ni bu ga mang zhing 'chi dang rga ba'i gnas gyur</text></item>
<item><p>169b4</p><section>mdo sde</section><text>pa| |mthong nas mkhas pa su zhig rang gi lus la dgra dang mtshungs par sems mi 'gyur/ /de ltar byang chub sems dpa' lus la lus su song ba'i dran pas gnas par gyur</text></item>
<item><p>169b5</p><section>mdo sde</section><text>to| |nam mkha'i dkyil na 'khod pa'i lha'i bu rnams kyis lha'i bu chos spyod la 'di skad ces smras so/ /grogs po don grub 'di ni btsun mo'i 'khor la rnam par lta zhing</text></item>
<item><p>169b6</p><section>mdo sde</section><text>'dzum yang ston/ /sems ni mi dga' mig ni phyir zhing lta na phyi bshol byed dam ci/ /yang na 'di ni rgya mtsho'i zabs dang mtshungs te 'di tshad gzung bar mi nus so/ /yang na</text></item>
<item><p>169b7</p><section>mdo sde</section><text>chags pa med pa 'di yul rnams la chags par mi 'gyur grang / /lha rnams kyis bskul ba yi yi dam brjed par ma gyur grang / /lha'i bu chos spyod kyis smras pa/ de skad</text></item>
<item><p>170a1</p><section>mdo sde</section><text>smra ci dgos/ 'di sngon byang chub kyi phyir spyod pa na'ang mngon par 'byung ba dang / gtong ba la rnam pa de lta bur chags pa med par gyur pa de khyed la</text></item>
<item><p>170a2</p><section>mdo sde</section><text>mngon sum du gyur pa yin na/ da srid pa tha ma pa la gnas pa chags par mi 'gyur ba lta smos kyang ci dgos/ dge slong dag /de nas byang chub sems dpa' nges par</text></item>
<item><p>170a3</p><section>mdo sde</section><text>byas pa| yid byung bar gyur pa/ blo brtul ba/ tshul du shis shing rings thabs med par skyil mo krung bshig ste glu dbyangs len pa'i khang bzang na shar phyogs su lta zhing</text></item>
<item><p>170a4</p><section>mdo sde</section><text>'dug nas lag pa g.yas pas rin po che'i dra ba smad de/ khang bzang gi steng du song nas sor mo bcu thal mo sbyar te sangs rgyas thams cad bsam nas sangs rgyas thams</text></item>
<item><p>170a5</p><section>mdo sde</section><text>cad la phyag 'tshal te nam mkha'i dkyil du bltas pa dang des mthong ba/ nam mkha'i dkyil na lha'i dbang po mig stong dang ldan pa lha brgya stong gis bskor cing / me</text></item>
<item><p>170a6</p><section>mdo sde</section><text>tog dang / spos dang / phreng ba dang / byug pa dang / phye ma dang / gos dang / gdugs dang / rgyal mtshan dang / ba dan dang / me tog gi rna rgyan dang / rin po che'i do shal gyi</text></item>
<item><p>170a7</p><section>mdo sde</section><text>chun po thogs te lus btud nas byang chub sems dpa' la phyag 'tshal zhing 'dug pa mthong ngo / /'jig rten skyong ba bzhi'ang gnod sbyin dang / srin po dang / dri</text></item>
<item><p>170b1</p><section>mdo sde</section><text>za dang / klu'i tshogs kyis bskor cing go cha sra ba bgos/ ral gri dang / mda' gzhu dang / mdung thung dang / mtshon rtse gnyis pa dang / rtse gsum pa lag na thogs shing tshul du</text></item>
<item><p>170b2</p><section>mdo sde</section><text>shis par nor bu'i cod pan dang / gtsug phud 'phyang bar byang chub sems dpa' la phyag 'tshal zhing 'dug pa mthong ngo / /lha'i bu nyi ma dang zla ba gnyis kyang glo g.yas</text></item>
<item><p>170b3</p><section>mdo sde</section><text>g.yon na 'dug par mthong ngo / /skar ma'i bdag po rgyal yang nam phyed na shar bar mthong ngo / /mthong nas kyang byang chub sems dpas 'dun pa la smras pa/ nga yi bkra</text></item>
<item><p>170b4</p><section>mdo sde</section><text>shis 'di ni don kun grub/ /do mod gdon mi za bar don grub kyi/ /'dun pa phyi bshol ma byed la gor du/ /rta rgyal rgyan gyis brgyan pa nga la byin/ /de nas 'dun pas</text></item>
<item><p>170b5</p><section>mdo sde</section><text>tshig de thos nas yid mi dga' zhing 'di skad ces smras so/ /smin ma ring zhing pad+ma'i 'dab ma rgyas 'dra'i spyan mnga' mi yi seng+ge ston ka'i zla ba nya ba lta bu dang / /me tog ku</text></item>
<item><p>170b6</p><section>mdo sde</section><text>mu da dang zla ba dang ni dga' ba'i pad+ma'i rdzing bu gsar par 'jam pa'i pad+ma rgyas 'dra'i zhal/ /sbyangs pa'i gser dang nyi ma shar ma thag dang zla ba dri med gzi dang mar blugs</text></item>
<item><p>170b7</p><section>mdo sde</section><text>me yi 'od 'phro nor bu glog 'od 'bar ba'i gzi brjid can/ /glang po rgyags pa 'gying ba'i glang po'i stobs can ba lang khyu mchog ri dwags rgyal dang ngang pa'i stabs</text></item>
<item><p>171a1</p><section>mdo sde</section><text>can stabs mdzes shin tu zhabs legs gang du bzhud/ /byang chub sems dpas smras pa/ 'dun pa gang gi don du nga yis sngon chad lag pa</text></item>
<item><p>171a2</p><section>mdo sde</section><text>rkang pa mig dang de bzhin mgo dang lus btang zhing / /chung ma dang ni phangs pa'i rgyal srid nor gser gos dang rin chen gang ba'i shing rta glang po rlung mgyogs</text></item>
<item><p>171a3</p><section>mdo sde</section><text>shugs ldan rta pho rtsal mchog ldan pa btang / /bskal pa bye ba khrag khrig mang nas tshul khrims ngas bsrungs bzod pa yongs bsgoms brtson 'grus stobs dang</text></item>
<item><p>171a4</p><section>mdo sde</section><text>bsam gtan shes rab dag/ de lta mod kyi byang chub zhi ba shis pa thob nas rga shi'i rgya mor chud pa'i sems can nga yis yongs su dgrol ba'i dus la bab/ /'dun</text></item>
<item><p>171a5</p><section>mdo sde</section><text>pas smras pa/ jo jo khyod bltams ma thag tu blta ba'i phyir bram ze ltas mkhan rnams la bstan na/ de dag gis rgyal po zas gtsang ma'i spyan sngar lha khyod kyi</text></item>
<item><p>171a6</p><section>mdo sde</section><text>rgyal po'i pho brang 'phel bar 'gyur ro zhes lung bstan ces bdag gis thos so/ /smras pa/ ji lta bur 'gyur/ smras pa/ gzhon nu 'di ni bsod nams brgya mtshan</text></item>
<item><p>171a7</p><section>mdo sde</section><text>ldan| |khyod kyi bu btsas bsod nams gzi brjid can/ /de ni gling bzhi'i dbang phyug 'khor los bsgyur/ /nor bdun dang ni rab tu ldan par 'gyur/ /gal te</text></item>
<item><p>171b1</p><section>mdo sde</section><text>'jig rten sdug bsngal bltas nas ni/ /btsun mo'i 'khor spangs mngon par byung 'gyur na/ /byang chub rga shi med pa'i gnas thob ste/ /chos kyi chu yis skye rgu 'di tshim</text></item>
<item><p>171b2</p><section>mdo sde</section><text>byed| |jo jo lung bstan pa 'di ni mchis te/ 'di ma mchis pa ma lags mod kyi/ 'on kyang phan par 'tshal ba bdag gi tshig gsan par gsol/ smras pa/ ci zhig/</text></item>
<item><p>171b3</p><section>mdo sde</section><text>smras pa| lha gcig gang gi don du 'di na kha cig brtul zhugs dang dka' thub rnam pa du ma rtsom ste/ ri dwags kyi pags pa dang / ral pa'i thor tshugs dang / rtswa dang shing shun</text></item>
<item><p>171b4</p><section>mdo sde</section><text>gyon pa dang / sen mo dang / skra dang / ag tshom ring por 'jog pa dang / lus la gdung ba dang / yongs su gdung ba rnam pa du ma spro bar bgyid de/ bdag cag ji ltar lha</text></item>
<item><p>171b5</p><section>mdo sde</section><text>dang mi'i phun sum tshogs pa 'thob par 'gyur zhes brtul zhugs dang dka' thub drag po rtsom mo/ /jo jo phun sum tshogs pa de ni khyod kyis brnyes lags te/ rgyal</text></item>
<item><p>171b6</p><section>mdo sde</section><text>srid 'byor cing rgyas la bde zhing lo legs te/ nyams dga' zhing mi dang skye bo mang pos gang ba 'di dang / skyed mos tshal dam pa mchog me tog dang 'bras bu rnam</text></item>
<item><p>171b7</p><section>mdo sde</section><text>pa sna tshogs kyis brgyan pa/ bya'i tshogs sna tshogs sgra skad yid du 'ong ba 'byin pa 'di dag dang / rdzing me tog ut+pa la dang / pad+ma dang / ku mu da dang / pad+ma dkar</text></item>
<item><p>172a1</p><section>mdo sde</section><text>pos mdzes par 'gyur ba/ ngang pa dang / rma bya dang / khu byug dang / ngur pa dang / khrung khrung dang / ngang skya sgra skad 'byin pa/ shing a mra dang / mya</text></item>
<item><p>172a2</p><section>mdo sde</section><text>ngan 'tshang dang / tsam pa ka dang / ku ra ba ka dang / ke sa ra la sogs pa shing me tog chags pa sna tshogs kyis 'gram 'khor ba/ rin po che'i shing sna tshogs kyi phreng gis</text></item>
<item><p>172a3</p><section>mdo sde</section><text>legs par brgyan pa/ mig mang ris su bkod pa/ rin po che sna tshogs kyi stegs bus bskor ba/ rin po che'i dra ba bres pa/ dus ji lta ba bzhin du yongs su spyad</text></item>
<item><p>172a4</p><section>mdo sde</section><text>pa| dgun dang / dbyar dang / ston dang / dpyid gnas bde ba rnams dang / khang bzang chen po chos dang / chos bzang dang / bde ba dang / mya ngan 'bral la sogs pa rnam</text></item>
<item><p>172a5</p><section>mdo sde</section><text>par rgyal ba'i khang pa lta bu ston ka'i sprin 'dra ba/ gangs te se lta bu stegs bu dang / sgo gang dang / rta babs dang / skar khung dang / bsil khang dang / khang pa brtsegs</text></item>
<item><p>172a6</p><section>mdo sde</section><text>pa dang / khyams kyis legs par brgyan pa/ rin po che'i dril bu g.yer ka'i dra ba sgra 'byung ba 'di dag dang / btsun mo'i 'khor dang rol mo'i cha byad rgyud gcig</text></item>
<item><p>172a7</p><section>mdo sde</section><text>pa dang / pi wang dang / 'khar rnga dang / gling bu dang / 'khar ba'i sil khrol dang / pheg dang / ki m+pa la dang / na ku la dang / sgra snyan dang / rdza rnga dang / pa Ta ha dang /</text></item>
<item><p>172b1</p><section>mdo sde</section><text>glu dang / gar dang / rol mo'i dbyangs sgra dang / glu dbyangs sbyar ba legs par bslab pa dgod pa dang / 'jo pa dang / rtse ba dang / dga' ba dang / tshul du shis ba dang / spyod</text></item>
<item><p>172b2</p><section>mdo sde</section><text>pa mdzes pa 'di dang ni ldan la/ lha/ khyod kyang dar ni ma yol te/ gzhon pa thor bu dar la bab pa/ lus 'jam pa/ lang tsho la bab pa/ dbu skra nag pa/ 'dod pa la ma</text></item>
<item><p>172b3</p><section>mdo sde</section><text>rol ba lags kyi/ sum cu rtsa gsum pa'i bdag po mig stong dang ldan pa/ lha'i bdag po lta bur re zhig dgyes par rol la/ slad kyis bgres nas mngon par 'byung bar</text></item>
<item><p>172b4</p><section>mdo sde</section><text>mdzod cig /de'i tshe tshigs su bcad pa 'di'ang smras so/ /sum cu rtsa gsum 'jig rten lha dbang ltar/ /dgyes pa'i cho ga mkhyen pa dgyes par rol/ /slad kyis bgres</text></item>
<item><p>172b5</p><section>mdo sde</section><text>par gyur nas brtul zhugs dang / /dka' thub dag ni yang dag brtsam par mdzod/ /byang chub sems dpas smras pa/ 'dun pa mi dgos te/ 'dod pa 'di dag ni mi</text></item>
<item><p>172b6</p><section>mdo sde</section><text>rtag pa| mi brtan pa/ ther zug ma yin pa/ 'gyur ba'i chos can/ myur du 'gro ba/ g.yo ba/ ri gzar po'i chu'i shugs dang 'dra ba/ zil pa'i thigs pa ltar ring du</text></item>
<item><p>172b7</p><section>mdo sde</section><text>mi gnas pa/ lag pa bcangs pa stong pas byis pa brid pa ltar snying po med pa/ chu shing gi snying po ltar mthu med pa/ snod so ma btang ba ltar mthar 'jig pa/ ston</text></item>
<item><p>173a1</p><section>mdo sde</section><text>ka'i sprin ltar skad cig byung nas med par 'gyur ba/ nam mkha'i glog ltar ring du mi gnas pa/ dug dang bcas pa'i snod ltar 'gyur ba'i sdug bsngal</text></item>
<item><p>173a2</p><section>mdo sde</section><text>can| 'khri shing ma lu ta ltar mi bde ba 'byin pa/ byis pa'i blo can rnams kyis 'dod bar bya ba/ chu'i chu bur lta bur myur du 'gyur ba'i chos can/ smig rgyu ltar 'du shes</text></item>
<item><p>173a3</p><section>mdo sde</section><text>phyin ci log las byung ba/ sgyu ma ltar sems phyin ci log gis rnam par bsgrubs pa/ rmi lam ltar lta ba phyin ci log gis yongs su zin pa/ rgya mtsho dgang dka' ba ltar</text></item>
<item><p>173a4</p><section>mdo sde</section><text>ngo ma mi shes par byed pa/ tshwa chu ltar skom par byed pa/ sbrul gyi mgo ltar reg par dka' ba/ g.yang sa chen po ltar mkhas pa rnams kyis yongs su spangs pa/ shes</text></item>
<item><p>173a5</p><section>mdo sde</section><text>rab can rnams kyis 'jigs pa dang bcas pa dang / rtsod pa dang bcas pa dang / nyes pa dang bcas pa dang / skyon dang bcas par shes nas rnam par spangs pa/ rig</text></item>
<item><p>173a6</p><section>mdo sde</section><text>pa rnams kyis smad pa/ 'phags pa rnams kyis bshung pa/ mkhas pa rnams kyis ma bsngags pa/ mi mkhas pa rnams kyis yongs su bzung ba/ byis pa rnams</text></item>
<item><p>173a7</p><section>mdo sde</section><text>kyis bsten pa yin no/ /de'i tshe tshigs su bcad pa 'di 'ang smras so/ /mkhas pa rnams kyis sbrul gyi mgo bzhin spangs/ /ngan skyug snod bzhin mi gtsang rnam</text></item>
<item><p>173b1</p><section>mdo sde</section><text>par spangs/ /'dun pa dge ba thams cad 'jig byed par/ /'dod pa shes nas nga ni dga' mi skye/ /de'i tshe 'dun pa zug rdus zug pa bzhin du skad phyung ste ngu zhing de nas</text></item>
<item><p>173b2</p><section>mdo sde</section><text>mig nas mchi ma zag la/ sdug bsngal bzhin tshig 'di skad ces smras so/ /lha gcig gang gi don du 'di na kha cig brtul zhugs rnam pa mang po rtsom ste ri dwags</text></item>
<item><p>173b3</p><section>mdo sde</section><text>pags pa 'chang / /skra dang sen mo ag tshom ring du 'jog cing de bzhin shing shun gyon la yan lag bskams shing brtul zhugs gnas/ /sre da dang ni ldan ma ldum</text></item>
<item><p>173b4</p><section>mdo sde</section><text>dag dang ma drus 'bras za kha cig spyi'u tshugs 'dug dang ba lang brtul zhugs gnas/ /ji ltar bdag cag 'gro ba'i gtso bo khyad 'phags 'khor los bsgyur ba mchog</text></item>
<item><p>173b5</p><section>mdo sde</section><text>dang de bzhin 'jig rten skyong ba dang / /brgya byin rdo rje 'chang dang 'thab bral lha dbang 'phrul bar 'gyur snyam tshangs pa'i 'jig rten bsam gtan bde ba 'dod/ /mi</text></item>
<item><p>173b6</p><section>mdo sde</section><text>yi dam pa khyod kyi rgyal srid 'di ni shin tu 'byor cing rab tu rgyas la shin tu lo legs pa/ /de bzhin kun dga'i ra ba dag dang skyed mos tshal dang khang bzang mthon po</text></item>
<item><p>173b7</p><section>mdo sde</section><text>rnam par rgyal ba'i khang pa mtshungs/ /bud med 'di dag rnams kyang pi wang dang ni gling bu dag dang glu dang rol mo'i dbyangs sgra len cing mchis/ /dga' bar bgyid</text></item>
<item><p>174a1</p><section>mdo sde</section><text>dang gar dang glu dbyangs sbyar ba shin tu bslab pa 'di dag spyod cing des pa ma bzhud cig /byang chub sems dpas smras pa/ 'dun pa nyon cig</text></item>
<item><p>174a2</p><section>mdo sde</section><text>'dod pa'i rgyus ni sngon gyi tshe rabs dag na bcings dang btsas dang brdegs dang bsdigs pa sdug bsngal brgya dag ngas ni bzod byas 'dus byas rnams la nga yis</text></item>
<item><p>174a3</p><section>mdo sde</section><text>yid byung byas ma gyur/ /sngon chad bag med dbang du song zhing gti mug dkrugs la lta ba'i dra bas dkris shing mun gyur chos 'di mi shes pa las byung ste bdag tu</text></item>
<item><p>174a4</p><section>mdo sde</section><text>'du shes 'dzin dang tshor ba po las 'das/ /dngos po 'di dag thams cad g.yo zhing 'gyur la mi rtag sprin dang mtshungs shing glog dang 'dra ste zil pa'i thigs pa 'dra</text></item>
<item><p>174a5</p><section>mdo sde</section><text>zhing gsob gsog snying po med la bdag yod ma yin stong par gyur pa ste/ /nga yi yid ni yul la chags pa med kyi 'dun pa rta rgyal dam pa bsngags ldan da byin</text></item>
<item><p>174a6</p><section>mdo sde</section><text>ngas sngon bsam pa'i bkra shis rdzogs kyi thams cad zil gnon chos kun dbang phyug chos rgyal thub par 'gyur/ /'dun pas smras pa/ pad+ma 'dab ma rgyas pa</text></item>
<item><p>174a7</p><section>mdo sde</section><text>'dra ba'i mig ldan zhing / /do shal nor bu rin chen sna tshogs rnams kyis brgyan/ /mkha' la sprin tshogs dag las byung ba'i klog 'dra ba/ /mal na rnam par</text></item>
<item><p>174b1</p><section>mdo sde</section><text>mdzes pa 'di la mi gzigs sam/ /pi wang dang ni 'khar rnga dag dang sgra snyan dang / /rdza rnga dag dang gling bu glu dbyangs len pa dang / /bya bang rma bya ka la ping+ka sgra 'byin pa/ /</text></item>
<item><p>174b2</p><section>mdo sde</section><text>mi'am ci yi khyim 'dra 'di yang 'dor lags sam/ /su ma na dang ut+pa la dang paR+sha ka/ tsam+pa ka dang dri mchog phreng ba me tog brgyus/ /dus kyi a ga ru mchog bdug pas</text></item>
<item><p>174b3</p><section>mdo sde</section><text>rab bdugs dang / /byug pa dam pa de dag la yang mi gzigs sam/ /shin tu dri gda' dri ldan ro bro gya nom dang / /skyu rum dag dang bshos gtsang shin tu legs sbyar</text></item>
<item><p>174b4</p><section>mdo sde</section><text>dang | |skyems kyi ro yang kha ra bcas pa rab sbyar ba/ /'di la'ang mi gzigs par ni lha khyod gang du bzhud/ /grang ba'i dus na byug pa dro ba dam pa dang / /tsha ba'i dus na</text></item>
<item><p>174b5</p><section>mdo sde</section><text>tsan+dan sprul gyi snying po dang / /ka shi pa yi na bza' bzang po mang po dang / /de dag la yang mi gzigs lha khyod gang du bzhud/ /lha yul dag na lha rnams dag ni ci 'dra</text></item>
<item><p>174b6</p><section>mdo sde</section><text>bar| |'dod pa'i yon tan lnga po 'di dag rab 'byor pa/ /dga' zhing bde dang ldan la dgyes par rol mdzad de/ /de nas shAkya'i dam pa nags tshal bzhud par mdzod/ /</text></item>
<item><p>174b7</p><section>mdo sde</section><text>byang chub sems dpas smras pa/ 'dun pa ngas ni bskal pa mtha' yas dpag tu med par gzugs dang sgra dang dri dang ro dang reg dang mi dang lha yi 'dod pa rnam pa sna</text></item>
<item><p>175a1</p><section>mdo sde</section><text>tshogs spyad kyang ngoms par gyur pa med/ /rgyal po'i sras mchog gyur te dbang phyug byas shing gang tshe gling bzhi dag tu 'khor los bsgyur ba'i</text></item>
<item><p>175a2</p><section>mdo sde</section><text>rgyal por gyur nas rin chen sna bdun ldan zhing bud med nang na 'dug pa dang / /sum cu rtsa gsum dbang dang 'thab bral rab kyi lha dbang byas shing de dag nas ni shi</text></item>
<item><p>175a3</p><section>mdo sde</section><text>'phos 'di 'ongs sprul pa'i lha yi nang na yid 'ong dpal ldan dam pa nga yis sngon chad spyad/ /lha yi gnas su dbang sgyur bdud kyi dbang po byas shing 'dod pa 'byor pa</text></item>
<item><p>175a4</p><section>mdo sde</section><text>mchog la spyad kyang ngoms ma gyur na da ci dman pa 'di la bsten pas nga ngoms 'gyur ram de ni gnas min no/ /gzhan yang 'dun pa nga ni sdug bsngal mya ngan</text></item>
<item><p>175a5</p><section>mdo sde</section><text>dgon pa'i 'khor bar gnas pa nyon mongs gdug pas dkrugs shing nyam ngas rtag tu khyer te mgon med skyabs med cing / /gti mug ma rig mun pa dag na rga dang</text></item>
<item><p>175a6</p><section>mdo sde</section><text>na dang 'chi ba'i 'jigs pa dag gis nyen la skye ba'i sdug bsngal dgra yis kun tu gnod cing rnam par gnod pa'i 'gro ba 'di bltas nas/ /ngas 'dir chos kyi gru</text></item>
<item><p>175a7</p><section>mdo sde</section><text>bzang gtong dang tshul khrims brtul zhugs bzod pa brtson 'grus stobs can dag gi shing tshogs bsags te sbyar nas lhag pa'i bsam pa snying po ldan pa rdo rje</text></item>
<item><p>175b1</p><section>mdo sde</section><text>lta bus brtan por gzungs btab sbyar/ /gru der nga nyid zhugs nas bdag nyid rgal te bdag gis 'gro ba mtha' yas pa dag 'khor ba'i chu bo 'dal bar che ba khro ba'i dba' rlabs</text></item>
<item><p>175b2</p><section>mdo sde</section><text>ldan pa 'dod chags 'dzin khri klong 'khyil dgra yis rnam par dkrugs pa rgal bar dka' las bsgral lo snyam ste nga sems de 'dra'o/ /de phyir srid mtsho dgrar bcas lta ba'i</text></item>
<item><p>175b3</p><section>mdo sde</section><text>'dzin khri dang / /nyon mongs srin po yod pa 'di las bdag rgal te/ /bdag nyid rgal bar gyur nas 'gro ba mtha' yas pa/ /rga med shi med zhi ba'i thang la dgod</text></item>
<item><p>175b4</p><section>mdo sde</section><text>par bya| |de'i tshe 'dun pa de bas kyang rab tu ngu zhing 'di skad ces smras so/ /lha/ de ltar nges par mdzad dam/ byang chub sems dpas smras pa/ 'dun pa nga yis nges</text></item>
<item><p>175b5</p><section>mdo sde</section><text>par byas pa nyon/ /sems can dgrol phyir phan par bya phyir brtson/ /mi g.yo las kyang mi g.yo gnod pa med/ /ri rgyal lhun po lta bur brtan mi g.yo/ /'dun pas</text></item>
<item><p>175b6</p><section>mdo sde</section><text>smras pa/ jo jo'i nges pa ci 'dra ba zhig lags/ byang chub sems dpas smras pa/ rdo rje'i gnam lcags dgra sta mdung thung mda' char dang / /lcags bskol glog gi</text></item>
<item><p>175b7</p><section>mdo sde</section><text>tshogs ltar rab tu 'bar ba dang / /ri rtse kun tu 'bar ba mgo steng rab 'bab kyang / /nga ni khyim la 'dod pa phyir yang mi skyed do/ /de'i tshe lha'i bu nam mkha' la</text></item>
<item><p>176a1</p><section>mdo sde</section><text>'khod pa dag gis ca co dang / ga zha'i sgra brgya stong phyung ste me tog gi char yang phab nas tshigs su bcad pa 'di dag smras so/ /yul</text></item>
<item><p>176a2</p><section>mdo sde</section><text>rnams la ni yid kyang ma chags shing / /sems can dag pa snying rje snying brtser ldan/ /blo gros mchog ldan rgyal gyur rgyal gyur cig /mgon po 'gro la mi 'jigs</text></item>
<item><p>176a3</p><section>mdo sde</section><text>sbyin mdzad pa/ /mkha' la rdul nag du ba mjug ring dag /mi chags bzhin du skyes mchog thugs mi chags/ /dri med yul gyi bde bas mi gos te/ /chu las</text></item>
<item><p>176a4</p><section>mdo sde</section><text>pad+ma ji ltar 'phags pa bzhin/ /dge slong dag/ de nas lha'i bu zhi ba'i blo gros dang / lha'i bu rtse ba bkod pas byang chub sems dpa'i nges pa rig nas ser skya'i</text></item>
<item><p>176a5</p><section>mdo sde</section><text>gnas kyi grong khyer chen po'i skyes pa dang / bud med dang / khye'u dang / bu mo thams cad gnyid kyis log par byas so/ /sgra thams cad kyang mi grag par byas so/ /</text></item>
<item><p>176a6</p><section>mdo sde</section><text>dge slong dag /de nas byang chub sems dpas grong khyer gyi skye bo thams cad gnyid kyis log par rig /nam gyi dgung la bab par rig /skar ma'i bdag po rgyal</text></item>
<item><p>176a7</p><section>mdo sde</section><text>dang ldan par rig /da kho na mngon par 'byung ba'i dus la bab par rig nas 'dun pa la smras pa/ 'dun pa da nga skyo bar ma byed par rta bsngags ldan legs par</text></item>
<item><p>176b1</p><section>mdo sde</section><text>brgyan te ma thogs par nga la byin/ byang chub sems dpas tshig de skad smras ma thag tu de nas skad cig de nyid la rgyal po chen po bzhis byang chub sems dpa'i tshig thos</text></item>
<item><p>176b2</p><section>mdo sde</section><text>nas rang rang gi gnas nas byung ste byang chub sems dpa' la mchod pa'i las kyi phyir rang rang gi bkod pas rings pa rings par ser skya'i gnas kyi grong khyer chen por</text></item>
<item><p>176b3</p><section>mdo sde</section><text>'ongs so/ /de na dri za'i bdag po rgyal po chen po yul 'khor srung ni/ dri za bye ba khrag khrig brgya stong phrag du ma dag dang lhan cig tu sil snyan dang glu dbyangs sna tshogs</text></item>
<item><p>176b4</p><section>mdo sde</section><text>len cing shar phyogs nas 'ongs par gyur te/ 'ongs nas kyang ser skya'i gnas kyi grong khyer chen po la bskor ba byas te/ ji ltar 'ongs pa'i shar phyogs nyid du gnas nas</text></item>
<item><p>176b5</p><section>mdo sde</section><text>byang chub sems dpa' la phyag 'tshal zhing 'dug go /rgyal po chen po 'phags skyes po ni/ grul bum mu tig gi do shal sna tshogs lag na 'phyang ba/ nor bu rin po</text></item>
<item><p>176b6</p><section>mdo sde</section><text>che sna tshogs thogs pa/ spos chu sna tshogs kyis gang ba'i bum pa thogs pa bye ba khrag khrig brgya stong phrag du ma dag dang lhan cig tu lho phyogs nas 'ongs par gyur</text></item>
<item><p>176b7</p><section>mdo sde</section><text>te| 'ongs nas kyang ser skya'i gnas kyi grong khyer chen po la bskor ba byas te/ ji ltar 'ongs pa'i lho phyogs nyid du gnas nas byang chub sems dpa' la phyag 'tshal</text></item>
<item><p>177a1</p><section>mdo sde</section><text>zhing 'dug go /rgyal po chen po mig mi bzang ni/ klu mu tig gi do shal sna tshogs lag na 'phyang ba/ nor bu rin po che sna tshogs thogs pa/</text></item>
<item><p>177a2</p><section>mdo sde</section><text>spos kyi phye ma dang me tog gi char gyi sprin kun nas slong ba'i rlung dal zhing dri zhim pa sna tshogs gtong ba bye ba khrag khrig brgya stong phrag du ma dag dang lhan cig tu nub</text></item>
<item><p>177a3</p><section>mdo sde</section><text>phyogs nas 'ongs par gyur te/ 'ongs nas kyang ser skya'i gnas kyi grong khyer chen po la bskor ba byas te/ ji ltar 'ongs pa'i nub phyogs nyid du gnas nas byang</text></item>
<item><p>177a4</p><section>mdo sde</section><text>chub sems dpa' la phyag 'tshal zhing 'dug go /rgyal po chen po lus ngan ni/ gnod sbyin nor bu rin po che skar ma'i 'od zer thogs pa/ lag na mar me</text></item>
<item><p>177a5</p><section>mdo sde</section><text>thogs pa/ sgron ma 'bar ba lag na thogs pa/ mda' gzhung dang / ral gri dang / mdung thung dang / mtshon rtse gnyis pa dang / rtse gsum pa dang / 'khor lo dang /</text></item>
<item><p>177a6</p><section>mdo sde</section><text>mtshon rtse gcig pa dang / 'phang mdung la sogs pa mtshon cha sna tshogs thogs pa/ go cha dang ya lad sra ba bgos pa bye ba khrag khrig brgya stong phrag du ma dag</text></item>
<item><p>177a7</p><section>mdo sde</section><text>dang lhan cig tu byang phyogs nas 'ongs par gyur te/ 'ongs nas kyang ser skya'i gnas kyi grong khyer chen po la bskor ba byas te/ ji ltar 'ongs pa'i byang</text></item>
<item><p>177b1</p><section>mdo sde</section><text>phyogs nyid du gnas nas byang chub sems dpa' la phyag 'tshal zhing 'dug go /lha'i dbang po brgya byin yang sum cu rtsa gsum pa'i lha lha'i me tog dang / spos dang</text></item>
<item><p>177b2</p><section>mdo sde</section><text>phreng ba dang / byug pa dang / phye ma dang / gos dang / gdugs dang / rgyal mtshan dang / ba dan dang / me tog rna rgyan dang / rgyan thogs pa rnams dang lhan cig tu 'ongs par</text></item>
<item><p>177b3</p><section>mdo sde</section><text>gyur te| 'ongs nas kyang ser skya'i gnas kyi grong khyer chen po la bskor ba byas te/ ji ltar 'ongs pa'i steng gi bar snang la 'khor dang bcas te byang chub sems dpa' la</text></item>
<item><p>177b4</p><section>mdo sde</section><text>phyag 'tshal zhing 'dug go /dge slong dag/ de ltar 'dun pas byang chub sems dpa'i tshig thos nas mig mchi mas gang zhing byang chub sems dpa' la 'di skad ces</text></item>
<item><p>177b5</p><section>mdo sde</section><text>smras so| |jo jo/ khyod ni dus mkhyen pa/ tshod mkhyen pa/ ran pa mkhyen pa lags na/ da ltar ni bzhud pa'i dus dang tshod ma lags na/ ci'i slad du bka' de</text></item>
<item><p>177b6</p><section>mdo sde</section><text>skad stsal/ byang chub sems dpas smras pa/ 'dun pa da ni dus la bab bo/ /smras pa/ jo jo/ gang gi dus la bab/ byang chub sems dpas smras pa/ sems can</text></item>
<item><p>177b7</p><section>mdo sde</section><text>rnams kyi don ni tshol ba na/ /byang chub rga shi med pa'i gnas thob nas/ /'gro ba dgrol zhes nga yis yun ring nas/ /smon lam btab pa de yi dus la bab/ /'di</text></item>
<item><p>178a1</p><section>mdo sde</section><text>la 'di ni chos nyid de/ /de la 'di skad ces bya'o/ /sa bla ba dang bar snang de bzhin skyong / /lha dbang brgya byin rang gi phyogs dang bcas/ /'thab</text></item>
<item><p>178a2</p><section>mdo sde</section><text>bral lha dang dga' ldan 'phrul dga' dang / /gzhan 'phrul dbang byed lha rnams brtson par gyur/ /klu rgyal chu lha dang ni gzi can dang / /ma dros pa dang de bzhin</text></item>
<item><p>178a3</p><section>mdo sde</section><text>rgya mtsho yang / /mi mchog mngon par byung ba'i dus bab pas/ /de dag rnams kyang mchod phyir brtson par gyur/ /gang dag gzugs na spyod pa'i lha rnams dang / /</text></item>
<item><p>178a4</p><section>mdo sde</section><text>rtag tu bsam gtan spyod yul rab zhi spyad/ /de dag rnams kyang 'jig rten gsum mchod pa/ /mi mchog de la mchod phyir mngon par brtson/ /sngon spyad</text></item>
<item><p>178a5</p><section>mdo sde</section><text>spyod tshe grogs por gyur pa yi/ /byang chub sems dpa' phyogs bcur lhags pa yang / /rgyal ba mngon par 'byung ba lta byed cing / /rjes su mthun pas mchod</text></item>
<item><p>178a6</p><section>mdo sde</section><text>pa bya snyam byed/ /gsang ba'i bdag po bdag nyid chen po de/ /rdo rje 'bar thogs nam mkha'i dkyil na gnas/ /lus la go bgos stobs brtson rtsal dang</text></item>
<item><p>178a7</p><section>mdo sde</section><text>ldan| |gsang ba lag na rdo rje 'bar ba thogs/ /lha'i bu nyi ma zla ba de gnyis kyang / /g.yas dang g.yon na rab tu gnas par gyur/ /sor mo bcu yi thal mo</text></item>
<item><p>178b1</p><section>mdo sde</section><text>sbyar byas te/ /mngon par 'byung la rjes su rtog par byed/ /skar ma rgyal de 'khor dang bcas pa yang / /rang gi lus ni rgya chen sbrul byas te/ /mi yi dam pa de yi mdun</text></item>
<item><p>178b2</p><section>mdo sde</section><text>'dug nas/ /yid du 'ong ba'i sgra ni rab 'byin te/ /skar ma rgyal ldan bzhud pa'i dus la bab/ /do mod khyod dge bkra shis thams cad grub/ /bdag kyang khyod dang</text></item>
<item><p>178b3</p><section>mdo sde</section><text>thabs cig mchi bar bgyi/ /'dod chags sel ba bar chad 'byung mi 'gyur/ /lha'i bu yang dag skul pos bskul byas pa/ /stobs dang brtson 'grus 'phags pa myur</text></item>
<item><p>178b4</p><section>mdo sde</section><text>du bzhengs/ /sdug bsngal nyen pa'i sems can thams cad sgrol/ /da ni mngon par 'byung ba'i dus la bab/ /lha rnams bye ba stong phrag mang po yang / /yid 'ong</text></item>
<item><p>178b5</p><section>mdo sde</section><text>me tog char pa 'bebs shing lhags/ /de ni skyil mo krung bcas mchog la 'dud/ /lha yis bskor cing mdzes la gzi brjid 'bar/ /grong khyer na ni skyes pa bud</text></item>
<item><p>178b6</p><section>mdo sde</section><text>med khye'u dang bu mo gang yod pa/ /de dag thams cad yid ngal gyur nas nyal te spyod lam rnams las nyams/ /rta dang glang po ba lang ne tso khrung khrung rma bya ri skegs</text></item>
<item><p>178b7</p><section>mdo sde</section><text>rnams| |de dag rnams kyang yid ngal myur du nyal te de dag gzugs mi mthong / /shAkya'i bu gang rdo rje sra ba mtshon cha rtse gnyis thogs bkod dang / /glang chen rta</text></item>
<item><p>179a1</p><section>mdo sde</section><text>dang shing rta rta babs mchog drung bkod pa de dag nyal/ /rgyal po rgyal bu rgyal po'i skye bo kun kyang gnyid kyis log par gyur/ /bud med</text></item>
<item><p>179a2</p><section>mdo sde</section><text>tshogs rnams gnyid log gos bral gcer bur gyur kyang yong ma tshor/ /de ni tshangs dbyangs yid du 'ong tshig ka la ping+ka'i sgra dbyangs kyis/ /nam phyed 'das te nam</text></item>
<item><p>179a3</p><section>mdo sde</section><text>gyi gung la bab nas 'dun pa de la smras/ /'dun pa rta pho bsngags ldan bzang po legs brgyan legs par nga la byin/ /gal te nga la byams par sems na bgegs</text></item>
<item><p>179a4</p><section>mdo sde</section><text>ma byed par myur du byin/ /'dun pas tshig thos mchi mas mig gang rang gi jo bo de la smras/ /sems can kha lo sgyur mchog gar bzhud bcibs pas khyod la ci</text></item>
<item><p>179a5</p><section>mdo sde</section><text>zhig bgyi/ /dus mkhyen cing ni tshod mkhyen chos spyod gang du'ang gshegs pa'i dus ma lags/ /khyod kyi sgo bkum gtan pa dam stsal su'ang chab sgo 'byed mi</text></item>
<item><p>179a6</p><section>mdo sde</section><text>'gyur| |brgya byin gyi ni yid kyi sems pa'i dbang gis sgo yang bye bar gyur/ /'dun pas de 'dra mthong nas dga' zhing sdug bsngal de ni mchi ma 'khor/ /kyi</text></item>
<item><p>179a7</p><section>mdo sde</section><text>hud bdag grogs su yod ji ltar bya zhing phyogs ni gar rgyug snyam/ /gzi brjid ldan pas drag shul can gyi tshig smras brgya byin 'ba' zhig thos/ /yan lag</text></item>
<item><p>179b1</p><section>mdo sde</section><text>bzhi ldan dpung dang bcas pa 'di yang 'di na ci zhig byed/ /rgyal po rgyal bu rgyal po'i skye bo de dag rnams kyis 'di ma tshor/ /bud med tshogs kyang gnyid log lha</text></item>
<item><p>179b2</p><section>mdo sde</section><text>rnams kyis ni grags ldan gnyid log byas/ /kyi hud 'di yis sngon chad bsam pa'i smon lam thams cad grub gyur cig /lha stong bye ba de dag dga' ba'i yid kyis</text></item>
<item><p>179b3</p><section>mdo sde</section><text>'dun pa de la smras/ /'dun pa rta mchog bsngags ldan legs par phul cig 'dren pa skyo ma bya/ /lha dang lha min dag gis rnga dung rdza rnga rol mo khrag khrig byas/ /</text></item>
<item><p>179b4</p><section>mdo sde</section><text>'on kyang lhas bsnyal ba yi grong khyer mchog 'di sad par yod ma gyur/ /'dun pa bar snang dri ma med la lha yi 'od rab mdzes la ltos/ /khyod kyis byang chub sems</text></item>
<item><p>179b5</p><section>mdo sde</section><text>dpa' bye ba mang po mchod phyir gang lhags ltos/ /bde sogs khyim thab brgya byin dpung bskor sgo na mdzes par 'dug pa dang / /lha dang lha min mi'am ci tshogs</text></item>
<item><p>179b6</p><section>mdo sde</section><text>gang dag mchod phyir lhags la ltos/ /'dun pa des kyang lha tshig de thos bsngags ldan rta pho de la smras/ /sems can kha los gyur mchog 'di bzhud khyod ni rta</text></item>
<item><p>179b7</p><section>mdo sde</section><text>skad sgrog cing shog /de yis dbyar gyi kha dog can de rmig pa gser gyis brgyan byas nas/ /yid mi dga' bzhin yon tan rgya mtsho mnga' ba'i bcibs par</text></item>
<item><p>180a1</p><section>mdo sde</section><text>dbul ba byas/ /mtshan mchog mnga' zhing phan mdzad khyod kyi chibs 'di rigs bzang dge ba lags/ /khyod kyis sngon chad gang dgongs smon lam</text></item>
<item><p>180a2</p><section>mdo sde</section><text>de grub gyur cig gshegs su gsol/ /gang dag bgegs bgyid zhi bar gyur cig dgongs pa'i brtul zhugs grub gyur cig /'gro ba kun la bde dang mtho ris</text></item>
<item><p>180a3</p><section>mdo sde</section><text>pa dang zhi ba sbyin gyur cig /de ni gang tshe mal nas langs tshe sa 'di thams cad rnam drug g.yos/ /rta rgyal dam pa zla ba nya ba'i dkyil 'khor 'dra ba de la zhon/ /</text></item>
<item><p>180a4</p><section>mdo sde</section><text>skyong ba'i lag pa rnam dag pad+ma dri med 'dra bas rta mchog bteg /brgya byin tshangs pa de gnyis de yi mdun na lam ni 'di zhes ston/ /de yis gsal ba dri ma</text></item>
<item><p>180a5</p><section>mdo sde</section><text>med pa'i 'od btang sa rnams snang bas gsal/ /de tshe ngan song kun zhi sems can bde ldan nyon mongs gnod pa med/ /me tog char bab sil snyan bye ba sgra byung</text></item>
<item><p>180a6</p><section>mdo sde</section><text>lha dang lha min bstod/ /thams cad dga' dang ldan nas grong khyer mchog la bskor ba byas te dong / /skyes bu chen po song bas grong khyer dam pa'i lha yang yid</text></item>
<item><p>180a7</p><section>mdo sde</section><text>ni dman par gyur nas 'ongs/ /mdun du 'dug nas snying rjer ngu ba'i yid ldan de yis pad+ma 'dra ba'i bzhin la smras/ /khyod bral sgren mor mi mdzes sa 'di</text></item>
<item><p>180b1</p><section>mdo sde</section><text>grong khyer thams cad mun pas kun tu dkrugs par gyur/ /do mod khyod kyis khab 'di spangs na bdag la dga' bde bgyid pa 'ga' ma mchis/ /slan chad bya tshogs</text></item>
<item><p>180b2</p><section>mdo sde</section><text>rnams kyi sgra dag dang / /grags pa mtha' yas khyod na sid bgyid pa'i/ /btsun mo'i 'khor gyi gling bu snyan pa dang / /bkra shis sgra dang glu sgra thos ma 'gyur/ /nyon</text></item>
<item><p>180b3</p><section>mdo sde</section><text>mongs bcom pa khyod ni gshegs gyur na/ /gdugs mtshan khyod la mchod pa bgyid pa yi/ /lha dang grub tshogs slan chad mthong mi 'gyur/ /lha yi dri yang slan chad</text></item>
<item><p>180b4</p><section>mdo sde</section><text>snom mi 'gyur/ /phreng ba btags nas zhag lon gyur pa ltar/ /khyod kyis do mod pho brang de bzhin spangs/ /khyod bzhud slan chad gzi brjid dpal ma mchis/ /gar</text></item>
<item><p>180b5</p><section>mdo sde</section><text>la lta ba bzhin du bdag la gda'/ /grong khyer kun gyi byin dang stobs 'phrog ste/ /'di ni dgon pa 'dra zhing mdzes ma lags/ /gang gis sa 'dir 'khor lo stobs</text></item>
<item><p>180b6</p><section>mdo sde</section><text>can du| |lung bstan drang srong tshig ni deng rdzun gyur/ /bsod nams sdong po chen po khyod byung na/ /sa 'dir shAkya'i stobs ni stobs ma mchis/ /rgyal po'i pho brang 'khor</text></item>
<item><p>180b7</p><section>mdo sde</section><text>'dir gdung yang 'chad/ /shAkya'i tshogs 'di bsam pa rab tu nyams/ /dri med dri bral khyod ni gar bzhud par/ /bdag kyang khyod dang lhan cig mchi bar bgyi/ /</text></item>
<item><p>181a1</p><section>mdo sde</section><text>'on kyang thugs brtse thugs rje bskyed nas ni/ /khyod kyis pho brang 'di la gzigs su gsol/ /blo gros ldan pa khyim la bltas nas ni/ /snyan</text></item>
<item><p>181a2</p><section>mdo sde</section><text>pa'i nga ros 'di skad tshig smras te/ /skye 'chi mthar 'byin ma thob bar du ni/ /nga yis ser skya'i grong khyer 'jug mi bya/ /rga shi med pa'i gnas mchog 'chi med pa/ /</text></item>
<item><p>181a3</p><section>mdo sde</section><text>byang chub dam pa nga yis ma thob par/ /nga ni ser skya'i gnas su mngon phyogs te/ /'greng 'dug nyal dang 'chag pa mi bya 'o/ /gang tshe 'gro ba'i gtso bo pa/ /byang</text></item>
<item><p>181a4</p><section>mdo sde</section><text>chub sems dpa' de byung zhing / /de ni mkha' la 'gro ba'i tshe/ /lha yi bu mo rnams kyis bstod/ /'di ni sbyin pa'i gnas chen yin/ /'di ni bsod nams zhing chen</text></item>
<item><p>181a5</p><section>mdo sde</section><text>yin| |'di ni bsod nams 'dod pa'i zhing / /'chi med 'bras bu sbyin mdzad pa/ /sems can rnams la thugs rje bas/ /'di yis bskal ba bye mang du/ /sbyin</text></item>
<item><p>181a6</p><section>mdo sde</section><text>dang dul dang sdom pa yis| |'dis ni byang chub yang dag bsgrubs/ /'di yi tshul khrims yongs su dag /brtul zhugs bzang zhing spyod ma nyams/ /'dod pa</text></item>
<item><p>181a7</p><section>mdo sde</section><text>dag dang longs spyod rnams/ /don du mi gnyer tshul khrims srung / /sems can yongs su bskyab pa'i phyir/ /'di ni rtag tu bzod pa gsung / /yan lag</text></item>
<item><p>181b1</p><section>mdo sde</section><text>nyid lag bcad gyur kyang / /khro ba mi mnga' sdang mi mnga'/ /'di ni rtag tu brtson 'grus ldan/ /bskal pa bye bar skyo mi mnga'/ /'di yis byang chub yang dag bsgrubs/ /</text></item>
<item><p>181b2</p><section>mdo sde</section><text>mchod sbyin dag ni bye ba mdzad/ /'di rtag bsam gtan bsam gtan pa/ /thugs ni zhi zhing rab tu zhi/ /nyon mongs thams cad bsregs nas ni/ /sems can bye ba</text></item>
<item><p>181b3</p><section>mdo sde</section><text>'grol bar 'gyur/ /'di ni shes rab chags mi mnga'/ /rtog dang rnam par rtog ldan las/ /grol zhing thugs ni rnam grol te/ /rang byung ba yi rgyal bar 'gyur/ /'di</text></item>
<item><p>181b4</p><section>mdo sde</section><text>ni rtag tu byams thugs ldan/ /thugs rje yi ni pha rol byon/ /dga' dang btang snyoms bsam gtan pa/ /tshangs pa'i lam gyi cho ga mkhyen/ /'di ni shin tu lha yi lha/ /lha</text></item>
<item><p>181b5</p><section>mdo sde</section><text>rnams kyis ni mchod pa'i 'os/ /thugs dge dag cing dri ma bral/ /yon tan khrag khrig pha rol byon/ /'jigs pas nyen pa rnams kyi skyabs/ /mig med rnams kyi</text></item>
<item><p>181b6</p><section>mdo sde</section><text>sgron ma ste/ /gnod pa rnams kyi skyabs kyang lags/ /ring nas na ba'i sman pa lags/ /rgyal po dam pa chos kyi rgyal/ /dbang po lta bur spyan stong mnga'/ /tshangs pa</text></item>
<item><p>181b7</p><section>mdo sde</section><text>lta bur rang byung gyur/ /lus dang sems ni rab sbyangs pa/ /brtan zhing shes rab rab tu mang / /dpa' zhing thugs ni 'dod chags bral/ /nyon mongs 'joms pas</text></item>
<item><p>182a1</p><section>mdo sde</section><text>dpa' bo ste/ /ma rgyal dgra las rgyal ba lags/ /seng+ge lta bur bsnyengs pa spangs/ /glang po lta bur rab dul thugs/ /khyu mchog lta bur</text></item>
<item><p>182a2</p><section>mdo sde</section><text>tshogs kyi gtso/ /bzod de 'khrug pa rab tu spangs/ /zla ba lta bur rab tu gsal/ /nyi ma lta bur snang ba mdzad/ /sgron ma lta bur gsal mdzad pa/ /skar ma lta bur</text></item>
<item><p>182a3</p><section>mdo sde</section><text>mun pa bral/ /pad+ma lta bur chags mi mnga'/ /me tog lta bur khrims dri dga'/ /ston pa lhun po ltar mi g.yo/ /dog sa lta bur gsos su gyur/ /rin chen</text></item>
<item><p>182a4</p><section>mdo sde</section><text>'byung gnas ltar mi 'khrugs/ /'di ni phung po'i bdud las rgyal/ /'di ni 'chi bdag bdud las rgyal/ /'dis ni lha yi bdud kyang bcom/ /'di ni ded dpon</text></item>
<item><p>182a5</p><section>mdo sde</section><text>chen po ste/ /lam ngan dag na gnas rnams la/ /yan lag brgyad pa lam gyi mchog /ring por mi thogs ston par 'gyur/ /rga shi nyon mongs 'joms pa po/</text></item>
<item><p>182a6</p><section>mdo sde</section><text>mun pa rab rib rnam par grol/ /sa dang lha yul grags pa yi/ /rang byung rgyal bar byon pa lags/ /skyes bu mchog gi gzugs mnga' ba/ /dpag tu med</text></item>
<item><p>182a7</p><section>mdo sde</section><text>la bstod pas bstod/ /khyod la bstod pa'i bsod nams des/ /smra ba'i seng+ge 'dra bar shog /dge slong dag /de ltar byang chub sems dpa' mngon par byung</text></item>
<item><p>182b1</p><section>mdo sde</section><text>nas shAkya'i yul dang / ke'u ta'i yul dang / gyad yul las 'das te me ne ya'i yul gyi grong rdal rjes su dpag pa zhes bya ba nas dpag tshad drug tu byang chub sems dpa'</text></item>
<item><p>182b2</p><section>mdo sde</section><text>phyin pa dang nam nangs par gyur to/ /de nas byang chub sems dpa' rta bsngags ldan las babs te sa la 'dug nas lha dang / klu dang / gnod sbyin dang / dri za dang /</text></item>
<item><p>182b3</p><section>mdo sde</section><text>lha ma yin dang / nam mkha' lding dang / mi'am ci dang / lto 'phye chen po'i tshogs chen po slar bkye'o/ /slar bkye nas kyang de 'di snyam du sems te/ rgyan 'di dag dang /</text></item>
<item><p>182b4</p><section>mdo sde</section><text>rta bsngags ldan yang 'dun pa'i lag tu gtad de slar gtang ngo snyam mo/ /de nas byang chub sems dpas 'dun pa la bos te 'di skad ces smras so/ /'dun pa/ khyod</text></item>
<item><p>182b5</p><section>mdo sde</section><text>song la rgyan 'di dag dang / rta bsngags ldan khyer te slar log cig /sa phyogs gang nas 'dun pa slar log pa der mchod rten brtsigs te/ deng sang du'ang mchod rten</text></item>
<item><p>182b6</p><section>mdo sde</section><text>de la 'dun pa slar log pa'i mchod rten zhes grags pa yin no/ /yang byang chub sems dpa' 'di snyam du sems te/ ji ltar na gtsug phud kyang yod la rab tu byung</text></item>
<item><p>182b7</p><section>mdo sde</section><text>ba zhes bya bar yang 'gyur snyam nas des ral gris gtsug phud bcad de bar snang la bor ba dang / de sum cu rtsa gsum pa'i lha rnams kyis mchod pa'i phyir blangs te/</text></item>
<item><p>183a1</p><section>mdo sde</section><text>deng sang du'ang sum cu rtsa gsum pa'i lha rnams gtsug phud kyi dus ston byed do/ /der mchod rten yang byas te/ deng sang du'ang mchod rten de la</text></item>
<item><p>183a2</p><section>mdo sde</section><text>gtsug phud blangs pa'i mchod rten zhes ming du chags so/ /yang byang chub sems dpa' 'di snyam du sems te/ rab tu byung yang gos ka shi pa gyon pa ji ltar</text></item>
<item><p>183a3</p><section>mdo sde</section><text>rung gi/ gal te ngas tshal gyi gnas nas tshul dang mthun pa'i gos shig rnyed na ni legs so snyam du bsam pa dang / de nas gnas gtsang ma'i ris kyi lha</text></item>
<item><p>183a4</p><section>mdo sde</section><text>rnams 'di snyam du sems te/ byang chub sems dpa' la ngur smrig dgos par gyur to snyam mo/ /de na lha'i bu gcig cig lha'i gzugs mi mngon par byas</text></item>
<item><p>183a5</p><section>mdo sde</section><text>te rngon pa'i gzugs lta bus gos ngur smrig bgos nas byang chub sems dpa'i mdun du phyin to/ /de nas byang chub sems dpas de la 'di skad ces smras so/ /gal</text></item>
<item><p>183a6</p><section>mdo sde</section><text>te grogs po khyod kyis gos ngur smrig rnams kho bo la byin na/ kho bo'i gos ka shi pa 'di rnams kyang khyod la sbyin no/ /des smras pa/ gos 'di dag kyang khyod la mdzes</text></item>
<item><p>183a7</p><section>mdo sde</section><text>la| 'o ni rnams kyang kho bo la mdzes so/ /byang chub sems dpas smras pa/ kho bos khyod la bslang ngo / /de nas lha'i bu rngon pa'i gzugs lta bu des gos ngur smrig</text></item>
<item><p>183b1</p><section>mdo sde</section><text>rnams byang chub sems dpa' la byin te gos ka shi pa rnams kyang blangs so/ /de nas lha'i bu des mos pa bskyed de lag pa gnyi gas gos de dag blangs nas spyi bo la</text></item>
<item><p>183b2</p><section>mdo sde</section><text>bzhag ste/ de dag la mchod pa dang bkur sti bya ba'i phyir de nyid nas lha'i 'jig rten du song ngo / /de'ang 'dun pas mthong bar gyur nas des mchod rten brtsigs</text></item>
<item><p>183b3</p><section>mdo sde</section><text>te| deng sang du'ang mchod rten de la ngur smrig blangs pa zhes ming du chags so/ /gang gi tshe byang chub sems dpas gtsug phud bcad nas gos ngur smrig rnams bgos</text></item>
<item><p>183b4</p><section>mdo sde</section><text>pa de'i tshe lha'i bu brgya stong dga' zhing mgu la tshim zhing yid rangs te mchog tu rab tu dga' nas dga' ba dang / yid bde ba skyes te/ kye grogs po dag /gzhon nu</text></item>
<item><p>183b5</p><section>mdo sde</section><text>don grub rab tu byung ngo / /de ni bla na med pa yang dag par rdzogs pa'i byang chub mngon par rdzogs par sangs rgyas nas chos kyi 'khor lo bskor bar 'gyur te/</text></item>
<item><p>183b6</p><section>mdo sde</section><text>sems can skye ba'i chos can grangs med pa dag skye ba las yongs su 'grol bar 'gyur ba nas rga ba dang / 'chi ba dang / na ba dang / mya ngan dang / smre sngags 'don</text></item>
<item><p>183b7</p><section>mdo sde</section><text>ba dang / sdug bsngal ba dang / yid mi bde ba dang / 'khrug pa dag las sems can rnams yongs su bkol te 'khor ba'i rgya mtsho'i pha rol tu bsgral nas bde</text></item>
<item><p>184a1</p><section>mdo sde</section><text>ba| 'jigs pa med pa/ mya ngan med pa/ gnod pa med pa/ zhi ba/ rdul dang bral ba/ 'chi ba med pa'i chos kyi dbyings la 'god par 'gyur ro/ /</text></item>
<item><p>184a2</p><section>mdo sde</section><text>zhes nas a la la zhes bya ba dang / ca co dang ga zhi'i sgra skad phyung bar gyur to/ /sgra de'ang gcig nas gcig tu brgyud nas 'og min gyi gnas kyi bar du grags par</text></item>
<item><p>184a3</p><section>mdo sde</section><text>gyur to| |de nas btsun mo'i 'khor rnams kyis gzhon nu ma mthong nas dpyid dang / dgun dang / dbyar gnas pa'i khang bzang rnams dang / khri rnams dang / khyim</text></item>
<item><p>184a4</p><section>mdo sde</section><text>rnams su tshol zhing gang gi tshe ma rnyed pa de'i tshe gcig tu 'dus nas bya kur ra mo bzhin dud mo thon par gyur to/ /de na bud med kha cig ni shin tu mya ngan gyis</text></item>
<item><p>184a5</p><section>mdo sde</section><text>nyam thag nas kyi hud bu zhes 'dzer cing du'o/ /kha cig ni kyi hud ming po zhes 'dzer cing du'o/ /kha cig ni kyi hud khyim thab ces 'dzer to/ /kha cig ni jo bo zhes</text></item>
<item><p>184a6</p><section>mdo sde</section><text>'dzer to/ /kha cig ni sdug pa'i tshig sna tshogs smra'o/ /kha cig ni lus rdeb cing du'o/ /kha cig ni mgo 'bal lo/ /kha cig ni gcig gi gdong du gcig</text></item>
<item><p>184a7</p><section>mdo sde</section><text>lta zhing du'o/ /kha cig ni mig bsgyur cing du'o/ /kha cig ni lag pa brla la rdeb cing du'o/ /kha cig ni brang rdung zhing du'o/ /kha cig ni lag pa dpung par</text></item>
<item><p>184b1</p><section>mdo sde</section><text>rdeb cing du'o/ /kha cig ni mgor rdung zhing du'o/ /kha cig ni mgo la sa 'thor zhing du'o/ /kha cig ni skra 'jig cing du'o/ /kha cig ni skra 'bal zhing du'o/ /kha cig</text></item>
<item><p>184b2</p><section>mdo sde</section><text>ni lag pa bstod de bsgreng nas cho de 'don to/ /kha cig ni ri dwags mo dug mdas phog pa bzhin du glo bur du rgyug cing du'o/ /kha cig ni gdong gos kyis g.yogs</text></item>
<item><p>184b3</p><section>mdo sde</section><text>shing du'o/ /kha cig ni chu shing rlung dmar gyis bskyod pa bzhin du lus 'khyor zhing du'o/ /kha cig ni sa la 'gyel te ma shi tsam du gyur to/ /kha cig ni nya chu nas</text></item>
<item><p>184b4</p><section>mdo sde</section><text>bton pa bzhin du sa la 'gro ldog cing du'o/ /kha cig ni shing rtsa nas phyung ba bzhin du glo bur du sa la 'gyel nas du'o/ /sgra de'ang rgyal pos thos nas shAkya rnams</text></item>
<item><p>184b5</p><section>mdo sde</section><text>la smras sa/ ci'i phyir btsun mo'i 'khor na sgra chen po 'di grag /shAkya rnams kyis shes nas smras pa/ rgyal po chen po/ gzhon nu btsun mo'i 'khor na mi gda'</text></item>
<item><p>184b6</p><section>mdo sde</section><text>zhes gda'o/ /rgyal pos smras pa/ myur du grong khyer gyi sgo rnams chod la nang du gzhon nu tshol cig /de dag gis phyi nang du btsal kyang ma rnyed nas skye rgu'i bdag mo</text></item>
<item><p>184b7</p><section>mdo sde</section><text>chen mo gau ta mi'i smre sngags 'don te sa la 'gro ldog cing rgyal po zas gtsang ma la 'di skad ces smras so/ /rgyal po chen po/ bdag bu dang myur du sprad du gsol/ /de</text></item>
<item><p>185a1</p><section>mdo sde</section><text>nas rgyal pos phyogs bzhir pho nya rta pa bkye ste/ khyed deng la gzhon nu ma rnyed kyi bar du slar ma ldog cig/ mtshan mkhan dang ltas mkhan</text></item>
<item><p>185a2</p><section>mdo sde</section><text>rnams kyis kyang byang chub sems dpa' ni bkra shis kyi cha ba sgo nas mngon par 'byung ngo zhes lung bstan nas de dag bkra shis kyi sgor dong ba dang / lam gyi</text></item>
<item><p>185a3</p><section>mdo sde</section><text>bar zhig na me tog gi char 'bab par mthong ngo / /de nas de dag 'di snyam du sems te/ gzhon nu ni lam 'di nas byung ngo snyam nas de dag cung zad cig pha</text></item>
<item><p>185a4</p><section>mdo sde</section><text>zad du song ba dang / lha'i bu byang chub sems dpa'i gos ka shi pa rnams mgo la thogs te 'gro ba de mthong nas de dag 'di snyam du sems te/ 'di dag ni gzhon</text></item>
<item><p>185a5</p><section>mdo sde</section><text>nu'i gos ka shi pa rnams yin na/ gos 'di dag gi phyir 'dis gzhon nu bsad de 'di dag khyer bar ma gyur tam snyam mo/ /de nas yang de dag gis de'i phyi bzhin</text></item>
<item><p>185a6</p><section>mdo sde</section><text>du 'dun pa rta bsngags ldan dang / rgyan rnams thogs te 'ong ba mthong ngo / /de nas de dag phan tshun du smras pa/ kye 'dun pa rta bsngags ldan khrid de 'ong gi/</text></item>
<item><p>185a7</p><section>mdo sde</section><text>de lam dris kyi bar du hur 'dums ma byed cig ces smras nas de dag gis 'dun pa la dris pa/ kye 'dun pa/ gos ka shi pa 'di dag gi phyir mi 'dis gzhon</text></item>
<item><p>185b1</p><section>mdo sde</section><text>nu bkrongs par ma gyur grang / 'dun pas smras pa/ de lta ni ma yin te/ 'dis kyang gzhon nu la gos ngur smrig rnams phul lo/ /gzhon nus kyang na bza' ka shi pa 'di</text></item>
<item><p>185b2</p><section>mdo sde</section><text>rnams 'di la byin no/ /de nas lha'i bu des de dag mchod pa'i phyir gos de rnams lag pa gnyi gas spyi bo la thogs te/ de nyid nas lha'i 'jig rten du song ngo / /de dag</text></item>
<item><p>185b3</p><section>mdo sde</section><text>gis yang 'dun pa la dris pa/ 'di la ji snyam du sems/ kho bo cag shAkya gzhon nu zlog tu dong na nus sam/ des smras pa/ mi nus so/ /gzhon nu ni brtson 'grus dang</text></item>
<item><p>185b4</p><section>mdo sde</section><text>brtul ba brtan pa ste/ nga bla na med pa yang dag par rdzogs pa'i byang chub mngon par rdzogs par sangs ma rgyas kyi bar du ser skya'i gnas kyi grong khyer chen por mi</text></item>
<item><p>185b5</p><section>mdo sde</section><text>'jug go zhes de de skad gsung bas phyir mi ldog ste/ gzhon nus ji skad gsungs pa de de bzhin du 'gyur ro/ /de ci'i phyir zhe na/ gzhon nu ni brtson 'grus dang</text></item>
<item><p>185b6</p><section>mdo sde</section><text>brtul ba brtan pas slar mi ldog go/ de nas 'dun pa rta bsngags ldan dang / rgyan rnams khyer te btsun mo'i 'khor gyi nang du phyin to/ /de nas ring ba zhig lon pa</text></item>
<item><p>185b7</p><section>mdo sde</section><text>dang / rgyan de dag shAkya gzhon nu bzang po dang / ming chen dang / ma 'gags pas bteg pa dang / sred med kyi bu chen po ltar mkhregs pa dang / sred med kyi bu</text></item>
<item><p>186a1</p><section>mdo sde</section><text>byed ltar mkhregs pa'i rgyan de rnams de dag gis ma theg go /gang gi tshe de dag gang gis kyang theg par ma nus pa de'i tshe skye rgu'i bdag mo chen</text></item>
<item><p>186a2</p><section>mdo sde</section><text>mo gau ta mI 'di snyam du sems te/ bdag gis ji srid du rgyan 'di dag mthong ba de srid du bdag gis snying la mya ngan du 'gyur gyi/ bdag gis rgyan 'di dag rdzing</text></item>
<item><p>186a3</p><section>mdo sde</section><text>du 'dor ro snyam mo/ /de nas skye rgu'i bdag mo chen mo gau ta mIs rgyan de dag rdzing du bor te/ deng sang du'ang rgyan gyi rdzing zhes ming du chags so/ /de la 'di</text></item>
<item><p>186a4</p><section>mdo sde</section><text>skad ces bya ste/ gang tshe byang chub sems dpa' mkhas pa dpa'i bo byung / /de tshe ser skya'i grong khyer pa dag mtha' dag sad/ /kun gyi snying la gzhon nu mal na</text></item>
<item><p>186a5</p><section>mdo sde</section><text>nyal snyam sems/ /mgu zhing rab tu dga' nas phan tshun tshig kyang smra/ /sa 'tsho ma dang de bzhin btsun mo'i 'khor rnams sad/ /mal du bltas na byang chub</text></item>
<item><p>186a6</p><section>mdo sde</section><text>sems dpa' ma mthong nas/ /kyi hud bdag bslus byang chub sems dpa' gar bzhud ces/ /rgyal po'i khyim du dud mo'i sgra yang byung bar gyur/ /rgyal pos sgra de</text></item>
<item><p>186a7</p><section>mdo sde</section><text>thos nas sa la 'gyel gyur te/ /e ma nga yi bu gcig pa zhes dud mo phyung / /de nas de la bum pa'i chu blugs khrus byas nas/ /shAkya mang po dag gis de ni</text></item>
<item><p>186b1</p><section>mdo sde</section><text>dbugs kyang phyung / /sa 'tsho ma yang mal nas sa la lhung bar gyur/ /skra rnams 'bal zhing rgyan rnams dag kyang bkrol bar gyur/ /sdug pa kun dang bral ba ring por</text></item>
<item><p>186b2</p><section>mdo sde</section><text>mi thogs zhes/ /'dren pas bdag la sngon gsungs kyi ma legs par gsungs/ /gzugs ni gzugs bzang shin tu dri med yan lag spras/ /gsal zhing rnam dag</text></item>
<item><p>186b3</p><section>mdo sde</section><text>'gro ba rnams kyi yid 'ong sdug /dpal yon ldan pa bsngags pa lha mi mchod pa'i 'os/ /bdag ni mal du bor te khyod ni gang du bzhud/ /yon tan mnga' ba'i</text></item>
<item><p>186b4</p><section>mdo sde</section><text>byang chub sems dpa' ma mthong bar/ /skom yang mi 'tshal rgyags pa rnams kyis rgyags mi bgyi/ /sa la nyal zhing ral pa rnams kyang thogs par bgyi/ /khrus bgyi</text></item>
<item><p>186b5</p><section>mdo sde</section><text>spangs te brtul zhugs dka' thub spyad par bgyi/ /skyed mos tshal kun lo ma me tog 'bras ma mchis/ /rnam dag se mo do yang mun rdul phyag dar 'dra/ /mi mchog</text></item>
<item><p>186b6</p><section>mdo sde</section><text>dam pa khyod kyis spangs par gang gyur pa'i/ /grong khyer khyim rnams mdzes pa ma lags 'brog dang mtshungs/ /kyi hud glu dbyangs rab tu snyan pa'i sgra skad can/ /</text></item>
<item><p>186b7</p><section>mdo sde</section><text>kyi hud lhug lhug pa yi rgyan thogs btsun mo'i 'khor/ /kyi hud gser gyi dra bas khyab pa'i bar snang yang / /yon tan ldan dang bral bas phyin chad mi blta 'o/ /sru mo</text></item>
<item><p>187a1</p><section>mdo sde</section><text>de yang shin tu sdug bsngal thob gyur cing / /shAkya'i bu mo ma ngu zhig ces dbugs kyang 'byin/ /nga ni 'jig rten dag na rga shi mthar byed ces/ /</text></item>
<item><p>187a2</p><section>mdo sde</section><text>mi mchog dam pa des ni sngon yang smras pa yin/ /drang srong chen po dge ba stong dag spyad pa de/ /nam phyed nas ni dpag tshad drug tu song gyur nas/ /'dun pa de la</text></item>
<item><p>187a3</p><section>mdo sde</section><text>rta mchog dang ni rgyan rnams gtad/ /'dun pa 'di dag khyer la ser skya'i grong song zhig/ yab dang yum dag la yang nga yi tshig gis ni/ /gzhon nu song gi slar</text></item>
<item><p>187a4</p><section>mdo sde</section><text>zhing thugs ngan ma mdzad cig/ byang chub sangs rgyas nas ni slar 'dir mchi bar bgyi/ /chos rnams gsan nas thugs kyang zhi bar 'gyur zhes smros/ /'dun pa de</text></item>
<item><p>187a5</p><section>mdo sde</section><text>bzhin 'dren pa la ni slar smras pa/ /'dun pa legs ldan byang chub sems dpa' gar khrid ces/ /mi mchog gnyen gyi tshogs rnams bdag la rdeg 'gyur</text></item>
<item><p>187a6</p><section>mdo sde</section><text>gyi| |bdag la nus pa ma mchis stobs dang mthu ma mchis/ /byang chub sems dpas slar smras 'dun pa ma 'jigs shig/ nga yi gnyen gyi tshogs rnams dga'</text></item>
<item><p>187a7</p><section>mdo sde</section><text>bar gyur nas ni/ /khyod la ston pa'i 'du shes rtag tu bsgoms gyur te/ /nga la byams pa bzhin du khyod la'ang byams par 'gyur/ /'dun pa rta mchog dang ni</text></item>
<item><p>187b1</p><section>mdo sde</section><text>rgyan rnams khyer nas su/ /mi mchog dam pa de yi skyed mos tshal du phyin/ /skyed mos tshal gyi srung ma dga' ba'i shugs skyes nas/ /kun tu dga' ba'i sgra ni shAkya rnams</text></item>
<item><p>187b2</p><section>mdo sde</section><text>la smras| |gzhon nu 'di yi rta mchog dang ni 'dun pa yang / /skyed mos tshal du phyin gyi thugs ngan ma mdzad cig /rgyal pos de skad thos nas shAkyas bskor nas ni/ /</text></item>
<item><p>187b3</p><section>mdo sde</section><text>rab tu dga' ba'i shugs skyes skyed mos tshal du phyin/ /sa 'tshos byang chub sems dpa' blo gros brtan rig nas/ /tsheg de la ni yid ma ches te dgar ma gyur/ /gzhon</text></item>
<item><p>187b4</p><section>mdo sde</section><text>nu byang chub ma thob bar du phyir 'dir yang / /byon cing ldog par 'gyur ba de ni gnas ma yin/ /rgyal pos rta mchog dang ni 'dun pa de mthong nas/ /dud mo btab</text></item>
<item><p>187b5</p><section>mdo sde</section><text>ste sa yi steng du 'gyel bar gyur/ /kyi hud nga'i bu gling bu rol mo sgra dbyangs mkhas/ /rgyal srid thams cad bor te khyod ni gang du song / /'dun pa khyod kyis nga la</text></item>
<item><p>187b6</p><section>mdo sde</section><text>'dir ni legs par smros/ /byang chub sems dpa' gar song sbyor ba ci 'dra zhig/ sgo ni su yis phye zhing gang gis khrid par gyur/ /lha tshogs rnams kyis de la</text></item>
<item><p>187b7</p><section>mdo sde</section><text>mchod pa ji ltar byas/ /'dun pas smras pa rgyal po'i dbang po bdag la gson/ /dgung phyed grong khyer byis pa rgan po gnyid log nas/ /byang chub sems dpa'</text></item>
<item><p>188a1</p><section>mdo sde</section><text>'jam dbyangs bdag la 'di skad du/ /'dun pa rta rgyal nga la myur du byin zhes gsung / /bdag gis skyes pa'i tshogs dang bud med tshogs</text></item>
<item><p>188a2</p><section>mdo sde</section><text>kyang bslang / /de dag log cing rab tu log pas tshig ma thos/ /bdag ni ngu zhing bdag gis chibs kyi rgyal po phul/ /phan pa mdzad pa gang du dgyes par</text></item>
<item><p>188a3</p><section>mdo sde</section><text>gshegs zhes bgyis/ /brgya byin gyis ni 'khrul 'khor ldan pa'i chab sgo phye/ /'jig rten skyong ba bzhis ni chibs kyi rkang lag bteg /dpa' bo bcibs nas</text></item>
<item><p>188a4</p><section>mdo sde</section><text>stong gsum lam rnams rab tu g.yos/ /nam mkha' shin tu yangs pa 'di las gshegs gyur te/ /'od ni rab tu btang bas mun pa mun nag bsal/ /me tog</text></item>
<item><p>188a5</p><section>mdo sde</section><text>bab cing sil snyan brgya dag sgra yang byung / /lha dang de bzhin lha yi bu mo rnams kyis bstod/ /nam mkha' las ni lha tshogs rnams kyis bskor te gshegs/ /</text></item>
<item><p>188a6</p><section>mdo sde</section><text>'dun pa rta mchog dang ni rgyan rnams khyer nas su/ /de ni ngu zhing btsun mo'i 'khor du phyin pa dang / /sa 'tshos 'dun pa de dang rta mchog mthong gyur nas/ /rab tu</text></item>
<item><p>188a7</p><section>mdo sde</section><text>brgyal bar gyur te sa yi steng du 'gyel/ /bud med tshogs mang thams cad rab tu brtson par ni/ /chu dag blangs shing shAkya'i bu mo khru bar byed/ /mya ngan rnyed</text></item>
<item><p>188b1</p><section>mdo sde</section><text>pas 'chi ba'i dus byed gyur du 'ong / /phangs pa gnyis dang bral bar 'gyur du 'ong snyam byed/ /shAkya'i bu mo sdug bsngal gyur pa mthu bskyed nas/ /rta yi rgyal po rta mchog</text></item>
<item><p>188b2</p><section>mdo sde</section><text>de yi mgul nas 'jus/ /sngon chad dga' bas rtse ba dag kyang dran byas nas/ /mya ngan gyur cing sna tshogs tshig kyang rab tu smra/ /kyi hud bdag gi dga' skyed kyi hud bdag</text></item>
<item><p>188b3</p><section>mdo sde</section><text>gi mi mchog dri med zla ba'i zhal mnga' ba/ /kyi hud bdag gi gzugs mchog gzugs can gyi hud bdag gi mtshan mchog dri med gzi brjid ldan/ /kyi hud bdag gi</text></item>
<item><p>188b4</p><section>mdo sde</section><text>yan lag ma smad legs par 'khrungs pa rim gyis 'phags pa mnyam med pa/ /kyi hud bdag gi yon tan mchog ldan lha mis mchod pa thugs rje chen po mchog ldan</text></item>
<item><p>188b5</p><section>mdo sde</section><text>pa| |kyi hud bdag gi stobs ldan sred med bu yi mthu dang ldan pa dgra yi tshogs bcom pa/ /kyi hud bdag gi shin tu 'jam dbyangs ka la ping+ka'i sgra skad tshangs dbyangs</text></item>
<item><p>188b6</p><section>mdo sde</section><text>snyan ldan pa/ /kyi hud bdag gi grags pa mtha' yas bsod nams brgyas 'phags bsod nams rgya chen mnga' ba po/ /kyi hud bdag gi bsngags pa mtha' yas</text></item>
<item><p>188b7</p><section>mdo sde</section><text>yon tan tshogs brgyan drang srong tshogs rnams dga' mdzad pa/ /kyi hud bdag gi nags mchog bung ba sgra 'byin lum+bi ni der bltam pa legs bltams pa/ /kyi</text></item>
<item><p>189a1</p><section>mdo sde</section><text>hud bdag gi sgra grags lha mi rnams kyis mngon par mchod pa'i ye shes dong po che/ /kyi hud bdag gi ro bro dam pa bim+pa'i sgros can pad+ma'i spyan</text></item>
<item><p>189a2</p><section>mdo sde</section><text>mnga' gser mdog 'dra/ /kyi hud bdag gi shin tu rnam dag tshems ldan ba zho ba mo lta bu'i tshems ldan pa/ /kyi hud bdag gi shangs legs smin legs smin mtshams</text></item>
<item><p>189a3</p><section>mdo sde</section><text>bar na dri med mdzod spu gnas pa po/ /kyi hud bdag gi dpung mgo rab zlum gzhu 'dra'i rked pa e na'i byin pa rked pa zlum/ /kyi hud bdag gi glang po'i sna 'dra brla</text></item>
<item><p>189a4</p><section>mdo sde</section><text>ldan phyag zhabs rnam dag mdzes pa'i sen mo can/ /de yi rgyan rnams 'di dag bsod nams dag gis byas pa rgyal po rab tu dga' byed pa/ /kyi hud bdag gi</text></item>
<item><p>189a5</p><section>mdo sde</section><text>glu dang dbyangs sgra dam pa me tog byug pa bzang po dus bzang ba/ /kyi hud bdag gi me tog spos rnams glu len dag dang btsun mo'i 'khor ni dga' byed pa/ /kyi hud</text></item>
<item><p>189a6</p><section>mdo sde</section><text>bsngags ldan legs skyes nga yi khyim thab grogs po yin na khyod kyis gang du khrid/ /kyi hud 'dun ma snying rje med pa mi yi dam pa bzhud tshe sgron cing slong ma phod/ /</text></item>
<item><p>189a7</p><section>mdo sde</section><text>do mod grong khyer dam pa 'di nas mi yi kha lo sgyur ba thugs rje ldan gshegs te/ /phan pa mdzad pa 'di ni gshegs zhes skabs der tshig gcig tsam zhig</text></item>
<item><p>189b1</p><section>mdo sde</section><text>ci yi phyir ma smras/ /phan pa mdzad pa ji ltar gshegs shing rgyal po'i pho brang 'di nas su yis phyung ba byas/ /gang gis phyogs gshegs nags tshal gel ba'i lha mo de</text></item>
<item><p>189b2</p><section>mdo sde</section><text>yi grogs su gyur ba dpal yon ldan/ /'dun pa kho mo shin tu sdug bsngal gter bstan nas ni mig phyung 'dra bas mig byin cig /'dun pa rgyal ba kun gyis pha dang</text></item>
<item><p>189b3</p><section>mdo sde</section><text>ma dag mchod pa'i 'os zhes rtag tu bsngags mdzad na/ /de dag rnams kyang spangs te byung na bud med 'dod pa'i dga' ba 'di lta smos ci dgos/ /kyi hud sdug pa rnams</text></item>
<item><p>189b4</p><section>mdo sde</section><text>dang bral ba gar la lta ba'i rang bzhin 'dra ste rtag ma yin/ /byis pa 'du shes kyis bzung lta ba phyin ci log pas skye dang 'chi 'pho gnas par gyur/ /de yis sngon</text></item>
<item><p>189b5</p><section>mdo sde</section><text>yang rga shi ldan pa'i 'dus byas dag la grogs po 'ga' yang med ces bstan/ /khyod kyi dgongs pa yongs su rdzogs nas shing mchog drung du byang chub dam pa mchog</text></item>
<item><p>189b6</p><section>mdo sde</section><text>thob gyur/ /rdul med byang chub sangs rgyas nas ni grong khyer dam pa 'dir ni slar yang gshegs su gsol/ /'dun pa de yang mchog tu yid mi dga' zhing sa 'tsho</text></item>
<item><p>189b7</p><section>mdo sde</section><text>ma yi tshig ni thos gyur nas/ /de ni nga ro thon cing tshig tu smras pa sa 'tsho ma khyod bdag tshig legs par gson/ /nam gyi gung thun bud med tshogs rnams thams</text></item>
<item><p>190a1</p><section>mdo sde</section><text>cad rab tu gnyid kyis log ste dben gyur pa/ /de yi tshe na bsod nams brgyas 'phags de yis bdag la bsngags ldan nga la byin zhas</text></item>
<item><p>190a2</p><section>mdo sde</section><text>gsung / /de skad tshig thos nas ni de ma thag tu bdag gis khyod ni gzims mal gzims la bltas/ /de tshe khyod kyi sdug pa 'di ni gshegs kyi sa 'tsho bzhengs</text></item>
<item><p>190a3</p><section>mdo sde</section><text>zhes sgra skad chen po phyung / /lha yis tshig de bkag par gyur pas bud med rnams las 'ga' tsam zhig kyang sad ma gyur/ /bdag ni rab tu ngu zhing rta yi rgyal</text></item>
<item><p>190a4</p><section>mdo sde</section><text>po brgyan pa bgyis nas mi mchog de la phul/ /bsngags ldan drag shul can gyi gzi ldan sgra phyung de yi sgra ni rgyang grags tsam du grags/ /'on kyang lha yis</text></item>
<item><p>190a5</p><section>mdo sde</section><text>gnyid kyis log par bgyis pas grong khyer pa las 'ga' yang sad ma gyur/ /gser dang dngul dang nor bu rnams kyis g.yogs pa'i sa la bsngags ldan rkang</text></item>
<item><p>190a6</p><section>mdo sde</section><text>lag rab tu brdabs/ /de las snyan dang 'jigs dang mdzes pa'i sgra byung 'on kyang mi las 'ga' tsam sad ma gyur/ /de yi bar skabs skar ma rgyal dang ldan</text></item>
<item><p>190a7</p><section>mdo sde</section><text>gyur zla ba skar ma dag kyang mkha' la gnas/ /mkha' las lha rnams bye ba thal mo sbyar te btud nas phyag kyang rab tu 'tshal/ /gnod sbyin srin po tshogs</text></item>
<item><p>190b1</p><section>mdo sde</section><text>rnams nye bar gnas shing 'jig rten skyong ba rdzu 'phrul che ldan bzhis/ /pad+ma'i ze ba lta bur rnam dag dri med lag pas bsngags ldan gyi ni rkang lag bteg /bsod</text></item>
<item><p>190b2</p><section>mdo sde</section><text>nams gzi brjid brgyas 'phags de yang ku mu da dang bar sha lta bu de la bcibs/ /sa ni rnam pa drug tu rab tu g.yos shing sangs rgyas zhing rnams dri med 'od kyis khyab//</text></item>
<item><p>190b3</p><section>mdo sde</section><text>bde sogs khyim thabs brgya byin lha yi gtso bo nyid kyis de tshe chab sgo dbye ba bgyis/ /de ni bye ba khrag khrig lha yis mdun du bdar te lha dang klu yis mchod nas</text></item>
<item><p>190b4</p><section>mdo sde</section><text>gshegs/ /bsngags ldan gyis ni 'du shes tsam gyis de na 'jig rten mgon po mkha' las bkur bar shes/ /lha dang lha ma yin tshogs dbang por bcas pa</text></item>
<item><p>190b5</p><section>mdo sde</section><text>de dag bcibs te bde bar gshegs pa gshegs/ /lha yi bu mo glu dbyangs mkhas pa rnams kyang byang chub sems dpa'i yon tan rab brjod cing / /de dag</text></item>
<item><p>190b6</p><section>mdo sde</section><text>bsngags ldan la yang stobs mthud byed cing snyan la yid du 'ong ba'i sgra yang 'byin/ /bsngags ldan 'jig rten 'dren pa myur ba myur bar khyer la skyo ba mi</text></item>
<item><p>190b7</p><section>mdo sde</section><text>dga' ma skyed cig /'jig rten mgon po mnyes par byas na khyod la 'jigs dang ngan song ngan 'gro med par 'gyur/ /lha rnams re re zhing yang bdag la</text></item>
<item><p>191a1</p><section>mdo sde</section><text>'jig rten mgon po bcibs par mngon du dga' bar gyur/ /yul sa 'di na bye ba lha yi rkang pa dag gis non par ma gyur cung zad med/ /</text></item>
<item><p>191a2</p><section>mdo sde</section><text>bsngags ldan nam mkha'i skabs na sna tshogs spras shing mdzes pa'i lam gnas rin chen stegs bu ni/ /rnam pa sna tshogs dag gis brgyan cing lha yi bdug</text></item>
<item><p>191a3</p><section>mdo sde</section><text>pa snying po mchog bdugs 'di la ltos/ /bsngags ldan dge ba'i las 'dis sum cu rtsa gsum lha gnas shin tu legs par sprul pa der/ /lha yi bu mos</text></item>
<item><p>191a4</p><section>mdo sde</section><text>bskor cing mdun gyis bltas la lha yi 'dod pa'i dga' bas dga' bar gyis/ /legs pa sa 'tsho ma khyod phyir zhing ma bshums dgyes par mdzad cing mchog</text></item>
<item><p>191a5</p><section>mdo sde</section><text>tu dgyes par mdzod/ /mi mchog byang chub brnyes nas lha yi mdun du bdar ba ring por mi thogs gzigs par 'gyur/ /sa 'tsho mi rnams gang dag legs pa'i</text></item>
<item><p>191a6</p><section>mdo sde</section><text>las bgyis de dag rtag tu bshums par bgyi ma lags/ /de ni bsod nams gzi brjid brgyas 'phags lags kyi dgyes par mdzod la bshums mo ma</text></item>
<item><p>191a7</p><section>mdo sde</section><text>mdzad cig /rgyal po mngon par byung ba de na lha dang mis mchod pa yi bkod pa gang lags pa/ /bkod pa de ni sa 'tsho bdag gis dgung bdun par du brjod</text></item>
<item><p>191b1</p><section>mdo sde</section><text>kyang rdzogs par brjod mi nus/ /khyod kyis 'gro la phan mdzad pa la bsnyen bkur mdzad pas brnyes mchog bsam gyis mi khyab brnyes/ /bdag gis bsam na khyod kyang</text></item>
<item><p>191b2</p><section>mdo sde</section><text>mi yi dam pa de ni ci 'dra de 'drar 'gyur snyam bgyid/ /mngon par 'byung ba'i le'u ste/ bco lnga pa'o// //'phags pa rgya cher rol pa zhes bya ba theg</text></item>
<item><p>191b3</p><section>mdo sde</section><text>pa chen po'i mdo/ bam po bcu gcig pa/ dge slong dag /de ltar byang chub sems dpa'i byin gyi rlabs kyis 'dun pas rgyal po zas gtsang ma dang / shAkya'i bu mo</text></item>
<item><p>191b4</p><section>mdo sde</section><text>sa 'tsho ma dang / btsun mo'i 'khor thams cad dang / shAkya'i tshogs thams cad kyi mya ngan bsang ba'i gtam smras so/ /dge slong dag /de ltar byang chub sems</text></item>
<item><p>191b5</p><section>mdo sde</section><text>dpas lha'i bu rngon pa'i gzugs lta bu la gos ka shi pa rnams byin nas de la gos ngur smrig rnams blangs te 'jig rten dang mthun par bya ba dang / sems can la snying</text></item>
<item><p>191b6</p><section>mdo sde</section><text>brtse ba dang / sems can yongs su smin par bya ba'i phyir bdag nyid rab tu byung ngo / /de nas byang chub sems dpa' bram ze rigs ldan gyi gnas ga la ba der song ba</text></item>
<item><p>191b7</p><section>mdo sde</section><text>dang / des byang chub sems dpa' gnas par bya ba dang / zas la mgron du bos so/ /de nas byang chub sems dpa' bram ze pad+ma'i gnas su song ba dang / des kyang</text></item>
<item><p>192a1</p><section>mdo sde</section><text>byang chub sems dpa' gnas par bya ba dang / zas la mgron du bos so/ /de nas bram ze'i drang srong nam gru'i gnas su song ba dang / des</text></item>
<item><p>192a2</p><section>mdo sde</section><text>kyang de bzhin du byang chub sems dpa' mgron du bos so/ /de bzhin du gdul ba'i be con can gyi bu 'od ldan gyis kyang byang chub sems dpa' mgron du bos te/</text></item>
<item><p>192a3</p><section>mdo sde</section><text>dge slong dag /de ltar byang chub sems dpa' rim gyis grong khyer chen po yangs pa can du phyin to/ /de'i tshe sgyu rtsal shes kyi bu ring 'phur nyan thos kyi dge 'dun</text></item>
<item><p>192a4</p><section>mdo sde</section><text>chen po dang / slob ma sum brgya dang lhan cig tu grong khyer yangs pa can du gnas bcas shing gnas te/ de slob ma dag la ci'ang med pa'i skye mched kyi brtul</text></item>
<item><p>192a5</p><section>mdo sde</section><text>zhugs dang mthun pa'i chos ston pa des byang chub sems dpa' rgyang ring po nas 'ong ba mthong nas ngo mtshar du gyur te slob ma rnams la smras pa/ kye 'di'i</text></item>
<item><p>192a6</p><section>mdo sde</section><text>gzugs la ltos shig /de dag gis smras pa/ de bzhin du de la blta bar bgyis te 'di ni ya mtshan che'o/ /dge slong dag /de nas nga sgyu rtsal shes kyi</text></item>
<item><p>192a7</p><section>mdo sde</section><text>bu ring 'phur ga la ba der song ste sgyu rtsal shes kyi bu ring 'phur la 'di skad ces smras so/ /kye sgyu rtsal shes kyi bu ring 'phur/ khyod las bdag gis tshangs</text></item>
<item><p>192b1</p><section>mdo sde</section><text>par spyad pa spyod do/ /des smras pa/ kye gau ta ma/ dad pa'i rigs kyi bus gang la spyad na tshogs chung dus kun shes pa thob par 'gyur ba'i chos bstan pa de lta bu la spyod</text></item>
<item><p>192b2</p><section>mdo sde</section><text>cig /dge slong dag /ngas 'di snyam du sems te/ nga la mos pa'ang yod nga la brtson 'grus kyang yod/ dran pa'ang yod/ ting nge 'dzin kyang yod/ shes rab kyang</text></item>
<item><p>192b3</p><section>mdo sde</section><text>yod kyi| chos de nyid thob par bya ba dang / mngon du bya ba'i phyir bdag gcig pu bag yod pa dang / brtun pa dang / dben par gnas par bya'o snyam nas dge slong</text></item>
<item><p>192b4</p><section>mdo sde</section><text>dag /de nas nga gcig pu bag yod pa dang / brtun pa dang / dpen par gnas nas tshegs chung ngus chos de khong du chud cing mngon du gyur to/ /dge slong dag /de</text></item>
<item><p>192b5</p><section>mdo sde</section><text>nas nga sgyu rtsal shes kyi bu ring 'phur ga la ba der song ste 'di skad ces smras so/ /kye ring 'phur/ khyod kyis chos 'di tsam zhig khong du chud cing mngon du gyur tam/</text></item>
<item><p>192b6</p><section>mdo sde</section><text>des smras pa/ kye gau ta ma/ de de bzhin no/ /ngas smras pa/ kye kho bos kyang chos de mngon du byas shing khong du chud do/ /des smras pa/ kye gau ta ma/ de bas na/ chos gang</text></item>
<item><p>192b7</p><section>mdo sde</section><text>kho bos shes pa de khyod kyis shes la gang khyod kyis shes pa de'ang kho bos shes te/ de bas na/ bdag cag gnyi gas slob ma'i tshogs 'di la bstan to/ /dge</text></item>
<item><p>193a1</p><section>mdo sde</section><text>slong dag /de nas sgyu rtsal shes kyi bu ring 'phur gyis nga la mchod pa dam pas mchod de/ nga slob ma rnams la'ang don mthun par byed du bcug</text></item>
<item><p>193a2</p><section>mdo sde</section><text>go /dge slong dag /ngas 'di snyam du bsam ste/ ring 'phur gyi chos 'di ni nges par 'byung ba ma yin te/ de byed pa yang dag par sdug bsngal zad par nges</text></item>
<item><p>193a3</p><section>mdo sde</section><text>par 'byung ba ma yin gyi/ bdag gis de las lhag pa zhig btsal zhing spyad snyam mo/ /dge slong dag /de nas nga ji srid dga' ba'i bar du grong khyer yangs pa can</text></item>
<item><p>193a4</p><section>mdo sde</section><text>du gnas nas yul ma ga d+har yul rgyu zhing yul ma ga d+ha'i rgyal po'i khab kyi grong khyer chen po ga la ba der song ste/ ri'i rgyal po skya bo ga la ba der song nas</text></item>
<item><p>193a5</p><section>mdo sde</section><text>ri'i rgyal po skya bo de'i ngos la nga gcig pu gnyis su med cing grogs med par lha bye ba khrag khrig brgya stong phrag du mas bsrungs shing gnas so/ /de nas nga</text></item>
<item><p>193a6</p><section>mdo sde</section><text>nang par sha ma thabs dang chos gos bgos/ lhung bzed thogs te chu dron can gyi sgo nas rgyal po'i khab kyi grong khyer chen por 'gro ba dang / ldog pa dang / mdun</text></item>
<item><p>193a7</p><section>mdo sde</section><text>du lta ba dang / g.yas g.yon du lta ba dang / bskum pa dang brkyang ba mdzes pa dang / snam sbyar dang / thang ba dang / lhung bzed dang / chos gos 'dzin pa mdzes</text></item>
<item><p>193b1</p><section>mdo sde</section><text>pa dang / dbang po ma g.yengs pa dang / sprul pa bzhin du yid phyi rol tu ma byung ba dang / 'bru mar gyis gang ba'i snod thogs pa bzhin gnya' shing gang tsam du lta zhing</text></item>
<item><p>193b2</p><section>mdo sde</section><text>bsod snyoms kyi phyir zhugs so/ /de nas rgyal po'i khab kyi mi rnams kyis nga mthong nas ngo mtshar du gyur te/ ci 'di tshangs pa yin nam/ lha'i dbang po brgya byin</text></item>
<item><p>193b3</p><section>mdo sde</section><text>nam/ 'on te rnam thos kyi bu'am/ 'on te ri'i lha 'ga' zhig yin nam snyam mo/ /de la 'di skad ces bya ste/ de nas gzi brjid mtha' yas dri med ldan/ /byang</text></item>
<item><p>193b4</p><section>mdo sde</section><text>chub sems dpa' bdag nyid rab byung ste/ /sems ni zhi zhing spyod lam rab dul bar/ /ri yi rgyal po skya bo'i ngos la gnas/ /byang chub sems dpas nam nangs</text></item>
<item><p>193b5</p><section>mdo sde</section><text>shes nas ni/ /mchog tu blta na mdzes par sham thabs bgos/ /lhung bzed thogs te dma' ba'i yid kyis su/ /de ni rgyal po'i khab tu bsod snyoms zhugs/ /gser</text></item>
<item><p>193b6</p><section>mdo sde</section><text>gyis le sbram bzhin rab dul la/ /sum cu rtsa gnyis mtshan gyi go bgos pa/ /skyes pa'i tshogs dang bud med kyis mthong na/ /su yang lta bas ngoms par</text></item>
<item><p>193b7</p><section>mdo sde</section><text>mi 'gyur ro/ /srang dag rin chen gos dang 'brus kyang brgyan/ /gang gi mthus ni grong khyer kun mdzes pa'i/ /sngon chad ma mthong sems can 'di su zhes/ /</text></item>
<item><p>194a1</p><section>mdo sde</section><text>skye bo sel cing de yi phyi bzhin 'brang / /bud med stong dag khang pa'i steng 'dug cing / /de bzhin sgo dang de bzhin skar khung dang / /srang</text></item>
<item><p>194a2</p><section>mdo sde</section><text>dag bkang ste khyim ni stong byas nas/ /de dag las gzhan med par mi mchog lta/ /skyes bu mchog gi gzugs la lta ba'i tshe/ /nyod nga tshong ba dag kyang</text></item>
<item><p>194a3</p><section>mdo sde</section><text>mi byed cing / /chang dang can kyang chang ni mi 'thung la/ /khyim dang srang na 'dug par mi dga' 'o/ /rings par mi zhig rgyal po'i khab song ste/ /de dga' rgyal</text></item>
<item><p>194a4</p><section>mdo sde</section><text>po gzugs can snying po la/ /grong 'dir tshangs pa bdag nyid bsod snyoms spyod/ /lha khyod brnyes pa dam pa brnyes zhes zer/ /kha cig brgya byin lha yi rgyal</text></item>
<item><p>194a5</p><section>mdo sde</section><text>zhes zer/ /gzhan dag 'thab bral lha yi bu zhes zer/ /de bzhin yongs su dga' ldan 'phrul ba dang / /gzhan dag rab 'phrul lha yi bu zhes zer/ /kha cig</text></item>
<item><p>194a6</p><section>mdo sde</section><text>nyi ma zla ba de bzhin du/ /sgra gcan stobs ldan thags bzang ris zhes zer/ /kha cig dag ni tshig kyang 'di skad du/ /ri rgyal skya la 'dug pa 'di yin zer/ /</text></item>
<item><p>194a7</p><section>mdo sde</section><text>rgyal pos tshig ni de dag thos gyur nas/ /yid ni mchog tu dga' zhing skar khung 'dug/ shin tu sbyangs pa'i gser ltar dpal 'bar ba/ /byang chub sems</text></item>
<item><p>194b1</p><section>mdo sde</section><text>dpa' sems can mchog mthong ngo / /rgyal po gzugs can snying pos mi de la/ /bsod snyoms byin la gar song ltos zhes bsgo/ /ri yi mchog la de ni song mthong nas//</text></item>
<item><p>194b2</p><section>mdo sde</section><text>kha cig ri yi ngos la de mchis smras/ /gzugs can snying pos nam nangs shes nas ni/ /mi dbang skye bo mang pos yongs bskor te/ /ri yi rgyal po skya bo'i drung du song //</text></item>
<item><p>194b3</p><section>mdo sde</section><text>ri de dpal ni rab tu 'bar bar mthong / /bzhon pa las ni babs te rkang gis song / /ji ltar lhun po bzhin du mi g.yo zhing / /rtswa bting steng na skyil mo krung</text></item>
<item><p>194b4</p><section>mdo sde</section><text>'dug pa'i/ /byang chub sems dpa' mchog tu gus pas mthong / /rgyal pos rkang par mgo bos phyag byas te/ /rnam pa sna tshogs dag gi gtam byas nas/ /</text></item>
<item><p>194b5</p><section>mdo sde</section><text>khyod la rgyal srid kun gyi phyed sbyin gyi/ /'dod pa'i yon tan 'di spyod ma 'phyan smras/ /byang chub sems dpas 'jam po'i tshig smras pa/ /sa yi bdag po yun</text></item>
<item><p>194b6</p><section>mdo sde</section><text>ring tshe srungs shig /kho bos rgyal srid sdug pa bor nas su/ /re ba med par zhi phyir rab tu byung / /gzhon nu thor bu dar la bab dang ldan/ /lus kyi kha dog mdzes</text></item>
<item><p>194b7</p><section>mdo sde</section><text>shing shugs ldan na/ /nor mang dag dang bud med tshogs bzhes te/ /bdag gi rgyal srid 'dir bzhugs 'dod pa spyod/ /ma ga d+ha'i rgyal pos byang chub sems</text></item>
<item><p>195a1</p><section>mdo sde</section><text>dpa' la smras pa/ bdag ni khyod sku mthong bas mchog tu dga'/ /bdag gi rgyal srid kun gyi grogs mdzod cig /bdag ni khyod la mnga' 'bul</text></item>
<item><p>195a2</p><section>mdo sde</section><text>'dod pa spyod/ /nags tshal stong pa dag tu ma bzhugs shig /slan chad sa gnas rtswa steng ma bzhugs shig /khyod kyi sku ni mchog tu rab tu gzhon/ /bdag gi</text></item>
<item><p>195a3</p><section>mdo sde</section><text>rgyal srid 'dir bzhugs 'dod pa spyod/ /byang chub sems dpas 'jam zhing gya gyu med/ /dga' 'gyur phan zhing snying brtse'i tshig smras pa/ /rgyal po khyod ni</text></item>
<item><p>195a4</p><section>mdo sde</section><text>rtag tu bkra shis gyur/ /kho bo 'dod pa'i yon tan mi 'dod do/ /'dod pa dug 'dra nyes pa mtha' yas ldan/ /sems can dmyal dang yi dwags dud 'gror ltung / /</text></item>
<item><p>195a5</p><section>mdo sde</section><text>mkhas pas smad cing 'dod pa 'phags ma yin/ /kho bos ngar snabs rul pa bzhin du bor/ /'dod pa shing gi 'bras bu bzhin du ltung / /ji ltar sprin dang char</text></item>
<item><p>195a6</p><section>mdo sde</section><text>pa bzhin du 'gro/ mi brtan 'gyur la ji ltar rlung bzhin 'gro/ dge ba thams cad rnam par 'thor zhing slu/ /de bzhin 'dod pa mi rnyed phyir yang gdung / /rnyed</text></item>
<item><p>195a7</p><section>mdo sde</section><text>du zin kyang chog par 'dzin mi 'gyur/ /gang tshe dbang med ma rung rab gyur pa/ /de tshe 'dod pa sdug bsngal drag chen bskyed/ /rgyal po lha yi 'dod pa gang yin</text></item>
<item><p>195b1</p><section>mdo sde</section><text>dang / /mi yi 'dod pa bzang po gang yin pa'i/ /'dod pa thams cad mi gcig gis thob kyang / /de la chog pa med de yang tshol lo/ /rgyal po gang dag zhi zhing dul gyur pa/ /'phags</text></item>
<item><p>195b2</p><section>mdo sde</section><text>pa zag med chos kyis 'du shes gang / /shes rab mkhas pas chog pa de legs chog /'dod pa'i yon tan chog pa cung zad med/ /rgyal po 'dod pa dag la bsten byas</text></item>
<item><p>195b3</p><section>mdo sde</section><text>shing / /sngon chad 'dus byas pa yi mtha' ma med/ /ji ltar mi dag lan tshwa'i chu 'thungs bzhin/ /'dod pa bsten na phyir zhing sred pa 'phel/ /rgyal po lus la yang ltos</text></item>
<item><p>195b4</p><section>mdo sde</section><text>de mi brtan/ /snying po med de sdug bsngal 'khrul 'khor bzhin/ /bu ga dgu yi sgo nas rtag tu 'dzag /rgyal po kho bo 'dod pa'i 'dod chags med/ /kho bos 'dod</text></item>
<item><p>195b5</p><section>mdo sde</section><text>pa mang dang de bzhin du/ /blta na sdug pa'i bud med stong bor te/ /mchog zhi byang chub dam pa thob 'dod nas/ /kho bo srid la mi dga' nges par 'byung / /ma ga d+ha yi rgyal</text></item>
<item><p>195b6</p><section>mdo sde</section><text>bos der smras pa/ /dge slong phyogs ni gang dang gang nas byon/ /gang du khyod skyes yab yum gang na bzhugs/ /rgyal rigs lags sam bram ze'am rgyal po lags//</text></item>
<item><p>195b7</p><section>mdo sde</section><text>dge slong khur gyi 'du shes med na gsungs/ /byang chub sems dpas de la 'di skad smras/ /rgyal po shAkya rnams kyi ser skya'i grong / /mchog tu 'byor cing rgyas pa thos</text></item>
<item><p>196a1</p><section>mdo sde</section><text>gyur tam/ /kho bo'i pha yi ming ni zas gtsang yin/ /yon tan 'dod pas kho bo deng rab byung / /ma ga d+ha yi rgyal pos 'di skad gsol/ /khyod mthong</text></item>
<item><p>196a2</p><section>mdo sde</section><text>legs par mthong ste legs pa lags/ /gang las khyod skyes bdag kyang de'i slob ma/ /'dod chags bral ba 'dod par spyan drangs pa/ /thugs nas bdag la bzod</text></item>
<item><p>196a3</p><section>mdo sde</section><text>pa mdzad du gsol/ /gang tshe khyod kyis byang chub brnyes gyur tshe/ /chos rjes bdag la chos kyi bgo bsha' mdzod/ /rang byung bdag gi yul na bzhugs pa ni/ /</text></item>
<item><p>196a4</p><section>mdo sde</section><text>bdag gis mchog tu rnyed pa rab rnyed do/ /de nas kyang ni rkang par phyag byas te/ /rgyal pos shin tu gus par bskor byas nas/ /mi dbang rang gi skye bos yongs</text></item>
<item><p>196a5</p><section>mdo sde</section><text>bskor te/ /slar yang rgyal po'i khab tu zhugs par gyur/ /'jig rten mgon po ma ga d+ha yi grong zhugs te/ /ji srid 'dod par zhi ba'i yid kyis 'dug/ lha dang mi</text></item>
<item><p>196a6</p><section>mdo sde</section><text>rnams kyi ni don byas nas/ /mi dbang nai rany+dza na'i chu 'gram song / /gzugs can snying po 'ongs pa'i le'u zhes bya ba ste/ bcu drug pa'o// //dge slong dag /yang de'i tshe rangs byed kyi bu lhag spyod rgyal po'i khab kyi grong khyer chen por gnas bcas nas slob ma'i tshogs chen po slob ma bdun brgya dang lhan</text></item>
<item><p>196b1</p><section>mdo sde</section><text>cig tu gnas te/ de de dag la 'du shes med 'du shes med min gyi brtul zhugs dang mthun pa'i chos ston to/ /dge slong dag /byang chub sems dpa' rangs byed kyi bu</text></item>
<item><p>196b2</p><section>mdo sde</section><text>lhag spyod tshogs dang ldan pa/ tshogs can/ tshogs kyi slob dpon/ grags pa mngon par 'dod pa/ skye bo mang pos mchod pa/ mkhas pa kun gyis shes pa mthong ngo / /</text></item>
<item><p>196b3</p><section>mdo sde</section><text>mthong nas kyang de 'di snyam du sems te/ rangs byed kyi bu lhag spyod 'di tshogs dang ldan pa/ tshogs can/ tshogs kyi slob dpon/ grags pa mngon par 'dod pa/ skye bo mang</text></item>
<item><p>196b4</p><section>mdo sde</section><text>pos mchod pa/ mkhas pa kun gyis shes pa yin na/ gal te bdag de'i drung du song ste brtul zhugs dang dka' thub ma brtsams na ni/ 'di bdag la khyad par du 'phags</text></item>
<item><p>196b5</p><section>mdo sde</section><text>pa'i 'du shes kyang mi skyed la/ mngon sum gyi shes pas kyang shes par mi 'gyur ba dang / 'dus byas zag pa dang bcas pa/ nye bar len pa dang bcas pa'i bsam gtan</text></item>
<item><p>196b6</p><section>mdo sde</section><text>dang / ting nge 'dzin dang snyoms par 'jug pa dag kyang sun phyung bar ma gyur gyi/ gang gis na de la bsam gtan gyi spyod yul dag dang / snyoms par 'jug pa'i dmigs</text></item>
<item><p>196b7</p><section>mdo sde</section><text>pa dag mngon sum du 'gyur ba dang / 'jig rten pa'i ting nge 'dzin dag kyang 'byung ba ma yin par bstan par 'gyur ba de lta bu'i thabs shig bstan par bya'am/ bdag</text></item>
<item><p>197a1</p><section>mdo sde</section><text>rangs byed kyi bu lhag spyod kyi drung du song ste/ bdag gi ting nge 'dzin gyi yon tan gyi khyad par bstan pa'i phyir de'i slob mar khas blangs la/ 'dus</text></item>
<item><p>197a2</p><section>mdo sde</section><text>byas kyi ting nge 'dzin snying po med par bstan par bya'am snyam mo/ /dge slong dag /de nas byang chub sems dpas don de'i dbang du byas te rangs byed kyi bu lhag spyod</text></item>
<item><p>197a3</p><section>mdo sde</section><text>ga la ba der song nas phyin pa dang / rangs byed kyi bu lhag spyod la 'di skad ces smras so/ /grogs po/ khyod kyi ston pa ni su zhig /sus chos bstan pa kun shes/</text></item>
<item><p>197a4</p><section>mdo sde</section><text>de skad ces smras pa dang / rangs byed kyi bu lhag spyod kyis byang chub sems dpa' la 'di skad ces smras so/ /grogs po/ kho bo la ston pa gang yang med de/ 'on</text></item>
<item><p>197a5</p><section>mdo sde</section><text>kyang kho bo rang gis 'di yang dag par khong du chud do/ /byang chub sems dpas smras pa/ khyod kyis ci khong du chud/ smras pa/ 'du shes med 'du shes med min skye</text></item>
<item><p>197a6</p><section>mdo sde</section><text>mched kyi snyoms par 'jug pa'i lam mo/ /byang chub sems dpas smras pa/ bdag gis khyod las ting nge 'dzin gyi lam gyi gdams ngag dang / rjes su bstan pa</text></item>
<item><p>197a7</p><section>mdo sde</section><text>thob par 'tshal lo/ /smras pa/ de ltar bya'o zhes bya ba nas gdams ngag byin pa'i bar du'o/ /de nas byang chub sems dpa' phyogs gcig tu song ste skyil mo krung</text></item>
<item><p>197b1</p><section>mdo sde</section><text>bcas nas 'dug go /'dug ma thag tu byang chub sems dpa'i bsod nams kyi khyad par dang / ye shes kyi khyad par dang / sngon spyad pa legs par spyad pa'i 'bras bu'i khyad</text></item>
<item><p>197b2</p><section>mdo sde</section><text>par dang / ting nge 'dzin thams cad la 'dris pa'i khyad par dang / de sems la dbang bsgyur ba'i phyir bsam gtan la sogs pa'i 'jig rten pa'i snyoms par 'jug pa brgya</text></item>
<item><p>197b3</p><section>mdo sde</section><text>stong thams cad rnam pa dang bcas/ bye brag dang bcas par mngon sum du gyur to/ /de nas byang chub sems dpa' dran pa dang shes bzhin du stan las langs te rangs</text></item>
<item><p>197b4</p><section>mdo sde</section><text>byed kyi bu lhag spyod ga la ba der song nas phyin pa dang / rangs byed kyi bu lhag spyod la 'di skad ces smras so/ /grogs po/ 'du shes med 'du shes med min skye mched</text></item>
<item><p>197b5</p><section>mdo sde</section><text>kyi lam las gong na gzhan 'ga' zhig yod dam/ des smras pa/ med do/ /de nas byang chub sems dpa' 'di snyam du sems te/ lhag spyod 'ba' zhig la dad pa yod</text></item>
<item><p>197b6</p><section>mdo sde</section><text>pa dang / brtson 'grus dang / dran pa dang / ting nge 'dzin dang / shes rab yod pa ma yin gyi/ bdag la'ang dad pa dang / brtson 'grus dang / dran pa dang / ting nge 'dzin dang /</text></item>
<item><p>197b7</p><section>mdo sde</section><text>shes rab yod do snyam mo/ /de nas byang chub sems dpas rangs byed kyi bu lhag spyod la 'di skad ces smras so/ /grogs po/ khyod gang du nges par byung ba'i chos de kho</text></item>
<item><p>198a1</p><section>mdo sde</section><text>bos kyang khong du chud do/ /des smras pa/ de bas na/ 'dong khyod dang kho bos tshogs 'di dag rjes su bslab bo zhes byang chub sems dpa' don</text></item>
<item><p>198a2</p><section>mdo sde</section><text>mthun pa dang / slob dpon gyi gnas su bzhag go /byang chub sems dpas smras pa/ grogs po/ lam 'di ni yid 'byung par 'gyur ba ma yin/ 'dod chags</text></item>
<item><p>198a3</p><section>mdo sde</section><text>dang bral bar 'gyur ba ma yin/ 'gog par 'gyur ba ma yin/ nye bar zhi bar 'gyur ba ma yin/ mngon par shes par 'gyur ba ma yin/ rdzogs par byang chub par</text></item>
<item><p>198a4</p><section>mdo sde</section><text>'gyur ba ma yin/ dge sbyong nyid du 'gyur ba ma yin/ mya ngan las 'das par 'gyur ba ma yin no/ /dge slong dag /de ltar byang chub sems dpas lhag spyod slob ma</text></item>
<item><p>198a5</p><section>mdo sde</section><text>dang bcas pa 'dun par byas nas de tsam gyis chog go zhes bya ba nas chog par byas te song ba'i bar du'o/ /de'i tshe lnga sde bzang po rangs byed kyi bu lhag spyod las</text></item>
<item><p>198a6</p><section>mdo sde</section><text>tshangs par spyad pa spyod pa de dag 'di snyam du sems te/ bdag cag gis 'di'i phyir yun ring por btsal cing brtson par byas kyang mtha' dang mu khong du chud par ma</text></item>
<item><p>198a7</p><section>mdo sde</section><text>nus kyi| dge sbyong gau ta mas tshegs chung dus khong du chud cing mngon du byas la de de yang mi 'dod cing / de las gong du tshol ba las the tshom med par de ni 'jig</text></item>
<item><p>198b1</p><section>mdo sde</section><text>rten gyi ston par 'gyur ro/ /gang des mngon du byed par 'gyur ba de bdag cag la'ang bgod par 'gyur ro snyam mo/ /de ltar dpyad nas lnga sde bzang po rangs byed kyi bu</text></item>
<item><p>198b2</p><section>mdo sde</section><text>lhag spyod kyi drung nas dong ste byang chub sems dpa'i phyi bzhin 'brang ngo / /dge slong dag /de ltar byang chub sems dpa' ji srid dga' ba'i bar du rgyal po'i khab tu gnas</text></item>
<item><p>198b3</p><section>mdo sde</section><text>nas lnga sde bzang po dang lhan cig tu yul ma ga d+har yul rgyu zhing song song ngo / /yang de'i tshe rgyal po'i khab dang / ri ga ya'i bar na tshogs gzhan dag cig dus ston byed</text></item>
<item><p>198b4</p><section>mdo sde</section><text>de| tshogs de dag gis kyang byang chub sems dpa' lnga sde bzang po dang lhan cig tu gnas par bya ba dang / zas la mgron du bos so/ /dge slong dag/ de nas byang chub</text></item>
<item><p>198b5</p><section>mdo sde</section><text>sems dpa' yul ma ga d+har yul rgyu zhing yul ma ga d+ha'i ri ga ya ga la ba der song ste/ der phyin par gyur to/ /ri ga ya'i rtse mo der byang chub sems dpas spong ba'i phyir</text></item>
<item><p>198b6</p><section>mdo sde</section><text>gnas te/ de der gnas pa'i tshe sngon ma thos pa dang / sngon mi shes pa'i dpe gsum mngon du gyur to/ /gsum gang zhe na/ dge sbyong dang bram ze gang la la 'dod pa dag</text></item>
<item><p>198b7</p><section>mdo sde</section><text>las lus dben par mi gnas/ 'dod pa dag las sems dben par mi gnas shing / de dag gi 'dod pa la dga' ba dang / 'dod pa la chags pa dang / 'dod pa la</text></item>
<item><p>199a1</p><section>mdo sde</section><text>'dun pa dang / 'dod pa la skom pa dang / 'dod pa la yongs su gdung ba dang / 'dod pa la zhen pa gang yin pa de ni nye bar zhi ba ma yin la/ de</text></item>
<item><p>199a2</p><section>mdo sde</section><text>dag bdag nyid kyis gnod par byed cing lus la gdung bar byed pas sdug bsngal gyi tshor ba drag po mi bzad pa tsha ba myong ste/ 'on kyang de dag mi'i chos bla ma las</text></item>
<item><p>199a3</p><section>mdo sde</section><text>mchog tu gyur pa/ 'phags pa ye shes mthong ba'i khyad par mngon du byed mi nus so/ /'di lta ste/ dper na/ skyes bu zhig me 'dod la shing rlon pa'i gtsub stan</text></item>
<item><p>199a4</p><section>mdo sde</section><text>dang / shing rlon pa'i gtsub shing thogs la chur bcug ste gtsubs na/ des me 'byin par mi nus so/ /de bzhin du dge sbyong dang / bram ze de dag 'dod pa rnams las</text></item>
<item><p>199a5</p><section>mdo sde</section><text>lus dben par mi gnas/ 'dod pa rnams la sems dben par mi gnas te/ de dag gi 'dod pa la dga' ba dang / 'dod pa la sred pa dang / 'dod pa la 'dun pa</text></item>
<item><p>199a6</p><section>mdo sde</section><text>dang / 'dod pa la skom pa dang / 'dod pa la yongs su gdung ba dang / 'dod pa la brgyal ba dang / 'dod pa la zhen pa gang yin pa de ni nye bar zhi ba ma yin gyi/ de</text></item>
<item><p>199a7</p><section>mdo sde</section><text>dag bdag nyid kyis gnod par byed cing / lus la gdung bar byed pas sdug bsngal gyi tshor ba drag po mi bzad pa tsha ba myong mod kyi/ 'on kyang de dag mi'i chos bla ma</text></item>
<item><p>199b1</p><section>mdo sde</section><text>las mchog tu gyur pa/ 'phags pa ye shes mthong ba'i khyad par mngon du byed mi nus so snyam ste/ 'di ni byang chub sems dpa' la dpe mngon du gyur pa dang po'o/ /</text></item>
<item><p>199b2</p><section>mdo sde</section><text>yang de 'di snyam du sems te/ gang dge sbyong dang / bram ze 'di dag 'dod pa rnams las lus dang sems dben par gnas kyang de dag gi 'dod pa la dga' ba zhes bya</text></item>
<item><p>199b3</p><section>mdo sde</section><text>ba nas me tshol ba zhes bya ba'i bar du thams cad snga ma bzhin du sbyar te/ des shing rlon pa'i gtsub stan thogs la thang la bzhag ste shing rlon pa'i gtsub shing gis gtsubs</text></item>
<item><p>199b4</p><section>mdo sde</section><text>na| des me 'byin par mi nus so/ /de bzhin du gang dge sbyong dang bram ze 'di dag ces bya ba nas thams cad snga ma bzhin du sbyar te/ mi'i chos bla ma las mchog tu gyur pa/</text></item>
<item><p>199b5</p><section>mdo sde</section><text>'phags pa ye shes mthong ba'i khyad par mngon du bya bar mi nus so snyam ste/ 'di ni sngon ma thos shing mi shes pa'i dpe mngon du gyur pa gnyis pa'o/ /gzhan yang</text></item>
<item><p>199b6</p><section>mdo sde</section><text>gang dge sbyong dang / bram ze 'di dag 'dod pa rnams las lus dang sems dben par gnas shing / de dag gi 'dod pa la dga' ba zhes bya ba nas thams cad de bzhin</text></item>
<item><p>199b7</p><section>mdo sde</section><text>du sbyar te de dag gi de ni nye bar zhi ba yin te/ de dag bdag nyid kyis gnod pa byed cing lus la gdung bar byed pas sdug bsngal gyi tshor ba drag po mi bzad pa myong mod</text></item>
<item><p>200a1</p><section>mdo sde</section><text>kyi| 'on kyang de dag mi'i chos bla ma las mchog tu gyur pa/ 'phags pa ye shes mngon du mthong ba'i khyad par mngon du bya bar nus so/ /'di lta ste/</text></item>
<item><p>200a2</p><section>mdo sde</section><text>dper na/ skyes bu zhig me 'dod cing 'od 'dod pa dang / 'od tshol bar gyur la/ des shing skam po'i gtsub stan dang / gtsub shing thogs shing thang la bzhag ste gtsubs</text></item>
<item><p>200a3</p><section>mdo sde</section><text>na| des me dbyung ba dang 'od 'bar bar byed nus so/ /de bzhin du gang dge sbyong dang bram ze 'di dag ces bya ba nas tshor ba myong zhes bya ba'i bar du snga ma bzhin te/ 'on</text></item>
<item><p>200a4</p><section>mdo sde</section><text>kyang de dag mi'i chos bla ma las mchog tu gyur pa/ 'phags pa ye shes mthong ba'i khyad par mngon du bya bar nus so snyam ste/ 'di ni sngon ma thos shing sngon mi shes pa'i</text></item>
<item><p>200a5</p><section>mdo sde</section><text>dpe gsum pa'o/ /dge slong dag /de nas byang chub sems dpa' de 'di snyam du sems te/ bdag kyang da ltar 'dod pa rnams las lus dben par gnas/ 'dod pa</text></item>
<item><p>200a6</p><section>mdo sde</section><text>rnams las sems dben par gnas la/ bdag gi 'dod pa la dga' ba zhes bya ba nas thams cad snga ma bzhin du sbyar te/ bdag gi de'ang nye bar zhi ba yin la bdag</text></item>
<item><p>200a7</p><section>mdo sde</section><text>nyid kyis gnod par byas shing lus la gdung bar byed pas sdug bsngal zhes bya ba nas tshor ba myong zhes bya ba'i bar du snga ma bzhin du sbyar te/ 'on kyang bdag mi'i</text></item>
<item><p>200b1</p><section>mdo sde</section><text>chos bla ma las mchog tu gyur pa/ 'phags pa ye shes mthong ba'i khyad par mngon du bya bar nus so snyam mo/ /dge slong dag/ de ltar byang chub sems dpa' ji srid dga'</text></item>
<item><p>200b2</p><section>mdo sde</section><text>ba'i bar du ga ya'i rir ga ya'i rtse mo la gnas te/ rkang gis yul rgyu zhing sde dpon gyis grong lteng rgyas ga la ba der song ste phyin pa dang / de na klung ne rany+dza na chu gsal ba/</text></item>
<item><p>200b3</p><section>mdo sde</section><text>'bab stegs bde ba/ shing dang shing gel ba mdzes pa dag gis brgyan pa/ nye 'khor na spyod yul gyi grong yod pa mthong ste/ de la byang chub sems dpa' yid shin tu</text></item>
<item><p>200b4</p><section>mdo sde</section><text>dga' bar gyur nas 'di snyam du sems te/ e ma'o/ /sa phyogs 'di ni mnyam shing nyams dga' ba/ nang du yang dag 'jog dang mthun pa ste/ rigs kyi bu spong ba</text></item>
<item><p>200b5</p><section>mdo sde</section><text>don du gnyer ba la ni 'dis cho ga go /bdag kyang spong ba don du gnyer ba yin gyi/ bdag 'di nyid du gnas par bya'o snyam mo/ /dge slong dag /de ltar byang chub</text></item>
<item><p>200b6</p><section>mdo sde</section><text>sems dpa' 'di snyam du sems te/ bdag ni dzam+bu'i gling 'dir snyigs ma lnga'i dus la bab cing sems can rnams dman pa la mos pa dang / mu stegs can gyi sdes</text></item>
<item><p>200b7</p><section>mdo sde</section><text>gang pa dang / lta ba sna tshogs la zhugs pa dang / lus la ril por 'dzin pa la zhen pa'i tshe 'ongs te/ blun po dag gdung bas yongs su gdung ba rnam pa sna tshogs kyis</text></item>
<item><p>201a1</p><section>mdo sde</section><text>dag pa tshol zhing ston pa 'di lta ste/ sngags spyod pa dang / lag pa la ldag pa dang / mi slong ba dang / mi smra ba dang / rtsa ba du ma za ba dang / sha dang</text></item>
<item><p>201a2</p><section>mdo sde</section><text>nya mi za ba dang / dbyar mi 'byung ba dang / chang dang / phub ma dang / chu yongs su spangs pa dang / khyim gcig dang / gsum dang / lnga dang / bdun nas zas len pa dang /</text></item>
<item><p>201a3</p><section>mdo sde</section><text>rtsa ba dang / 'bras bu dang / nya lcibs dang / rtswa ku sha dang / lo ma dang / ba lang gi lci ba dang / ba'i gcin dang / 'o thug dang / zho dang / mar dang / bu ram dang / ma</text></item>
<item><p>201a4</p><section>mdo sde</section><text>brtags pa za zhing 'thung ba dang / bya ngang pa dang / phug ron gyis zos te bor ba bkrus te za ba dang / grong dang dgon pas 'tsho ba dang / ba lang gi brtul zhugs dang / ri dwags dang /</text></item>
<item><p>201a5</p><section>mdo sde</section><text>khyi dang / phag dang / spre'u dang / glang po che'i brtul zhugs dang / 'greng ba dang / mi smra ba dang / dpa' bo'i tshul du 'dug pa dang / kham gcig za ba dang / kham bdun</text></item>
<item><p>201a6</p><section>mdo sde</section><text>gyi bar du za ba dang / zas lan gcig za ba dang / nyin zhag gcig za ba dang / bzhi dang / lnga dang / drug gi skabs skabs su za ba dang / zla ba phyed dang / zla ba gcig za bar byed</text></item>
<item><p>201a7</p><section>mdo sde</section><text>pa dang / zla ba la lta ba dang / bya rgod dang / 'ug pa'i gsheg pa thogs pa dang / shing leb dang / rtswa muny+dza dang / zar ma'i shun pa dang / rtswa dar+b+ha dang / gres ma</text></item>
<item><p>201b1</p><section>mdo sde</section><text>dang / rnga bal gyi la ba dang / ra bal gyi la ba dang / skra'i la ba dang / ko lpags gyon pa dang / gos gsher ba dang / stegs bu'i steng dang / chu'i nang na nyal ba dang / thal ba dang</text></item>
<item><p>201b2</p><section>mdo sde</section><text>rdo dang / gyo mo dang / shing leb dang / tsher ma dang / rtswa dang / gtun shing gi steng du nyal ba dang / mgo thur du bstan pa dang / tsog tsog por 'dug pa dang / thang la nyal pa</text></item>
<item><p>201b3</p><section>mdo sde</section><text>dang / gos gcig dang / gos gnyis dang / gsum dang / bzhi dang / lnga dang / drug dang / bdun dang / gos mang po srel ba dang / gcer pur 'dug pa dang / 'khru ba dang /</text></item>
<item><p>201b4</p><section>mdo sde</section><text>mi 'khru ba'i cho ga can dang / skra dang / sen mo dang / ag tshom ring por 'jog pa dang / ral pa'i thor tshugs 'chang ba dang / rgya shug dang / til dang / 'bras 'bru gcig</text></item>
<item><p>201b5</p><section>mdo sde</section><text>za ba dang / thal ba dang / snag tsha dang / me tog spyad spyad pa dang / rdul 'thul ba dang / rdul nag po dang / phyag dar dang / rdzab kyis lus la skud pa dang / ba spu dang /</text></item>
<item><p>201b6</p><section>mdo sde</section><text>mi'i thod pa dang / skra dang / sen mo dang / tshal bu'i smad g.yogs dang / rdza ba dang / keng rus thogs pa dang / chu dron po dang / 'bras kyi khu ba dang / la bar btsags pa dang</text></item>
<item><p>201b7</p><section>mdo sde</section><text>khrud ma 'thung ba dang / 'dag ma dang / tshon rtsi dang / gos ngur smrig dang / khar ba gsum dang / mgo 'breg pa dang / ril ba dang / mi'i thod pa dang / khri'i zur shing</text></item>
<item><p>202a1</p><section>mdo sde</section><text>'chang bas blun po rnams dag par khong du chud do/ /du ba rngub pa dang / me rngub pa dang / nyi ma la lta ba dang / gdung ba lnga byed pa dang / rkang pa gcig</text></item>
<item><p>202a2</p><section>mdo sde</section><text>dang / lag pa gcig bstod pa dang / rkang pa gcig btsugs pa dang / gnas gcig na 'dug pas dka' thub la sogs pa dang / phub ma la sogs pa dang / 'dab ma</text></item>
<item><p>202a3</p><section>mdo sde</section><text>bsregs pa dang / bum pa bsregs pa dang / rdo bsregs pa dang / me 'bar bar 'jug pa dang / zas mi za ba dang / mya ngam dang / 'bab stegs su song ste shi bas sdug</text></item>
<item><p>202a4</p><section>mdo sde</section><text>pa'i 'gro ba tshol lo/ /rab bsngags zhes bya ba dang / gzhi mi 'grib pa zhes bya ba dang / gzhi srung zhes bya ba dang / gzhi tshugs zhes bya ba dang / smon lam dang / bstod</text></item>
<item><p>202a5</p><section>mdo sde</section><text>pa dang / sbyin sreg dang / dbab pa dang / sngags kyi bzlas brjod dang / bklag pa 'dzin cing byed pas dag par khong du chud do/ /bdag dag par sems shing de dag la</text></item>
<item><p>202a6</p><section>mdo sde</section><text>brten te/ 'di lta ste/ tshangs pa dang / dbang po dang / gu lang dang / khyab 'jug dang / lha mo dang / gzhon nu dang / ma mo dang / kA t+yA ya'i bu dang / zla ba dang / nyi ma dang /</text></item>
<item><p>202a7</p><section>mdo sde</section><text>rnam thos kyi bu dang / chu lha dang / nor can gyi bu dang / tha skar gyi bu dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang /</text></item>
<item><p>202b1</p><section>mdo sde</section><text>lto 'phye chen po dang / srin po dang / 'byung po dang / grul bum dang / yi dwags dang / 'khor dang / tshogs dang / mtshun dang / sha za dang / lha'i drang srong dang / rgyal po'i drang</text></item>
<item><p>202b2</p><section>mdo sde</section><text>srong dang / tshangs pa'i drang srong dag la phyag 'tshal zhing de dag la snying por 'du shes so/ /sa dang / chu dang / me dang / rlung dang / nam mkha' la'ang brten/ ri dang / ri sul dang</text></item>
<item><p>202b3</p><section>mdo sde</section><text>klung dang / chu mig dang / mtsho dang / mtshe'u dang / rdzing dang / rgya mtsho dang / lteng ka dang / khron pa dang / rdzing bu dang / shing dang / shing gel pa dang / 'khri shing dang / rtswa dang / sdong</text></item>
<item><p>202b4</p><section>mdo sde</section><text>dum dang / lhas dang / dur khrod dang / bzhi mdo dang / sum mdo dang / srang dag la'ang brten to/ /khang pa dang / ka ba dang / rdo dang / tho ba dang / ral gri dang / gzhu dang / dgra</text></item>
<item><p>202b5</p><section>mdo sde</section><text>sta dang / mda' dang / mdung thung dang / rtse gsum pa dag la'ang phyag 'tshal lo/ /zho dang / mar dang / yungs kar dang / nas dang / shing bal gyi phreng ba dang / rtswa 'dur ba dang /</text></item>
<item><p>202b6</p><section>mdo sde</section><text>nor bu dang / gser dang / dngul la sogs pa la bkra shis par 'dzin te/ gzhan mu stegs can 'di dag 'khor bas 'jigs skrag nas rnam pa de lta bu dag byed cing bsten</text></item>
<item><p>202b7</p><section>mdo sde</section><text>to| |'di na kha cig bdag cag gi mtho ris dang thar pa'ang 'di lta bu dag las 'grub bo/ /snyam du sems te/ de ltar log pa'i lam du song bas skyabs ma yin pa la</text></item>
<item><p>203a1</p><section>mdo sde</section><text>skyabs su 'du shes shing / bkra shis ma yin pa la bkra shis par 'du shes la/ dag ba ma yin pa la dag par sems kyi/ bdag gis ci nas kyang</text></item>
<item><p>203a2</p><section>mdo sde</section><text>phas kyi rgol ba thams cad tshar bcad par 'gyur ba dang / sems can las dang bya ba chud zos pa rnams kyi las dang bya ba chud mi za ba bstan par bya ba dang / gzugs</text></item>
<item><p>203a3</p><section>mdo sde</section><text>na spyod pa'i lha bsam gtan spyod yul ba rnams la bsam gtan gyi khyad par bstan pas 'dun par byed pa de lta bu'i brtul zhugs dang / dka' thub kyi khyad par brtsam</text></item>
<item><p>203a4</p><section>mdo sde</section><text>mo snyam mo/ /dge slong dag /de ltar byang chub sems dpas de snyam du bsam nas lo drug tu brtul zhugs dang / dka' thub shin tu drag po shin tu spyad par dka'</text></item>
<item><p>203a5</p><section>mdo sde</section><text>ba| shin tu bya bar dka' ba'i dka' ba spyad par brtsams so/ /ci'i phyir dka' ba spyad pa zhes bya zhe na/ de ni spyad par dka' ba ste/ de bas na/ dka' bar spyad pa zhes</text></item>
<item><p>203a6</p><section>mdo sde</section><text>bya ste| byang chub sems dpa' srid pa tha ma pa gang bsam gtan mkha' khyab la snyoms par zhugs pa ma gtogs par sems can gyi ris na mi'am mi ma yin pa</text></item>
<item><p>203a7</p><section>mdo sde</section><text>sus kyang dka' ba spyad pa de lta bu spyod par nus pa med do/ /ci'i phyir mkha' khyab ces bya zhe na/ de dang po nyid du bsam gtan bzhi pa la snyoms par 'jug</text></item>
<item><p>203b1</p><section>mdo sde</section><text>ba'i che dbugs phyi nang du rgyu ba nye bar 'gog /kun tu 'gog ste/ bsam gtan de ni rtog pa med/ rnam par rtog pa med/ g.yo ba med/ sems pa med/ 'gyur ba med</text></item>
<item><p>203b2</p><section>mdo sde</section><text>cing thams cad du rjes su song ba/ thams cad la mi brten pa ste/ bsam gtan de la sngon slob pa'am/ mi slob pa'am/ rang sangs rgyas sam/ spyod pa la zhugs pa'i byang</text></item>
<item><p>203b3</p><section>mdo sde</section><text>chub sems dpa' sus kyang snyoms par ma zhugs so/ /mkha' zhes bya ba ni nam mkha' ste/ khyab par mi byed pa med pa/ rnam par mi 'thor ba ste/ des thams cad</text></item>
<item><p>203b4</p><section>mdo sde</section><text>khyab par byed pas na/ bsam gtan de nam mkha' dang mnyam pa ste/ de bas na/ mkha' khyab ces bya'o/ /dge slong dag /de nas byang chub sems dpa' 'jig rten rnams</text></item>
<item><p>203b5</p><section>mdo sde</section><text>la ngo mtshar yang dag par bstan par bya ba dang / mu stegs can rnams kyi rgyags pa gzhil ba dang / phas kyi rgol ba rnams tshar gcad pa dang / lha rnams 'dun par bya ba</text></item>
<item><p>203b6</p><section>mdo sde</section><text>dang / sems can chad pa dang rtag par smra ba/ las dang bya ba chud zos pa rnams las dang bya ba la gzud pa dang / bsod nams kyi 'bras bu brjod pa dang / ye shes kyi 'bras</text></item>
<item><p>203b7</p><section>mdo sde</section><text>bu yang dag par bstan pa dang / bsam gtan gyi yan lag rnam par dbye ba dang / lus kyi stobs dang mthu yang dag par bstan pa dang / sems kyi dpa' ba yang dag par</text></item>
<item><p>204a1</p><section>mdo sde</section><text>bskyed pa'i phyir byi dor ma byas pa'i sa tha mal pa la skyil mo krung bcas te 'dug go /'dug nas rang gi lus sems kyis tshar bcad cing gzir</text></item>
<item><p>204a2</p><section>mdo sde</section><text>to| |dge slong dag /de nas nga dgun gyi tshes brgyad pa'i nub mo de ltar lus tshar bcad cing gzir bas mchan khung nas kyang rdul byung ste zags/ dpral ba nas kyang</text></item>
<item><p>204a3</p><section>mdo sde</section><text>rdul byung ste zags nas sa la lhung ste zil par chags nas dro zhing rlangs pa byung ngo / /'di lta ste/ dper na/ skyes bu stobs dang ldan pas skyes bu shin tu nyam chung ba zhig</text></item>
<item><p>204a4</p><section>mdo sde</section><text>mgrin pa nas bzung ste btsir ba de bzhin du dge slong dag /lus 'di sems kyis tshar bcad cing gzir na mchan khung nas kyang rdul byung zhing zags/ dpral ba nas</text></item>
<item><p>204a5</p><section>mdo sde</section><text>kyang rdul byung zhing zags nas sa la lhung ste zil par chags nas dro zhing rlangs pa 'byung ngo / /dge slong dag /de nas gnas 'di snyam du bsam ste/ bdag gis bsam</text></item>
<item><p>204a6</p><section>mdo sde</section><text>gtan mkha' khyab la bsam gtan du bya'o snyam nas dge slong dag/ de nas ngas bsam gtan mkha' khyab la bsam gtan du byas pa dang / kha dang sna nas dbugs</text></item>
<item><p>204a7</p><section>mdo sde</section><text>phyi nang du rgyu ba 'gags par gyur to/ /rna ba'i bu ga gnyis nas sgra drag po chen po byung ngo / /'di lta ste/ dper na/ sbud pa bus pa'i tshe sgra drag po dang / sgra chen po byung</text></item>
<item><p>204b1</p><section>mdo sde</section><text>ba de bzhin du dge slong dag /kha dang sna nas dbugs phyi nang du rgyu ba 'gags par gyur pa dang / rna ba'i bu ga gnyis nas sgra drag po dang / sgra chen po byung ngo / /dge slong dag/</text></item>
<item><p>204b2</p><section>mdo sde</section><text>de nas ngas 'di snyam du bsam ste yang bdag gis bsam gtan mkha' khyab la bsam gtan du bya'o snyam pa dang / de nas nga'i kha dang sna dang rna ba 'gags par gyur to/ /</text></item>
<item><p>204b3</p><section>mdo sde</section><text>de dag 'gags pa dang / rlung gong du mgo'i thod pa la gnod par gyur to/ /dge slong dag /'di lta ste/ dper na/ skyes bu zhig gis mdung thung rtul pos mgo'i thod pa la</text></item>
<item><p>204b4</p><section>mdo sde</section><text>btab pa de bzhin du dge slong dag /kha dang / sna dang / rna ba'i dbugs phyi nang du rgyu ba 'gags pa dang / gong du mgo'i thod pa la gnod par gyur to/ /der lha'i bu zhig gis</text></item>
<item><p>204b5</p><section>mdo sde</section><text>byang chub sems dpa' na ba de mthong nas 'di skad ces smras so/ /e ma'o kyi hud gzhon nu don grub pa 'di 'chi ba'i dus byas so/ /gzhan zhig gis 'di skad ces smras</text></item>
<item><p>204b6</p><section>mdo sde</section><text>so| |'di 'chi ba'i dus byas pa ma yin gyi/ dgra bcom pa bsam gtan la gnas pa rnams kyi tshul ni de lta bu'o zhes smras nas de'i tshe tshigs su bcad pa 'di dag</text></item>
<item><p>204b7</p><section>mdo sde</section><text>smras so| |mi yi dbang po shAkya'i sras po 'di/ /brnag pa ma rdzogs don kyang ma mdzad cing / /'jig rten gsum po sdug bsngal mgon med par/ /mdzad nas dgon</text></item>
<item><p>205a1</p><section>mdo sde</section><text>'dir grongs par mi 'gyur grang / /kyi hud sems can snying po thugs dam brtan/ /mgon pos sngon chad bdag cag dga' ldan du/ /dam chos mchod</text></item>
<item><p>205a2</p><section>mdo sde</section><text>sbyin la ni mgron du bos/ /sems can dag khyod dam bcas de ga re/ /de nas lha de sum cu rtsa gsum gyi lha'i nang du song ste lha mo sgyu 'phrul la gzhon nu ni 'chi ba'i dus</text></item>
<item><p>205a3</p><section>mdo sde</section><text>byas so zhes don de brjod do/ /de nas lha mo sgyu 'phrul lha'i bu mo'i tshogs kyis bskor nas nam phyed tsam na klung nai rany+dza na'i 'gram ga la ba dang / byang chub sems dpa'</text></item>
<item><p>205a4</p><section>mdo sde</section><text>ga la ba der song ba dang / des byang chub sems dpa' lus bskams shing 'chi ba'i dus byas pa dang 'dra ba mthong ngo / /mthong nas mchi mas brnangs shing dus nas de'i</text></item>
<item><p>205a5</p><section>mdo sde</section><text>tshe tshigs su bcad pa 'di dag smras so/ /lum+bi ni zhes bya ba'i tshal du nga bu btsas pa'i tshe/ /seng+ge bzhin du 'dzin pa med par gom bdun khyod nyid song / /phyogs bzhir</text></item>
<item><p>205a6</p><section>mdo sde</section><text>bltas shing 'di ni nga yi skye ba tha ma zhes/ /khyod kyis tshig snyan smras pa de yang khyod la yong ma rdzogs/ /'jig rten sangs rgyas 'gyur zhes drang srong nag pos bstan</text></item>
<item><p>205a7</p><section>mdo sde</section><text>pa yi| |de yi lung bstan pa yang nyams la mi rtag des ma mthong / /bus ni yid dga' 'khor los bsgyur ba'i dpal yang ma myong la/ /byang chub kyang ni rjes su ma thob</text></item>
<item><p>205b1</p><section>mdo sde</section><text>tshal du shi bar gyur/ /bu phyir su la bsgrub phyir sdug bsngal su yi gan du mdud/ /bdag gi bu gcig cung zad gson pa'i srog ni su yis sbyin/ /byang chub sems dpas</text></item>
<item><p>205b2</p><section>mdo sde</section><text>smras pa| shin tu snying rje bar ni du byed cing / /skra yang bshig la mdzes pa rnams bor ba/ /shin tu bu yi smre sngags 'don byed la/ /sa steng 'dug cing 'greng ba 'di su zhig/</text></item>
<item><p>205b3</p><section>mdo sde</section><text>lha mo sgyu 'phrul gyis smras pa/ bdag gis zla ba bcu bar du/ /rdo rje 'dra ba mngal du bcangs/ /bu de'i ma ni bdag yin te/ /rab tu sdug bsngal rnam par smra/ /de nas byang</text></item>
<item><p>205b4</p><section>mdo sde</section><text>chub sems dpa' ma'i dbugs 'byin cing smras pa/ bu la byams pa khyod kyi ngal ba 'bras bu yod par bya'i ma 'jigs shig /sangs rgyas par bya ba'i phyir yongs su</text></item>
<item><p>205b5</p><section>mdo sde</section><text>btang ba ni don yod pa ste/ drang srong nag pos bstan pa'ang mngon du gsal bar bya'o/ /mar me mdzad kyis lung bstan pa'ang mngon du gsal bar bya'o/ /sa ni rnam brgyar</text></item>
<item><p>205b6</p><section>mdo sde</section><text>'thor bar 'gyur yang srid/ /rin chen rtse mo lhun po chur 'phyo srid/ /nyi zla skar tshogs sa la lhung 'gyur srid/ /so so'i skye bo yin yang nga mi 'chi/ /de phyir 'di la mya ngan</text></item>
<item><p>205b7</p><section>mdo sde</section><text>khyod ma byed/ /ring por mi thogs byang chub sangs rgyas mthong / /lha mo sgyu 'phrul gyis thos ma thag tu dga' ste/ ba spu g.yos nas byang chub sems dpa' la me tog</text></item>
<item><p>206a1</p><section>mdo sde</section><text>man+dA ra bas gtor te lan gsum bskor ba byas nas lha'i sil stan dkrol zhing rang gi gnas ga la ba der song ngo / /dge slong dag /ngas 'di snyam</text></item>
<item><p>206a2</p><section>mdo sde</section><text>du bsam ste/ dge sbyong dang bram ze gang dag kha cig zas chung ngus dag par sems pa yod kyi/ ngas kyang zas chung ngu la nan tan bya'o snyam mo/ /dge slong dag /ngas</text></item>
<item><p>206a3</p><section>mdo sde</section><text>mngon par shes te/ zas su rgya shug 'bru gcig pu kho na ste/ gnyis su med pa zos so/ /dge slong dag /khyed kyi blo 'di snyam du de'i tshe rgya shug che ba snyam du sems</text></item>
<item><p>206a4</p><section>mdo sde</section><text>par gyur na/ de ltar mi blta ste/ de'i tshe rgya shugs 'di nyid tsam mo/ /dge slong dag /ngas bas su rgya shug 'bru gcig pu kho na ste/ gnyis su med pa zos pas</text></item>
<item><p>206a5</p><section>mdo sde</section><text>lus shin tu nyam chung zhing rid par gyur to/ /dge slong dag/ 'di lta ste/ dper na/ ldum bu a si ta ka'i tshigs pa dang / ka li ka'i tshigs pa ci 'dra bar nga'i</text></item>
<item><p>206a6</p><section>mdo sde</section><text>yan lag dang nying lag rnams kyang de 'dra bar gyur to/ /'di lta ste/ dper na/ srog chags ka ra ka ta'i rtse ba logs ci 'dra bar nga'i rtsi ba logs kyang de 'dra bar</text></item>
<item><p>206a7</p><section>mdo sde</section><text>gyur to| |'di lta ste/ dper na/ bzhon pa'i bres khang ngam/ glang po'i bres khang rnying pa ngos gnyis zhig pa ni gdung rten gyi bar snang zhing mngon no/ /de bzhin</text></item>
<item><p>206b1</p><section>mdo sde</section><text>du nga'i rtsi ba logs gnyis ka nas lus kyi nang snang zhing mngon no/ /'di lta ste/ dper na/ lan bur blas pa ni mthon dman dang / mnyam pa dang / mi mnyam par gyur to//</text></item>
<item><p>206b2</p><section>mdo sde</section><text>de bzhin du nga'i sgal tshigs kyang mthon dman dang / mnyam pa dang / mi mnyam par gyur to/ /'di lta ste/ dper na/ ku ba kha bo gzhon nur bcad pa ni rnyis pa dang / kun</text></item>
<item><p>206b3</p><section>mdo sde</section><text>tu rnyis pa dang / rtsum rtsum por 'gyur ro/ /de bzhin du nga'i mgo'ang rnyis pa dang / kun tu rnyis pa dang / rtsum rtsum por gyur to/ /'di lta ste/ dper na/ sos ka'i zla ba tham</text></item>
<item><p>206b4</p><section>mdo sde</section><text>la khron pa'i skar ma dma' bar song ste tshigs chen pos snang bar 'gyur ro/ /de bzhin du nga'i mig gi 'bras bu'ang khung du song ste tshegs chen pos snang bar gyur to/ /</text></item>
<item><p>206b5</p><section>mdo sde</section><text>'di lta ste/ dper na/ ra'i rkang pa'am/ rnga mo'i rkang pa ci 'dra bar nga'i mchan khung dang / lto dang / brang la sogs pa'ang de 'dra bar gyur to/ /dge slong dag /de nas nga</text></item>
<item><p>206b6</p><section>mdo sde</section><text>gang gi tshe lag pas lto la byug go snyam na sgal tshigs nyid la reg go /ldang ngo snyam nas langs na'ang de bzhin du sgur por gyur te 'gyel to/ /sha thang ste langs nas</text></item>
<item><p>206b7</p><section>mdo sde</section><text>rdul gyis lus yog pa lag pas phyis pa dang / ba spu rul pa thams cad lus las lhags so/ /gang sngon nga kha dog mdzes shing 'jam par gyur pa de'ang 'di ltar bdag</text></item>
<item><p>207a1</p><section>mdo sde</section><text>nyid spong ba rtsub por btang bas med par gyur to/ /nga'i spyod yul gyi grong na gnas pa'i skye bo nyen kor ba rnams kyang nga la 'di ltar/ e ma'o</text></item>
<item><p>207a2</p><section>mdo sde</section><text>dge sbyong gau ta ma ni nag go /e ma'o dge sbyong gau ta ma ni sngo bsangs so/ /e ma'o dge sbyong gau ta ma ni nya mang gu ra'i mdog 'dra'o/ /sngon 'di'i mdog mdzes</text></item>
<item><p>207a3</p><section>mdo sde</section><text>pa gsal bar gyur pa de'ang med par gyur to snyam du shes so/ /dge slong dag /ngas 'di snyam du bsam ste/ bdag gis de bas kyang zas chung ngu la nan tan bya'o snyam mo//</text></item>
<item><p>207a4</p><section>mdo sde</section><text>dge slong dag /ngas mngon par shes te/ ngas zas su 'bras 'bru gcig pu kho na ste/ gnyis su med pa zos so/ /dge slong dag/ khyod 'di snyam du de'i tshe'i 'bras</text></item>
<item><p>207a5</p><section>mdo sde</section><text>che ba snyam du sems par gyur na/ de ltar mi blta ste/ de'i tshe'i 'bras kyang 'di nyid tsam mo/ /dge slong dag /ngas zas su 'bras 'bru gcig zos pas lus myur du snga</text></item>
<item><p>207a6</p><section>mdo sde</section><text>ma bzhin du gyur te/ e ma'o dge sbyong gau ta ma nya mang gu ma'i mdog 'dra'o/ /sngon 'di'i mdog mdzes pa gsal bar gyur pa de'ang med par gyur to zhes bya ba'i</text></item>
<item><p>207a7</p><section>mdo sde</section><text>bar du'o/ /dge slong dag /ngas 'di snyam du bsam ste/ bdag gis de bas kyang zas chung du nyid la nan tan bya'o snyam mo/ /dge slong dag /ngas mngon par shes</text></item>
<item><p>207b1</p><section>mdo sde</section><text>te| ngas zas su til 'bru gcig pu kho na ste/ gnyis su med pa zos pa nas de'i kha dog 'jam po med par gyur to zhes bya ba'i bar du'o/ /dge slong dang / ngas 'di snyam du</text></item>
<item><p>207b2</p><section>mdo sde</section><text>bsam ste/ dge sbyong dang bram ze gang dag kha cig zas mi za bas dag par sems te/ bdag gis kyang thams cad kyi thams cad du zas mi za bar nan tan bya'o snyam nas</text></item>
<item><p>207b3</p><section>mdo sde</section><text>dge slong dag /de nas zas mi za bar 'dug go /dge slong dag/ ngas ma zos pas lus shin tu bskams shing nyam chung ba dang / rid par gyur to/ /'di lta ste/ dper na/</text></item>
<item><p>207b4</p><section>mdo sde</section><text>ldum bu a si ta ka'i tshigs pa dang / ka li ka'i tshigs pa bas kyang nyis 'gyur dang / sum 'gyur dang / bzhi 'gyur dang / lnga 'gyur dang / bcu 'gyur gyis nga'i yan lag</text></item>
<item><p>207b5</p><section>mdo sde</section><text>dang / nying lag skem par gyur te/ 'di lta ste/ rtsib logs ni srog chags kar ka ta ka'i rtsib logs dang / bzhon pa'i bres khang lta bur gyur to/ /sgal tshigs ni</text></item>
<item><p>207b6</p><section>mdo sde</section><text>lan bu blas pa lta bur gyur to/ /mgo'i thod pa ni/ ku ba kha bo lta bur gyur to/ /mig gi 'bras bu ni khron pa'i skar ma lta bur gyur to/ /dge slong dag /nga legs</text></item>
<item><p>207b7</p><section>mdo sde</section><text>par ldang ngo snyam nas lus kyis bskyod na/ sgur por gyur te 'gyel to/ /sha thang ste langs nas rdul gyis lus yog pa lag pas phyis pa dang / ba spu rul pa thams cad</text></item>
<item><p>208a1</p><section>mdo sde</section><text>lus las lhags so/ /gang sngon nga kha dog mdzes shing 'jam par gyur pa de'ang 'di ltar bdag nyid spong ba rtsub por btang ba'i phyir med par gyur</text></item>
<item><p>208a2</p><section>mdo sde</section><text>to| |nga'i spyod yul gyi grong na gnas pa'i skye bo nyen kor ba rnams kyang 'di ltar e ma'o dge sbyong gau ta ma ni nag go /e ma'o dge sbyong gau ta ma ni sngo bsangs so//</text></item>
<item><p>208a3</p><section>mdo sde</section><text>e ma'o dge sbyong gau ta ma ni nya mang gu ra'i mdog 'dra'o/ /sngon 'di'i kha dog mdzes pa gsal bar gyur pa de'ang med par gyur to snyam du shes so/ /de'i tshe rgyal</text></item>
<item><p>208a4</p><section>mdo sde</section><text>po zas gtsang ma'ang nyin re zhing byang chub sems dpa'i drung du pho nya gtong ngo / /dge slong dag /de ltar na/ byang chub sems dpa' snga ma bzhin du 'jig rten du</text></item>
<item><p>208a5</p><section>mdo sde</section><text>bya ba rmad du byung ba bstan pa dang / bya ba nyams pa'i sems can rnams las dang bya ba la gzud pa dang / bsod nams kyi tshogs rnams brjod pa dang / ye shes</text></item>
<item><p>208a6</p><section>mdo sde</section><text>chen po'i yon tan bstan pa dang / bsam gtan gyi yan lag rnams rnam par dbye ba'i phyir til 'bru gcig dang / rgya shug 'bru gcig dang / 'bras 'bru</text></item>
<item><p>208a7</p><section>mdo sde</section><text>gcig gis lo drug gi bar du dka' ba spyod pa bstan te yid dman pa med do/ /byang chub sems dpa' lo drug gi bar du skyil mo krung bcas nas ji ltar 'dug</text></item>
<item><p>208b1</p><section>mdo sde</section><text>pa bzhin du gnas te spyod lam nyams pa med do/ /nyi mas bab nas kyang grib ma la ma song ngo / /grib ma las kyang nyi ma la ma song ngo / /rlung dang nyi ma dang char pa'i skyabs</text></item>
<item><p>208b2</p><section>mdo sde</section><text>ma btsal to/ /sha sbrang dang / sbrang bu dang / sdig sbrul ma bskrad do/ /bshang ba dang / gci ba dang / mchil ma dang / snabs ma bor ro/ /bskum pa dang / smyang ba ma byas so/ /</text></item>
<item><p>208b3</p><section>mdo sde</section><text>glos phab pa'am/ khas bub bam/ gan rkyal ma yin par gnas pas gnas so/ /sprin chen po dang / yul ngan chen po dang / char pa dang / ser pa dang / ston dang / dpyid</text></item>
<item><p>208b4</p><section>mdo sde</section><text>dang / dgun gang yin pa de dag gis kyang byang chub sems dpa'i lus la ma phog go /tha na byang chub sems dpas lag pas kyang ma bskyabs so/ /dbang po'ang ma bkag</text></item>
<item><p>208b5</p><section>mdo sde</section><text>go /dbang po'i yul yang ma blangs so/ /gang dag der 'ong ba grong gi gzhon nu'am/ grong gi gzhon nu ma'am/ ba lang rdzi 'am/ phyugs rdzi 'am/ rtswa thun nam/ shing thun</text></item>
<item><p>208b6</p><section>mdo sde</section><text>nam| lci thun de dag kyang byang chub sems dpa' la rdul khrod kyi 'dre yin pa snyam du sems shing de la rtsen te/ de la sa skud do/ /der byang chub sems dpa' lo drug po</text></item>
<item><p>208b7</p><section>mdo sde</section><text>de dag gis lus ngan pa dang / god pa dang / rid par gyur te/ de'i rna ba gnyis su rtswa'am shing bal bcug nas sna'i bu ga gnyis su 'byin to/ /sna'i bu ga gnyis su</text></item>
<item><p>209a1</p><section>mdo sde</section><text>bcug nas rna ba'i bu ga gnyis su 'byin to/ /rna ba'i bu ga gnyis su bcug nas khar 'byin to/ /khar bcug nas rna ba dang sna'i bu gar 'byin</text></item>
<item><p>209a2</p><section>mdo sde</section><text>to| |snar bcug nas rna ba dang khar 'byin to/ /lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen</text></item>
<item><p>209a3</p><section>mdo sde</section><text>po gang dag byang chub sems dpa'i yon tan mngon sum du gyur pa de dag nyin mtshan du gnas shing byang chub sems dpa' la mchod pa byed do/ /smon lam</text></item>
<item><p>209a4</p><section>mdo sde</section><text>yang 'debs so/ /de na byang chub sems dpa' lo drug gi bar du dka' ba spyod pa ston cing lha dang mi khrag khrig phrag bcu gnyis tshang ba dag theg pa gsum la yongs</text></item>
<item><p>209a5</p><section>mdo sde</section><text>su smin par byas so/ /de la 'di skad ces bya ste/ byang chub sems dpa' khyim byung ba/ /yon tan dag dang ldan pa de/ /sems can don dang phan pa'i phyir/ /thabs</text></item>
<item><p>209a6</p><section>mdo sde</section><text>dang ldan pa'i bsam pa skyes/ /snyig ma lnga yi dus kyi tshe/ /chos dman mos pa'i 'jig rten po/ /las dang bya bor 'jig rten du/ /dzam+bu'i gling 'dir skyes par gyur//</text></item>
<item><p>209a7</p><section>mdo sde</section><text>mu stegs tshogs kyis rab tu gang / /ltad mo dang ni ltas su lta/ /lus la gnod pa bya ba byed/ /byis pa de dag dag par sems/ /g.yang sa me dang mya ngam 'jug/</text></item>
<item><p>209b1</p><section>mdo sde</section><text>sgren mo sa dang lci bas skud/ /lus ni yongs su gdung ba'i phyir/ /gdung ba lnga la brtson dang ldan/ /lag pa brkyang ste rgyu ba dang / /mi mkhas kha cig lag pa ldag /</text></item>
<item><p>209b2</p><section>mdo sde</section><text>bum pa khar gzhong las mi len/ /sgo dang ka bas chod mi len/ /gang na khyi yod pa nas min/ /'dug ce'am tshur shog ces las min/ /khyim nas kha zas gcig</text></item>
<item><p>209b3</p><section>mdo sde</section><text>len pas/ /bdag ni dag par 'gyur snyam sems/ /mar dang 'bru mar bu ram zho/ /nya dang sha dang 'o ma spong / /ldam ldum sre da pad+ma'i rtsa/ /gzegs dang ba lang</text></item>
<item><p>209b4</p><section>mdo sde</section><text>lci ba za| |rtsa ba 'bras bu lo ma dang / /ku sha tshal bu la ba pags/ /srel byed kha cig sgren mor rgyu/ /glen pa 'di bden gzhan rdzun snyam/ /lag pa sgreng bar byed</text></item>
<item><p>209b5</p><section>mdo sde</section><text>pa dang / /skra bsgreng ral ba bsgreng ba dag /lam las rab tu rnam par nyams/ /las min gnas shing bde 'gro 'dod/ /rtswa dang gtun shing thal bar nyal/ /tsher</text></item>
<item><p>209b6</p><section>mdo sde</section><text>mar nyal zhing cog pur 'dug /kha cig rkang pa gcig pus 'greng / /gdong bstod nyid dang zla ba lta/ /chu mig mtsho dang lteng ka dang / /rgya mtsho chu bo nyi zla dang / /shing</text></item>
<item><p>209b7</p><section>mdo sde</section><text>dang ri yi rtse mo dang / /rdza dang sa la phyag kyang 'tshal/ /glen pa de dag gnod mang gis/ /lus ni yongs su skem par byed/ /log par lta dang ldan pa dag /myur du ngan</text></item>
<item><p>210a1</p><section>mdo sde</section><text>song rnams su ltung / /nga ni bka' thub brtul zhugs dang / /dka' spyad gang zhig lha dang mis/ /spyad par nus pa ma yin pa'i/ /dka' spyad</text></item>
<item><p>210a2</p><section>mdo sde</section><text>drag po rtsom snyam sems/ /bsam gtan gang zhig rang rgyal gyis/ /blta bar nus pa ma yin pa'i/ /rdo rje lta bur brtan gnas pa/ /mkha' khyab bsam gtan</text></item>
<item><p>210a3</p><section>mdo sde</section><text>bsam gtan byed/ /mu stegs brtul zhugs pa yis/ /dga' ba'i lha mi 'di na yod/ /de dag yongs su smin bya'i phyir/ /dka' spyad brtul zhugs drag po</text></item>
<item><p>210a4</p><section>mdo sde</section><text>brtsams/ /sa steng ci yang ma bting bar/ /skyil lo klung ni bcas te 'dug /rgya shug til dang 'bras 'bru gcig /za ba'i cho ga rnam par ston/ /dbugs dbyung</text></item>
<item><p>210a5</p><section>mdo sde</section><text>rngub pa rnam par spangs/ /stobs dang ldan pa gso ba med/ /lo drug bar du bsam gtan mchog /nam mkha' khyab la bsam gtan byed/ /rtog dang rnam par</text></item>
<item><p>210a6</p><section>mdo sde</section><text>rtog med pa/ /g.yo ba med cing sems rgyu med/ /nam mkha'i khams su khyab pa yi/ /mkha' khyab bsam gtan bsam gtan byed/ /de ni nyi las grib mar ram//</text></item>
<item><p>210a7</p><section>mdo sde</section><text>grib las nyi mar song ma byas/ /lhun po lta bur mi g.yo ba'i/ /mkha' khyab bsam gtan bsam gtan byed/ /rlung dang char dang sha sbrang dang / /sdig sbrul sbrang bu</text></item>
<item><p>210b1</p><section>mdo sde</section><text>skyo ba mi byed/ /rnam par ma 'khrugs spyod pa yis/ /mkha' khyab bsam gtan bsam gtan byed/ /bdag nyid gcig pu'i don gyi phyir/ /mkha' khyab bsam gtan byed</text></item>
<item><p>210b2</p><section>mdo sde</section><text>pa min| |gzhan du snying rje sems kyis ni/ /'jig rten don mang ched du sgom/ /grong gi byis pa ba lang rji/ /shing thun dag dang rtswa thun dag /de la rdul khrod 'dre snyam</text></item>
<item><p>210b3</p><section>mdo sde</section><text>sems/ |de las yis skud byed cing / /mi gtsang ba yang 'thor bar byed/ /de dag gnod pa mang byed kyang / /g.yo ba med cing 'khrug med par/ /mkha' khyab bsam</text></item>
<item><p>210b4</p><section>mdo sde</section><text>gtan bsam gtan byed/ /mtho ba med cing dma' pa med/ /lus ma bsrungs par chos mi reg /bshad ba mi byed gci mi byed/ /sgra yis mi 'jigs gzhan mi lta/ /</text></item>
<item><p>210b5</p><section>mdo sde</section><text>sha dang khrag rnams bskams gyur te/ /pags pa rtsa rgyus rus pa lus/ /sgal tshigs dag ni lto bar snang / /lan bu blas pa ji bzhin no/ /gang dag lhag par byas lha</text></item>
<item><p>210b6</p><section>mdo sde</section><text>dang / /lha min gnod sbyin dri za klu/ /yon tan ldan pa mngon sum pas/ /nyin dang mtshan du mchod pa byed/ /ji ltar mkha' 'dra'i sems ldan 'di/ /mkha' khyab bsam</text></item>
<item><p>210b7</p><section>mdo sde</section><text>gtan bsam gtan byed/ /de 'drar bdag cag myur gyur ces/ /smon lam dag kyang 'debs par byed/ /snying rje'i blo yis 'jig rten gyi/ /don mang phyir byed ma gtogs</text></item>
<item><p>211a1</p><section>mdo sde</section><text>par| |bdag phyir ma yin bde blos min/ /bsam gtan ro ni myang phyir min/ /phas kyi rgol ba rab tu bcom/ /mu stegs blo nyams zil gyis</text></item>
<item><p>211a2</p><section>mdo sde</section><text>mnan| |mgo reg byang chub ga la yod/ /byang chub bskal mang rnyed dka' zhes/ /'od srung la ni tshig smras pa'i/ /las dang bya ba rab tu bstan/ /skye bo dag ni dga'</text></item>
<item><p>211a3</p><section>mdo sde</section><text>bya'i phyir/ /mkha' khyab bsam gtan bsam gtan byed/ /lha mi khrag khrig bcu gnyis chod/ /theg pa gsum la rab tu btul/ /de yi ched du blo gros bzang / /mkha'</text></item>
<item><p>211a4</p><section>mdo sde</section><text>khyab bsam gtan bsam ma gtan byed/ /dka' ba spyad pa'i le'u zhes bya ba ste/ bcu bdun pa'o// //dge slong dag /bdud sdig can yang byang chub</text></item>
<item><p>211a5</p><section>mdo sde</section><text>sems dpa' lo drug gi bar du dka' ba spyad pa spyod pa'i tshe phyi bzhin 'brang ste glags ltas skabs btsal kyang nam yang glags cung zad kyang ma rnyed do/ /de glags</text></item>
<item><p>211a6</p><section>mdo sde</section><text>ma rnyed nas yid chad de yid la gcags bzhin du song ngo / /de la 'di skad ces bya ste/ /dgon pa nyams ni dga' ba dang / /nags tshal gel ba sgra med dang / /lteng</text></item>
<item><p>211a7</p><section>mdo sde</section><text>rgyas kyi ni shar phyogs na/ /chu klung nai rany+dza na der/ /spong ba'i phyir ni brtson pa byas/ /rtag tu mthu rtsal brtan pa po/ /grub dang bde ba thob bya'i phyir/ /brtson pas</text></item>
<item><p>211b1</p><section>mdo sde</section><text>rab tu brtul de la/ /bdud ni 'jam zhing snyan pa'i tshig/ smra bar byed cing 'ongs par gyur/ /kye srog gces kyi 'tsho bar gyis/ /gson na chos ni spyod par 'gyur/ /</text></item>
<item><p>211b2</p><section>mdo sde</section><text>gson tshe bya ba gang yod pa/ /de dag byas na mya ngan med/ /khyod ni mdog nyams dman par gyur/ /khyod ni shi la thug cing 'dug/ 'chi ba'i cha ni stong snyed tsam/ /cha</text></item>
<item><p>211b3</p><section>mdo sde</section><text>gcig tsam zhig gson par zad/ /sbyin pa dag ni rtag tu byin/ /me yi sbyin sreg sbyin sreg byos/ /'on kyang bsod nams chen por 'gyur/ /spong ba yis ni ci zhig</text></item>
<item><p>211b4</p><section>mdo sde</section><text>bya| |spong ba'i lam ni sdug bsngal te/ /sems dul pa ni bya dka' zhes/ /de tshe bdud kyis de skad tshig /byang chub sems dpa' de la smras/ /de skad smra ba'i bdud</text></item>
<item><p>211b5</p><section>mdo sde</section><text>de la| |byang chub sems dpas 'di skad smras/ /sdig can myos pa'i rtsa lag po/ /khod ni rang gi don phyir 'ongs/ /nga la bsod nams cung zad kyang / /don du gnyer</text></item>
<item><p>211b6</p><section>mdo sde</section><text>ba med do bdud/ /gang dag bsod nams don du gnyer/ /de la de skad smra ba'i rigs/ /'tsho ba'i mtha' ni 'chi yin pas/ /mi 'chi snyam du nga mi sems/ /tshangs</text></item>
<item><p>211b7</p><section>mdo sde</section><text>par spyod la gzhol gyur pas/ /phyir ldog par ni mi bya 'o/ /chu klung dag gi chu rgyun kyang / /rlung gis rnam par skem byed na/ /spangs pa nyid kyi khrag tsam lta/ /'di</text></item>
<item><p>212a1</p><section>mdo sde</section><text>yis ci phyir skam mi 'gyur/ /khrag ni bskams par gyur pa dang / /de yi 'og tu sha skam 'gyur/ /sha ni zad par gyur pa dang / /phyir zhing sems</text></item>
<item><p>212a2</p><section>mdo sde</section><text>ni dang bar 'gyur/ /phyir zhing 'dun dang brtson 'grus dang / /ting nge 'dzin kyang ngas par 'gyur/ /nga ni de ltar gnas pas na/ /tshor ba dam pa thob gyur kyang / /</text></item>
<item><p>212a3</p><section>mdo sde</section><text>lus dang srog la mi lta ste/ /sran thub dag par gyur la ltos/ /nga la 'dun pa yod gyur cing / /brtson 'grus dang ni shes rab yod/ /nga yi brtson 'grus bskyod</text></item>
<item><p>212a4</p><section>mdo sde</section><text>nus pa| |'jig rten de ni ngas ma mthong / /srog chad shi ba ches bla ste/ /'tsho ba ngan pa de lta min/ /g.yul ngor shi ba legs pa ste/ /pham nas gson pa de lta min//</text></item>
<item><p>212a5</p><section>mdo sde</section><text>sngar ma dpung las mi rgyal te/ /dpa' bo dpung las rgyal bar 'gyur/ /rgyal yang de ni rlom sems med/ /bdud khyod las ni myur rgyal bya/ /'dod pa khyod kyi dang</text></item>
<item><p>212a6</p><section>mdo sde</section><text>po'i dpung / /mi dga' ba ni gnyis pa yin/ /khyod kyi gsum pa bkres dang skom/ /sred pa dpung tshogs bzhi pa yin/ /rmugs dang gnyid ni lnga pa ste/ /'jigs</text></item>
<item><p>212a7</p><section>mdo sde</section><text>pa drug par brjod pa yin/ /khyod kyi the tshom bdun pa ste/ /khro dang 'chab pa brgyad pa yin/ /'thob dang tshigs bcad bkur sti dang / /log par grags pa gang</text></item>
<item><p>212b1</p><section>mdo sde</section><text>thob dang / /bdag la bstod par byed pa dang / /gzhan la smod par byed pa dang / /de dag nag po'i rtsa lag tu/ /lhung ba'i bdud kyi dpung yin no/ /dge sbyong bram ze kha cig</text></item>
<item><p>212b2</p><section>mdo sde</section><text>ni| |'di na glags lta 'khod par snang / /khyod dpung gang yin lhar bcas kyis/ /'jig rten 'di ni rab 'dul ba/ /so btang ma byas snod chus bzhin/ /shes rab kyis ni</text></item>
<item><p>212b3</p><section>mdo sde</section><text>de dag gzhig/ dran pa legs par nyer bzhag ste/ /shes rab legs par bsgoms byas nas/ /shes bzhin du ni spyod par bya/ /blo ngan khyod kyis ci byar yod/ /de skad</text></item>
<item><p>212b4</p><section>mdo sde</section><text>ces smras pa dang / bdud sdig can sdug bsngal zhing yid mi bde ste/ yid ma rangs nas yid la gcags bzhin du de nyid du mi snang bar gyur to// //'phags pa rgya</text></item>
<item><p>212b5</p><section>mdo sde</section><text>cher rol pa zhes bya ba theg pa chen po'i mdo/ bam po bcu gnyis pa/ dge slong dag /de nas byang chub sems dpa' 'di snyam du sems te/ dge sbyong dang bram ze gang</text></item>
<item><p>212b6</p><section>mdo sde</section><text>dag kha cig 'das pa dang / ma 'ongs pa dang / da ltar byung ba'i dus na bdag la gnod pa byed pa dang / lus la gdung ba byed de/ sdug bsngal drag po/ tsha ba/ mi bzad</text></item>
<item><p>212b7</p><section>mdo sde</section><text>pa| yid du mi 'ong ba'i tshor ba myong bar byed pas de dag shin tu sdug bsngal ba myong ngo snyam mo/ /dge slong dag/ ngas 'di snyam du bsam ste/ spyod pa 'di dang /</text></item>
<item><p>213a1</p><section>mdo sde</section><text>sgrub pa 'dis mi'i chos bla ma las mchog tu gyur pa/ 'phags pa ye shes mthong ba'i khyad par gang yang mngon du ma byas te/ 'di ni byang chub</text></item>
<item><p>213a2</p><section>mdo sde</section><text>lam ma yin/ lam 'di ni ma 'ongs pa'i skye ba dang / rga ba dang / 'chi ba 'byung ba nub par byed pa ma yin te/ byang chub kyi lam ma 'ongs pa'i skye ba dang / rga ba dang / 'chi</text></item>
<item><p>213a3</p><section>mdo sde</section><text>ba'i sdug bsngal 'byung ba nub par byed pa gzhan zhig yod do snyam mo/ /dge slong dag/ ngas 'di snyam du bsam ste/ ngas pha'i skyed mos tshal du shing dzam+bu'i grib ma</text></item>
<item><p>213a4</p><section>mdo sde</section><text>la 'dug ste 'dod pa rnams las dben pa/ sdig pa mi dge ba'i chos rnams las dben pa/ rtog pa dang bcas pa/ dpyod pa dang bcas pa/ dben pa las skyes pa'i dga'</text></item>
<item><p>213a5</p><section>mdo sde</section><text>ba dang / bde ba can bsam gtan dang po nas bsam gtan bzhi pa'i bar bsgrubs te gnas pa de byang chub kyi lam yin te/ skye ba dang / rga ba dang / 'chi ba'i sdug</text></item>
<item><p>213a6</p><section>mdo sde</section><text>bsngal 'byung ba rnams nub par 'gyur ba yin snyam nas de byang chub kyi lam yin no snyam ste/ nga'i rnam par shes pa rjes su 'brang bar gyur to/ /ngas 'di snyam</text></item>
<item><p>213a7</p><section>mdo sde</section><text>du bsam ste/ 'di ltar nyam chung bar gyur pas ni lam de mngon par rdzogs par byang chub par bya mi nus so/ /gal te nga 'di ltar lus ngan zhing nyam chung bzhin</text></item>
<item><p>213b1</p><section>mdo sde</section><text>du mngon par shes pa dang / ye shes kyi stobs kyis byang chub kyi snying por song na ni/ ngas phyi ma'i skye bo la snying brtse bas byas par mi 'gyur te/ 'di'ang byang chub kyi lam ma yin gyi/</text></item>
<item><p>213b2</p><section>mdo sde</section><text>ngas kha zas rags pa bzos la lus kyi mthu stobs bskyed de/ de nas gdod byang chub kyi snying por 'gro'o snyam mo/ /dge slong dag/ de na lha'i phu gang dag nga la mos pa</text></item>
<item><p>213b3</p><section>mdo sde</section><text>de dag gis nga'i sems kyi yongs su rtog pa sems kyis shes nas nga ga la ba der 'ongs te nga la 'di skad ces smras so/ /skyes bu dam pa zhal zas rags pa ma gsol cig/</text></item>
<item><p>213b4</p><section>mdo sde</section><text>bdag cag gis ba spu'i khung bur mdangs stsal bar bgyi'o/ /dge slong dag /ngas 'di snyam du bsam ste/ bdag ni zas mi bza' bar bdag nyid kyis dam bcas la/ /</text></item>
<item><p>213b5</p><section>mdo sde</section><text>bdag gi spyod yul gyi grong na gnas pa'i skye bo nyen kor ba rnams kyis kyang 'di ltar dge sbyong gau ta ma ni zas mi za ba yin par shes te/ nga la mos pa'i lha'i</text></item>
<item><p>213b6</p><section>mdo sde</section><text>bu 'di dag gis nga'i ba spu'i khung bur mdangs bcug par gyur na/ nga shin tu rdzun smras par gyur to snyam ste/ de nas byang chub sems dpas rdzun smra ba spang ba'i</text></item>
<item><p>213b7</p><section>mdo sde</section><text>phyir lha'i bu de dag gi tshig ma mnyan par kha zas rags pa bza' bar sems btud do/ /dge slong dag/ de ltar byang chub sems dpas lo drug gi bar du brtul</text></item>
<item><p>214a1</p><section>mdo sde</section><text>zhugs dang / dka' thub nyams su blangs nas stan de las langs te kha zas rigs pa 'di lta ste/ bu ram gyi dbu ba dang / mon sran sde'u'i khu bcud kyi</text></item>
<item><p>214a2</p><section>mdo sde</section><text>dang / ha ra nu kha'i khu bcud dang / zan dang / 'bras chan dang / 'dren mar bza'o zhes tshig tu brjod do/ /dge slong dag/ de nas lnga sde bzang po dag 'di snyam</text></item>
<item><p>214a3</p><section>mdo sde</section><text>du sems te/ dge sbyong gau ta mas lam 'di dang / sgrub pa 'dis mi'i chos bla ma las mchog tu gyur pa/ 'phags pa ye shes mthong pa'i khyad par gang yang mngon du byed</text></item>
<item><p>214a4</p><section>mdo sde</section><text>ma nus na/ kha zas rags pa 'di zos te bsod snyoms la sbyor ba dang ldan par gnas pas ci nus te/ mi gsal ba byis pa yin no snyam du bsam nas byang chub</text></item>
<item><p>214a5</p><section>mdo sde</section><text>sems dpa'i gan nas song ste/ grong khyer wA ra NA sir song nas drang srong lhung ba ri dwags kyi nags su gnas so/ /de na byang chub sems dpa' thog ma nyid du dka'</text></item>
<item><p>214a6</p><section>mdo sde</section><text>ba spyad pa spyod pa na grong pa'i bu mo gzhon nu bcus blta ba dang phyag bya ba'i phyir bsnyen bkur byas so/ /lnga sde bzang po de dag gis kyang rim gro byas shing rgya shug</text></item>
<item><p>214a7</p><section>mdo sde</section><text>'bru gcig dang / 'bras 'bru gcig dang / til 'bru gcig dbul ba'ang phul lo/ /grong pa'i bu mo bcu ni bu mo stobs ldan ma zhes bya ba dang / stobs sbed ma</text></item>
<item><p>214b1</p><section>mdo sde</section><text>dang / shin tu sdug dang / sde las rnam par rgyal dang / a ti muk+ta ka'i phreng ba can dang / mdzes ma dang / rdza byed ma dang / skra lcang lo rgyas dang / ral bu can dang / legs</text></item>
<item><p>214b2</p><section>mdo sde</section><text>skyes dam zhes bya ba ste/ gzhon nu ma de dag gis byang chub sems dpa'i tshod ma'i rnam pa de dag thams cad byas te phul lo/ /byang chub sems dpas kyang de dag zos nas</text></item>
<item><p>214b3</p><section>mdo sde</section><text>rim gyis spyod yul gyi grong du bsod snyoms spyad pas mdog dang / gzugs dang / stobs dang ldan par gyur to/ /de tshun chad byang chub sems dpa' la dge sbyong mdzes pa/</text></item>
<item><p>214b4</p><section>mdo sde</section><text>dge sbyong chen po zhes 'dzer to/ /dge slong dag /de na byang chub sems dpa' dang po nyid du dka' ba spyad pa spyod pa na byang chub sems dpas brtul zhugs dang / dka' thub</text></item>
<item><p>214b5</p><section>mdo sde</section><text>nyams 'og tu chung bar bya ba dang / /ngas rtas par bya ba'i phyir grong pa'i bu mo legs skyes mas nyin gcig bzhin du bram ze brgyad brgya la zan byin zhing 'di skad du bdag</text></item>
<item><p>214b6</p><section>mdo sde</section><text>gi zas zos pas byang chub sems dpa' bla na med pa yang dag par rdzogs pa'i byang chub mngon par rdzogs par 'tshang rgya bar shog cig ces smon lam yang btab bo/ /dge</text></item>
<item><p>214b7</p><section>mdo sde</section><text>slong dag /lo drug 'das nas ngas 'di snyam du bsam ste/ gal te bdag gis 'doms yog 'ga' zhig bsten na re stes snyam mo/ /dge slong dag /de'i</text></item>
<item><p>215a1</p><section>mdo sde</section><text>tshe grong pa'i bu mo legs skyes ma'i bran mo grub ma zhes bya ba zhig shi nas de sha na'i ras kyis dkris te dur khrod du bor bar gyur pa'i phyag dar khrod pa</text></item>
<item><p>215a2</p><section>mdo sde</section><text>de ngas mthong nas ngas phyag dar khrod pa de blang ba'i phyir rkang pa g.yon pas mnan te dgus nas lag pa g.yas pa brkyang ba dang / de nas sa bla'i lhas bar snang gi</text></item>
<item><p>215a3</p><section>mdo sde</section><text>lha rnams la sgra bsgrags pa/ grogs po dag/ 'di ltar rgyal po chen po'i rigs su skyes pa 'khor los bsgyur ba'i rgyal srid por te phyag dar khrod pa la sems</text></item>
<item><p>215a4</p><section>mdo sde</section><text>btud pa ngo mtshar te/ grogs po dag /'di ni rmad du byung ba'o/ /bar snang gi lha rnams kyis sa bla'i lha rnams kyi sgra thos nas rgyal chen bzhi'i ris kyi lha rnams</text></item>
<item><p>215a5</p><section>mdo sde</section><text>la sgra bsgrags so/ /rgyal chen bzhi'i ris pas kyang sum cu rtsa gsum pa la'o/ /sum cu rtsa gsum pas kyang 'thab bral ba la'o/ /'thab bral bas kyang dga' ldan</text></item>
<item><p>215a6</p><section>mdo sde</section><text>pa la'o| |dga' ldan pas kyang 'phrul dga' ba la'o/ /'phrul dga' bas kyang gzhan 'phrul dbang byed pa la'o/ /gzhan 'phrul dbang byed pas kyang tshangs ris</text></item>
<item><p>215a7</p><section>mdo sde</section><text>pa'i bar du'o/ /skad cig de dang / thang gcig de dang / yud tsam de la grogs po dag /'di ltar rgyal po chen po'i rigs su skyes pa 'khor los bsgyur ba'i</text></item>
<item><p>215b1</p><section>mdo sde</section><text>rgyal srid bor te phyag dar khrod pa la sems btud pa ngo mtshar te/ 'di ni rmad du byung ba'o zhes sgra gcig dang / brjod pa gcig 'og min gyi gnas kyi bar du grags</text></item>
<item><p>215b2</p><section>mdo sde</section><text>par gyur to/ /de nas byang chub sems dpa' yang 'di snyam du bsam ste/ bdag gis phyag dar khrod pa ni rnyed na/ gal te chu zhig rnyed na re stes snyam mo/ /de nas de nyid</text></item>
<item><p>215b3</p><section>mdo sde</section><text>du lhas lag pa sa la brdabs pa dang / der rdzing bu zhig byung bar gyur te/ deng sang du'ang lag pa brdabs pa'i rdzing zhes grags so/ /de nas yang byang chub sems dpas 'di</text></item>
<item><p>215b4</p><section>mdo sde</section><text>snyam du bsam ste/ bdag gis chu ni rnyed na/ gal te phyag dar khrod pa 'di bkru ba'i rdo le ba cig rnyed na re stes snyam pa dang / skad cig de nyid la brgya byin gyis der rdo leb</text></item>
<item><p>215b5</p><section>mdo sde</section><text>bzhag nas de la byang chub sems dpas phyag dar khrod pa de bkrus so/ /de nas lha'i rgyal po brgya byin gyis byang chub sems dpa' la 'di skad ces smras so/ /skyes bu dam</text></item>
<item><p>215b6</p><section>mdo sde</section><text>pa| 'di kho bo la stsol cig dang kho bos bkru'o/ /de nas byang chub sems dpas rab tu byung ba ni bdag nyid kyis bya bar bstan pa'i phyir brgya byin la ma byin par bdag nyid</text></item>
<item><p>215b7</p><section>mdo sde</section><text>kyis bkrus so/ /de lus ngal te chad nas rdzing nas 'byung snyam pa dang / bdud sdig can phrag dog gi chos dang ldan pas rdzing bu gad pa mthon po zhig sprul to/ /rdzing de'i</text></item>
<item><p>216a1</p><section>mdo sde</section><text>gram na shing sgrub byed ces bya ba chen po zhig yod do/ /byang chub sems dpa' 'jig rten dang mthun par bya ba dang / lha mo la phan gdags</text></item>
<item><p>216a2</p><section>mdo sde</section><text>pa'i phyir shang de'i lha mo la smras pa/ lha mo/ shing gi yal ga smod cig /des kyang shing gi yal ga smad nas byang chub sems dpa' de la 'jus te byung ngo / /byung nas kyang</text></item>
<item><p>216a3</p><section>mdo sde</section><text>shing sgrub byed pa'i drung du phyag dar khrod pa chos gos snam sbyar du byas nas drubs te/ deng sang du'ang de la phyag dar khrod pa drubs pa zhes ming du grags so/ /de</text></item>
<item><p>216a4</p><section>mdo sde</section><text>nas gnas gtsang ma'i ris kyi lha'i bu 'od dri ma med pa zhes bya ba des lha'i gos ngur smrig gi tshon btsos pa/ rung ba/ dge sbyong gi tshul dang mthun pa dag byang chub</text></item>
<item><p>216a5</p><section>mdo sde</section><text>sems dpa' la phul lo/ /byang chub sems dpas kyang de dag blangs te/ snga dro sham thabs dang chos gos bgos nas spyod yul gyi grong du phyogs pa dang / de na</text></item>
<item><p>216a6</p><section>mdo sde</section><text>lha rnams kyis lteng rgyas kyi sde dpon gyi grong na dga' byed ces bya ba'i grong mi zhig yod pa'i bu mo legs skyes ma la nam phyed tsam na smras pa/ khyod kyis gang</text></item>
<item><p>216a7</p><section>mdo sde</section><text>gi phyir mchod sbyin byas pa de brtul zhugs de nyams 'og tu chud nas de kha zas rags pa bzang po bza' bar sems kyi/ sngon khyod kyis bdag gi zas zos nas</text></item>
<item><p>216b1</p><section>mdo sde</section><text>byang chub sems dpa' bla na med pa yang dag par rdzogs pa'i byang chub mngon par rdzogs par 'tshang rgya bar shog cig ces smon lam btab pa gang yin pa'i khyod kyi</text></item>
<item><p>216b2</p><section>mdo sde</section><text>bya ba de gyis shig /dge slong dag /de nas grong mi dga' byed kyi bu mo legs skyes mas lha de dag gi tshig de thos nas myur ba myur bar ba stong gi 'o ma lan bdun du nyid</text></item>
<item><p>216b3</p><section>mdo sde</section><text>khur byas pa/ bzang po mchog tu 'gyur ba/ snying po can blangs te/ blangs nas kyang 'o ma de 'bras gsang ba gsar ba dag dang / phru pa gsar bar blugs nas thab gsar</text></item>
<item><p>216b4</p><section>mdo sde</section><text>par btsugs te kha zas de sgrub bo/ /de sgrub pa na snga ltas 'di dag snang ste/ 'o ma de'i nang na dpal be'u dang / bkra shis pa dang / g.yu drung 'khyil pa dang / pad+ma dang /</text></item>
<item><p>216b5</p><section>mdo sde</section><text>sdong ris la sogs pa bkra shis rnams snang ngo / /de nas ngas 'di snyam du bsam ste/ ltas 'di lta bu 'di dag snang ba las na/ byang chub sems dpas zas zos nas</text></item>
<item><p>216b6</p><section>mdo sde</section><text>byang chub 'thob par 'gyur du the tshom med do snyam pa dang / rgya mtsho pa shes shing cho ga shes pa'i mtshan mkhan phyogs der phyin par gyur nas des kyang bdud rtsi 'thob</text></item>
<item><p>216b7</p><section>mdo sde</section><text>pa nyid du lung bstan to/ /de nas legs skyes mas thug pa de tshos pa dang / thang la bzhag ste me tog gis gtor/ spos chus gtor nas gus par stan bting ste bran</text></item>
<item><p>217a1</p><section>mdo sde</section><text>mo gong ma zhes bya ba la smras pa/ gong ma/ song la bram ze bos shig /ngas ni 'o thug sbrang rtsi can 'di blta'o/ /jo mo/ /legs so zhes de'i ltar</text></item>
<item><p>217a2</p><section>mdo sde</section><text>mnyan nas shar phyogs logs su song ba dang / des byang chub sems dpa' mthong ngo / /de bzhin du lho phyogs logs su song na yang byang chub sems dpa' mthong</text></item>
<item><p>217a3</p><section>mdo sde</section><text>ngo / /de bzhin du nub dang / byang phyogs logs su song na'ang de dang der des byang chub sems dpa' mthong ngo / /de'i tshe na gnas gtsang ma'i ris kyi lha'i bu rnams kyis</text></item>
<item><p>217a4</p><section>mdo sde</section><text>gzhan mu stegs can thams cad tshar bcad par gyur bas 'ga' tsam yang mi snang ngo / /de nas de slar log ste jo mo la 'di skad ces smras so/ /gang dang gang du</text></item>
<item><p>217a5</p><section>mdo sde</section><text>mchis kyang de dang de na dge sbyong mdzes pa dga' ba las/ dge sbyong ngam bram ze gzhan ni 'ga' yang mi gda'o/ /legs skyes mas smras pa/ de nyid bram ze</text></item>
<item><p>217a6</p><section>mdo sde</section><text>yin te| de'i phyir 'di brtsams kyis/ gong ma song la de nyid bos shig /jo mo/ /legs so zhes smras te/ gong ma song nas byang chub sems dpa'i rkang pa gnyis</text></item>
<item><p>217a7</p><section>mdo sde</section><text>la gtugs te legs skyes ma zhes bgyi bas spyan 'dren to zhes smras so/ /dge slong dag /de nas byang chub sems dpa' grong pa'i bu mo legs skyes ma'i</text></item>
<item><p>217b1</p><section>mdo sde</section><text>khyim du sang ste stan bting ba la 'dug go /dge slong dag /de nas grong pa'i bu mo legs skyes mas 'o thug sbrang rtsi can gyis gser gyi snod chen po bkang ste byang</text></item>
<item><p>217b2</p><section>mdo sde</section><text>chub sems dpa' la phul lo/ /de nas byang chub sems dpas 'di snyam du bsam ste/ legs skyes mas kha zas 'di lta bu byin pa 'di bdag gis deng zos te the tshom</text></item>
<item><p>217b3</p><section>mdo sde</section><text>med par bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam mo/ /de nas byang chub sems dpas zas de blangs nas grong pa'i</text></item>
<item><p>217b4</p><section>mdo sde</section><text>bu mo legs skyes ma la 'di skad ces smras so/ /che zhe/ gser gyi snod chen po 'di ji ltar bya/ des smras pa/ khyod snoms shig /byang chub sems dpas smras pa/ kho bo la</text></item>
<item><p>217b5</p><section>mdo sde</section><text>ni snod 'di lta bu mi dgos so/ /legs skyes mas smras pa/ ci dgyes su mdzod cig /bdag ni snod ma mchis par su la'ang zas mi stsol to/ /de nas byang chub sems</text></item>
<item><p>217b6</p><section>mdo sde</section><text>dpas zas de thogs te lteng rgyas nas byung nas dro la bab pa dang / klu'i klung chu bo nai rany+dza na'i ngogs su song ste/ zas dang chos gos rnams phyogs gcig tu bzhag nas byang</text></item>
<item><p>217b7</p><section>mdo sde</section><text>chub sems dpa' lus bsil bar phye ba'i phyir klung nai rany+dza na'i nang du zhugs so/ /dge slong dag /byang chub sems dpa' 'khrus byed pa'i tshe lha'i bu brgya stong du ma dag 'di</text></item>
<item><p>218a1</p><section>mdo sde</section><text>lta ste| byang chub sems dpa' la mchod pa'i las kyi phyir lha'i a ga ru dang / tsan+dan gyi phye ma dang / byug pa dag klung du ldugs shing lha'i me tog kha</text></item>
<item><p>218a2</p><section>mdo sde</section><text>dog sna tshogs dag kyang chu'i nang du 'thor ro/ /de'i tshe klung chen po nai rany+dza na lha'i spos rnams dang / me tog rnams kyis gang bar gyur te 'bab bo/ /byang chub sems</text></item>
<item><p>218a3</p><section>mdo sde</section><text>dpa' spos chu gang gis khrus byas par gyur pa de lha'i bu bye ba khrag khrig brgya stong dag gis blangs te mchod rten du bya ba dang / mchod par bya ba'i phyir rang rang gi</text></item>
<item><p>218a4</p><section>mdo sde</section><text>gnas su khyer ro/ /byang chub sems dpa'i skra dang ag tshom gang yin pa de dag kyang grong pa'i bu mo legs skyes mas bkra shis pa yin no snyam nas mchod</text></item>
<item><p>218a5</p><section>mdo sde</section><text>rten du bya ba dang / mchod par bya ba'i phyir khyer ro/ /byang chub sems dpa' klung nas 'dug par 'dod de gling la blta'o/ /de nas klung nai rany+dza na'i klu'i bu mo gang</text></item>
<item><p>218a6</p><section>mdo sde</section><text>yin pa de sa'i 'og nas byung ste/ yid las byung ba'i seng+ge'i khri byang chub sems dpa' la phul nas byang chub sems dpa' de la 'dug ste/ grong pa'i bu mo legs</text></item>
<item><p>218a7</p><section>mdo sde</section><text>skyes ma la snying brtse ba nye bar bzung nas ci tsam dgos par 'o thug sbrang rtsi can de 'thungs so/ /'thungs nas kyang gser gyi snod chen po de la ma chags par chur</text></item>
<item><p>218b1</p><section>mdo sde</section><text>bor ro| |bor ma thag tu klu'i rgyal po rgya mtshos mchod pa'i 'os yin no zhes dad pa dang gus pa bskyed de blangs nas rang gi gnas su song ngo / /de nas mig stong pa grong</text></item>
<item><p>218b2</p><section>mdo sde</section><text>khyer 'jig pa nam mkha' lding gi gzugs su sprul nas kha rdo rje'i mchur bsgyur te/ klu'i rgyal po rgya mtsho las gser gyi snod chen po de dbrog tu brgal na ma nus nas rang</text></item>
<item><p>218b3</p><section>mdo sde</section><text>gi gzugs kyis gus par byas te bslangs nas mchod rten du bya ba dang / mchod par bya ba'i phyir sum cu rtsa gsum gyi gnas su khyer ro/ /khyer nas kyang snod chen po'i</text></item>
<item><p>218b4</p><section>mdo sde</section><text>dge 'dun gyi dus ston byas te/ deng sang du'ang sum cu rtsa gsum pa'i lha rnams lo gcig bzhin du snod chen po'i dus ston byed do/ /seng+ge'i khri de'ang klu'i bu mo de nyid</text></item>
<item><p>218b5</p><section>mdo sde</section><text>kyis mchod rten du bya ba dang / mchod par bya ba'i phyir khyer ro/ /dge slong dag/ byang chub sems dpas zas rags pa zos ma thag tu byang chub sems dpa'i bsod nams</text></item>
<item><p>218b6</p><section>mdo sde</section><text>kyi stobs dang / shes rab kyi stobs kyis skad cig de nyid la lus la snga ma'i kha dog bzang po rgyas pa dang / skyes bu chen po'i mtshan sum cu rtsa gnyis dang / dpe byad bzang</text></item>
<item><p>218b7</p><section>mdo sde</section><text>po brgyad cu dang / 'od 'dom gang pa'ang byung bar gyur to/ /de la 'di skad ces bya ste/ lo drug bar du brtul zhugs nyams 'og chud byas bcom ldan blo gros 'di snyam</text></item>
<item><p>219a1</p><section>mdo sde</section><text>sems| |gal te bdag ni 'di ltar ring bzhin bsam gtan mngon shes ye shes stobs ldan pa/ /shing gi rgyal po'i drung du song ste thams cad</text></item>
<item><p>219a2</p><section>mdo sde</section><text>mkhyen nyid 'tshang rgyar bya na ni/ /de dag na yang bdag gis phyi ma'i skye bo dag la snying brtse ma byas 'gyur/ /bsod nams ngan don tsam dang ldan pa'i lha mi 'di dag</text></item>
<item><p>219a3</p><section>mdo sde</section><text>ngan pas ye shes tshol/ /de dag lus ni nyam chung gyur na bdud rtsi 'tshang rgya byed par mi nus pas/ /kha zas rags pa dam pa zos te lus kyi mthu stobs bskyed pa byas</text></item>
<item><p>219a4</p><section>mdo sde</section><text>nas ni| |shing gi rgyal po'i drung du song ste thams cad mkhyen nyid 'tshang rgyar bya bar bsam/ /grong pa'i bu mo sngon chad spyod pa spyad pa legs skyes ma zhes bya ba de/ /</text></item>
<item><p>219a5</p><section>mdo sde</section><text>'dren pa brtul zhugs grub par shog ces de lta'i yid kyis rtag tu mchod sbyin byed/ /de ni lha yis bskul ba thos nas de tshe 'o thug sbrang rtsi can blangs te/ /klung gi</text></item>
<item><p>219a6</p><section>mdo sde</section><text>'gram du song nas dga' ba'i yid kyis nai rany+dza na'i dogs na 'dug /bskal pa stong du spyod pa spyad cing dbang po zhi la rab tu zhi ba de/ /lha dang klu yi tshogs dang drang</text></item>
<item><p>219a7</p><section>mdo sde</section><text>srong dag gis bskor te nai rany+dza nar 'ongs/ /pha rol brgal nas sems can sgrol ba blo gros ldan pa khrus byar bsam nas ni/ /thub pa dag pa dri med 'jig rten snying</text></item>
<item><p>219b1</p><section>mdo sde</section><text>brtse phyir ni klung du zhugs te 'khru/ /bye ba phrag stong lha dag dga' ba'i yid kyis spos rnams dang ni phye ma dag /klung du 'thor zhing sems can dam pa bkru ba'i don du</text></item>
<item><p>219b2</p><section>mdo sde</section><text>chu la gang bar byed/ /byang chub sems dpa' dri med des pa bkrus te ngogs na 'dug par shes gyur nas/ /lha stong rab tu dga' ste sems can dag pa bkrus pa'i chu</text></item>
<item><p>219b3</p><section>mdo sde</section><text>de mchod phyir khyer/ /dur smrig bzang po dri ma med pa'i gos dag lha yi bu yis de la byin/ /rung ba dag dang sham thabs bgos nas bcom ldan 'das ni chu klung dogs</text></item>
<item><p>219b4</p><section>mdo sde</section><text>na 'dug /klu yi bu mo dga' zhing rab tu mgu ba'i yid kyis seng+ge'i khri yang bshams/ /de la 'jig rten dag gi mig byed yid kyang rab tu zhi ba de 'dug nas/ /blo gros</text></item>
<item><p>219b5</p><section>mdo sde</section><text>ldan pa legs skyes ma des gser gyi snod du kha zas blugs te byin/ /rkang par phyag 'tshal nas ni de dag kha lo sgyur ba bdag gis gsol zhes byas/ /blo gros ldan</text></item>
<item><p>219b6</p><section>mdo sde</section><text>pas ci tsam dgos par zas kyang zos nas snod ni tshur bor te/ /de ni grong khyer 'jig pa lha yi bla mas bdag gis mchod par bya zhes khyer/ /gang tshe rgyal bas kha zas</text></item>
<item><p>219b7</p><section>mdo sde</section><text>rags pa dam pa zos pa de yi skad cig la/ /de yi lus kyi stobs dang gzi brjid dag dang dpal yang snga mkho bzhin du gnas/ /legs skyes ma dang lha rnams dag</text></item>
<item><p>220a1</p><section>mdo sde</section><text>la chos gtam byas nas don kyang mang du byas/ /seng+ge ngang pa'i stabs dang glang po'i dbang po'i 'gros kyis byang chub shing drung chas/ /nai rany+dza na'i</text></item>
<item><p>220a2</p><section>mdo sde</section><text>le'u zhes bya ba ste/ bco brgyad pa'o// //dge slong dag /de ltar byang chub sems dpa' klung nai rany+dza nar khrus byas te zas zos nas lus kyi mthu stobs</text></item>
<item><p>220a3</p><section>mdo sde</section><text>bskyed de/ bdud las rnam par rgyal bar bya ba'i phyir rnam pa bcu drug dang ldan pa'i sa phyogs shing gi rgyal po byang chub chen po'i drung ga la ba der skyes bu chen</text></item>
<item><p>220a4</p><section>mdo sde</section><text>po'i stabs gang yin pa'i stabs des song ste/ mi bskyod pa'i stabs dang / dbang po'i mchod sdong lta bu'i stabs dang / ri'i rgyal po lhun po ltar shin tu brtan pa'i</text></item>
<item><p>220a5</p><section>mdo sde</section><text>stabs dang / mi dngom pa ma yin pa'i stabs dang / ya yo med pa'i stabs dang / 'che ba med pa'i stabs dang / rings pa ma yin pa'i stabs dang / sdod pa med</text></item>
<item><p>220a6</p><section>mdo sde</section><text>pa'i stabs dang / 'khrugs pa med pa'i stabs dang / 'khyor ba med pa'i stabs dang / 'drud pa med pa'i stabs dang / zhum pa med pa'i stabs dang / ha cang mi</text></item>
<item><p>220a7</p><section>mdo sde</section><text>sdod pa'i stabs dang / mi g.yos pa'i stabs dang / rtab rtab po med pa'i stabs dang / tshul du shis pa'i stabs dang / dri ma med pa'i stabs dang / dag ba'i stabs</text></item>
<item><p>220b1</p><section>mdo sde</section><text>dang / zhes sdang med pa'i stabs dang / gti mug med pa'i stabs dang / chags pa med pa'i stabs dang / seng+ge'i stabs dang / ngang pa'i rgyal po'i stabs dang / klu'i rgyal po'i</text></item>
<item><p>220b2</p><section>mdo sde</section><text>stabs dang / sred med kyi bu'i stabs dang / sa la mi reg pa'i stabs dang / rtsibs stong dang ldan pa'i 'khor lo'i ri mo sa la snang ba'i stabs dang / sor mo dra bas 'brel</text></item>
<item><p>220b3</p><section>mdo sde</section><text>cing sen mo zangs lta bu'i stabs dang / so sgra 'byin pa'i stabs dang / ri rdob pa'i stabs dang / mthon dman mnyam par byed pa'i rkang mthil gyi stabs dang / dra ba'i bar</text></item>
<item><p>220b4</p><section>mdo sde</section><text>nas 'od zer phyung nas sems can la reg na bde 'gror 'gro ba'i stabs dang / pad+ma dri ma med pa la gom pa 'dor ba'i stabs dang / sngon dag pa legs par spyad pa'i</text></item>
<item><p>220b5</p><section>mdo sde</section><text>'gros kyi stabs dang / sngon gyi sangs rgyas seng+ge'i khri la bzhud pa'i stabs dang / rdo rje ltar bsam pa brtan zhing mi phyed pa'i stabs dang / ngan song ngan 'gro thams cad</text></item>
<item><p>220b6</p><section>mdo sde</section><text>gcod pa'i stabs dang / bde ba thams cad bskyed pa'i stabs dang / thar pa'i lam ston pa'i stabs dang / bdud kyi stobs stobs med par byed pa'i stabs dang / ngan</text></item>
<item><p>220b7</p><section>mdo sde</section><text>pa'i tshogs can gyi tshogs phas kyi rgol ba chos dang mthun pas tshar gcad pa'i stabs dang / mun pa'i ling thog dang nyon mongs pa sel ba'i stabs dang / 'khor</text></item>
<item><p>221a1</p><section>mdo sde</section><text>ba'i phyogs phyogs med par byed pa'i stabs dang / brgya byin dang / tshangs pa dang / dbang phyug chen po dang / 'jig rten skyong pa rnams zil gyis</text></item>
<item><p>221a2</p><section>mdo sde</section><text>gnon pa'i stabs dang / stong gsum gyi stong chen po na dpa' bo gcig bu'i stabs dang / rang byung zil gyis non pa'i stabs dang / thams cad mkhyen pa'i ye shes</text></item>
<item><p>221a3</p><section>mdo sde</section><text>thob par byed pa'i stabs dang / dran pa dang blo gros kyi stabs dang / bde 'gror 'gro ba'i stabs dang / rga ba dang 'chi ba rab tu zhi bar byed pa'i stabs dang / zhib rdul med</text></item>
<item><p>221a4</p><section>mdo sde</section><text>pa| bdud kyi 'jigs pa med pa/ mya ngan las 'das pa'i grong khyer du 'gro ba'i stabs te/ de 'dra ba'i stabs kyis byang chub sems dpa' byang chub kyi snying por chas so/ /</text></item>
<item><p>221a5</p><section>mdo sde</section><text>dge slong dag /de ltar klung nai rany+dza na dang / byang chub kyi snying po'i bar der rlung gi sprin gyi lha'i bu rnams kyis lam phyag dar byas par gyur to/ /char sprin rnams kyis</text></item>
<item><p>221a6</p><section>mdo sde</section><text>spos chus chag chag btab bo/ /me tog kyang chal mar bkram mo/ /stong gsum gyi stong chen po'i 'jig rten gyi khams 'di na shing ji snyed yod pa de dag thams cad kyang</text></item>
<item><p>221a7</p><section>mdo sde</section><text>shing byang chub ga la ba de logs su rtse mo 'dud par gyur to/ /gang dag de'i nyin par btsas pa'i byis pa de dag kyang byang chub kyi snying po logs su mgo bstan te nyal</text></item>
<item><p>221b1</p><section>mdo sde</section><text>lo| |stong gsum gyi stong chen po'i 'jig rten gyi khams 'di na ri rab la sogs pa ri gang dag yod pa de dag thams cad kyang byang chub kyi snying po ga la ba de logs su 'dud par</text></item>
<item><p>221b2</p><section>mdo sde</section><text>gyur to| |klung nai rany+dza na nas bzung ste byang chub kyi snying po'i bar der 'dod pa na spyod pa'i lha'i bu rnams kyis kha tshon rgyang grags tsam tshun chad kyi lam mngon bar bkod par</text></item>
<item><p>221b3</p><section>mdo sde</section><text>gyur to| |lam de'i 'gram g.yas g.yon du'ang rin po che sna bdun gyi stegs bu 'phang du shing ta la bdun tsam du mtho ba/ steng du rin po che'i dra ba bres pa/ lha'i gdugs</text></item>
<item><p>221b4</p><section>mdo sde</section><text>dang / rgyal mtshan dang / de don gyis legs par brgyan pa sprul to/ /mda' rgyang gang tsam/ mda' rgyang gang tsam zhing rin po che sna bdun gyi shing ta la stegs bu de bas</text></item>
<item><p>221b5</p><section>mdo sde</section><text>mtho ba mngon par sprul te/ shing ta la thams cad rin po che brgyus las phan tshun 'brel bar 'dug go /shing ta la gnyis gnyis kyi bar du rdzing spos chus yongs su gang</text></item>
<item><p>221b6</p><section>mdo sde</section><text>ba| gser gyi bye ma bdal ba/ me tog ut+pa la dang / pad+ma dang / ku mu da dang / pad+ma dkar po la sogs pas gang ba/ rin po che'i stegs bus bskor ba/ nor bu rin po che</text></item>
<item><p>221b7</p><section>mdo sde</section><text>bai DUR+Yas them skas brgyan pa/ chu sreg dang / bya gar dang / ngang pa dang / ngur pa dang / khrung khrung dang / rma bya sgra 'byin pa'i rdzing dag byas so/ /lam de na lha'i bu mo brgyad</text></item>
<item><p>222a1</p><section>mdo sde</section><text>khri ni spos chus chag chag 'debs so/ /lha'i bu mo brgyad khri ni me tog sil ma lha'i dri bsung dang ldan pa 'thor ro/ /shing ta la thams cad kyi</text></item>
<item><p>222a2</p><section>mdo sde</section><text>mdun logs su rin po che'i mkha' rten bzhag go /rin po che'i mkha' rten thams cad la lha'i bu mo tsan+dan dang / a ga ru'i phye ma'i phur ma thogs pa dang / dus kyi rjes</text></item>
<item><p>222a3</p><section>mdo sde</section><text>su 'brang ba'i bdug pa'i pog phor thogs pa brgyad khri 'khod par gyur to/ /rin po che'i mkha' rten thams cad la lha'i bu mo lha'i glu dbyangs len pa lnga khri 'khod par</text></item>
<item><p>222a4</p><section>mdo sde</section><text>gyur to| |dge slong dag /de ltar byang chub sems dpa' zhing rnams ni rab tu skyod/ 'od zer bye ba khrag khrig brgya stong ni 'byin/ sil snyan brgya stong ni sgrog /me</text></item>
<item><p>222a5</p><section>mdo sde</section><text>tog mang po'i char chen po ni 'bebs/ gos brgya stong gi g.yab mo ni 'dor/ rnga bo che brgya stong ni rdung / rta dang / glang po che dang / glang khyu ba rnams ni sgra 'byin/ bya</text></item>
<item><p>222a6</p><section>mdo sde</section><text>ne tso dang / ri skegs dang / khu byug dang / ka la ping+ka dang / shang shang te'u dang / ngang pa dang / ngur pa dang / khrung khrung dang / rma bya brgya stong ni bskor ba byed/ bkra shis</text></item>
<item><p>222a7</p><section>mdo sde</section><text>brgya stong ni 'bul zhing lam gyi bkod pa rnam pa de lta bu des byang chub sems dpa' byang chub kyi snying por song ngo / /gang gi nub mo byang chub sems dpa' byang chub</text></item>
<item><p>222b1</p><section>mdo sde</section><text>mngon par rdzogs par byang chub par 'dod par gyur pa de nyid kyi nub mo stong gsum gyi stong chen po'i bdag po tshangs pa dbang sgyur zhes bya ba des tshangs pa'i 'khor chen po de</text></item>
<item><p>222b2</p><section>mdo sde</section><text>la bos te 'di skad ces smras so/ /grogs po dag /shes par gyis shig/ byang chub sems dpa' sems dpa' chen po go cha chen po mnabs pa/ dam bcas pa chen po ma</text></item>
<item><p>222b3</p><section>mdo sde</section><text>bor ba| go cha sra ba mnabs pa/ thugs yongs su mi skyo ba/ byang chub sems dpa'i spyod pa thams cad char phyin pa/ pha rol tu phyin pa thams cad kyi pha rol tu byon pa/ byang</text></item>
<item><p>222b4</p><section>mdo sde</section><text>chub sems dpa'i sa thams cad la mnga' dbang brnyes pa/ byang chub sems dpa'i bsam pa thams cad kyi bya ba shin tu mkhyen pa/ sems can thams cad kyi dbang po'i</text></item>
<item><p>222b5</p><section>mdo sde</section><text>rjes su zhugs pa/ de bzhin gshegs pa'i gsang ba thams cad la shin tu zhugs pa/ bdud kyi las kyi lam thams cad las yang dag par 'das pa/ dge ba'i rtsa ba thams</text></item>
<item><p>222b6</p><section>mdo sde</section><text>cad la gzhan gyi dring mi 'jog pa/ de bzhin gshegs pa thams cad kyis byin gyis brlabs pa/ sems can thams cad la rab tu thar pa'i lam ston pa/ ded dpon</text></item>
<item><p>222b7</p><section>mdo sde</section><text>chen por gyur pa/ bdud kyi dkyil 'khor thams cad 'joms par mdzad pa/ stong gsum na dpa' bo gcig pur gyur pa/ chos kyi sman thams cad yang dag par bsgrubs</text></item>
<item><p>223a1</p><section>mdo sde</section><text>pa| sman pa'i rgyal po chen po rnam par grol ba'i thabs thob pa/ chos kyi rgyal po chen po shes rab kyi 'od chen po gtong ba/ tog chen po'i rgyal po 'jig</text></item>
<item><p>223a2</p><section>mdo sde</section><text>rten gyi chos brgyad kyis ma gos pas pad+ma chen po lta bu/ chos thams cad kyi gzungs ma bsnyel ba/ rgya mtsho chen po dang 'dra ba/ rjes su chags pa dang khong khro ba dang bral</text></item>
<item><p>223a3</p><section>mdo sde</section><text>ba| mi g.yo ba/ mi bskyod pa/ ri rab chen po lta bu/ shin tu dri ma med pa/ shin tu yongs su dag pa/ shin tu dkar ba'i blo dang ldan pa/ nor bu rin po che chen po dang 'dra ba/</text></item>
<item><p>223a4</p><section>mdo sde</section><text>chos thams cad la dbang sgyur ba/ sems las su rung ba/ tshangs pa chen po lta bu'i byang chub sems dpa' de bdud kyi sde rab tu 'dul ba dang / bla na med pa yang dag par</text></item>
<item><p>223a5</p><section>mdo sde</section><text>rdzogs pa'i byang chub mngon par rdzogs par byang chub par bzhed pa dang / stobs bcu dang / mi 'jigs pa bzhi dang / sangs rgyas kyi chos ma 'dres pa bco brgyad yongs</text></item>
<item><p>223a6</p><section>mdo sde</section><text>su rdzogs par mdzad pa dang / chos kyi 'khor lo chen po bskor ba dang / seng+ge'i sgra chen po bsgrag pa dang / chos kyi sbyin pas sems can thams cad tshim par mdzad</text></item>
<item><p>223a7</p><section>mdo sde</section><text>pa dang | sems can thams cad kyi chos kyi mig rnam par sbyang ba dang / phas kyi rgol ba thams cad chos dang mthun pas tshar gcad pa dang / sngon dam bcas pa yongs</text></item>
<item><p>223b1</p><section>mdo sde</section><text>su rdzogs pa kun tu bstan pa dang / chos thams cad la dbang phyug gi mnga' dbang brnyes par mdzad pa'i phyir byang chub kyi snying por bzhud kyi/ de la grogs po dag /khyed byang</text></item>
<item><p>223b2</p><section>mdo sde</section><text>chub sems dpa' la mchod ba dang / rim gro bya ba'i las thams cad la spro bar gyis shig /de nas tshangs pa chen po dbang sgyur gyis de'i tshe tshigs su bcad pa 'di dag</text></item>
<item><p>223b3</p><section>mdo sde</section><text>smras so| |gang gi bsod nams dag dang gzi brjid dpal gyis byams dang snying rje dga' ba dang / /btang snyoms dang ni bsam gtan dag dang de bzhin mngon shes tshangs</text></item>
<item><p>223b4</p><section>mdo sde</section><text>pa'i lam snang ba/ /bskal pa stong du spyod pa spyad pa de ni byang chub shing drung chas par gyur/ /thub pa de la bsam pa'i brtul zhugs sgrub par byed pa'i mchod pa legs</text></item>
<item><p>223b5</p><section>mdo sde</section><text>par bya| |de la skyabs su song na ngan 'gro'i 'jigs dang mi phrad mi khom mi 'gyur te/ /lha yi nang du 'dod pa'i bde ba rnyed nas tshangs pa'i gnas yangs 'gro bar 'gyur/ /</text></item>
<item><p>223b6</p><section>mdo sde</section><text>lo drug bar du dka' ba spyad pa spyad nas 'di ni byang chub shing drung bzhud/ /kun kyang dga' zhing rab tu mgu ba'i yid kyis de la mchod pa legs par gyis/ /de ni stong</text></item>
<item><p>223b7</p><section>mdo sde</section><text>gsum rgyal po dbang phyug dam pa chos kyi dbang phyug rgyal po ste/ /brgya byin tshangs pa nyi zla'i grong khyer dag na de dang mnyam pa gang yang med/ /gang btsas tshe na zhing rnams</text></item>
<item><p>224a1</p><section>mdo sde</section><text>bye ba khrag khrig rnam pa drug tu g.yos gyur pa/ /de ni de ring bdud kyi dpung las rgyal bar mdzad phyir shing chen mchog drung bzhud/ /gang gi spyi</text></item>
<item><p>224a2</p><section>mdo sde</section><text>gtsug tshangs pa'i gnas 'dir gnas kyang blta bar nus pa ma yin zhing / /gang gi sku la mtshan rab dam pa ldan zhing sum cu rtsa gnyis legs brgyan la/ /gang gi</text></item>
<item><p>224a3</p><section>mdo sde</section><text>gsung 'dir yid du 'ong zhing snyan la rnar 'thad tshangs dbyangs sgra snyan cing / /gang gi thugs ni rab zhi khro dang bral ba de la mchod pa byed du 'dong / /gang dag blo gros</text></item>
<item><p>224a4</p><section>mdo sde</section><text>brgya byin tshangs pa'i gnas su bsam gtan bde bas 'da' bya dang / /nyon mongs 'ching ba'i 'khri shing kun dang dra ba de dag gcod par byed 'dod dang / /gzhan</text></item>
<item><p>224a5</p><section>mdo sde</section><text>las ma thos par ni rang rgyal byang chub zhi ba 'chi med thob 'dod dang / /gal te sa gsum dag na sangs rgyas nyid 'dod de dag 'dren pa mchod par gyis/ /gang</text></item>
<item><p>224a6</p><section>mdo sde</section><text>gis rgya mtshor bcas pa'i sa dang de bzhin rin po che rnams mtha' yas dang / /khang bzang skar khung bsil khang mang ldan pa dang zung du sbrel dang bzhon pa dang / /</text></item>
<item><p>224a7</p><section>mdo sde</section><text>me tog phreng ba shin tu mdzes pas brgyan pa skyed mos tshal gyis rab brgyan dang / /rkang lag mgo dang mig rnams yongs su btang ba de ni byang chub snying por zhugs//</text></item>
<item><p>224b1</p><section>mdo sde</section><text>dge slong dag /de ltar stong gsum gyi bdag po tshangs pa chen po de skad cig de la stong gsum gyi stong chen po'i 'jig rten gyi khams 'dir phyin te lag mthil ltar mnyam par gyur pa/</text></item>
<item><p>224b2</p><section>mdo sde</section><text>gyo mo dang rdo med pa dang / nor bu dang / mu tig dang / bai DUR+Ya dang / dung dang / man shel dang / byu ru dang / gser dang / dngul mang ba/ rtswa sngo zhing 'jam pa g.yas su 'khyil</text></item>
<item><p>224b3</p><section>mdo sde</section><text>cing g.yung drung 'khyil pa/ ka tsa linada'i gos ltar reg na bde ba dag gis stong gsum gyi stong chen po'i 'jig rten gyi khams khyab pa 'dir phyin to/ /de'i tshe rgya mtsho chen</text></item>
<item><p>224b4</p><section>mdo sde</section><text>po thams cad sa lta bur gyur kyang chu na rgyu ba'i sems can rnams la gnod pa cung zad kyang med do/ /'jig rten gyi khams de ltar brgyan pa 'di phyogs bcu'i brgya byin</text></item>
<item><p>224b5</p><section>mdo sde</section><text>dang / tshangs pa dang / 'jig rten skyong ba rnams kyis mthong nas byang chub sems dpa' la mchod pa'i las kyi phyir sangs rgyas kyi zhing brgya stong legs par brgyan to/ /byang</text></item>
<item><p>224b6</p><section>mdo sde</section><text>chub sems dpa' la mchod pa'i las kyi phyir byang chub sems dpa' rnams kyis kyang lha'i dang mi'i las shin tu 'das pa'i mchod pa bkod pa rnams kyis phyogs bcu'i sangs</text></item>
<item><p>224b7</p><section>mdo sde</section><text>rgyas kyi zhing dpag tu med pa brgyan par gyur to/ /sangs rgyas kyi zhing de dag thams cad kyang bkod pa'i rgyan sna tshogs kyis brgyan pas sangs rgyas kyi zhing gcig lta bur</text></item>
<item><p>225a1</p><section>mdo sde</section><text>snang bar gyur to/ /'jig rten gyi bar dag dang / ri nag po dang / khor yug dang / khor yug chen po dag kyang mi snang bar gyur to/ /sangs rgyas kyi</text></item>
<item><p>225a2</p><section>mdo sde</section><text>zhing de dag thams cad ni byang chub sems dpa'i 'od kyis gsal bar snang ngo / /byang chub kyi snying po yongs su skyong ba'i lha'i bu bcu drug yod de/ 'di lta ste/ lha'i</text></item>
<item><p>225a3</p><section>mdo sde</section><text>bu ut+ka li zhes bya ba dang / lha'i bu mut+ka li zhes bya ba dang / skye rgu'i bdag po dang / dpa' stobs dang / dpung rgyan stobs dang / rab brtan dang / sa 'dzin dang / snang</text></item>
<item><p>225a4</p><section>mdo sde</section><text>byed dang / dri ma med dang / chos kyi dbang phyug dang / chos kyi tog dang / 'gro grub dang / mig thogs pa med dang / bkod pa chen po dang / tshul khrims rnam dag dri ldan</text></item>
<item><p>225a5</p><section>mdo sde</section><text>dang | pad+ma'i 'od de/ lha'i bu bcu drug po de dag ni byang chub kyi snying po yongs su skyong ba dag ste/ thams cad kyang phyir mi ldog pa'i bzod pa thob pa sha stag go /de</text></item>
<item><p>225a6</p><section>mdo sde</section><text>dag gis kyang byang chub sems dpa' la mchod pa bya ba'i phyir byang chub kyi snying po brgyan te/ dpag tshad brgyad cu khor yug tu rin po che sna bdun gyi stegs bu rim</text></item>
<item><p>225a7</p><section>mdo sde</section><text>bdun gyis ni bskor/ shing ta la'i phreng ba rim bdun dang / rin po che'i dril bu g.yer ka'i dra ba rim bdun dang / rin po che brgyus pa rim bdun gyis ni bskor/</text></item>
<item><p>225b1</p><section>mdo sde</section><text>dzam+bu'i chu bo'i gser gyi glegs ma rin po che thams cad kyis spras pa dag dang / gser gyi tshong tshong dag dang / dzam+bu'i chu ba'i gser gyi pad+ma dag gis ni khebs par byas/</text></item>
<item><p>225b2</p><section>mdo sde</section><text>snying po mchog gi spos kyis ni bdugs/ rin po che'i dra ba ni bres so/ /phyogs bcu'i 'jig rten gyi khams tha dad pa dag na shing sna tshogs mngon par 'phags pa/ bzang</text></item>
<item><p>225b3</p><section>mdo sde</section><text>ba| mngon du mchod pa/ lha yul ba dang / mi yul ba gang dag na yod pa de dag thams cad kyang byang chub kyi snying po der snang bar gyur to/ /phyogs bcu dag na chu nas skye ba dang /</text></item>
<item><p>225b4</p><section>mdo sde</section><text>thang las skye ba'i me tog rnam pa sna tshogs gang dag yod pa de dag thams cad kyang byang chub kyi snying po der snang bar gyur to/ /phyogs bcu'i 'jig rten gyi khams tha dad pa dag</text></item>
<item><p>225b5</p><section>mdo sde</section><text>na byang chub sems dpa' gang dag bsod nams dang / ye shes kyi tshogs tshad med pa'i bkod pa dag gis byang chub kyi snying po brgyan par byed pa de dag kyang byang chub kyi snying</text></item>
<item><p>225b6</p><section>mdo sde</section><text>po der snang bar gyur to/ /de ltar lha'i bu byang chub kyi snying po yongs su skyong ba dag gis byang chub kyi snying por bkod pa de 'dra ba dag sprul bar gyur te/ de dag lha dang /</text></item>
<item><p>225b7</p><section>mdo sde</section><text>klu dang / gnod sbyin dang / dri za dang / lha ma yin dag gis mthong nas rang rang gi gnas la dur khrod tsam gyi 'du shes bskyed par gyur to/ /bkod pa de dag mthong nas</text></item>
<item><p>226a1</p><section>mdo sde</section><text>shin tu ngo mtshar cher 'dzin te/ e ma'o bsod nams kyi rnam par smin pa'i rgyu mthun pa bsam gyis mi khyab pa legs so zhes ched du brjod</text></item>
<item><p>226a2</p><section>mdo sde</section><text>pa ched du brjod do/ /byang chub kyi shing gi lha mo bzhi 'di lta ste/ 'od ma dang / snyan ldan dang / yid bzang dang / mdangs ldan ma ste/ byang chub kyi shing gi lha mo bzhi po</text></item>
<item><p>226a3</p><section>mdo sde</section><text>de dag gis kyang byang chub sems dpa' la mchod pa bya ba'i phyir byang chub kyi shing rtsa ba phun sum tshogs pa/ sdong po phun sum tshogs pa/ yal ga dang / lo ma dang / me</text></item>
<item><p>226a4</p><section>mdo sde</section><text>tog dang / 'bras bu sna tshogs phun sum tshogs pa/ khrun dang sbom phun sum tshogs pa/ mdzes pa/ blta na sdug pa/ shin tu 'gel ba/ 'phang du shing ta la bdun pa</text></item>
<item><p>226a5</p><section>mdo sde</section><text>srid tsam du mtho ba/ de dang 'tsham par 'gel ba/ bkra ba/ blta na sdug pa/ yid du 'ong ba/ rin po che sna bdun gyi stegs bu rim bdun gyis bskor ba/ rin po che'i</text></item>
<item><p>226a6</p><section>mdo sde</section><text>shing ta la'i phreng ba rim pa bdun dang / rin po che'i dril bu g.yer ka'i dra ba rim pa bdun dang / rin po che brgyus pa'i phreng ba rim pa bdun gyis kun nas bskor cing</text></item>
<item><p>226a7</p><section>mdo sde</section><text>phyi rim bskor ba/ shing yongs 'dus brtol dang 'dra ba/ mig gis blta bas mi ngoms pa bskyed do/ /gang du byang chub sems dpa' 'dug nas byang chub mngon</text></item>
<item><p>226b1</p><section>mdo sde</section><text>par rdzogs par byang chub par 'dod pa'i sa phyogs de ni stong gsum gyi stong chen po'i 'jig rten gyi khams kyi rdo rje'i dkyil te/ sra ba/ snying po yod pa/ mi phyed pa/ rdo</text></item>
<item><p>226b2</p><section>mdo sde</section><text>rje'i rang bzhin du gnas par gyur pa'o/ /dge slong dag /de ltar byang chub sems dpa' byang chub kyi snying por 'gro ba na lus las rnam pa 'di lta bu'i 'od 'gyed de/ 'od</text></item>
<item><p>226b3</p><section>mdo sde</section><text>des ngan song thams cad zhi bar gyur to/ /mi khom pa thams cad bcad par gyur to/ /ngan 'gro'i tshor ba thams cad bskams par gyur to/ /sems can gang dag dbang po</text></item>
<item><p>226b4</p><section>mdo sde</section><text>ma tshang ba de dag ni dbang po yongs su rdzogs pa thob par gyur to/ /nad kyis btab pa rnams ni nad sos par gyur to/ /mi bde ba thams cad ni bde ba thob par gyur to/ /</text></item>
<item><p>226b5</p><section>mdo sde</section><text>'jigs pas nyen pa rnams ni dbugs phyin pa thob par gyur to/ /bcing bas bcings pa rnams ni bcings pa las grol bar gyur to/ /sems can dbul po rnams</text></item>
<item><p>226b6</p><section>mdo sde</section><text>ni longs spyod dang ldan par gyur to/ /nyon mongs pas gdungs pa rnams ni yongs su gdung ba med par gyur to/ /bkres pa rnams ni lto 'grangs par gyur to/ /skom</text></item>
<item><p>226b7</p><section>mdo sde</section><text>pa rnams ni skom pa med par gyur to/ /sbrum ma rnams ni bde bar btsas par gyur to/ /zhum pa nyam chung ba rnams ni stobs phun sum tshogs par gyur to/ /de'i tshe</text></item>
<item><p>227a1</p><section>mdo sde</section><text>sems can gang la'ang 'dod chags dang / zhe sdang dang / gti mug dang / khro ba dang / chags pa dang / tha ba dang / gnod sems dang / phrag dog gi gnod pa</text></item>
<item><p>227a2</p><section>mdo sde</section><text>med par gyur to/ /de'i tshe sems can gang yang 'chi ba med/ 'pho ba med/ skye ba med do/ /de'i tshe sems can thams cad byams pa'i sems dang / phan pa'i sems dang</text></item>
<item><p>227a3</p><section>mdo sde</section><text>ldan zhing gcig la gcig pha mar 'du shes bskyed par gyur to/ /de la 'di skad ces bya ste/ mnar med pa la thug pa'i bar/ /dmyal ba mi bzad snang ba yi/ /sems</text></item>
<item><p>227a4</p><section>mdo sde</section><text>can rnams kyi sdug bsngal zhi/ /bde ba'i tshor ba thob par gyur/ /dud 'gro'i skye gnas sems can rnams/ /phan tshun gnod byed ji snyed pa/ /thub chen 'od kyis reg</text></item>
<item><p>227a5</p><section>mdo sde</section><text>pas na| |de dag byams pa'i sems kyang skyes/ /yi dwags 'jig rten yi dwags rnams/ /bkres skom nyen pa ji snyed pa/ /byang chub sems dpa'i gzi brjid kyis/ /</text></item>
<item><p>227a6</p><section>mdo sde</section><text>de dag zas skom rnyed par gyur/ /mi khom thams cad chad gyur cing / /ngan 'gro rnams kyang bskams par gyur/ /sems can thams cad bder gyur te/ /lha yi bde</text></item>
<item><p>227a7</p><section>mdo sde</section><text>bas rab tu tshim/ /mig dang rna ba med pa dang / /gzhan yang gang dag dbang po nyams/ /de dag dbang po kun rdzogs shing / /yan lag thams cad mdzes par gyur/ /</text></item>
<item><p>227b1</p><section>mdo sde</section><text>'dod chags zhe sdang la sogs pa'i/ /nyon mongs rnams kyis sems can gang / /gnod gyur de tshe nyon mongs kun/ /zhi bar gyur te bde dang ldan/ /smyos pa dag ni dran ldan</text></item>
<item><p>227b2</p><section>mdo sde</section><text>zhing / /dbul po dag kyang nor dang ldan/ /nad kyis btab pa nad sos shing / /bcing bas bcings pa grol bar gyur/ /ser sna med cing dgra med de/ /gnod sems dang ni rtsod</text></item>
<item><p>227b3</p><section>mdo sde</section><text>pa dag /phan tshun byed pa med gyur te/ /de tshe byams pa'i sems su gnas/ /pha dang ma dag bu gcig la/ /ji ltar phangs par sems pa ltar/ /de bzhin sems can phan tshun</text></item>
<item><p>227b4</p><section>mdo sde</section><text>du| |de tshe bu phangs bzhin du sems/ /byang chub sems dpa'i 'od dra yis/ /phyogs bcu'i phyogs ni kun tu yang / /gang+gA'i bye ma'i grangs snyed kyi/ /zhing rnams bsam gyis</text></item>
<item><p>227b5</p><section>mdo sde</section><text>mi khyab gsal/ /ri bo nag po rnams dang ni/ /khor yug dag kyang mi snang gyur/ /rgya chen zhing rnams de dag kun/ /gcig po ji bzhin de ltar snang / /lag mthil lta bur</text></item>
<item><p>227b6</p><section>mdo sde</section><text>gyur pa ste/ /byang chub sems dpa' mchod pa'i phyir/ /zhing rnams thams cad legs brgyan pas/ /thams cad rin chen nyid du snang / /byang chub snying po'i rim gro pa/ /lha</text></item>
<item><p>227b7</p><section>mdo sde</section><text>ni de ltar bcu drug yod/ /dpag tshad brgyad cu'i sa khyon nang / /byang chub snying po brgyan par gyur/ /zhing rnams bye ba mtha' yas na/ /bkod pa chen po gang yod pa/ /byang</text></item>
<item><p>228a1</p><section>mdo sde</section><text>chub sems dpa'i gzi brjid kyis/ /de dag thams cad der yang snang / /lha dang klu dang gnod sbyin dang / /mi'am ci dang lto 'phye che/ /rang rang</text></item>
<item><p>228a2</p><section>mdo sde</section><text>gzhal med khang rnams la/ /dur khrod tsam du shes par gyur/ /'dir ni bkod pa de mthong nas/ /lha dang mi rnams ngo mtshar gyur/ /bsod nams gang gi rgyu mthun 'dir//</text></item>
<item><p>228a3</p><section>mdo sde</section><text>phun sum 'di 'dra 'di legs 'dzer/ /lus dang ngag dang yid rnams kyis/ /brtson pa bya ba med par yang / /de yi yid la 'dod pa dang / /bsam pa thams cad rab tu 'grub//</text></item>
<item><p>228a4</p><section>mdo sde</section><text>ji ltar bsam pa gzhan dag kyang / /sngon spyod tshe na rdzogs gyur pa/ /las de'i rnam par smin pa yis/ /'di 'dra'i phun sum tshogs 'di byung / /byang chub shing gi lha mo</text></item>
<item><p>228a5</p><section>mdo sde</section><text>bzhis/ /lha yi shing ni yongs 'du ba/ /de bas khyad par 'phags pa yis/ /byang chub snying po brgyan pa byas/ /byang chub snying po'i bkod pa gang / /lha yis mngon par</text></item>
<item><p>228a6</p><section>mdo sde</section><text>'dus byas pa/ /yon tan de dag tshig gis ni/ /thams cad brjod par yong mi nus/ /dge slong dag /de ltar byang chub sems dpa'i lus las 'od phyung ba rnam par dag</text></item>
<item><p>228a7</p><section>mdo sde</section><text>pa| dri ma med pa/ lus dang sems tshim par byed cing dga' ba bskyed pa/ nyon mongs pa thams cad sel ba/ sems can la dga' ba dang / bde ba dang / dad pa dang / mchog</text></item>
<item><p>228b1</p><section>mdo sde</section><text>tu dga' pa thams cad bskyed pa des klu'i rgyal po nag po'i gnas snang bar byas par mthong nas de'i tshe klu'i rgyal po nag po rang gi 'khor gyi mdun du 'dug ste tshigs su bcad</text></item>
<item><p>228b2</p><section>mdo sde</section><text>pa 'di dag smras so/ /gang phyir bdag gi gnas 'di gser gyi 'od kyis brgyan par lhang nger gyur pa las/ /ji ltar 'khor ba 'jig gi 'od mdzes mthong zhing gser zhes bya ba mthong</text></item>
<item><p>228b3</p><section>mdo sde</section><text>ba dang / /ji ltar 'od srung chos kyi rgyal po skyon med pa yi dri med 'od mthong ltar/ /mtshan mchog ldan zhing phan mdzad ye shes 'od ldan pa zhig 'byung du the tshom med/ /</text></item>
<item><p>228b4</p><section>mdo sde</section><text>sngon chad nyes par byas pa'i las kyis bdag gi khyim ni shin tu mun pas gang / /khyim 'di na ni nyi ma zla ba dag gis rgya cher 'od kyang yong mi snang / /me dang nor bu dag dang</text></item>
<item><p>228b5</p><section>mdo sde</section><text>dri med glog dang skar ma rnams kyi 'od mi snang / /brgya byin 'od dang tshangs pa'i 'od dang lha min rnams kyi 'od kyang mi snang na/ /de ring khyim 'di'i nang du nyi ma'i 'od 'dra</text></item>
<item><p>228b6</p><section>mdo sde</section><text>ba yi dge bas mdzes gyur la/ /sems kyang dga' ba bskyed cing lus kyang bde bar gyur la lus ni bsil gyur to/ /lus kyi steng du bye tshan 'bab pa de yang bdag la</text></item>
<item><p>228b7</p><section>mdo sde</section><text>bsil bar gyur pa las/ /bskal pa bye ba mang por spyad pa byang chub shing drung bzhud par shin tu gsal/ /klu yi me tog mdzes dang bzang la dri zhim gos dang mu tig</text></item>
<item><p>229a1</p><section>mdo sde</section><text>do shal dang / /rgyan dang gdu bu dag dang phye ma rnams dang bdug pa mchog rnams myur thogs la/ /klu dbyangs dag dang rol mo'i dbyangs sgra sna</text></item>
<item><p>229a2</p><section>mdo sde</section><text>tshogs gyis shig rnga dang rdza rnga bzang / /brdung zhing 'gro bla kun gyis mchod 'os phan pa mdzad la mchod pa byed du 'deng / /de ni langs te klu yi bu mo rnams dang lhan cig</text></item>
<item><p>229a3</p><section>mdo sde</section><text>phyogs bzhir bltas pa dang / /de nas ri bo lhun po lta bur gzi brjid rnams kyis legs par brgyan pa zhig /lha dang lha min bye ba dag dang tshangs pa'i dbang dang gnod</text></item>
<item><p>229a4</p><section>mdo sde</section><text>sbyin rnams kyis bskor/ /dga' ba'i yid kyis de la mchod byed shul ni 'di zhes ston cing 'dong ba mthong / /klu yi rgyal de rab tu dga' zhing mgu nas 'jig rten mchog</text></item>
<item><p>229a5</p><section>mdo sde</section><text>la mchod byas te/ /gus dang bcas pas de yi rkang pa gnyis la phyag 'tshal thub pa'i mdun du 'dug /klu yi bu mo rnams kyang dga' zhing mgu ba'i yid kyis thub la</text></item>
<item><p>229a6</p><section>mdo sde</section><text>mchod pa byed/ /me tog rnams dang spos dang byug pa dag kyang 'thor zhing sil snyan rnams kyang byed/ /klu yi rgyal po rab tu dga' nas thal sbyar yang dag yon tan rnams</text></item>
<item><p>229a7</p><section>mdo sde</section><text>kyis bstod/ /'dren pa 'jig rten dam pa dgung zla nya ba'i zhal 'dra mthong bar gyur pa legs/ /bdag gis sngon chad drang srong rnams kyi mtshan ma mthong ba khyod kyang de</text></item>
<item><p>229b1</p><section>mdo sde</section><text>'dra ste/ /de ring khyod kyis bdud kyi dpung rnams bcom ste bzhed pa'i go 'phang brnyes par 'gyur/ /gang gi don du sngon chad dul dang sbyin dang bsdams shing bdog pa kun btang la/ /gang</text></item>
<item><p>229b2</p><section>mdo sde</section><text>gi don du dul dang tshul khrims byams dang snying rje ba dang bzod pa bsgoms/ /gang gi don du brtson 'grus brtan dang bsam gtan dgyes dang shes rab 'bar mdzad pa/ /khyod kyi smon</text></item>
<item><p>229b3</p><section>mdo sde</section><text>lam de dag thams cad rab tu rdzogs nas de ring rgyal bar 'gyur/ /ji ltar ljon shing lo ma me tog 'bras bur bcas pa byang chub shing la 'dud/ /ji ltar bum pa chab kyis gang ba</text></item>
<item><p>229b4</p><section>mdo sde</section><text>stong dag khyod la bskor ba rab bgyid cing / /ji ltar tsa sha'i tshogs rnams rab tu dga' ste snyan pa'i sgra skad 'byin pa dang / /ji ltar ngang pa khrung khrung tshogs kyang mkha' las mchi</text></item>
<item><p>229b5</p><section>mdo sde</section><text>zhing tshul du shis ldan par/ /dang ba'i yid kyis drang srong la ni bskor ba bgyid las de ring dgra bcom 'gyur/ /ji ltar gser gyi kha dog lta bur mdzes pa'i 'od rnams zhing ni brgyar</text></item>
<item><p>229b6</p><section>mdo sde</section><text>mchis te/ /ji ltar ngan song mtha' dag zhi bar bgyid cing skye rgu sdug bsngal thar bgyid dang / /ji ltar nyi ma zla ba'i gnas kyi rgyun tshad bser ma'ang dal bus ldang ba las/ /srid pa gsum</text></item>
<item><p>229b7</p><section>mdo sde</section><text>du skye dang rga ba thar mdzad pa yi ded dpon de ring 'gyur/ /ji ltar lha rnams 'dod pa'i dga' ba spangs te khyod la mchod du lhags pa dang / /tshangs dang tshangs pa'i mdun na 'don dang lha rnams</text></item>
<item><p>230a1</p><section>mdo sde</section><text>bsam gtan bde ba spangs pa dang / /gang yang srid pa gsum na dbang phyug dam pa mchis pa thams cad 'dir lhags las/ /srid pa gsum du skye rga</text></item>
<item><p>230a2</p><section>mdo sde</section><text>thar pa mdzad pa'i sman pa'i rgyal por de ring byon/ /ji ltar lha rnams dag gis phyag dar bgyis pa'i shul de nas ni khyod gshegs la/ /bcom ldan 'khor ba 'jig</text></item>
<item><p>230a3</p><section>mdo sde</section><text>dang gser zhes bgyi dang 'od srung dag kyang de nas gshegs/ /ji ltar pad+ma bzang po dri ma ma mchis rnam dag dogs brtol byung ste/ /de la stobs chen ldan pa zhabs kyi gom</text></item>
<item><p>230a4</p><section>mdo sde</section><text>pa 'dor las de ring dgra bcom 'gyur/ /bye ba khrag khrig stong phrag du ma gang+gA'i klung gi bye ma snyed kyi bdud/ /de dag rnams kyis byang chub shing drung nas ni khyod la bskyod</text></item>
<item><p>230a5</p><section>mdo sde</section><text>pa'am g.yos ma nus/ /mchod sbyin khrag khrig phrag stong rnam pa du ma gang+gA'i klung gi bye ma snyed/ /khyod kyis mdzad cing 'gro la phan phyir spyad pa des na 'dir ni rnam par</text></item>
<item><p>230a6</p><section>mdo sde</section><text>mdzes/ /rgyu skar zla bar bcas shing skar ma nyi mar bcas pa mkha' las sar ltung gda'/ /ri mchog chen po rang gi gnas nas g.yo zhing rgya mtsho skam par 'gyur yang</text></item>
<item><p>230a7</p><section>mdo sde</section><text>gda'/ /skyes bu mkhas pa la las khams bzhi po dag re re nas ni ston nus gda'/ /khyod ni shing gi rgyal po'i drung du gshegs nas byang chub ma thob bzhengs mi</text></item>
<item><p>230b1</p><section>mdo sde</section><text>gda'/ /gang gi slad du kha lo sgyur ba mthong zhing mchod bgyis yon tan brjod pa dang / /byang chub tu yang spro bas bdag gis rnyed pa 'phel brgya chen rnyed par gyur/ /bur bcas bdag</text></item>
<item><p>230b2</p><section>mdo sde</section><text>dang klu yi bu mo thams cad skye gnas 'di las thar gyur cing / /glang po dregs pa'i stabs su bzhud pa khyod kyi stabs des bdag cag mchi bar bgyi/ /dge slong dag /de ltar klu'i rgyal</text></item>
<item><p>230b3</p><section>mdo sde</section><text>po nag po'i chung ma dam pa gser 'od ces bya ba klu'i bu mo rin po che'i gdugs sna tshogs thogs pa dang / sil snyan sna tshogs thogs pa dang / mu tig gi do shal sna tshogs thogs</text></item>
<item><p>230b4</p><section>mdo sde</section><text>pa dang / nor bu rin po che sna tshogs thogs pa dang / lha'i dang mi'i phreng ba brgyus pa sna tshogs thogs pa dang / pog phor rna tshogs thogs pa dang / sil snyan dang glu dbyangs sna tshogs</text></item>
<item><p>230b5</p><section>mdo sde</section><text>len pa rab tu mang pos yongs su bskor cing mdun du bdar te byang chub sems dpa'i gan du 'dong zhing rin po che'i me tog sna tshogs mngon par gtor te tshigs su bcad pa 'di</text></item>
<item><p>230b6</p><section>mdo sde</section><text>dag gis kyang bstod do/ /'khrul pa mi mnga' mi bsnyengs mi 'dzem bag mi tsha/ /ma zhum mi dman rab tu dgyes pa gdul dka' ba/ /ma chags mi sdang ma rmongs brkam</text></item>
<item><p>230b7</p><section>mdo sde</section><text>pa mi mnga' ba/ /chags bral rnam grol drang srong khyod la phyag 'tshal lo/ /sman pa zug rngu bral ba gdul ba 'dul mdzad pa/ /'gro ba sdug bsngal rnams las thar mdzad</text></item>
<item><p>231a1</p><section>mdo sde</section><text>sman pa mchog /gnas dang skyabs ma mchis shing dman pa mkhyen nas ni/ /'jig rten gsum 'dir gnas dang skyabs su khyod byung ngo / /ji ltar lha</text></item>
<item><p>231a2</p><section>mdo sde</section><text>tshogs rab tu dad cing dgar gyur te/ /me tog char pa chen po mkha' las 'bebs pa dang / /'di dag ji ltar gos chen 'thor bar bgyid pa las/ /de ring rgyal bar 'gyur</text></item>
<item><p>231a3</p><section>mdo sde</section><text>gyi rab tu dgyes par mdzod/ /shing dbang drung du gshegs la bsnyengs pa mi mngar bzhugs/ /bdud kyi sde las rgyal mdzod nyon mongs dra ba drol/ /sngon gyi rgyal dbang</text></item>
<item><p>231a4</p><section>mdo sde</section><text>rnams kyis ji ltar sangs rgyas ltar/ /byang chub zhi ba dam pa mchog ni 'tshang rgyar mdzod/ /khyod kyis gang gi don du bskal ba bye mang du/ /'gro ba sgrol ba'i don du</text></item>
<item><p>231a5</p><section>mdo sde</section><text>dka' ba spyad pa mdzad/ /khyod kyi dgongs pa rdzogs te dus la da bab kyi/ /shing dbang drung du gshegs te byang chub mchog reg mdzod/ /dge slong dag /de nas byang</text></item>
<item><p>231a6</p><section>mdo sde</section><text>chub sems dpas 'di snyam du bsam ste/ sngon gyi de bzhin gshegs pa de dag ci zhig la bzhugs nas bla na med pa yang dag par rdzogs pa'i byang chub mngon par</text></item>
<item><p>231a7</p><section>mdo sde</section><text>rdzogs par sangs rgyas snyam mo/ /de nas des yang 'di snyam du bsam ste/ rtswa bting nas bzhugs so/ /snyam mo/ /de nas gnas gtsang ma'i ris kyi lha'i tshogs brgya</text></item>
<item><p>231b1</p><section>mdo sde</section><text>stong bar snang la 'khod pa dag gis byang chub sems dpa'i sems kyi yongs su rtog pa sems kyis shes nas tshig 'di skad ces smras so de de bzhin no/ /skyes bu dam pa/ de de</text></item>
<item><p>231b2</p><section>mdo sde</section><text>bzhin te/ sngon gyi de bzhin gshegs pa de dag rtswa bting ba la bzhugs nas bla na med pa yang dag par rdzogs pa'i byang chub mngon par rdzogs par sangs rgyas so/ /dge slong dag/</text></item>
<item><p>231b3</p><section>mdo sde</section><text>byang chub sems dpas lam gyi g.yas rol na rtswa tshong bkra shis pa zhes bya ba rtswa sngo ba/ 'jam pa/ shin tu gzhon pa/ nyams dga' ba/ /lcang lor 'khril bar 'dug pa/ g.yas</text></item>
<item><p>231b4</p><section>mdo sde</section><text>su 'khyil pa/ rma bya'i mgrin pa lta bu/ ka tsa linada'i gos ltar reg na bde ba/ dri rab tu zhim pa/ kha dog dang ldan pa/ yid du 'ong ba dag brnga zhing 'dug pa mthong ngo / /mthong nas</text></item>
<item><p>231b5</p><section>mdo sde</section><text>kyang byang chub sems dpas lam bor te rtswa tshong bkra shis pa ga la ba der song nas phyin pa dang / rtswa tshong bkra shis pa la snyan pa'i tshig gis smras te/ tshig de ni kun shes par</text></item>
<item><p>231b6</p><section>mdo sde</section><text>byed pa dang / rnam par shes par byed pa dang / rnam par gsal ba dang / mi chod pa dang / chags par byed pa dang / snyan cing 'jebs pa dang / mnyan par 'os pa dang / snum pa dang /</text></item>
<item><p>231b7</p><section>mdo sde</section><text>go bar byed pa dang / skul ba dang / tshim par byed pa dang / dga' bar byed pa dang / mi rtsub pa dang / sha sha bo ma yin pa dang / mi brlang ba dang / mi brkam pa dang / 'jam pa dang /</text></item>
<item><p>232a1</p><section>mdo sde</section><text>snyan pa dang / rnar bde ba dang / lus dang sems shin tu dga' bar byed pa dang / 'dod chags dang / zhe sdang dang / gti mug dang / 'thab pa dang / rnyog pa sel</text></item>
<item><p>232a2</p><section>mdo sde</section><text>ba dang / ka la ping+ka'i sgra skad lta bu dang / bya ku na la dang / shang shang te'u la sogs pa sgra 'byin pa'i nga ro lta bu dang / rnga bo che dang / glu dbyangs kyi sgra skad kyi nga ro dang ldan pa dang / gnod</text></item>
<item><p>232a3</p><section>mdo sde</section><text>pa med pa dang / bden pa dang / gsal ba dang / yang dag pa dang / tshangs pa'i sgra skad bsgrags pa'i gdangs lta bu dang / rgya mtsho'i sgra'i shugs lta bu dang / ri rdob pa'i sgra lta bu dang</text></item>
<item><p>232a4</p><section>mdo sde</section><text>ldan pa dang / lha'i dbang po dang / lha ma yin gyi dbang pos mngon par bstod pa dang / zab pa dang / gting dpag dka' ba dang / bdud kyi stobs stobs med par byed pa dang / phas</text></item>
<item><p>232a5</p><section>mdo sde</section><text>kyi rgol ba'i smra ba 'joms pa dang / seng+ge'i sgra'i shugs lta bu dang / rta dang glang po che'i sgra 'byin pa'i nga ro lta bu dang / klu sgra sgrog pa lta bu dang / 'brug zer ba'i sgra lta bu dang / phyogs</text></item>
<item><p>232a6</p><section>mdo sde</section><text>bcu'i sangs rgyas kyi zhing thams cad rgyas par 'gengs pa dang / 'dul ba'i sems can thams cad tshim par byed pa dang / rtab rtab po ma yin pa dang / 'tshe ba med pa dang /</text></item>
<item><p>232a7</p><section>mdo sde</section><text>mi bshol ba dang / 'tsham pa dang / rigs pa dang / dus su smra ba dang / dus las mi yol ba dang / chos brgya stong legs par brgyus pa dang / mnyen pa dang / thogs pa med pa</text></item>
<item><p>232b1</p><section>mdo sde</section><text>dang / rgyun chad pa med pa'i spobs pa dang ldan pa dang / skad cig gis skad thams cad sgrog pa dang / bsam pa thams cad shes par byed pa dang / bde ba thams cad skyed pa dang /</text></item>
<item><p>232b2</p><section>mdo sde</section><text>thar pa'i lam yang dag par ston pa dang / lam gyi tshogs smra ba dang / 'khor las mi 'da' ba dang / 'khor thams cad tshim par byed pa dang / sangs rgyas thams cad kyis gsungs</text></item>
<item><p>232b3</p><section>mdo sde</section><text>pa dang mthun pa ste/ byang chub sems dpas de lta bu'i tshig gis rtswa tshong bkra shis pa la tshigs su bcad de smras pa/ bkra shis rtswa dag nga la myur du byin/ /de ring nga la rtswas ni don chen</text></item>
<item><p>232b4</p><section>mdo sde</section><text>'gyur/ /dpung dang bcas pa'i bdud ni bcom nas su/ /byang chub dam pa zhi ba reg par 'gyur/ /gang gi ched du nga yis bskal stong du/ /sbyin dang dul dang sdom dang gtong byas dang //</text></item>
<item><p>232b5</p><section>mdo sde</section><text>tshul khrims brtul zhugs dka' thub rab spyad pa/ /de ni de ring nga yis thob par 'gyur/ /bzod pa'i stobs dang de bzhin brtson 'grus stobs/ /bsam gtan stobs dang</text></item>
<item><p>232b6</p><section>mdo sde</section><text>de bzhin shes rab stobs/ /bsod nams dang ni mngon shes rnam thar stobs/ /de ni de ring nga la grub par 'gyur/ /shes rab stobs dang thabs kyi stobs dag dang / /rdzu 'phrul</text></item>
<item><p>232b7</p><section>mdo sde</section><text>dang ni chags med byams pa'i stobs/ /so so yang dag rig dang bden pa'i stobs/ /de ni de ring nga la 'grub par 'gyur/ /de ring nga la rtswa sbyin byas na ni/ /khyod la bsod</text></item>
<item><p>233a1</p><section>mdo sde</section><text>nams stobs ni mtha' yas te/ /de ni khyod kyi ngan pa'i rgyur mi 'gyur/ /khyod kyang ston pa bla na med par 'gyur/ /bkra shis pas ni 'dren pa'i tshig snyan rab</text></item>
<item><p>233a2</p><section>mdo sde</section><text>tu mdzes thos nas/ /dga' zhing mgu la yi rang rab tu dga' ba'i yid kyis ni/ /rtswa 'jam gzhon zhing bzang la reg par ldan pa spar gang thogs/ /mdun du 'dug nas rab tu</text></item>
<item><p>233a3</p><section>mdo sde</section><text>dga' ba'i sems kyis 'di skad smras/ /gal te rtswa yis byang chub go 'phang dam pa 'chi med pa/ /mchog gyur zhi ba blta dka' sngon gyi rgyal ba'i lam 'thob na/ /yon tan chen</text></item>
<item><p>233a4</p><section>mdo sde</section><text>po'i rgya mtsho grags pa dpag med khyod bzhes shig /bdag gis go 'phang dam pa 'chi med thog mar 'tshang rgyar bgyi/ /byang chub sems dpas smras pa/ brtul zhugs dka' thub</text></item>
<item><p>233a5</p><section>mdo sde</section><text>rnam mang bya dka' bskal mang ma spyad par/ /bkra shis rtswa mchog bting bas byang chub 'di ni 'thob mi 'gyur/ /gang tshi blo gros ldan pa shes rab bsod nams thabs kyis 'phags/ /de nas rgyal</text></item>
<item><p>233a6</p><section>mdo sde</section><text>pa thub pas rdul med 'gyur zhes lung stan to/ /bkra shis gal te byang chub skye bo gzhan la sbyin nus na/ /srog chags bsdu ba byas te sbyin par yid gnyis khyod ma za/ /gang</text></item>
<item><p>233a7</p><section>mdo sde</section><text>tshe nga yis byang chub thob shes bdud rtsi rnam par dbyes/ /khyod 'ongs chos kyi dam pa nyon dang rdul dang bral bar 'gyur/ /'dren pas shin tu mchog tu 'jam pa'i rtswa ni spar</text></item>
<item><p>233b1</p><section>mdo sde</section><text>gang blangs/ /seng+ge ngang pa'i stabs kyis chas nas sa ni rab tu g.yos/ /lha klu tshogs rnams thal mo sbyar te rab tu dga' yid kyis/ /deng 'dis bdud dpung bcom nas bdud rtsi reg</text></item>
<item><p>233b2</p><section>mdo sde</section><text>par 'gyur snyam sems/ /dge slong dag /de ltar byang chub sems dpa' byang chub kyi shing drung du 'gro ba na lha'i bu rnams dang / byang chub sems dpa' rnams kyis byang chub sems</text></item>
<item><p>233b3</p><section>mdo sde</section><text>dpa' deng 'dir 'dug nas byang chub thob par 'gyur zhing mngon par rdzogs par 'tshang rgya bar 'gyur snyam ste/ byang chub kyi shing brgyad khri brgyan par gyur to/ /de na byang chub</text></item>
<item><p>233b4</p><section>mdo sde</section><text>kyi shing kha cig ni me tog gi rang bzhin can la 'phang du dpag tshad brgya pa'ang yod/ byang chub kyi shing kha cig ni spos kyi rang bzhin can la 'phang du dpag tshad stong pa'ang</text></item>
<item><p>233b5</p><section>mdo sde</section><text>yod| byang chub kyi shing kha cig ni tsan+dan gyi rang bzhin can la 'phang du dpag tshad 'bum pa'ang yod/ byang chub kyi shing kha cig ni gos kyi rang bzhin can la 'phang du dpag</text></item>
<item><p>233b6</p><section>mdo sde</section><text>tshad lnga 'bum pa'ang yod/ byang chub kyi shing kha cig ni rin po che'i rang bzhin can la 'phang du dpag tshad 'bum phrag bcu pa'ang yod/ byang chub kyi shing kha cig ni rin</text></item>
<item><p>233b7</p><section>mdo sde</section><text>po che thams cad kyi rang bzhin can la 'phang du dpag tshad bye ba khrag khrig brgya stong pa'ang yod do/ /byang chub kyi shing de dag thams cad kyi drung na'ang ji ltar 'dug pa'i seng+ge'i</text></item>
<item><p>234a1</p><section>mdo sde</section><text>khri lha'i ras bcos bu sna tshogs bting ba bshams par gyur to/ /byang chub kyi shing kha cig gi drung du ni pad+ma'i khri stan bshams par gyur to/ /kha cig gi</text></item>
<item><p>234a2</p><section>mdo sde</section><text>drung du ni spos kyi khri stan no/ /kha cig gi drung du ni rin po che rnam pa sna tshogs kyi khri stan no/ /byang chub sems dpa' ni rol pa bkod pa zhes bya ba'i ting nge 'dzin la snyoms par</text></item>
<item><p>234a3</p><section>mdo sde</section><text>zhugs te/ byang chub sems dpa'i ting nge 'dzin rol pa bkod pa 'di la byang chub sems dpa' snyoms par zhugs ma thag tu de nas skad cig de nyid la byang chub sems dpa'</text></item>
<item><p>234a4</p><section>mdo sde</section><text>mtshan dang dpe byad bzang pos legs par brgyan pa'i lus kyis byang chub kyi shing drung gi seng+ge'i khri de dag thams cad la 'dug par kun tu snang ste/ byang chub sems</text></item>
<item><p>234a5</p><section>mdo sde</section><text>dpa' dang / lha'i bu so so'i yid la'ang byang chub sems dpa' ni bdag nyid kyi seng+ge'i khri la snyoms par zhugs shing 'dug gi /gzhan gyi khri la ni ma yin par shes</text></item>
<item><p>234a6</p><section>mdo sde</section><text>so| |ji ltar de dag gis shes pa de bzhin du byang chub sems dpa'i ting nge 'dzin rol pa bkod pa 'di nyid kyi mthus sems can dmyal ba pa dang / dud 'gro'i skye gnas</text></item>
<item><p>234a7</p><section>mdo sde</section><text>pa dang / gshin rje'i 'jig rten pa thams cad dang / lha dang mi thams cad dang / 'gro ba thams cad du skyes pa'i sems can thams cad kyis kyang byang chub sems</text></item>
<item><p>234b1</p><section>mdo sde</section><text>dpa' byang chub kyi shing drung na seng+ge'i khri la 'dug par mthong ngo / /de lta mod kyi/ 'on kyang dman pa la mos pa'i sems can rnams kyi blo gros yongs su tshim par bya ba'i phyir byang</text></item>
<item><p>234b2</p><section>mdo sde</section><text>chub sems dpa' rtswa spar gang thogs te/ byang chub kyi shing ga la ba der song nas phyin pa dang / byang chub kyi shing la lan bdun bskor ba byas te bdag nyid kyis rtswa'i rtse mo ni</text></item>
<item><p>234b3</p><section>mdo sde</section><text>nang du bstan rtsa ba ni/ phyir bstan nas rtswa'i gding ba kun nas bzang po bting ste/ seng+ge lta bu dang / dpa' bo lta bu dang / stobs lta bu dang / brtan pa lta bu dang / brtson 'grus lta</text></item>
<item><p>234b4</p><section>mdo sde</section><text>bu dang / mthu lta bu dang / glang po lta bu dang / dbang phyug lta bu dang / rang byung lta bu dang / ye shes can lta bu dang / bla na med pa lta bu dang / khyad par lta bu dang / mngon par 'phags</text></item>
<item><p>234b5</p><section>mdo sde</section><text>pa lta bu dang / grags pa lta bu dang / brjod pa lta bu dang / sbyin pa lta bu dang / tshul khrims lta bu dang / bzod pa lta bu dang / brtson 'grus lta bu dang / bsam gtan lta bu dang /</text></item>
<item><p>234b6</p><section>mdo sde</section><text>shes rab lta bu dang / ye shes lta bu dang / bsod nams lta bu dang / bdud phyir rgol ba bcom pa lta bu dang / tshogs lta bur skyil mo krung bcas nas rtswa bting ba de la shar phyogs</text></item>
<item><p>234b7</p><section>mdo sde</section><text>su bltas te 'dug nas lus drang por bsrang ste dran pa mngon du bzhag nas 'di 'dra ba'i yi dam brtan po byas so/ /stan 'dir bdag gi lus ni bskams kyang rung / /pags</text></item>
<item><p>235a1</p><section>mdo sde</section><text>pa rus pa sha rnams zhig kyang rung / /bskal mang rnyed dka' byang chub ma thob par/ /stan 'di las ni lus bskyod mi bya 'o/ /byang chub kyi snying por bzhud pa'i</text></item>
<item><p>235a2</p><section>mdo sde</section><text>le'u zhes bya ba ste/ bcu dgu pa'o// //'phags pa rgya cher rol pa zhes bya ba theg pa chen po'i mdo/ bam po bcu gsum pa/ dge slong dag /de ltar byang chub sems</text></item>
<item><p>235a3</p><section>mdo sde</section><text>dpa' byang chub kyi snying po la 'dug pa dang / 'dod pa na spyod pa'i ris drug gi lha rnams byang chub sems dpa' la bar chad byed pa mi 'byung grang snyam ste/ shar phyogs logs su</text></item>
<item><p>235a4</p><section>mdo sde</section><text>gnas par gyur to/ /de bzhin du lho dang / nub dang / byang phyogs kyang lha rnams kyis yongs su nga bsrungs par gyur to/ /dge slong dag /de ltar byang chub sems dpa' byang</text></item>
<item><p>235a5</p><section>mdo sde</section><text>chub kyi snying po la 'dug pa de'i tshe byang chub sems dpa' skul ba zhes bya ba'i 'od byung nas 'od des phyogs bcu kun tu grangs med/ dpag tu med pa/ chos kyi dbyings kyis</text></item>
<item><p>235a6</p><section>mdo sde</section><text>klas pa| nam mkha'i mthas gtugs pa'i sangs rgyas kyi zhing thams cad snang bar gyur to/ /de nas shar phyogs na de bzhin gshegs pa dri ma med pa'i 'od kyi sangs</text></item>
<item><p>235a7</p><section>mdo sde</section><text>rgyas kyi zhing 'jig rten gyi khams dri ma med par byang chub sems dpa' sems dpa' chen po bde ba bkod pa zhes bya ba 'od des bskul bas byang chub sems dpa'</text></item>
<item><p>235b1</p><section>mdo sde</section><text>bgrang ba las 'das pa dag gis yongs su bskor cing mdun du bdar te byang chub kyi snying po ga la ba dang / byang chub sems dpa' ga la ba der song ste phyin nas byang chub sems dpa'</text></item>
<item><p>235b2</p><section>mdo sde</section><text>la mchod pa'i las kyi phyir de'i tshe rdzu 'phrul gyi mngon par 'du bya ba de lta bu byas te/ rdzu 'phrul mngon par 'du bya ba de byas pas phyogs bcur nam mkha'i mthas gtugs pa'i</text></item>
<item><p>235b3</p><section>mdo sde</section><text>sangs rgyas kyi zhing thams cad 'khor gyi khyams bai DUR+Ya sngon po dag las byas pa zhig tu bstan to/ /'gro ba lngar skyes pa'i sems can thams cad kyi mdun du'ang byang chub sems</text></item>
<item><p>235b4</p><section>mdo sde</section><text>dpa' byang chub kyi snying po la 'dug pa bstan to/ /sems can de dag kyang phan tshun du sor mo gcig gis byang chub sems dpa' ston cing sems can tshul du shis pa'i</text></item>
<item><p>235b5</p><section>mdo sde</section><text>gzugs 'di lta bu dang ldan pa 'di su zhig /'di ltar rnam par mdzes pa'i sems can 'di su zhig ces 'dzer to/ /sems can de dag gi mdun du byang chub sems dpa'</text></item>
<item><p>235b6</p><section>mdo sde</section><text>des byang chub sems dpa' rnams kyang sprul te/ de na byang chub sems dpa'i gzugs de dag gis tshigs su bcad pa 'di smras so/ /ci yang med pa'i 'dod chags zhe</text></item>
<item><p>235b7</p><section>mdo sde</section><text>sdang rnyog pa gang yin bag chags bcas bton pa/ /gang gis lus las 'od phyung phyogs bcu'i 'od rnams thams cad 'od ni med par byas/ /gang gis bsod nams</text></item>
<item><p>236a1</p><section>mdo sde</section><text>ting 'dzin ye shes tshogs ni bskal pa mang por kun spel ba/ /shAkya thub pa thub pa chen po dam pa 'di ni phyogs rnams kun tu mdzes/ /de nas lho phyogs</text></item>
<item><p>236a2</p><section>mdo sde</section><text>na de bzhin gshegs pa rin chen 'od 'phro'i sangs rgyas kyi zhing 'jig rten gyi khams rin po che bkod par byang chub sems dpa' sems dpa' chen po rin po che'i gdugs</text></item>
<item><p>236a3</p><section>mdo sde</section><text>brtsegs pa kun tu ston pa zhes bya ba 'od des bskul bas byang chub sems dpa' bgrang ba las 'das pa dag gis yongs su bskor cing mdun du bdar te byang chub kyi snying</text></item>
<item><p>236a4</p><section>mdo sde</section><text>po ga la ba dang / byang chub sems dpa' ga la ba der song ste phyin nas byang chub sems dpa' la mchod pa'i las kyi phyir rin po che'i gdugs gcig gis thams cad</text></item>
<item><p>236a5</p><section>mdo sde</section><text>dang ldan pa'i 'khor gyi khyams de bkab bo/ /de na brgya byin dang / tshangs pa dang / 'jig rten skyong ba dag phan tshun 'di skad 'dzer te/ gang gi phyir rin po che'i gdugs</text></item>
<item><p>236a6</p><section>mdo sde</section><text>bkod pa rnam pa 'di lta bu 'di snang bar gyur pa 'di su'i 'bras bu zhes 'dzer to/ /de nas rin po che'i gdugs de las tshigs su bcad pa 'di byung ngo / /gang gis</text></item>
<item><p>236a7</p><section>mdo sde</section><text>rin po che dang spos gdugs stong phrag bye ba khrag khrig dag /byams pa'i yid kyis do zla med pa bzhugs dang mya ngan 'das la phul/ /de yis mtshan mchog ldan pa</text></item>
<item><p>236b1</p><section>mdo sde</section><text>phan mdzad sred med bu yi mthu ldan pa/ /yon tan mnga' ba byang chub shing drung gshegs pa de la mchod pa byas/ /de nas nub phyogs na de bzhin gshegs pa me tog gi phreng ba nags</text></item>
<item><p>236b2</p><section>mdo sde</section><text>tshal gyi phreng ba me tog kun tu rgyas pa mngon par mkhyen pa'i sangs rgyas kyi zhing 'jig rten gyi khams me tog tsam pa ka'i kha dog tu byang chub sems dpa' sems dpa' chen po dbang</text></item>
<item><p>236b3</p><section>mdo sde</section><text>po'i dra ba can zhes bya ba 'od des bskul bas byang chub sems dpa' bgrang ba las 'das pa dag gis yongs su bskor cing mdun du bdar te byang chub kyi snying po ga la ba dang /</text></item>
<item><p>236b4</p><section>mdo sde</section><text>byang chub sems dpa' ga la ba der song ste phyin nas byang chub sems dpa' la mchod pa'i las kyi phyir rin po che'i dra ba gcig gis thams cad dang ldan pa'i 'khor gyi khyams</text></item>
<item><p>236b5</p><section>mdo sde</section><text>de bkab bo/ /de nas phyogs bcu'i lha dang / klu dang / gnod sbyin dang / dri za dag phan tshun du 'di skad 'dzer te/ 'od kyi bkod pa rnam pa 'di lta bu 'di su'i yin zhes</text></item>
<item><p>236b6</p><section>mdo sde</section><text>'dzer to/ /de nas rin po che'i dra ba de las tshigs su bcad pa 'di byung ngo / /rin chen 'byung gnas 'jig rten gsum dga' rin chen tog /rin chen dam pa rin chen</text></item>
<item><p>236b7</p><section>mdo sde</section><text>grags pa de chos dgyes/ /dkon mchog gsum po rgyun mi 'chad pa'i brtson 'grus brnyes/ /byang chub mchog brnyes 'gyur te de yi mchod pa 'di/ /de nas byang phyogs</text></item>
<item><p>237a1</p><section>mdo sde</section><text>na de bzhin gshegs pa nyi zla zil du rlag par byed pa'i 'od dang ldan pa'i sangs rgyas kyi zhing 'jig rten gyi khams nyi ma 'khor bar byang chub sems</text></item>
<item><p>237a2</p><section>mdo sde</section><text>dpa' sems dpa' chen po bkod pa'i rgyal po zhes bya ba 'od des bskul bas byang chub sems dpa' bgrang ba las 'das pa dag gis yongs su bskor cing mdun</text></item>
<item><p>237a3</p><section>mdo sde</section><text>du bdar te byang chub kyi snying po ga la ba dang / byang chub sems dpa' ga la ba der song ste phyin nas byang chub sems dpa' la mchod pa'i las kyi phyir phyogs bcu'i</text></item>
<item><p>237a4</p><section>mdo sde</section><text>'jig rten gyi khams thams cad kyi sangs rgyas kyi zhing gi yon tan bkod pa ji snyed pa de snyed 'khor gyi khyams der kun tu bstan to/ /de na byang chub sems dpa'</text></item>
<item><p>237a5</p><section>mdo sde</section><text>kha cig 'di skad 'dzer te/ bkod pa rnam pa 'di lta bu 'di su'i yin zhes 'dzer to/ /de nas bkod pa de dag thams cad las tshigs su bcad pa 'di byung ngo / /</text></item>
<item><p>237a6</p><section>mdo sde</section><text>gang gis bsod nams ye shes shin tu mang pos lus ni rnam sbyangs shing / /gang gis brtul zhugs dka' thub dag dang bden pa'i chos kyis ngag sbyangs la/ /gang</text></item>
<item><p>237a7</p><section>mdo sde</section><text>gis khrel yod mos pa byams dang de bzhin snying rjes sems sbyangs pa/ /de ni shing rgyal drung gshegs shAkya khyu mchog de la mchod pa byed/ /de nas shar lho'i</text></item>
<item><p>237b1</p><section>mdo sde</section><text>phyogs mtshams na de bzhin gshegs pa yon tan gyi rgyal po snang ba'i sangs rgyas kyi zhing 'jig rten gyi khams yon tan gyi 'byung gnas su byang chub sems dpa' sems</text></item>
<item><p>237b2</p><section>mdo sde</section><text>dpa' chen po yon tan gyi blo gros zhes bya ba 'od des bskul bas byang chub sems dpa' bgrang ba las 'das pa dag gis yongs su bskor cing mdun du bdar te byang chub kyi</text></item>
<item><p>237b3</p><section>mdo sde</section><text>snying po ga la ba dang / byang chub sems dpa' ga la ba der song ste phyin nas byang chub sems dpa' la mchod pa'i las kyi phyir 'khor gyi khyams der yon tan gyi bkod pa thams</text></item>
<item><p>237b4</p><section>mdo sde</section><text>cad dang ldan pa'i khang pa brtsegs pa mngon par sprul te khang pa brtsegs pa de las tshigs su bcad pa 'di byung ngo / /gang gi yon tan dag gis lha dang lha min dang / /</text></item>
<item><p>237b5</p><section>mdo sde</section><text>gnod sbyin lto 'phye che dag rtag tu yon tan bgos/ /yon tan can de yon tan ldan pa'i rgyal rigs skyes/ /yon tan rgya mtsho byang chub shing gi drung na bzhugs/ /de nas</text></item>
<item><p>237b6</p><section>mdo sde</section><text>lho nub kyi phyogs mtshams na de bzhin gshegs pa rin chen srog shing gi sangs rgyas kyi zhing 'jig rten gyi khams rin po che 'byung bar byang chub sems dpa' sems</text></item>
<item><p>237b7</p><section>mdo sde</section><text>dpa' chen po rin po che 'byung ba zhes bya ba 'od des bskul bas byang chub sems dpa' bgrang ba las 'das pa dag gis yongs su bskor cing mdun du bdar te byang chub</text></item>
<item><p>238a1</p><section>mdo sde</section><text>kyi snying po ga la ba dang / byang chub sems dpa' ga la ba der song ste phyin nas byang chub sems dpa' la mchod pa'i las kyi phyir 'khor gyi khyams</text></item>
<item><p>238a2</p><section>mdo sde</section><text>der rin po che'i mkha' rten grangs med dpag tu med pa mngon par sprul te/ rin po che'i mkha' rten de dag las tshigs su bcad pa 'di byung ngo / /gang gis rgya mtshor</text></item>
<item><p>238a3</p><section>mdo sde</section><text>bcas pa'i sa dang de bzhin rin chen rnams dag dang / /khang bzang skar khung bsil khang mchog dang zung dang bzhon pa mkha' rten brgyan/ /me tog phreng ba mdzes</text></item>
<item><p>238a4</p><section>mdo sde</section><text>dang 'dun sa dag dang skyed mos tshal rnams dang / /rkang pa lag pa mgo dang mig btang ba de byang chub snying por 'dug /de nas nub byang gi phyogs mtshams na de</text></item>
<item><p>238a5</p><section>mdo sde</section><text>bzhin gshegs pa 'brug sgra rgyal po'i sangs rgyas kyi zhing 'jig rten gyi khams sprin dang ldan par byang chub sems dpa' sems dpa' chen po sprin brtsegs</text></item>
<item><p>238a6</p><section>mdo sde</section><text>'brug bsgrags dbyangs zhes bya ba 'od des bskul bas byang chub sems dpa' bgrang ba las 'das pa dag gis yongs su bskor cing mdun du bdar te byang chub</text></item>
<item><p>238a7</p><section>mdo sde</section><text>kyi snying po ga la ba dang / byang chub sems dpa' ga la ba der song ste phyin nas byang chub sems dpa' la mchod pa'i las kyi phyir dus kyi rjes su 'brang ba'i a ga</text></item>
<item><p>238b1</p><section>mdo sde</section><text>ru'i sprin mngon par sprul te 'khor gyi khyams der tsan+dan sprul gyi snying po'i phye ma'i char mngon par phab bo/ /dus kyi rjes su 'brang ba'i sprin gyi dkyil 'khor de las kyang tshigs su</text></item>
<item><p>238b2</p><section>mdo sde</section><text>bcad pa 'di byung ngo / /rig dang rnam par grol ba'i 'od kyi chos kyi sprin gyis srid gsum thams cad khyab/ /dam chos 'dod chags bral ba bdud rtsi mya ngan 'das pa thob byed</text></item>
<item><p>238b3</p><section>mdo sde</section><text>char pa 'bebs/ /'dod chags nyon mongs 'ching ba'i 'khri shing thams cad bag chags bcas te gcod par 'gyur/ /bsam gtan rdzu 'phrul stobs dang dbang po'i me tog</text></item>
<item><p>238b4</p><section>mdo sde</section><text>rgyas par dad par byed pa 'byin/ /de nas byang shar gyi phyogs mtshams na de bzhin gshegs pa rin po che'i gdugs mngon par 'phags pa snang ba'i sangs rgyas kyi zhing</text></item>
<item><p>238b5</p><section>mdo sde</section><text>'jig rten gyi khams gser gyi dra bas khebs pa na byang chub sems dpa' sems dpa' chen po gser gyi dra bas brgyan pa zhes bya ba 'od des bskul bas byang chub sems</text></item>
<item><p>238b6</p><section>mdo sde</section><text>dpa' bgrang ba las 'das pa dag gis yongs su bskor cing mdun du bdar te byang chub kyi snying po ga la ba dang / byang chub sems dpa' ga la ba der song ste phyin nas byang</text></item>
<item><p>238b7</p><section>mdo sde</section><text>chub sems dpa' la mchod pa'i las kyi phyir khang pa brtsegs pa de dag thams cad dang / rin po che'i mkha' rten rnams su byang chub sems dpa'i gzugs mtshan sum cu rtsa</text></item>
<item><p>239a1</p><section>mdo sde</section><text>gnyis kyis legs par brgyan pa dag mngon par sprul te/ byang chub sems dpa'i gzugs de dag thams cad kyang lha dang mi'i me tog gi phreng ba thog</text></item>
<item><p>239a2</p><section>mdo sde</section><text>shing byang chub sems dpa' ga la ba de logs su lus btud nas me tog gi phreng ba dbyangs te tshigs su bcad pa 'di smras so/ /gang gis sangs rgyas khrag khrig sngon bstod</text></item>
<item><p>239a3</p><section>mdo sde</section><text>cing / /gus dang bcas pas dad pa che bskyed la/ /tshangs pa'i sgra dbyangs snyan pa'i tshig smras pa/ /byang chub snying por byon la mgos phyag 'tshal/ /de nas 'og gi phyogs</text></item>
<item><p>239a4</p><section>mdo sde</section><text>na de bzhin gshegs pa kun tu gzigs kyi sangs rgyas kyi zhing 'jig rten gyi khams kun tu rnam par bltas par byang chub sems dpa' sems dpa' chen po rin po che'i</text></item>
<item><p>239a5</p><section>mdo sde</section><text>snying po zhes bya ba 'od des bskul bas byang chub sems dpa' bgrang ba las 'das pa dag gis yongs su bskor cing mdun du bdar te byang chub kyi snying po ga la ba dang /</text></item>
<item><p>239a6</p><section>mdo sde</section><text>byang chub sems dpa' ga la ba der song ste phyin nas byang chub sems dpa' la mchod pa'i las kyi phyir bai DUR+Ya'i 'khor gyi khyams der dzam+bu'i gling gi gser gyi pad+ma rnams</text></item>
<item><p>239a7</p><section>mdo sde</section><text>mngon du byung bar bstan to/ /pad+ma de dag gi snying po la bud med lus phyed snang ba/ kha dog dang gzugs phun sum tshogs pa/ rgyan thams cad kyis brgyan pa bstan</text></item>
<item><p>239b1</p><section>mdo sde</section><text>te| lag pa g.yas g.yon na mgul gdub dang / gdu bu dang / dpung rgyan dang / gser skud dang / mu tig gi do shal la sogs pa rgyan rnam pa mang po thogs shing me tog dang dar gyi lnga</text></item>
<item><p>239b2</p><section>mdo sde</section><text>ldi dpyangs nas byang chub kyi snying po ga la ba dang / byang chub sems dpa' ga la ba de logs su lus btud de tshigs su bcad pa 'di smras so/ /gang zhig rtag tu sangs rgyas nyan</text></item>
<item><p>239b3</p><section>mdo sde</section><text>thos dang / /rang rgyal dag dang bla ma rnams la 'dud/ /khrims ldan rtag dran dga' la nga rgyal med/ /yon tan ldan pa de la 'dud pa byos/ /de nas steng gi phyogs na de</text></item>
<item><p>239b4</p><section>mdo sde</section><text>bzhin gshegs pa tshogs kyi dbang po'i sangs rgyas kyi zhing 'jig rten gyi khams tshogs kyi dam par byang chub sems dpa' sems dpa' chen po nam mkha' mdzod ces bya ba</text></item>
<item><p>239b5</p><section>mdo sde</section><text>'od des bskul bas byang chub sems dpa' bgrang ba las 'das pa dag gis yongs su bskor cing mdun du bdar te byang chub kyi snying po ga la ba dang / byang chub sems dpa'</text></item>
<item><p>239b6</p><section>mdo sde</section><text>ga la ba der song ste phyin nas byang chub sems dpa' la mchod pa'i las kyi phyir nam mkha'i dkyil na 'dug bzhin du phyogs bcu'i sangs rgyas kyi zhing thams cad na sngon ma</text></item>
<item><p>239b7</p><section>mdo sde</section><text>mthong ma thos pa'i me tog dang / bdug pa dang / spos dang / phreng ba dang / byug pa dang / phye ma dang / bdug spos dang / gos dang / rgyan dang / gdugs dang / rgyal mtshan dang / ba</text></item>
<item><p>240a1</p><section>mdo sde</section><text>dan dang / rnam par rgyal ba'i khang pa dang / rin po che dang / nor bu dang / gser dang / dngul dang / mu tig dang / rta dang / glang po che dang / shing rta dang / dpung bu</text></item>
<item><p>240a2</p><section>mdo sde</section><text>chung dang / bzhon pa dang / shing ljon pa dang / lo ma dang / me tog dang / 'bras bu dang / khye'u dang / bu mo dang / lha dang / klu dang / gnod sbyin dang / dri za dang / lha ma yin dang / nam</text></item>
<item><p>240a3</p><section>mdo sde</section><text>mkha' lding dang / mi'am ci dang / lto 'phye chen po dang / brgya phyin dang / tshangs pa dang / 'jig rten skyong ba dang / mi dang / mi ma yin pa ji snyed yod pa de dag thams cad nam</text></item>
<item><p>240a4</p><section>mdo sde</section><text>mkha'i dkyil nas char chen por mngon par phab ste/ thams cad dga' ba dang / bde bskyed kyi sems can gang la'ang 'jigs pa'am gnod par mi byed do/ /de bzhin du</text></item>
<item><p>240a5</p><section>mdo sde</section><text>sbyar te de la 'di skad ces bya'o/ /phyogs bcu de dag rnams nas rgyal ba'i sras po gang / /phan par byed pa mchod par byang chub lhags gyur pa/ /'gro la phan pa de dag rnams kyi</text></item>
<item><p>240a6</p><section>mdo sde</section><text>bkod rim dang / /rtsal dang rim pa mdzes pa dag gi dpe tsam nyon/ /kha cig do shal khrag khrig rab tu dpyangs byas te/ /nam mkha' las ni 'brug ltar shin tu sgrog cing</text></item>
<item><p>240a7</p><section>mdo sde</section><text>lhags| |kha cig mkha' las me tog gzhal med khang ston cing / /cod pan rin chen thogs la gtsug phud 'phyang zhing lhags/ /kha cig stong pa mtshan med smon med mchog</text></item>
<item><p>240b1</p><section>mdo sde</section><text>brjod cing / /sa las seng+ge lta bur shin tu sgrog cing lhags/ /kha cig sngon chad ma mthong me tog mdzes 'thor zhing / /khyu mchog ci 'dra de 'drar shin tu sgrog cing lhags/ /kha cig</text></item>
<item><p>240b2</p><section>mdo sde</section><text>rang gi lus kyi kha dog stong ston cing / /rma bya lta bur mkha' las shin tu sgrog cing lhags/ /kha cig bde gshegs sras kyi yon tan phreng brjod cing / /zla ba lta bur mkha' las</text></item>
<item><p>240b3</p><section>mdo sde</section><text>shin tu rgyas shing lhags/ /kha cig nyi ma lta bur 'od zer rab 'gyed de/ /bdud kyi gnas rnams thams cad mog mog byed cing lhags/ /bsod nams tshogs bsags kha</text></item>
<item><p>240b4</p><section>mdo sde</section><text>cig dbang po'i mchod sdong 'dra'i/ /dri med tog thogs byang chub snying po der yang lhags/ /kha cig mkha' las nor bu rin chen dra ba 'thor/ /zla ba zla bzang thang skyes rnam mdzes</text></item>
<item><p>240b5</p><section>mdo sde</section><text>man+dA ra| |paR+sha tsam+pa ka dang sna ma'i me tog phreng / /byang chub sems dpa' shing rgyal drung na bzhugs la 'thor/ /kha cig rkang pa gnyis kyis sa ni rab bskyod la/ /sa bskyod nas</text></item>
<item><p>240b6</p><section>mdo sde</section><text>kyang skye bo dga' bar byed cing lhags/ /kha cig ri bo lhun po lag na thogs byed la/ /bar snang gnas te me tog skon bu 'thor zhing lhags/ /kha cig rgya mtsho bzhi po mgo la thogs</text></item>
<item><p>240b7</p><section>mdo sde</section><text>nas ni| |sa la spos chu 'thor te chag chag 'debs shing lhags/ /kha cig rin chen mchod sdong sna tshogs thogs nas ni/ /rgyang ring 'dug ste byang chub sems dpa' ston cing</text></item>
<item><p>241a1</p><section>mdo sde</section><text>lhags| |kha cig tshangs pa lta bur zhi ba'i gzugs bsgyur te/ /yid zhi rab zhi gnas shing bsam gtan bsam gtan pa/ /de dag ba spu dag las byams dang snying rje</text></item>
<item><p>241a2</p><section>mdo sde</section><text>dang / /dga' dang btang snyoms tshad med yid 'ong sgra 'byung lhags/ /kha cig brgya byin lha ltar stong phrag khrag khrig gi /lha rnams dag gis mdun du bdar nas lhags gyur cing //</text></item>
<item><p>241a3</p><section>mdo sde</section><text>de dag byang chub shing drung phyin nas thal sbyar te/ /brgya byin thogs pa'i nor bu rin chen sna tshogs 'thor/ /kha cig phyogs bzhi dag gi skyong ba ji lta bar/ /dri za srin po mi 'am</text></item>
<item><p>241a4</p><section>mdo sde</section><text>ci yis yongs bskor te/ /glog ltar gsal ba'i me tog char pa 'bebs shing lhags/ /dri za mi 'am ci yi skad kyis brtan pa bstod/ /kha cig me tog rgyas pa'i ljon shing 'bras</text></item>
<item><p>241a5</p><section>mdo sde</section><text>bur bcas/ /me tog bcas shing mchog gi dri ni rab 'byin la/ /lo mar sangs rgyas sras po lus phyed gnas thogs lhags/ /btud nas sa yi snying por me tog rnams kyang 'thor//</text></item>
<item><p>241a6</p><section>mdo sde</section><text>kha cig pad+ma ut+pal pad+ma dkar po rgyas/ /pad+ma'i snying por sum cu rtsa gnyis mtshan ldan gnas/ /de 'drar me tog rgyas pa'i rdzing bu thogs te lhags/ /chags med yid ldan</text></item>
<item><p>241a7</p><section>mdo sde</section><text>byang chub sems dpa' mkhas la bstod/ /kha cig lhun po lta bur lus chen bsgyur te lhags/ /bar snang gnas nas rang gi lus kyang rab tu 'dor/ /bor ma thag tu me tog</text></item>
<item><p>241b1</p><section>mdo sde</section><text>phreng ba rnams su gyur/ /stong gsum dag gi rgyal ba'i zhing rnams khebs par byed/ /kha cig mig gnyis sreg pa'i bskal pa lta bu dang / /de bzhin chags pa dang ni 'jig par</text></item>
<item><p>241b2</p><section>mdo sde</section><text>ston cing lhags/ /de dag lus las chos kyi sgo mo mang grag ste/ /de dag thos pas sems can khrag khrig sred pa spong / /kha cig mchu ni bim+pa 'dra la bzhin mdzes shing / /kha</text></item>
<item><p>241b3</p><section>mdo sde</section><text>bzhin rdzogs la mi 'am ci 'dra'i sgra sgrog lhags/ /do shal sna tshogs legs brgyan bu mo chas pa 'dra/ /de la blta bas lha yi tshogs rnams ngoms mi 'gyur/ /kha cig rdo rje lta bur mi phyed</text></item>
<item><p>241b4</p><section>mdo sde</section><text>lus can de/ /rkang pas 'og gi chu yi phung po 'bog cing lhags/ /nyi ma 'dra zhing zla ltar bzhin rgyas snang byed la/ /'od byed nyon mongs skyon rnams bcom pa kha cig lhags/ /kha cig</text></item>
<item><p>241b5</p><section>mdo sde</section><text>rin po ches brgyan lag na rin chen thogs/ /zhing mang bye ba stong dag khebs par byed cing lhags/ /sems can mngal phan dang bde dang tshim bya'i phyir/ /rin chen me tog dam pa dri zhim char</text></item>
<item><p>241b6</p><section>mdo sde</section><text>pa 'bebs/ /kha cig gzungs chen rin po che yi mdzod gyur cing / /ba spu rnams nas mdo sde khrag khrig rab brjod la/ /spobs par ldan zhing blo gros ldan la blo mchog ldan/ /rgyags</text></item>
<item><p>241b7</p><section>mdo sde</section><text>shing rab dregs skye bo rtogs par byed cing lhags/ /kha cig ri bo lhun po rnga ltar thogs nas ni/ /rab tu rdung zhing mkha' las yid 'ong sgra 'byin lhags/ /de yi sgra ni phyogs</text></item>
<item><p>242a1</p><section>mdo sde</section><text>bcur bye ba'i zhing song ste/ /bdud rtsi ma thob ston pa do mod 'tshang rgyar sgrog /byang chub kyi snying por bkod pa'i le'u zhes bya ba ste/ nyi shu pa'o// //dge slong dag /de ltar byang chub sems dpa' la mchod pa'i las kyi phyir byang chub sems dpa' dag gis byang chub kyi snying por bkod pa rnam pa de lta bu de dag mngon par</text></item>
<item><p>242a2</p><section>mdo sde</section><text>byas par gyur to/ /byang chub sems dpa' nyid kyis kyang phyogs bcu dag gi sangs rgyas bcom ldan 'das 'das pa dang / ma byon pa dang / da ltar byung ba rnams kyi sangs</text></item>
<item><p>242a3</p><section>mdo sde</section><text>rgyas kyi zhing thams cad na byang chub kyi snying po'i rgyan bkod pa ji snyed cig yod pa de dag thams cad byang chub kyi snying po der kun tu bstan to/ /dge slong dag /de nas</text></item>
<item><p>242a4</p><section>mdo sde</section><text>byang chub sems dpa' byang chub kyi snying po la 'dug nas 'di snyam du sems te/ 'dod pa'i khams 'di'i bdag po dbang phyug dbang sgyur ba bdud sdig can de la</text></item>
<item><p>242a5</p><section>mdo sde</section><text>bdag gis ma sbran par bdag bla na med pa yang dag par rdzogs pa'i byang chub mngon par rdzogs par 'tshang rgya ba de na bdag gi mi cha'i/ bdag gis bdud</text></item>
<item><p>242a6</p><section>mdo sde</section><text>sdig can bskul bar bya'o/ /de las rnam par rgyal na 'dod pa na spyod pa'i lha la sogs pa thams cad char bcad par 'gyur ro/ /'on tang bdud kyi 'khor</text></item>
<item><p>242b1</p><section>mdo sde</section><text>na bdud kyi ris kyi lha'i bu sngon dge ba'i rtsa ba bskyed pa 'khod pa dag gis nga'i seng+ge rnam par rol pa mthong na/ bla na med pa yang dag par rdzogs pa'i byang chub tu sems</text></item>
<item><p>242b2</p><section>mdo sde</section><text>bskyed par 'gyur ro snyam mo/ /dge slong dag/ de nas byang chub sems dpas de ltar bsam nas de'i tshe smin mtshams kyi bar gyi mdzod spu nas bdud kyi dkyil</text></item>
<item><p>242b3</p><section>mdo sde</section><text>'khor thams cad 'joms par byed pa zhes bya ba'i 'od zer gcig phyung ste/ 'od zer des stong gsum gyi stong chen po'i 'jig rten gyi khams 'di thams cad kyi bdud</text></item>
<item><p>242b4</p><section>mdo sde</section><text>kyi gnas thams cad snang bar byas nas mog mog por byas te rab tu g.yos par byas par yang gyur to/ /stong gsum gyi stong chen po'i 'jig rten gyi khams 'di thams cad kyang</text></item>
<item><p>242b5</p><section>mdo sde</section><text>snang ba chen pos yongs su khyab par gyur to/ /bdud sdig can gyis 'od de las rnam pa 'di lta bu'i sgra 'di'ang thos so/ /sems can shin tu dag pa bskal mang spyod spyad</text></item>
<item><p>242b6</p><section>mdo sde</section><text>pa| |zas gtsang sras pos rgyal srid dag ni rab spangs te/ /phan byed de ni bdud rtsi mngon par 'dod pas byung / /byang chub shing drung 'ongs kyi de ring sgrim pa gyis/ /de ni bdag</text></item>
<item><p>242b7</p><section>mdo sde</section><text>kyang rgal la gzhan yang sgrol bar byed/ /de ni bdag nyid grol bas gzhan yang grol bar byed/ /de ni bdag kyang dbugs phyin gzhan dag dbugs kyang 'byin/ /yongs su</text></item>
<item><p>243a1</p><section>mdo sde</section><text>mya ngan 'das nas gzhan dag mya ngan zlo/ /ngan song gsum po ma lus stong par byed par 'gyur/ /lha mi rnams kyi grong khyer gang bar byed par 'gyur/ /phan pa</text></item>
<item><p>243a2</p><section>mdo sde</section><text>byed pa de ni bdud rtsi thob gyur nas/ /bsam gtan mngon shes bdud rtsi bde mchog sbyin par 'gyur/ /gang tshe rang byung nyid kyis chos char mngon phab tshe/ /nag po'i rtsa lag khyod</text></item>
<item><p>243a3</p><section>mdo sde</section><text>kyi grong khyer stongs byed 'gyur/ /stobs med pas kyang stobs med 'gyur te dpung nyams 'gyur/ /phyogs ni phyogs min ci bya gar 'gro shes mi 'gyur/ /dge slong dag /de ltar</text></item>
<item><p>243a4</p><section>mdo sde</section><text>bdud sdig can skul ba'i tshigs su bcad pa 'di dag gis bskul nas rmi lam rnam pa sum cu rtsa gnyis rmis so/ /rnam pa sum cu rtsa gnyis gang zhe na/ 'di lta ste/ bdag gi gnas</text></item>
<item><p>243a5</p><section>mdo sde</section><text>mun pas khyab par rmis pa dang / rang gi gnas rdul gyis gang zhing gyo mo dang gseg mas gang bar rmis pa dang / bdag nyid dngangs skrag nas phyogs phyogs su 'bros par rmis pa</text></item>
<item><p>243a6</p><section>mdo sde</section><text>dang / bdag cod pan dang bral zhing rna cha lhung bar rmis pa dang / bdag mchu dang / gre ba dang / rkan bskams par rmis pa dang / bdag snying kun tu gdungs par rmis pa dang / skyed</text></item>
<item><p>243a7</p><section>mdo sde</section><text>mos tshal gyi lo ma dang / me tog dang / 'bras bu rnams rnyis par rmis pa dang / rdzing rnams bskams te chu med par rmis pa dang / ngang pa dang / khrung khrung dang / rma bya dang / ka la</text></item>
<item><p>243b1</p><section>mdo sde</section><text>ping+ka dang / ku na la dang / shang shang te'u la sogs pa bya'i tshogs rnams 'dab gshog zegs par rmis pa dang / rnga dang / dung dang / rdza rnga dang / 'khar rnga dang / rgyud gcig pa dang / pi</text></item>
<item><p>243b2</p><section>mdo sde</section><text>wang dang / rgyud gsum pa dang / pheg dang / 'khar ba'i sil khrol la sogs pa rol mo'i cha byad rnams chag grugs te sa la lhung bar rmis pa dang / 'khor sdug pas kyang bdud spangs te ngo</text></item>
<item><p>243b3</p><section>mdo sde</section><text>'dzum gang cing phyogs gcig tu dong nas sems shing 'khod par rmis pa dang / chung ma'i dam pa phreng ba can yang mal nas sa la lhung ste lag pa gnyis mgo la rdeb par rmis pa dang</text></item>
<item><p>243b4</p><section>mdo sde</section><text>bdud kyi bu gang dag shin tu brtson 'grus dang ldan pa dang / shin tu stobs dang ldan pa dang / shin tu gzi brjid dang ldan pa dang / shin tu shes rab dang ldan pa de dag kyang byang chub</text></item>
<item><p>243b5</p><section>mdo sde</section><text>sems dpa' byang chub kyi snying po mchog dam pa la 'dug pa la phyag 'tshal bar rmis pa dang / bdag gi bu mo rnams kyang kyi hud yab/ kyi hud yab ces cho nga 'don par rmis pa dang /</text></item>
<item><p>243b6</p><section>mdo sde</section><text>bdag lus la gos dri ma can gyon par rmis pa dang / bdag mgo rdul gyis gang la skya bo bseng bseng po dang / nyam chung ba dang / mdangs nyams par rmis pa dang / bsil khang dang / khang pa</text></item>
<item><p>243b7</p><section>mdo sde</section><text>brtsegs pa dang / skar khung dang / rta babs rnams kyang rdul gyis gang nas rdib par rmis pa dang / de'i sde dpon gnod sbyin dang / srin po dang / grul bum dang / dri za'i bdag po gang yin pa de</text></item>
<item><p>244a1</p><section>mdo sde</section><text>dag thams cad kyang om tshugs bcas te ngu zhing tsho nges btab nas byer bar rmis pa dang / 'dod pa na spyod pa'i lha rnams kyi lha'i bdag po 'di lta ste/ yul</text></item>
<item><p>244a2</p><section>mdo sde</section><text>'khor srung dang / 'phags skyes po dang / mig mi bzang dang / rnam thos kyi bu dang / brgya byin dang / rab 'thab bral dang / yongs su dga' ldan dang / rab 'phrul dang / dbang sgyur la</text></item>
<item><p>244a3</p><section>mdo sde</section><text>sogs pa gang yin pa de dag thams cad kyang bdud la mi gus shing byang chub sems dpa' la phyogs par rmis pa dang / 'thab mo'i nang na de'i ral gri shubs nas ma phyin cing bdag mi</text></item>
<item><p>244a4</p><section>mdo sde</section><text>shis pa'i sgra 'byin par rmis pa dang / rang gi 'khor gyis bdag por bar rmis pa dang / bkra shis kyi bum pa sgor lhung bar rmis pa dang / bram ze mes byin gyi bu'ang bkra mi shis pa'i sgra</text></item>
<item><p>244a5</p><section>mdo sde</section><text>sgrog par rmis pa dang / sgo ba kun tu dga' byed kyang kun tu mi dga' ba'i sgra sgrog par rmis pa dang / nam mkha'i dkyil mun pas khebs par rmis pa dang / 'dod pa'i gnas na gnas</text></item>
<item><p>244a6</p><section>mdo sde</section><text>pa'i dpal yang ngu bar rmis pa dang / bdag gi dbang yang dbang med par gyur par rmis pa dang / rang gi phyogs kyang phyogs ma yin par rmis pa dang / nor bu dang mu tig gi dra ba rnams kyang</text></item>
<item><p>244a7</p><section>mdo sde</section><text>chad cing rnam par chad nas 'khrul bar rmis pa dang / bdud kyi gnas thams cad kyang rab tu g.yos par rmis pa dang / shing rnams kyang bcad cing pa gam yang lhung bar rmis pa dang /</text></item>
<item><p>244b1</p><section>mdo sde</section><text>bdud kyi sde bkod pa thams cad kyang kha sbub tu 'gyel bar rmis pa ste/ dge slong dag /de ltar bdud sdig can gyi rmi lam du rnam pa sum cu rtsa gnyis po 'di lta bu rmis so/ /de sad pa dang /</text></item>
<item><p>244b2</p><section>mdo sde</section><text>'jigs skrag dngangs nas nang mi thams cad bsags te/ dpung dang bcas pa dang / 'khor dang / sde dpon dang / sgo ba dang / de dag 'dus par rig nas tshigs su bcad pa 'di dag smras so/ /</text></item>
<item><p>244b3</p><section>mdo sde</section><text>bdud des rmi lam de dag mthong nas nyam thag ste/ /sde dpon bdud po seng+ge za 'gram zhes bya dang / /bu rnams dag dang 'khor rnams gang dag yin la smras/ /nag po'i rtsa lag de dag kun la</text></item>
<item><p>244b4</p><section>mdo sde</section><text>yongs su dris/ /shAkya'i nang du skyes pa mtshan mchog yan lag spras/ /lo drug bar du bya dka' brtul zhugs drag po spyad/ /byang chub shing drung 'ongs kyi rab tu sgrims shig ces/ /</text></item>
<item><p>244b5</p><section>mdo sde</section><text>mdang sum bar snang las ni tshigs bcad de skad grags/ /byang chub sems dpa' de nyid rnam par sangs rgyas nas/ /sems can bye ba khrag khrig mang po rnams rtogs byed/ /gang tshe bdud</text></item>
<item><p>244b6</p><section>mdo sde</section><text>rtsi thob ste bsil ba'i dngos reg tshe/ /des ni nga gnas ma lus stongs par byed par 'gyur/ /dpung chen rnams dang lhan cig der ni rab dong la/ /shing dbang drung 'dug dge sbyong gcig de</text></item>
<item><p>244b7</p><section>mdo sde</section><text>gzhom par bya/ /yan lag bzhi pa'i sde rnams myur du rab tu sgrims/ /gal te nga la sdug sems phyi ba shol ma byed cig /dgra bcom rang sangs rgyas kyis 'jig rten gang gyur kyang / /mya</text></item>
<item><p>245a1</p><section>mdo sde</section><text>ngan 'da' bas bdag dpung nyam chung yong mi 'gyur/ /de yang gcig pu rgyal ba chos rgyal gyur na ni/ /bgrang las 'das pa'i rgyal ba'i rigs ni gzhar mi 'chad/</text></item>
<item><p>245a2</p><section>mdo sde</section><text>dge slong dag /de nas bdud kyi bu ded dpon zhes bya bas bdud sdig can de la tshigs su bcad de smras pa/ yab cig ci nongs zhal gyur cing ni zhal mdog nyams/ /thugs kyang 'phar la</text></item>
<item><p>245a3</p><section>mdo sde</section><text>khyod kyi yan lag nying lag 'dar/ /khyod kyis ci gsan ci gzigs myur du bka' stsol cig /yang dag bsam nas de bzhin sbyar ba 'tshal bar bgyi/ /nga rgyal med bdud smras pa bu</text></item>
<item><p>245a4</p><section>mdo sde</section><text>gcig nga las nyon/ /ngas ni sdig pa'i rmi lam shin tu mi bzad rmis/ /de ring 'khor 'dir de kun ma lus smras na ni/ /khyed rnams brgyal te sa la rab tu 'gyel bar 'gyur/ /ded</text></item>
<item><p>245a5</p><section>mdo sde</section><text>dpon gyis smras pa/ gal te 'thab dus bab ste rgyal na nongs ma mchis/ /gal te de ring bcom par gyur na nongs dang bcas/ /gal te khyed kyi rmi lam de 'dra'i ltas lags na/ /bzhag</text></item>
<item><p>245a6</p><section>mdo sde</section><text>na dge ste g.yul ngor yongs su bstang mi 'gyur/ /bdud kyis smras pa/ brtsal ba grub pa'i skyes bu g.yul ngor grags par 'gyur/ /gal te brtan la brten te legs byas bdag</text></item>
<item><p>245a7</p><section>mdo sde</section><text>cag rgyal/ /kho bo 'khor dang bcas pa mthong nas langs nas su/ /kho bo'i rkang par mgos phyag mi 'tshal des mi nus/ /ded dpon gyis smras pa/ rgya chen dpung mdog kyang ni shin tu</text></item>
<item><p>245b1</p><section>mdo sde</section><text>mthu chung ste/ /stobs ldan dpa' bo gcig pu mchis na g.yul las rgyal/ /gal te srin bu me khyer stong gsum gang gyur kyang / /nyi ma gcig pus zil du brlag ste 'od mi bgyid/ /gzhan yang gang</text></item>
<item><p>245b2</p><section>mdo sde</section><text>la nga rgyal gti mug mchis la dpyod ma mchis/ /mkhas dang mi mthun bgyid pa de ni gso mi nus/ /dge slong dag /de ltar bdud sdig can gyis ded dpon gyi tshig ma mnyan nas yan lag bzhi</text></item>
<item><p>245b3</p><section>mdo sde</section><text>pa'i dpung chen po stobs che ba/ 'thab mo la dpa' ba/ 'jigs su rung ba/ spu zing zhes byed nus pa/ lha dang mi rnams kyis sngon ma mthong ma thos pa/ bzhin bsgyur ba rnam pa mang po bye ba</text></item>
<item><p>245b4</p><section>mdo sde</section><text>khrag khrig brgya stong du ma bsgyur ba'i rnam pa dang ldan pa/ rkang lag sprul brgya stong gis dkris pa dang ldan pa/ ral gri dang / mda' gzhu dang / mdung thung dang / mda' bo che dang / sta re</text></item>
<item><p>245b5</p><section>mdo sde</section><text>dang / rtse gsum kha gdeng dang / bong ba dang / gtun shing dang / be con dang / zhags pa dang / dbyug to dang / 'khor lo dang / rdo rje dang / rdo rje rtse gcig pa thogs pa/ lus la go cha bzang</text></item>
<item><p>245b6</p><section>mdo sde</section><text>po bgos pa/ mgo dang / rkang lag dang / mig log par 'dug pa/ mgo dang / mig dang / gdong 'bar ba/ lto dang rkang lag dbyibs mi sdug pa/ bzhin gzi brjid drag po dang ldan pa/ shin</text></item>
<item><p>245b7</p><section>mdo sde</section><text>tu bzhin bsgyur cing so gtsigs pa/ 'jigs su rung bar mche ba gtsigs pa/ lce stug cing zheng mche ba mang po 'phyang ba/ lce 'bar 'bur can re lde dang 'dra ba/ mig me dang sbrul nag po dug</text></item>
<item><p>246a1</p><section>mdo sde</section><text>gis rgyas pa'i mig ltar dmar ba dag khar bcug ste/ de la kha cig ni sbrul gdug skyug pa/ kha cig ni nam mkha' lding gis rgya mtsho nas phyung ba bzhin du</text></item>
<item><p>246a2</p><section>mdo sde</section><text>lag mthil du sbrul gdug pa bzhag ste za/ kha cig ni mi'i sha dang / khrag dang / rkang lag dang / mgo dang / mkhal ma dang / nang khrol dang / ngan skyug la sogs pa za/ kha cig ni gzugs</text></item>
<item><p>246a3</p><section>mdo sde</section><text>sngo bsangs dang / kham pa po dang / sngon po dang / dmar po dang / ser por 'dug ste/ 'jigs su rung ba'i gzugs sna tshogs can/ kha cig ni mig zhig pa dang / mig khron pa lta bu</text></item>
<item><p>246a4</p><section>mdo sde</section><text>dang / mig phyung ba lta bu dang / mig 'bar ba dang / mig bzur ba/ mi sdug pa/ kha cig ni mig log pa dang / 'bar ba dang / mi sdug pa/ kha cig ni ri 'bar ba thogs te 'gyid</text></item>
<item><p>246a5</p><section>mdo sde</section><text>zhing ri gzhan la zhon te 'ong / kha cig ni shing rtsa thon byas te byang chub sems dpa' logs su rgyug cing 'ong / kha cig gi rna ba ni phag rna lta bu dang / zhib ma lta bu dang / glang po'i rna</text></item>
<item><p>246a6</p><section>mdo sde</section><text>ba lta bu dang / 'phyang ba dang / phag rna lta bur 'dug pa/ kha cig ni rna ba med pa/ kha cig ni keng rus mang po sprul nas lus ring zhing gsus pa che la sna zhom pa/ gsus pa bum pa lta</text></item>
<item><p>246a7</p><section>mdo sde</section><text>bur 'dug pa/ rkang pa mgo'i thod pa ltar 'dug pa/ pags pa dang / sha dang khrag bskams pa/ rna ba dang / sna dang / rkang lag dang / mig dang / mgo bcad pa/ kha cig ni khrag</text></item>
<item><p>246b1</p><section>mdo sde</section><text>'thung 'dod pas gcig la gcig mgo gcod pa/ kha cig ni sgra sha sha po dang / sgra mi snyan pa dang / 'jigs su rung ba dang / sgra rtsub pa dang ldan pa/ hu hu zhes bya ba dang / ma tshi zhes bya ba dang /</text></item>
<item><p>246b2</p><section>mdo sde</section><text>hu lu hu lu zhes bya ba'i sgra 'byin pa dang / sbyug pa len pa dang / dge sbyong gau ta ma 'di shing dang bcas te 'on cig ces zer ba dang / 'or cig ces zer ba dang / rgyob cig ces zer ba dang / rab</text></item>
<item><p>246b3</p><section>mdo sde</section><text>tu rgyob cig ces zer ba dang / chings shig ces zer ba dang / zungs shig ces zer ba dang / chod cig ces zer ba dang / gtubs shig ces zer ba dang / gtogs shig ces zer ba dang /</text></item>
<item><p>246b4</p><section>mdo sde</section><text>bab bab tu 'or cig ces zer ba dag go /kha cig ni wa dang / ce spyang dang / phag dang / bong bu dang / ba lang dang / glang po che dang / rta dang / rnga mo dang / rkyang dang / ma he dang / ri bong dang /</text></item>
<item><p>246b5</p><section>mdo sde</section><text>g.yag dang / bse dang / ri dwags ldang sko ska la sogs pa'i kha gdong sna tshogs 'jigs su rung ba/ dngangs par byed pa/ mi sdug pa dang ldan pa dag go /kha cig ni seng+ge dang / stag dang / phag</text></item>
<item><p>246b6</p><section>mdo sde</section><text>rgod dang / dred dang / spre'u dang / gzig dang / byi la dang / ra dang / lug dang / sbrul dang / ne'u le dang / nya dang / chu srin dang / chu srin byis pa gsod dang / rus sbal dang / bya rog dang / bya rgod dang /</text></item>
<item><p>246b7</p><section>mdo sde</section><text>'ug pa dang / nam mkha' lding lta bu'i lus dang ldan pa dag go /kha cig ni gzugs mi sdug pa dag go /kha cig ni mgo gcig pa dang / mgo gnyis pa nas mgo brgya stong gi bar dang ldan</text></item>
<item><p>247a1</p><section>mdo sde</section><text>pa dag go /kha cig ni mgo med pa'o/ /kha cig ni lag pa gcig pa nas lag pa brgya stong gi bar dang ldan pa dag go /kha cig ni lag pa med pa dag go /kha cig</text></item>
<item><p>247a2</p><section>mdo sde</section><text>ni rkang pa gcig pa nas rkang pa brgya stong gi bar dang ldan pa dag go /kha cig ni rkang pa med pa dag go/ kha cig ni rna ba dang / kha dang / sna dang / mig dang / lte ba'i bung bu nas sbrul gdug</text></item>
<item><p>247a3</p><section>mdo sde</section><text>pa 'byin to/ /kha cig ni ral gri dang / mda' gzhu dang / mdung thung dang / rtse gsum kha gdeng dang / dgra sta dang / 'khor lo dang / mda' bo che dang / rdo rje rtse gcig pa dang / rdo rje dang / bong</text></item>
<item><p>247a4</p><section>mdo sde</section><text>ba dang / mtshon rtse gcig pa la sogs pa mtshon cha sna tshogs gser zhing gar byed la/ byang chub sems dpa' la sdigs mo byed do/ /kha cig ni mi'i sor mo bcad nas phreng bar brgyus te</text></item>
<item><p>247a5</p><section>mdo sde</section><text>thogs so/ /kha cig ni/ keng rus dang / thod pa dang / phreng ba lta bur brgyus te thogs so/ /kha cig ni lus sbrul gdug pas dkris so/ /kha cig ni mgo la zhugs ling me can thogs te</text></item>
<item><p>247a6</p><section>mdo sde</section><text>glang po dang / rta dang / rnga mo dang / ba lang dang / bong bu dang / ma he la zhon no/ /kha cig ni spyi'u tshugs su 'dug la khab lta bu'i spu can dag go /kha cig ni ba lang dang / bong bu dang / phag rgod</text></item>
<item><p>247a7</p><section>mdo sde</section><text>dang / ne'u le dang / ra dang / lug dang / byi la dang / spre'u dang / spyang gi dang / ce spyang gi spu lta bu dang ldan la/ sbrul gdug pa skyug cing lcags kyi thu lum mid pa dang / me 'byin pa dang /</text></item>
<item><p>247b1</p><section>mdo sde</section><text>lcags dang / zangs 'bar ba'i char 'bebs pa dang / lce 'bebs pa dang / rdo rje'i lce 'bebs pa dang / lcags kyi bye ma chen po'i char 'bebs pa dang / sprin nag po bsdus te rlung gi char</text></item>
<item><p>247b2</p><section>mdo sde</section><text>'bebs pa dang / mda'i sprin bsdus te char du 'bebs pa dang / mun nag ston pa dang / sgra 'byin cing byang chub sems dpa' logs su rgyug pa dag go/ kha cig ni zhags pa</text></item>
<item><p>247b3</p><section>mdo sde</section><text>bskor ba dang / ri chen po snyil bar byed pa dang / rgya mtsho chen po 'khrug par byed pa dang / ri chen po las mchong ba dang / ri'i rgyal po lhun po sgul ba dang / rgyug pa dang / 'bros pa</text></item>
<item><p>247b4</p><section>mdo sde</section><text>dang / yan lag dang / nying lag 'thor ba dang / lus bskor ba dang / gad mo cher rgod pa dang / brang rdung ba dang / brang la rdeb pa dang / mgo gsig pa dang / mgo 'bar zhing skra gyen du</text></item>
<item><p>247b5</p><section>mdo sde</section><text>'greng ba dang / phan tshun shugs phyung zhing rgyug cing wa'i mig lta bus byang chub sems dpa' la 'jigs par byed do/ /bud med rgan mo dag kyang du zhing byang chub sems dpa'i gan</text></item>
<item><p>247b6</p><section>mdo sde</section><text>du lhags te 'di skad du/ kyi hud bu/ kyi hud nga'i bu/ longs shig/ longs la myur du bros shig ces 'dzer to/ /srin mo'i gzugs dang / sha za mo'i gzugs dang / yi dwags long ba/</text></item>
<item><p>247b7</p><section>mdo sde</section><text>'theng bo/ rke ba/ bkres pas rid pa/ lag pa bsgreng ba/ kha gcus bdag kyang du zhing 'jigs pa ston te/ dngangs par byed cing byang chub sems dpa'i mdun na rgyug go/ bdud kyi dpung 'dus pa</text></item>
<item><p>248a1</p><section>mdo sde</section><text>pa rnam pa de lta bu des dpag tshad brgyad cu kho ra khor yug tu gang bar gyur to/ /bdud gcig gi ji lta ba de bzhin du stong gsum gyi stong chen po bye ba phrag brgyar</text></item>
<item><p>248a2</p><section>mdo sde</section><text>gtogs ba'i bdud sdig can rnams kyi dpung dag gis thad ka dang / steng gang bar gyur to/ /de la 'di skad ces bya ste/ gnod sbyin grul bum lto 'phye chen po'i gzugs/ /srin po yi</text></item>
<item><p>248a3</p><section>mdo sde</section><text>dwags sha za'i gzugs dang bcas/ /'jig rten mi sdug drag gzugs ji snyed pa/ /thams cad sgyu yis deng ni sprul pa byas/ /mgo gcig mgo gnyis mgo gsum ldan pa nas/ /mgo</text></item>
<item><p>248a4</p><section>mdo sde</section><text>stong bar du ldan bzhin gnod sbyin mang / /lag gcig lag gnyis lag gsum ldan pa nas/ /lag stong bar du ldan pa rab tu mang / /rkang gcig rkang gnyis rkang gsum ldan pa nas/ /rkang</text></item>
<item><p>248a5</p><section>mdo sde</section><text>stong bar du ldan pa gzhan yang mang / kha bzhin sngo la lus ni ser ba dang / /kha bzhin ser la lus ni sngo ba dang / /kha bzhin dkar la lus ni nag pa dang / kha bzhin nag la lus ni</text></item>
<item><p>248a6</p><section>mdo sde</section><text>dkar ba dang / /kha bzhin gzhan la lus kyang gzhan pa dang / /de 'dra'i phyag brnyan dag gi dpung rnams lhags/ /stag dang sbrul dang phag gi gdong can dang / /glang po rta dang bong bu rnga mo'i</text></item>
<item><p>248a7</p><section>mdo sde</section><text>gdong / /spre'u dang seng+ge dred kyi gdong can dang / /de 'dra'i kha gdong ldan pa'i dpung rnams lhags/ /ral pa brdzes la 'jigs pa'i gnod sbyin mang / /lug mgo rus pa 'bar 'bur</text></item>
<item><p>248b1</p><section>mdo sde</section><text>lba ba can/ /lus ni mi yi khrag gis rab tu sbags/ /gnod sbyin de 'dra ba dag der yang lhags/ /rkang pa dag ni dgo ba'i rkang pa 'dra/ /mig gi 'bras bu spre'u'i mig dang mtshungs/ /mche ba dag ni glang</text></item>
<item><p>248b2</p><section>mdo sde</section><text>po'i mche ba 'dra/ /kha gdong de 'dra'i dpung rnams der yang lhags/ /lus kyi dbyibs ni chu srin 'dra ba ste/ /mig gi 'bras bu gnyis ni rab tu 'bar/ /rna ba dag ni ra yi rna ba 'dra/ /kha gdong de</text></item>
<item><p>248b3</p><section>mdo sde</section><text>'dra'i dpung rnams der yang lhags/ /kha cig dag ni lag na dbyug pa thogs/ /thob mdung thung rtse gsum lag na thogs/ /kha cig ri bo lhun po lag na thogs/ /'jigs su rung ba'i gzugs can</text></item>
<item><p>248b4</p><section>mdo sde</section><text>gnod sbyin lhags/ /gshol thogs 'khor lo thogs shing mig bsgyur cing / /ri rtse chen po lag na thogs pa dang / /rlung dang rdo dang gnam lcags rab 'bebs shing / /gnod sbyin 'jigs su</text></item>
<item><p>248b5</p><section>mdo sde</section><text>rung ba der yang lhags/ /rlung ni rab tu gtong zhing char yang 'bebs/ /brgya phrag stong gi glog kyang rab tu 'byin/ /'brug gi sgra yang sgrog cing shing ljon sgyel/ /byang chub shing gi lo ma tsam mi</text></item>
<item><p>248b6</p><section>mdo sde</section><text>g.yo| |char pa rab tu 'bebs shing rlung yang gtong / /chu bo 'bebs shing chu yis sa yang gang / /de ltar 'jigs su rung ba mtshan mo byung / /de yi nub mo sems med shing yang sgyel/ /</text></item>
<item><p>248b7</p><section>mdo sde</section><text>thams cad dbyibs mi sdug cing gzugs mi sdug /'jigs pa'i gzugs ldan de dag mthong nas kyang / /yon tan mtshan dang gzi brjid ldan pa po/ /lhun po lta bur sems ni g.yo ba med/ /</text></item>
<item><p>249a1</p><section>mdo sde</section><text>sgyu ma 'dra zhing rmi lam mtshungs pa dang / /sprin dang 'dra bar chos rnams kun la rtog /de ltar chos kyi tshul la rtog pas na/ /legs gnas bsam gtan byed</text></item>
<item><p>249a2</p><section>mdo sde</section><text>cing chos la gnas/ /gang zhig nga dang nga yi snyam sems shing / /dngos dang lus la yang dag mngon zhen pa/ /mi mkhas 'dzin par gnas des mthong nas ni/ /'jigs par gyur</text></item>
<item><p>249a3</p><section>mdo sde</section><text>cing bdag kyang rab tu myos/ /shAkya'i sras pos chos rnams brten byung ba/ /dngos po med pa'i ngo bo nyid du rtogs/ /nam mkha' lta bu'i sems dang rab tu ldan/ /dpung bcas g.yo sgyu</text></item>
<item><p>249a4</p><section>mdo sde</section><text>mthong yang myos pa med/ /dge slong dag /de ltar bdud sdig can gyi bu stong po de dag gi nang nas ded dpon la sogs pa bdud kyi bu gang dag byang chub sems dpa' la mngon par dad</text></item>
<item><p>249a5</p><section>mdo sde</section><text>pa de dag ni bdud kyi g.yas rol tu 'khod par gyur to/ /gang dag bdud kyi phyogs byed pa de dag ni bdud sdig can gyi g.yon rol tu 'khod par gyur to/ /de nas bdud sdig can gyis</text></item>
<item><p>249a6</p><section>mdo sde</section><text>rang gi bu de dag la smras pa/ yu bu cag ci 'dra ba'i dpung gis byang chub sems dpa' gdul bar bya/ /de na g.yas rol nas bdud kyi bu ded dpon zhes bya bas pha la tshigs su bcad de</text></item>
<item><p>249a7</p><section>mdo sde</section><text>smras pa| klu yi dbang po gnyid log slong 'dod dang / /glang po'i dbang po gnyid log slong 'dod dang / /ri dwags rgyal po gnyid log slong 'dod pa/ /de ni mi dbang legs gnas slong</text></item>
<item><p>249b1</p><section>mdo sde</section><text>bar 'dod/ /g.yon rol nas bdud kyi bu blo gros ngan pa zhes bya ba des 'di skad ces smras so/ /bltas pa tsam gyis snying yang rab tu 'gas 'gyur la/ /'jig rten dag na snying po ldan</text></item>
<item><p>249b2</p><section>mdo sde</section><text>pa'i shing chen 'gas/ /bdag gis lta bas phog na 'gro ba 'chis phog ltar/ /'tsho bar 'gyur ba'i mthu ni de la ga la mchis/ /g.yas rol nas dbyangs snyan ces bya bas smras</text></item>
<item><p>249b3</p><section>mdo sde</section><text>pa| bltas pa tsam gyis shing yang 'gas na mi rnams la/ /bdag sgrim ci dgos zhes smras snying po ga la yod/ /gal te bltas pas ri bo lhun po 'jig 'gyur yang / /de yi mdun du</text></item>
<item><p>249b4</p><section>mdo sde</section><text>khyod ni mig 'byed yong mi nus/ /gzhan yang mi gang rgya mtsho lag pa gnyis kyis rgal 'dod cing / /de yi chu yi brngubs te 'thung bar nus 'gyur gyi/ /de yi kha bzhin dri ma med la</text></item>
<item><p>249b5</p><section>mdo sde</section><text>mngon sum du/ /lta ba de ni de bas sdug bsngal che zhes smras/ /g.yon rol nas lag brgya pa zhes bya bas smras pa/ bdag gi lus 'di lag pa brgya mchis pa/ /gcig gis kyang ni</text></item>
<item><p>249b6</p><section>mdo sde</section><text>mda' brgya 'phangs bgyis te/ /dge sbyong de yi lus ni dbug par bgyi/ /yab cig bder 'gyur ma bshol khyod gshegs shig /g.yas rol nas blo bzang po zhes bya bas smras pa/ ba</text></item>
<item><p>249b7</p><section>mdo sde</section><text>spu rnams kyang ci phyir lag pa min/ /lag pa brgya dang khyad par ci zhig yod/ /lag pa re rer de ltar mdung yod kyang / /de dag gis kyang de la ci mi nus/ /ci'i phyir zhe na/ des ni 'jig rten</text></item>
<item><p>250a1</p><section>mdo sde</section><text>'das pa'i byams pa bsgoms/ /byams ldan thub pa de yi sku la ni/ /dug dang tshon dang me yis mi tshugs te/ /mtshon cha 'phangs pa thams cad me tog 'gyur//</text></item>
<item><p>250a2</p><section>mdo sde</section><text>gzhan yang mkha' dang sa dang chu la stobs ldan gang / /mi'am gnod sbyin ral gri dgra sta thogs/ /mi dbang bzod pa'i stobs ldan de drung phyin/ /stobs chen stobs ldan de kun</text></item>
<item><p>250a3</p><section>mdo sde</section><text>stobs chung 'gyur/ /g.yon rol nas gzi brjid drag shul can zhes bya bas smras pa/ bdag ni de yi lus bzang gi /khong du zhugs te bsreg par bgyi/ /'brog gi me ltar chung du</text></item>
<item><p>250a4</p><section>mdo sde</section><text>yis| |rkang dang bcas pa'i shing yang bskam/ /g.yas rol nas mi bzang gis smras pa/ khyod ni ri rab sa yi nang zhugs te/ /thams cad ma lus sreg par nus gyur kyang / /khyod</text></item>
<item><p>250a5</p><section>mdo sde</section><text>dang 'dra ba gang+gA'i bye snyed kyis/ /rdo rje'i thugs ldan de ni sreg mi nus/ /gzhan yang | ri bo thams cad 'gul yang srid/ /rgya mtsho chen po zad kyang srid/ /nyi zla sa la lhung yang srid/ /sa</text></item>
<item><p>250a6</p><section>mdo sde</section><text>ni zhu bar 'gyur yang srid/ /'jig rten don du rtsom mdzad pa/ /thugs dam nges par mdzad pa po/ /byang chub dam pa ma thob par/ /shing chen drung nas bzhengs mi srid/ /g.yon rol</text></item>
<item><p>250a7</p><section>mdo sde</section><text>nas lag ring gis bsgyings te smras pa/ khyod kyi gnas 'dir mchis bzhin du/ /bdag gi sug pas nyi ma dang / /zla ba skar ma rnams kyi gnas/ /thams cad rab tu mnye bar bgyi/ /</text></item>
<item><p>250b1</p><section>mdo sde</section><text>rgya mtsho chen po bzhi po las/ /tshul du shis par chab kyang blang / /yab cig dge sbyong de bzung ste/ /rgya mtsho'i pha rol dor bar bgyi/ /yab cig dpung 'di gzhag tu gsol/ /khyod ni thugs</text></item>
<item><p>250b2</p><section>mdo sde</section><text>ngan che ma mdzad/ /byang chub shing de drungs phyung ste/ /sug pas phyogs phyogs gtor bar bgyid/ /g.yas rol nas dad ba thob bas smras pa/ gal te khyod ni dregs bsgyings te/ /lha dang</text></item>
<item><p>250b3</p><section>mdo sde</section><text>lha min dri zar bcas/ /sa dang ri dang rgya mtshor bcas/ /de dag lag pas phyer rlog kyang / /khyod dang 'dra ba stong phrag ni/ /gang+gA'i bye ma snyed rnams kyis/ /byang chub sems dpa' shes rab</text></item>
<item><p>250b4</p><section>mdo sde</section><text>can| |de yi ba spu g.yo mi nus/ /g.yon rol nas 'jigs byed kyis smras pa/ dpung gi nang na bzhugs bzhin du/ /yab khyod ci slad rab tu bsnyengs/ /de la dpung grogs ga la mchis</text></item>
<item><p>250b5</p><section>mdo sde</section><text>ci slad khyod 'dir de la bsnyengs/ /g.yas rol nas blo gros rtse gcig gis smras pa/ 'jig rten dag na nyi zla dpung ma mchis/ /'khor los bsgyur dang seng+ge dpung ma mchis/ /byang chub</text></item>
<item><p>250b6</p><section>mdo sde</section><text>sems dpa' 'di ni dpung ma mchis/ /'on kyang gcig pus bdud ni gzhom par spyod/ /g.yon rol nas glags ltas smras pa/ mdung thung rtse gsum dbyug to ral gri rta/ /glang</text></item>
<item><p>250b7</p><section>mdo sde</section><text>po shing rta rkang thang ma mchis pa/ /dge sbyong gcig pu mchis ba de bdag gis/ /do mod dgum gyi cung zad ma bsnyengs yab/ /g.yas rol nas bsod nams brgyan gyis smras</text></item>
<item><p>251a1</p><section>mdo sde</section><text>smras pa| sred med bu ltar mi phyed mi shigs sku dang ldan/ /bzod stobs go mnabs brtson 'grus brtan pa'i ral gri mda'/ /rnam par thar gsum bzhon pa</text></item>
<item><p>251a2</p><section>mdo sde</section><text>shes rab gzhu lags yab/ /bsod nams stobs kyis de ni bdud kyi dpung las rgyal/ /g.yon rol nas phyir mi ldog pas smras pa/ 'brog me rtswa la tshig pa phyir mi ldog /lobs</text></item>
<item><p>251a3</p><section>mdo sde</section><text>pas 'phangs pa'i mda' yang phyir mi ldog /mkha' las rdo rje 'bab par phyir mi ldog /shAkya'i bu las ma rgyal bdag gnas med/ /g.yas rol nas chos 'dod kyis smras pa/</text></item>
<item><p>251a4</p><section>mdo sde</section><text>gsher ba'i rtswa dang phrad na me yang ldog /brag gi rtse mor bab na mda' yang ldog /rdo rje sar bab de nas gang du 'gro/ zhi pa bdud rtsi ma thob de mi ldog /ci'i phyir zhe na/ yab cig bar</text></item>
<item><p>251a5</p><section>mdo sde</section><text>snang la ni ri mo bri bar nus kyang gda'/ /sems can ji snyed kun gyi sems ni gcig bsdur nus kyang gda'/ /yab cig nyi zla rlung ni zhags pas bcing du nus kyang gda'/ /byang</text></item>
<item><p>251a6</p><section>mdo sde</section><text>chub sems dpa' byang chub snying po las ni bskyod mi nus/ /g.yon rol nas nye bar ma zhi bas smras pa/ lta ba'i gdug pa chen pos lhun po bsreg par bgyi/ /rgya mtsho chen po</text></item>
<item><p>251a7</p><section>mdo sde</section><text>rnams kyi chab kyang thal bar bgyi/ /bdag gis do mod de gnyis thal bar brlag par bgyi/ /yab cig byang chub dang ni dge sbyong gzigs su gsol/ /g.yas rol nas don grub</text></item>
<item><p>251b1</p><section>mdo sde</section><text>kyis smras pa/ gal te dug gis 'di kun gang gyur la/ /stong gsum dam pa rab tu 'bar gyur kyang / /yon tan 'byung gnas kyis ni gzigs tsam gyis/ /dug ni dug ma yin par</text></item>
<item><p>251b2</p><section>mdo sde</section><text>rab tu 'gyur/ /srid pa gsum na gdug pa drag po ni/ /'dod chags zhe sdang de bzhin gti mug ste/ /de dag de yi sku dang thugs la med/ /mkha' la rdzab dang rdul ni med pa bzhin/ /</text></item>
<item><p>251b3</p><section>mdo sde</section><text>sku dang gsung dang thugs kyang rab tu dag /sems can kun la byams pa'i thugs dang ldan/ /de la mtshon dang dug gis yong mi tshugs/ /de bas yab cig thams cad bzlog tu</text></item>
<item><p>251b4</p><section>mdo sde</section><text>gsol| |g.yon rol nas dga' ba chags pas smras pa/ bdag gis sil snyan stong dag rab bgyis te/ /lha yi bu mo brgyan pa bye stong gis/ /chags par bgyis te grong khyer</text></item>
<item><p>251b5</p><section>mdo sde</section><text>mchog tu bkri/ /'dod la dga' bar khyod kyi dbang du bgyi/ /g.yas rol nas chos dgas smras pa/ de 'dir rtag tu chos la dgyes pas dgyes/ /bsam gtan dgyes shing bdud rtsi</text></item>
<item><p>251b6</p><section>mdo sde</section><text>don la dgyes/ /sems can thar par mdzad dang byams la dgyes/ /'dod chags dga' la de ni dgyes mi mdzad/ /g.yon rol nas rlung gi shugs zhes bya bas smras pa/ bdag gi</text></item>
<item><p>251b7</p><section>mdo sde</section><text>shugs kyis nyi zla mid bgyis la/ /nam mkha' las ni rlung yang rab btang zhing / /yab cig do mod dge sbyong bzung nas ni/ /rlung gis phub ma bzhin du gtor bar bgyi/ /g.yas rol nas</text></item>
<item><p>252a1</p><section>mdo sde</section><text>bdud kyi bu blo gros mi g.yo ba zhes bya ba des 'di skad ces smras so/ /ji ltar khyod kyi shugs mgyogs drag pa ltar/ /gal te lha dang mi rnams de 'drar 'gyur/ /</text></item>
<item><p>252a2</p><section>mdo sde</section><text>de dag thams cad gcig tu 'dus pas kyang / /zla med gang zag de la gnod mi nus/ /g.yon rol nas tshangs pa'i blo gros kyis smras pa/ de 'dra'i drag po phal cher gyur kyang ni/ /khyod</text></item>
<item><p>252a3</p><section>mdo sde</section><text>kyi nga rgyal cung zad 'joms mi nus/ /bgyi ba thams cad mang pos 'grub lags na/ /gcig pus khyod la ci bgyi smos ci 'tshal/ /g.yas rol nas seng+ge'i blo gros kyis smras pa/</text></item>
<item><p>252a4</p><section>mdo sde</section><text>sa la seng+ge khyus 'khod sngon ma byung / /lta ba'i gdug pa dag kyang khyus mi 'khod/ /gzi ldan bden pa pha rol gnon pa po/ /skyes bu khyu mchog rnams kyang khyus mi 'khod/ /g.yon</text></item>
<item><p>252a5</p><section>mdo sde</section><text>rol nas thams cad du gdol ba zhes bya bas smras pa/ ji ltar khyod kyi sras po brtson 'grus dang / /shugs dang stobs dang ldan pa sgra sgrog pa/ /tshig 'bar de 'dra yab kyis sngon</text></item>
<item><p>252a6</p><section>mdo sde</section><text>gsan tam/ /myur du dge sbyong de ni gzhom du bzhud/ /g.yas rol nas seng+ge sgra sgrog ces bya bas smras pa/ nags tshal dag gi khrod na wa mang pos/ /seng+ge med pa de na sgra yang sgrog /</text></item>
<item><p>252a7</p><section>mdo sde</section><text>seng+ges sgra bsgrags 'jigs pa thos pa dang / /skrag nas phyogs phyogs dag tu rab tu 'bros/ /de ltar bdud bu mi mkhas 'di dag kyang / /mi mchog gsung ni ma thos de bar du/ /</text></item>
<item><p>252b1</p><section>mdo sde</section><text>de dag spyi rtol byed cing byung rgyal smra/ /mi yi seng+ges gsung bsgrags 'bros par 'gyur/ /g.yon rol nas nyes par bsam pa sems pas smras pa/ bdag gis gang bsam myur du 'dir</text></item>
<item><p>252b2</p><section>mdo sde</section><text>'grub na/ /de ni ci slad dpung tshogs 'di mi lta/ /gang phyir langs te myur du mi 'bros pas/ /de ni glen pa cho ga ma 'tshal ba/ /g.yas rol nas don legs par bsam pa sems pa zhes</text></item>
<item><p>252b3</p><section>mdo sde</section><text>bya bas smras pa/ de ni mi glen pha rol gnon pa ste/ /khyed cag glen zhing shin tu ma bsdams pa/ /khyed kyis de yi mthu rtsal yong mi shes/ /de yi shes rab stobs kyis thams cad pham/ /</text></item>
<item><p>252b4</p><section>mdo sde</section><text>bdud kyi bu ni gang+gA'i bye ma snyed/ /khyed cag rnams kyis de 'dra'i mthu rtsal can/ /de yi ba spu gcig kyang g.yo mi nus/ /gsad par bsam pa mi 'grub smos ci dgos/ /khyod ni de la</text></item>
<item><p>252b5</p><section>mdo sde</section><text>yid kyis gnod me sems/ /gus dang bcas bar dad pa'i sems su gyis/ /'di ni srid gsum rgyal por gyur pas na/ /'thab mo ma byed par ni slar log cig /de bzhin du</text></item>
<item><p>252b6</p><section>mdo sde</section><text>sbyar te de ltar bdud kyi bu dkar po'i phyogs pa dang / nag po'i phyogs pa stong du tshang ba de dag thams cad kyis so so nas bdud sdig can la tshigs su bcad de smras so/ /de nas</text></item>
<item><p>252b7</p><section>mdo sde</section><text>bdud sdig can gyis sde dpon sde bzang po zhes bya ba des bdud sdig can la tshigs su bcad de smras pa/ gang dag khyod kyi rjes 'brang brgya byin dang / /skyong dang mi 'am ci yi tshogs</text></item>
<item><p>253a1</p><section>mdo sde</section><text>rnams dang / /lha min dbang dang mkha' lding dbang po rnams/ /thal mo sbyar te de la phyag 'tshal na/ /khyod kyi rjes su 'brang ba ma lags pa/ /tshangs pa 'od gsal</text></item>
<item><p>253a2</p><section>mdo sde</section><text>lha yi bu rnams dang / /gnas gtsang ris kyi lha rnams de dag kun/ /de la phyag 'tshal ba ni smos ci 'tshal/ /khyod kyi sras po shes rab can/ /stobs dang ldan zhing yid gzhungs pa/ /de</text></item>
<item><p>253a3</p><section>mdo sde</section><text>dag byang chub sems dpa' la/ /snying dang mthun gyur phyag 'tshal lo/ /dpag tshad brgyad cur khyab pa yi/ /gnod sbyin la sogs bdud dpung 'di/ /phal cher rab tu dang yid kyis/ /</text></item>
<item><p>253a4</p><section>mdo sde</section><text>kun kyang nyes pa med la lha/ /'jigs su rung zhing drag bsgyur ba/ /dpung tshogs mi bzad 'di gzigs nas/ /ngo mtshar ma gyur zhum mi mnga'/ /nges par do mod 'di rgyal 'gyur/ /</text></item>
<item><p>253a5</p><section>mdo sde</section><text>gang na dpung 'di gnas pa der/ /wa dang 'ug pa sgra 'byin la/ /bya rog bong bu sgra 'byin pas/ /myur du slar ni ldog pa'i rigs/ /byang chub snying por gzigs su gsol/ /pa ta kun</text></item>
<item><p>253a6</p><section>mdo sde</section><text>ta ngang pa dang / /khu byug rma bya mngon bskor bas/ /nges par do mod 'di rgyal 'gyur/ /gang na dpung 'di gnas pa der/ /rdul dang snag tsha'i char 'bab la/ /sa dkyil me tog char</text></item>
<item><p>253a7</p><section>mdo sde</section><text>'bab pas/ /bdag gi tshig bzhin ldog pa'i rigs/ /gang na dpung 'di gnas pa de/ /gshang gshang gyur cing tsher mas gang / /sa dkyil dri med gser gyur pas/ /shes rab can</text></item>
<item><p>253b1</p><section>mdo sde</section><text>dag ldog pa'i rigs/ /gal te mi 'dod sngar rmis pa'i/ /rmi lam de dag mngon sum 'gyur/ /drang srong rnams kyi yul brlag pa/ /de bzhin dpung 'di thal bar rlog /rgyal po 'gro ba drang</text></item>
<item><p>253b2</p><section>mdo sde</section><text>srong mchog /tshangs pas byin gyis khros byas pas/ /dan+da ka yi nags tshal tshig /lo mang zhig tu rtswa ma skyes/ /drang srong brtul zhugs spyod pa po/ /dka' thub ldan pa'i 'jig rten na//</text></item>
<item><p>253b3</p><section>mdo sde</section><text>ji snyed 'khod pa kun gyi mchog /'byung po kun la mi 'tshe 'di/ /gang gi lus la mtshan rab 'bar/ /khyim nas kyang ni byung ba der/ /nyon mongs pham byas 'tshang rgya zhes/ /khyod kyis</text></item>
<item><p>253b4</p><section>mdo sde</section><text>sngon chad ma gsan nam/ /rgyal sras rnams kyis mchod don du/ /'byor pa 'di 'dra 'di dag sprul/ /de bas nges par sems can mchog /sbyin sreg dam pa len par 'gyur/ /'di</text></item>
<item><p>253b5</p><section>mdo sde</section><text>yi mdzod spu dri med pa/ /bye ba khrag khrig zhing du mdzes/ /de yis bdag cag mog mog bgyis/ /bdud dpung des bcom gdon mi 'tshal/ /srid pa'i rtse gnas lha rnams kyis/ /de yi spyi gtsug</text></item>
<item><p>253b6</p><section>mdo sde</section><text>bltar mi nus/ /nges par gzhan gyis ma bstan par/ /thams cad mkhyen nyid thob par 'gyur/ /ji ltar lhun po khor yug dang / /nyi zla brgya byin tshangs pa dang / /shing ljon rnams dang</text></item>
<item><p>253b7</p><section>mdo sde</section><text>ri mchog kun/ /sa dkyil phyag 'tshal bgyid las na/ /bsod nams stobs can shes rab stobs/ /ye shes stobs can bzod pa'i stobs/ /brtson 'grus stobs dang ldan pa de//</text></item>
<item><p>254a1</p><section>mdo sde</section><text>bdud phyogs stobs med mdzad par nges/ /glang pos so ma btang snod dang / /seng+ges ji ltar wa bcom dang / /nyi mas srin bu me khyer ltar/ /bde bar gshegs</text></item>
<item><p>254a2</p><section>mdo sde</section><text>pas dpung bcom 'gyur/ /tshig de skad thos pa dang / bdud kyi bu gzhan zhig shin tu khros nas mig dmar por gyur te smras pa/ khyod ni gcig pu de yi bsngags pa dang / /shin tu</text></item>
<item><p>254a3</p><section>mdo sde</section><text>dpag tu med par rjod byed na/ /gcig pu des ni ci zhig bya bar nus/ /'jigs su rung ba'i dpung chen ma mthong ngam/ /de nas g.yas rol nas bdud kyi bu bdud rab tu 'joms pa zhes</text></item>
<item><p>254a4</p><section>mdo sde</section><text>bya bas smras pa/ 'jig rten nyi zla seng+ge dang / /'khor los sgyur la grogs byed med/ /byang chub bzhugs nas nges pa yi/ /byang chub sems dpa' grogs mi dgos/ /de nas byang</text></item>
<item><p>254a5</p><section>mdo sde</section><text>chub sems dpas bdud mthu chung bar bya ba'i phyir gang mthong bas bdag gi dpung byang chub sems dpa'i kha'i nang du zhugs so snyam du sems shing bdud bros par gyur pa dang / bros</text></item>
<item><p>254a6</p><section>mdo sde</section><text>nas kyang ci'ang ma yin no snyam nas yang slar log ste/ 'khor dang bcas pas mtshon cha rnam pa sna tshogs byang chub sems dpa'i steng du 'phen cing / ri rab tsam gyi ri de dag kyang byang</text></item>
<item><p>254a7</p><section>mdo sde</section><text>chub sems dpa'i steng du 'phangs pa dang / me tog gi bla bre dang / gzhal med khang du gyur te gnas pa dang / gang dag mig gdug pa dang / myur du gdug pa dang / dbugs gdug pa</text></item>
<item><p>254b1</p><section>mdo sde</section><text>rnams me lce gtor ba'i me'i dkyil 'khor de'ang byang chub sems dpa' la 'od kyi dkyil 'khor lta bur gnas par bya ba'i phyir pad+ma 'dab ma brgya pa rgyas pa lta bu'i bzhin bskyod do/ /de</text></item>
<item><p>254b2</p><section>mdo sde</section><text>nas yang byang chub sems dpas lag pa g.yas pas mgo la byugs pa dang / bdud kyis byang chub sems dpa'i lag na ral gri thogs par mthong nas lho phyogs su bros pa dang</text></item>
<item><p>254b3</p><section>mdo sde</section><text>ci'ang ma yin no snyam nas yang slar log go/ slar log nas kyang byang chub sems dpa'i steng du mtshon cha rnam pa sna tshogs ral gri dang / mda' gzhu dang / mdung thung dang / mda'</text></item>
<item><p>254b4</p><section>mdo sde</section><text>bo che dang / dgra sta dang / bong ba dang / gtun shing dang / rdo rje rtse gcig pa dang / dbyug to dang / 'khor lo dang / tho ba dang / shing drung phyung dang / pha bong dang / zhags pa dang / lcags</text></item>
<item><p>254b5</p><section>mdo sde</section><text>kyi thu lum shin tu 'jigs pa du ma 'phen te/ de dag kyang 'phangs ma thag tu me tog gi phreng ba dang / me tog gi bla brer gyur te gnas so/ /me tog sil mar yang gyur nas sa la 'thor</text></item>
<item><p>254b6</p><section>mdo sde</section><text>ba dang / phreng ba'i chun por yang 'phyang bas byang chub kyi shing brgyan par gyur to/ /byang chub sems dpa'i bkod pa 'byor ba de dag mthong nas bdud sdig can phrag dog dang / ser</text></item>
<item><p>254b7</p><section>mdo sde</section><text>snas sems la gnod de byang chub sems dpa' la smras pa/ kye rgyal bu gzhon nu/ bzhengs/ bzhengs/ rgyal srid la spyod cig /khyod kyi bsod nams de tsam gyis khyod kyis thar pa ga la 'thob</text></item>
<item><p>255a1</p><section>mdo sde</section><text>de nas byang chub sems dpas brtan la zab cing rgya che ba dang / 'jam zhing snyan pa'i tshig gis bdud sdig can la 'di skad ces smras so/ /sdig can khyod kyis</text></item>
<item><p>255a2</p><section>mdo sde</section><text>ni gtan pa med pa'i mchod sbyin gcig gis 'dod pa'i dbang phyug thob tu zad do/ /ngas ni mchod sbyin bye ba khrag khrig brgya stong phrag du mas gtan pa med pa'i mchod sbyin byas so/ /</text></item>
<item><p>255a3</p><section>mdo sde</section><text>lag pa dang / rkang pa dang / mig dang / mgo dag kyang bcad cing slong ba rnams la byin no/ /sems can rnams thar par bya ba'i phyir khyim dang / nor dang / 'bru dang / mal cha dang</text></item>
<item><p>255a4</p><section>mdo sde</section><text>gos dang / 'chag sa dang / skyed mos tshal rnam pa du ma dag kyang slong ba rnams la byin no/ /de nas bdud sdig can gyis tshigs su bcad de byang chub sems dpa' la slar smras</text></item>
<item><p>255a5</p><section>mdo sde</section><text>pa| sngon chad kho bos mchod sbyin kha na ma tho med/ /gtan pa med pa byas pa khyod 'dir dbang du yod/ /khyod la 'di na dpang po gang yang yod min pas/ /smras kyang phan pa ci</text></item>
<item><p>255a6</p><section>mdo sde</section><text>yod khyod ni pham par gyur/ /byang chub sems dpas smras pa/ sdig can/ sa 'di ni nga'i dpang yin no/ /de nas byang chub sems dpas bdud sdig can dang bdud kyi 'khor</text></item>
<item><p>255a7</p><section>mdo sde</section><text>la byams pa dang snying rje sngon du 'gro ba'i sems kyis khyab par byas nas seng+ge ltar mi 'jigs mi skrag la bag tsha ba med cing mi dman la ma khyab pa dang / ma 'khrugs pa dang /</text></item>
<item><p>255b1</p><section>mdo sde</section><text>ma brnyogs pa dang / 'jigs pa dang / spu zing zhes byed pa med par lag mthil na dung dang / rgyal mtshan dang / nya dang / bum pa dang / bkra shis ba dang / lcags kyu dang / 'khor lo'i</text></item>
<item><p>255b2</p><section>mdo sde</section><text>mtshan ma yod pa/ sor mo bar dra bas 'brel pa/ sen mo shin tu mdzes shing zangs kyi mdog ltar 'dug pas brgyan pa/ 'jam zhing mnyen la shin tu gzhon pa/ bskal pa dpag</text></item>
<item><p>255b3</p><section>mdo sde</section><text>tu med par dge ba'i rtsa ba'i tshogs bsags pas grub pa'i lag pa g.yas pas lus thams cad la byugs nas tshul du shis par sa la brdabs te de'i che tshigs su bcad pa</text></item>
<item><p>255b4</p><section>mdo sde</section><text>'di'ang smras so/ /sa 'di 'gro ba kun gyi gnas yin te/ /rgyu dang mi rgyu snyoms shing nye 'khon med/ /'di ni bdag gi dpang ste bdag rdzun med/ /'di la khyod ni bdag gi dpang</text></item>
<item><p>255b5</p><section>mdo sde</section><text>byos shig /byang chub sems dpas sa chen po 'di la reg ma thag tu rnam pa drug tu g.yos/ rab tu g.yos/ kun tu rab tu g.yos so/ /chem chem/ rab tu chem chem/ kun tu</text></item>
<item><p>255b6</p><section>mdo sde</section><text>rab tu chem chem mo/ /'di lta ste/ dper na/ yul ma ga d+ha'i brdab khar sgra 'byung zhing sgra rgyun ring ba de bzhin du sa chen po 'di'ang byang chub sems dpas lag pas bsnun ma</text></item>
<item><p>255b7</p><section>mdo sde</section><text>thag tu sgra byung zhing sgra rgyun ring du byung ngo / /'phags pa rgya tshar rol pa zhes bya ba theg pa chen po'i mdo/ bam po bcu bzhi pa/ de nas stong gsum gyi stong chen po'i 'jig rten gyi</text></item>
<item><p>256a1</p><section>mdo sde</section><text>khams 'di na sa'i lha mo brtan ma zhes bya ba sa'i lha mo'i 'khor bye ba phrag brgya dang ldan pa gang yin pa des sa chen po thams cad g.yos par byas nas byang</text></item>
<item><p>256a2</p><section>mdo sde</section><text>chub sems dpa' dang ha cang yang mi ring ba zhig tu sa brtol te te lus rgyan thams cad kyis brgyan pa phyed phyung nas byang chub sems dpa' ga la ba de logs su lus btud de thal</text></item>
<item><p>256a3</p><section>mdo sde</section><text>mo sbyar nas byang chub sems dpa' la 'di skad ces smras so/ /de de bzhin no/ /skyes bu chen po/ de de bzhin no/ /khyod kyis ji skad gsungs pa bzhin te/ 'di ni bdag la mngon</text></item>
<item><p>256a4</p><section>mdo sde</section><text>sum mo| |de lta lags mod kyi/ 'on gyis kyang bcom ldan 'das nyid lha dang bcas pa'i 'jig rten gyi dpang du gyur pa dang / tshad mar gyur pa dam pa lags so/ /sa'i</text></item>
<item><p>256a5</p><section>mdo sde</section><text>lha mo chen mo brtan mas de skad ces smras nas rnam pa du mar bdud sdig can gyi glags ni med par byas/ byang chub sems dpa' la ni bstod de/ rang gi mthu rnam pa</text></item>
<item><p>256a6</p><section>mdo sde</section><text>mang po brtan nas 'khor dang bcas te de nyid du mi snang bar gyur to/ /g.yon can dpung bcas sa sgra de thos nas/ /nags su seng+ges sgra bsgrags was thos dang / /bya rog rdo</text></item>
<item><p>256a7</p><section>mdo sde</section><text>'phangs mod la 'byer ba bzhin/ /dngangs skrag snying gas thams cad rab tu byer/ /de nas bdud sdig can sdug bsngal zhing yid mi bde ste/ yid ma rangs la skyengs bzhin</text></item>
<item><p>256b1</p><section>mdo sde</section><text>du brgyal gyi zil gyis non pas ma song la phyir yang ma log cing bros kyang ma bros te phyir bltas nas yang dpung rnams la smras pa/ khyed lhan cig 'dus te cung zad cig sdod cig /rnam</text></item>
<item><p>256b2</p><section>mdo sde</section><text>pa 'di lta bu'i sems can rin po che glo bur du chud mi gzan par kho bos rjes su 'chags pas 'di bslang bar nus sam mi nus sad par bya'o/ /de nas bdud sdig can gyis rang gi</text></item>
<item><p>256b3</p><section>mdo sde</section><text>bu mo rnams la smras pa/ bu mo/ khyed deng ste byang chub kyi snying por song la ci byang chub sems dpa' 'dod chags dang bcas pa'am/ 'on te 'dod chags med/ ci gti mug can nam/</text></item>
<item><p>256b4</p><section>mdo sde</section><text>'on te shes rab can/ ci ldongs pa zhig gam/ 'on te phyogs shes pa zhig gam/ 'on te dpung gnyen med pa zhig gam/ dman pa zhig gam/ brtan pa zhig yin pa bgoms shig /</text></item>
<item><p>256b5</p><section>mdo sde</section><text>tshig de thos nas lha'i bu mo da dag byang chub kyi snying po ga la ba dang / byang chub sems dpa' ga la ba der song ste phyin nas byang chub sems dpa'i mdun du 'khod de/ bud med kyi sgyu rnam</text></item>
<item><p>256b6</p><section>mdo sde</section><text>pa sum cu rtsa gnyis nye bar bstan to/ /rnam pa sum cu rtsa gnyis gang zhe na/ 'di lta ste/ de'i nang nas kha cig ni bzhin phyed 'gebs pa dang / kha cig ni nu ma mkhrang zhing 'bur ba ston pa</text></item>
<item><p>256b7</p><section>mdo sde</section><text>dang / kha cig ni cung zad 'dzum pas so'i phreng ba ston pa dang / kha cig ni lag pa brkyang ste bya smyang byed cing mtshan khung ston pa dang / kha cig ni bim pa ltar dmar ba'i mchu ston pa</text></item>
<item><p>257a1</p><section>mdo sde</section><text>dang / kha cig ni mig phyed btsum ste byang chub sems dpa' la lta zhing bltas nas myur ba myur bar 'dzum pa dang / kha cig ni nu ma phyed g.yogs</text></item>
<item><p>257a2</p><section>mdo sde</section><text>te ston pa dang / kha cig ni gos snyil bar byas te/ gser gyi phag ska dang bcas pa'i rked pa ston pa dang / kha cig ni gos dU ku la srab mo gyon te/ gser gyi phag ska dang</text></item>
<item><p>257a3</p><section>mdo sde</section><text>bcas pa'i rked pa ston pa dang / kha cig ni rkang gdub sgra sil sil 'byin pa dang / kha cig ni nu ma'i bar nas phreng ba gcig nye bar ston pa dang / kha cig ni brla phyed tsam</text></item>
<item><p>257a4</p><section>mdo sde</section><text>brdzes pa nye bar ston pa dang / kha cig ni mgo dang phrag pa dag la bya 'dab sped dang / ne tso dang / ri skegs 'dug par nye bar ston pa dang / kha cig ni byang chub sems dpa'</text></item>
<item><p>257a5</p><section>mdo sde</section><text>la mig zur gyis lta ba dang / kha cig ni gos legs par bgos kyang bgo ma legs pa lta bur bcos pa dang / kha cig ni rked pa dang / gser gyi phag ska bskyod pa dang / kha</text></item>
<item><p>257a6</p><section>mdo sde</section><text>cig ni 'khrul ba ltar 'chos shing sgeg ste phan tshun 'chag pa dang / kha cig ni gar byed pa dang / kha cig ni glu len pa dang / kha cig ni bsgegs shing ngo tsha ba ltar yang</text></item>
<item><p>257a7</p><section>mdo sde</section><text>'chos pa dang / kha cig ni chu shing rlung gis bskyod pa ltar brla sgul ba dang / kha cig ni brjid pa'i sgra 'byin pa dang / kha cig ni seng ras bgos te gser gyi phag ska dril bu</text></item>
<item><p>257b1</p><section>mdo sde</section><text>can bcings nas dgod cing 'chag pa dang / kha cig ni gos dang rgyan rnams sa la 'dor zhing ngo tsha ba ltar slar yang len pa dang / kha cig ni gsang ba dang / gsal ba'i rgyan thams cad nye bar ston</text></item>
<item><p>257b2</p><section>mdo sde</section><text>pa dang / kha cig ni lag pa spos kyis bskus par ston pa dang / kha cig ni mkhur ba bskus shing rna cha'ang ston pa dang / kha cig ni mgo'ang g.yogs shing bzhin yang g.yogs la</text></item>
<item><p>257b3</p><section>mdo sde</section><text>skad cig tsam gyis ston pa dang / kha cig ni ston rgod rgod pa dang / dga' dga' ba dang / rtse rtse ba phan tshun dran par byed cing yang ngo tshab ltar 'dug pa dang / kha cig ni gzhon nu'i gzugs</text></item>
<item><p>257b4</p><section>mdo sde</section><text>dang / bu ma btsas pa'i gzugs dang / na chung tshad la bab pa'i gzugs ston pa dang / kha cig ni 'dod pa dang ldan pas byang chub sems dpa' la sgugs pa dang / kha cig ni byang chub sems</text></item>
<item><p>257b5</p><section>mdo sde</section><text>dpa' la me tog sil mas 'thor ba dag ste/ byang chub sems dpa'i mdun du 'dug nas byang chub sems dpa'i bsam pa la rtog cing gdong du'ang lta ste/ 'di ci chags pa'i dbang pos lta'am/</text></item>
<item><p>257b6</p><section>mdo sde</section><text>'on te mig rgyang ring du lta'am/ g.yo'am mi g.yo zhes bltas na/ byang chub sems dpa'i bzhin dag cing dri ma med la sgra gcan las thar pa'i zla ba'i dkyil 'khor lta bur 'dug pa dang / nyi</text></item>
<item><p>257b7</p><section>mdo sde</section><text>ma thog ma shar ba lta bu dang / gser gyi mchod sdong lta bu dang / pad+ma 'dab ma stong pa rgyas pa lta bu dang / gtor bar bya ba gtor ba'i me lta bu dang / lhun po ltar mi g.yo ba dang / khor yug</text></item>
<item><p>258a1</p><section>mdo sde</section><text>ltar mngon par 'phags pa dang / dbang po shin tu bsrungs pa dang / glang po ltar sems shin tu dul bar mthong ngo / /de nas bdud kyi bu mo de dag gis byang</text></item>
<item><p>258a2</p><section>mdo sde</section><text>chub sems dpa' shin tu chags par bya ba'i phyir glu dang gar du sbyar ba'i tshigs su bcad pa 'di dag smras so/ /dus kyi dam pa sos ka bzang la bab/ /zhugs shing me tog rgyas kyi</text></item>
<item><p>258a3</p><section>mdo sde</section><text>dgyes par rol/ /khyod kyi gzugs ni gzugs bzang mdzes pa ste/ /mtshan gyis spras pa'i dbang du bdag cag 'gyur/ /bdag cag skyes pa legs skyes dbyibs legs te/ /lha</text></item>
<item><p>258a4</p><section>mdo sde</section><text>mi bde ba'i rkyen du bdag cag byung / /byang chub rnyed dkas thugs ni slar bsgyur la/ /myur du bzhengs te dar la bab pa spyod/ /khyod kyi ched du chas nas rab tu brgyan te lhags gyur pa//</text></item>
<item><p>258a5</p><section>mdo sde</section><text>lha yi bu mo legs par brgyan pa 'di dag rnams la gzigs/ /gzugs 'di bltas nas shing rul lta bur srog tsam lus pa yang / /chags par 'gyur na chags pas dga' ba su</text></item>
<item><p>258a6</p><section>mdo sde</section><text>zhig chags mi 'gyur/ /skra 'jam shin tu dri zhim dri dang ldan/ /cod pan rna cha 'dab ris bzhin rgyas la/ /dpral ba legs shing legs byugs bzhin dang ldan/ /pad+ma rgyas pa lta bur</text></item>
<item><p>258a7</p><section>mdo sde</section><text>mig yangs legs/ /kha bzhin zla ba nya ba lta bu ste/ /shing tog bim+pa smin 'dra'i mchu dang ldan/ /dung dang kund kha ba dkar so ldan/ /sdug pa dga' la chags pa rnams la gzigs /</text></item>
<item><p>258b1</p><section>mdo sde</section><text>nu ma shin tu mkhrang zhing rgyas la 'bur/ /lto ba'i rked na gnyer gsum shin tu mdzes/ /rked pa 'khor sa lta bur yangs shing mdzes/ /na chung shin tu mdzes la mgon po gzigs/ /glang</text></item>
<item><p>258b2</p><section>mdo sde</section><text>po'i sna 'dra ba yi brla ldan zhing / /lag pa gdu bus chal par gang ba can/ /rked pa gser gyi phag ska rab mdzes brgyan/ /khyod kyi bran mo 'di la mgon po gzigs/ /ngang pa'i stabs ldan</text></item>
<item><p>258b3</p><section>mdo sde</section><text>dal gyis mchi bgyid pa/ /'jam zhing yid 'ong 'dod ldan mdzes smra ba/ /rnam pa 'di ltar shin tu legs brgyan la/ /lha yi dga' ba rnams la shin tu mkhas/ /glu dang rol mo'i</text></item>
<item><p>258b4</p><section>mdo sde</section><text>dbyangs sgra gar rab bslab/ /dga' ba'i ched du mdzes pa'i gzugs can skyes/ /'dod la rab dga' gal te ma bzhed na/ /'jig rten dag na khyod ni shin tu bslus/ /mi glen nor gyi bde ba mi</text></item>
<item><p>258b5</p><section>mdo sde</section><text>shes 'ga'/ /gter mthong nas ni 'bros par bgyid pa ltar/ /khyod kyang 'dod chags mi mkhyen rang lhags pa/ /na chung rnams la mi spyod de dang 'dra/ /dge slong dag/ de nas byang chub sems</text></item>
<item><p>258b6</p><section>mdo sde</section><text>dpa' mig mi 'dzum par 'dzum dmul te bzhin gyi 'dzum phyung zhing / dbang po rnam par ma 'khrugs pa dang / lus ma bcos pa dang / brjid pa dang / ma chags pa dang / mi sdang ba dang / ma rmongs</text></item>
<item><p>258b7</p><section>mdo sde</section><text>pa dang / ri'i dbang po ltar mi g.yo ba dang / ma zhum pa dang / ma gyur pa dang / 'dzem pa med pa dang / blo shin tu legs par gnas pa dang / nyon mongs pa rnams shin tu spangs pa'i phyir rang</text></item>
<item><p>259a1</p><section>mdo sde</section><text>gi kha na las pa'i ye shes kyi sgo dang / 'jam zhing snyan pa'i tshig dang / tshangs pa las lhag pa'i nga ro dang / bya ka la ping+ka'i sgra dbyangs dang / snyan pa dang / yid</text></item>
<item><p>259a2</p><section>mdo sde</section><text>du 'ong bas bdud kyi bu mo de dag la tshigs su bcad pas slar smras pa/ 'dod pa sdug bsngal mang po gsog cing sdug bsngal rtsa ba ste/ /mi mkhas rnams la bsam gtan rdzu 'phrul</text></item>
<item><p>259a3</p><section>mdo sde</section><text>dka' thub nyams par byed/ /bud med 'dod pa'i yon tan chog pa med ces mkhas pas smras/ /nga ni mi mkhas rnams la shes rab chog par byed par 'gyur/ /'dod pa bsten</text></item>
<item><p>259a4</p><section>mdo sde</section><text>na sred pa phyir zhing rnam par 'phel 'gyur te/ /dper na mi 'ga' la la tshwa chu 'thungs par gyur pa bzhin/ /de la zhugs pa bdag gi don min gzhan gyi don kyang min/ /nga ni bdag</text></item>
<item><p>259a5</p><section>mdo sde</section><text>gi don dang gzhan gyi don la spro ba yin/ /khyod kyi gzugs ni chu bur dag dang dbu ba mtshungs shing 'dra/ /sgyu ma'i tshon ltar rang gi blo yis rnam par bsgrubs pa ste/ /rmi lam dag</text></item>
<item><p>259a6</p><section>mdo sde</section><text>na rtse ba lta bur mi brtan mi rtag kyang / /byis pa mi mkhas rnams kyi sems ni rtag tu rmongs par byed/ /mig ni chu yi chu bur mtshungs shing 'dra ste pags pas g.yogs/ /khrag</text></item>
<item><p>259a7</p><section>mdo sde</section><text>rlang mkhrang zhing 'bur ba dper na nad kyi 'bras dang mtshungs/ /lto ni gcin dang phyis bsags te shin tu mi gtsang ba/ /sdug bsngal 'khrul 'khor las dang nyon mongs pa las</text></item>
<item><p>259b1</p><section>mdo sde</section><text>yang dag byung / /byis pa'i blo can dag ni rmongs gyur phyin ci log pa yis/ /lus gang la ni sdug par rtog pa mkhas pa de lta min/ /sdug bsngal rtsa bar gyur pa'i 'khor bar yun</text></item>
<item><p>259b2</p><section>mdo sde</section><text>ring 'khor byed na/ /sems can dmyal ba rnams su sdug bsngal mi bzad mang po myong / /rked pa nas ni rab tu yid mi 'ong ba'i dri can 'dzag /brla dang byin pa rkang pa dag ni 'khrul</text></item>
<item><p>259b3</p><section>mdo sde</section><text>'khor lta bur gnas/ /nga yis khyed la yang dag brtags na sgyu ma ji bzhin te/ /phyin ci log gi rgyu dang rkyen las byung bar gyur pa yin/ /'phags pa'i ye shes lam las gol bar</text></item>
<item><p>259b4</p><section>mdo sde</section><text>phyin gyur pa/ /me dang dug gi lo ma 'dra zhing sprul chen khros 'dra ba/ /'dod pa'i yon tan yon tan min zhing yon tan nyams mthong na/ /de la byis pa bde ba'i 'du shes skyed cing</text></item>
<item><p>259b5</p><section>mdo sde</section><text>brgyal bar gyur/ /mi gang 'dod pas bud med rnams kyi khol por gyur pa dang / /gang zhig chos kyi dga' ba bor te 'dod pas dga' byed cing / /dga' la brkam pa de ni tshul khrims lam</text></item>
<item><p>259b6</p><section>mdo sde</section><text>las gol gyur cing / /bsam gtan lam gol blo nyams ye shes las ni rab ring gnas/ /nga ni 'dod chags zhe sdang lhan cig gnas pa ma yin te/ /rtag dang sdug dang bdag dang lhan cig gnas</text></item>
<item><p>259b7</p><section>mdo sde</section><text>par byed ma yin/ /mi dga' ba dang dga' dang lhan cig gnas pa ma yin la/ /nga yi sems ni rab tu grol te mkha' la rlung dang 'dra/ /gal te khyed 'dra'i 'gro ba kun gyis 'dir ni gang gyur la/ /</text></item>
<item><p>260a1</p><section>mdo sde</section><text>bskal par de dag rnams dang lhan cig 'dre zhing gnas kyang ni/ /nga la tha ba med cing chags med gti mug mi 'gyur te/ /rgyal ba rnams kyi thugs ni nam mkha'</text></item>
<item><p>260a2</p><section>mdo sde</section><text>mtshungs shing 'dra phyir ro/ /lha dang lha mo shin tu dri med la/ /khrag dang rus pa med cing rab bzang ba/ /de dag kun kyang 'jigs pa cher gnas te/ /rtag dngos bral zhing ther zug med</text></item>
<item><p>260a3</p><section>mdo sde</section><text>phyir ro| |de nas bdud kyi bu mo bud med kyi sgyu rnams shin tu bslab pa de dag de bas kyang cher 'dod chags dang / rgyags pa dang / dregs pa bskyed de/ steg pa bstan nas lus</text></item>
<item><p>260a4</p><section>mdo sde</section><text>rnams brgyan te bud med kyi g.yo nye bar bstan nas byang chub sems dpa' la rngod do/ /de la 'di skad ces bya ste/ bu mo'i nang na gces mchog sred dang dga' dang dga' can lhan cig tu//</text></item>
<item><p>260a5</p><section>mdo sde</section><text>bdud kyis btang ba shin tu tshul du shis par rings par lhags gyur te/ /shing gi lcug ma gzhon nu lo mar bcas pa rlung gis bskyod pa bzhin/ /gar byed cing ni rgyal po'i sras</text></item>
<item><p>260a6</p><section>mdo sde</section><text>po shing drung 'dug la rngod par byed/ /dus kyi nang na dam pa mchog tu bgyi ba sos ka'i dus 'di ste/ /skyes pa dag dang bud med dga' bar bgyid cing mun pa rdul yang bcom/ /khu</text></item>
<item><p>260a7</p><section>mdo sde</section><text>byug dang ni ngang pa rma bya sgra 'byin bya tshogs rnams kyis gang / /'dod pa'i yon tan dga' ba myong bar bgyi ba'i dus la da ba ba bo/ /bskal pa stong du tshul khrims dga' zhing brtul</text></item>
<item><p>260b1</p><section>mdo sde</section><text>zhugs dka' thub spyad gyur pa/ /ri yi rgyal po lta bur mi g.yo nyi ma shar ma thag pa'i gzugs/ /'brug bsgrags lta bur sgra snyan ri dwags dbang po sgra bsgrags 'dra ba po/ /'gro la phan</text></item>
<item><p>260b2</p><section>mdo sde</section><text>pa byed pa de yis don dang ldan pa'i tshig smras pa/ /'dod pa rtsod dang dgra dang 'thab dang nyon mongs bcas dang 'jigs byed pa/ /byis pa'i skye bos nye bar bsten gyi mkhas pa'i skye bos</text></item>
<item><p>260b3</p><section>mdo sde</section><text>rtag spangs pa/ /gang du bde gshegs rnams kyis bdud rtsi brnyes pa'i dus la bab gyur gyi/ /do mod bdud las rgyal te stobs bcu rnams dang ldan pa dgra bcom 'gyur/ /sgyu rnams</text></item>
<item><p>260b4</p><section>mdo sde</section><text>bsten nas smras pa zhal ras pad+ma 'dra ba gsan du gsol/ /khyod ni rgyal po dbang phyug dam pa sa bdag stobs dang ldan par 'gyur/ /bud med dam pa'i tshogs kyis sil snyan stong dag rab</text></item>
<item><p>260b5</p><section>mdo sde</section><text>tu bgyid 'gyur na/ /thub pa'i cha byad kyis ni ci bgyis spongs la dga' ba bsten du gsol/ /byang chub sems dpas smras pa/ nga ni srid pa gsum na dbang phyug lha dang mi rnams kyis</text></item>
<item><p>260b6</p><section>mdo sde</section><text>mchod la/ /chos kyi 'khor los 'gro zhing stobs bcu'i stobs dang ldan pa'i rgyal por 'gyur/ /slob dang mi slob bu rnams khrag khrig rtag tu 'dud pa mngon du byed/ /chos kyi dga' bas</text></item>
<item><p>260b7</p><section>mdo sde</section><text>dga' yi yul la nga yi yid ni dga' ma yin/ /de dag gis smras pa/ re zhig dar la bab pa ma yol dang po thor bur gyur pa dang / /khyod ni re zhig snyun gyis ma btab mi shis bgres par</text></item>
<item><p>261a1</p><section>mdo sde</section><text>ma gyur dang / /ji srid dar la bab cing bdag cag grogs kyang dar la bab gyur ba/ /de srid par du 'dzum pa'i zhal gyis 'dod pa'i dga' ba spyad du gsol/ /byang chub</text></item>
<item><p>261a2</p><section>mdo sde</section><text>sems dpas smras pa/ ji srid de mod dal ba dam pa 'chi med dkon pa rnyed pa dang / /ji srid lha dang lha min grong khyer mi khom sdug bsngal spangs pa dang / /ji srid rga dang na dang 'chi ba'i dgra</text></item>
<item><p>261a3</p><section>mdo sde</section><text>yis dkrugs par ma gyur pa/ /de srid nga ni 'jigs med grong khyer 'gro ba'i lam mchog bsgom par bya/ /de dag gis smras pa/ lha yi gnas na sum cu rtsa gsum bdag po lha mos</text></item>
<item><p>261a4</p><section>mdo sde</section><text>bskor ba dang / /'thab bral 'thab bral rab dang dga' ldan rab dang bdud kyi grong khyer na/ /lha mchog bstod pa bzhin du bud med dbang du gyur nas 'dod dga' la/ /rol cing spyod la</text></item>
<item><p>261a5</p><section>mdo sde</section><text>bdag cag rnams dang lhan cig dgyes pa rgya chen mdzod/ /byang chub sems dpas smras pa/ 'dod pa rtswa rtse'i zil thigs bzhin du myur la ston ka'i sprin dang mtshungs/ /klu yi bu mo</text></item>
<item><p>261a6</p><section>mdo sde</section><text>khro ba lta bur shin tu 'jigs par byed pa yin/ /brgya byin 'thab bral rab lha dga' ldan pa dag bdud kyi dbang du song / /'phags min rnams kyis 'dod pa sdug bsngal ldan pa 'di la</text></item>
<item><p>261a7</p><section>mdo sde</section><text>su zhig dga'/ /de dag gis smras pa/ shing mchog 'di dag lo ma gzhon dang ldan zhing me tog rgyas gyur la/ /shang shang te'u dang khu byug sgra 'byin bung ba sgra 'byin ldan pa gzigs//</text></item>
<item><p>261b1</p><section>mdo sde</section><text>sa las rtsa 'khrungs rab sngo 'jam zhing snum la lcang lo can mchis pa/ /nags mchog mi ci tshogs kyis bsten par na chung rnams dang dgyes par mdzod/ /byang chub sems dpas smras pa/</text></item>
<item><p>261b2</p><section>mdo sde</section><text>lo mar bcas pa'i shing rnams 'di dag dus kyi dbang gis me tog rgyas/ /bung ba dag kyang bkres dang skom pas nyen nas me tog rnams su lhags/ /gang zhig dus na sa las skyes pa rnams</text></item>
<item><p>261b3</p><section>mdo sde</section><text>kyang nyi mas skam par 'gyur/ /nga 'dir sngon gyi rgyal ba rnams kyis spyad pa bdud rtsi nges par spyad/ /bdud kyi bu mo rnams kyis smras pa/ zla 'dra'i zhal mnga' gzigs shig pad+ma gsar pa</text></item>
<item><p>261b4</p><section>mdo sde</section><text>'dra ba'i kha bzhin can/ /snyan cing yid du 'ong ba'i tshig ldan so ni dngul dang kha ba 'dra/ /'di 'dra lha yi gnas na dkon na mi yi gnas na ga la mchis/ /gang dag lha mchog rnams kyis rtag</text></item>
<item><p>261b5</p><section>mdo sde</section><text>tu 'dod par bgyi ba khyod kyis brnyes/ /byang chub sems dpas smras pa/ lus ni ngan skyug mi gtsang srin bu'i rigs kyis gang ba shig shig po/ /myur du 'gyes shing 'jig pa bde ba</text></item>
<item><p>261b6</p><section>mdo sde</section><text>ma yin rnams dang ldan par mthong / /rgyu bar bcas dang mi rgyu ba yi 'gro la bde ba mchog byed pa/ /go 'phang 'chi 'pho med pa skye bo mkhas pas mchod pa de thob bya/ /de dag 'dod pa'i</text></item>
<item><p>261b7</p><section>mdo sde</section><text>sgyu rtsal drug cu rtsa bzhi myong bar gyur ba ste/ /rkang gdub gser gyi phag ska 'khrol zhing gos kyang shig shig byas nas ni/ /'dod pa'i mda' yis phog pa rgyags pa 'dzum zhing 'di skad</text></item>
<item><p>262a1</p><section>mdo sde</section><text>smras| |jo jo khyod la nongs pa ci zhig bgyis na 'di dag bsten mi bgyi/ /srid pa kun gyis nyes pa rig nas rdul dang bral bas 'di skad smras/ /'dod pa ral gri</text></item>
<item><p>262a2</p><section>mdo sde</section><text>mdung thud rtse gsum sbrang rtsi can gyi spu gri 'dra/ /sbrul gyi mgo dang me mur 'dra bar ngas 'dir rab tu rig pas na/ /bud med yon tan 'phrog pas de phyir nga yis bud med tshogs rnams</text></item>
<item><p>262a3</p><section>mdo sde</section><text>spangs| |bud med yon tan rnam pa mang po khrag khrig byed pa de dag gis/ /gang gi tshe na glang po'i phrug gu'i stabs can de brjod ma nus tshe/ /ngo tsha skyengs nas thub pa'i rkang pa gnyis</text></item>
<item><p>262a4</p><section>mdo sde</section><text>la rab tu phyag 'tshal te/ /dga' zhing mgu pa bskyed nas phan pa byed pa de la bstod pa byas/ /pad+ma dri ma med pa'i snying po 'dra zhing ston zla lta bu'i zhal/ /mar gyis sbyin sreg bgyis pa'i</text></item>
<item><p>262a5</p><section>mdo sde</section><text>'od 'phro me 'dra gser gyi ri 'dra ba/ /srid pa brgya nas spyad cing dgongs dang smon lam btab pa grub gyur cig /bdag nyid brgal nas sdug bsngal dag dang ldan pa'i 'gro ba bsgral du</text></item>
<item><p>262a6</p><section>mdo sde</section><text>gsol| |de dag rnams kyis dong ka'i shing dang tsam+pa ka 'dra rnam mang bstod/ /mchog tu gyur ba'i ri ltar mi g.yo ba la bskor ba byas nas ni/ /song ste pha yi rkang la mgo bos phyag</text></item>
<item><p>262a7</p><section>mdo sde</section><text>'tshal 'di skad tshig kyang smras/ /yab cig lha dang mi yi bla ma de la khong khro spangs na legs/ /bzhin ni 'dzum par gyur nas pad+ma'i 'dab ma 'dra ba'i mig gis lta/ /de ni chags</text></item>
<item><p>262b1</p><section>mdo sde</section><text>pas skye bo mi lta de la khro gnyer mchis ma lags/ /lhun po g.yo zhing rgya mtsho bskams la nyi zla ltung bar 'gyur yang gda'/ /srid pa gsum gyi nyes mthong de ni bud med rnams kyi</text></item>
<item><p>262b2</p><section>mdo sde</section><text>dbang mi 'gyur/ /de nas bdud sdig can gyis tshig de skad thos nas de bas kyang cher sdug bsngal zhing yid mi bde la/ yid ma rangs shing tshig pa za ba'i yid kyis rang gi bu mo de dag la</text></item>
<item><p>262b3</p><section>mdo sde</section><text>smras pa/ kye mi shes shing glen te/ khyed kyi gzugs dang da rod ma mthong ngam/ ji ltar gyur na de byang chub kyi snying po las bslang bar ma nus/ de nas bdud kyi bu mo de dag gis rang gi pha la</text></item>
<item><p>262b4</p><section>mdo sde</section><text>tshigs su bcad pas slar smras pa/ snyan cing 'jam por smra yang chags pa ma mchis te/ /gsang ba chen po lta yang sdang ba mchis ma lags/ /spyod lam dag dang spyod pa lta yang rmongs ma</text></item>
<item><p>262b5</p><section>mdo sde</section><text>mchis| |lus rnams thams cad rtogs kyang bsam pa shin tu zab/ /bud med nongs pa rgya chen the tshom ma mchis rtogs/ /'dod las dben pa'i yid ldan 'dod chags chags ma mchis//</text></item>
<item><p>262b6</p><section>mdo sde</section><text>gang zhig de yi sems dang spyod pa yongs 'tshal ba/ /lha yul mi yul 'di na lha mi de ma mchis/ /de la bud med sgyu rnams gang lags bstan na yab/ /chags bcas gang lags de yi</text></item>
<item><p>262b7</p><section>mdo sde</section><text>snying zhu 'gyur rigs na/ /de dag mthong yang de yi sems ni gcig ma g.yos/ /ri dbang rgyal po bzhin du de ni mi g.yo g.yo ma mchis/ /bsod nams gzi brjid brgyas bltams yon</text></item>
<item><p>263a1</p><section>mdo sde</section><text>tan gzi brjid rdzogs/ /bskal pa bye ba mang por tshul khrims brtul zhugs spyad/ /lha dang tshangs pa sems can gzi brjid rnam dag dge /de dag de yi rkang</text></item>
<item><p>263a2</p><section>mdo sde</section><text>par mgos gtugs phyag kyang 'tshal/ /sde dang bcas pa'i bdud rnams bcom nas sngon chad kyi/ /rgyal bas bzhed pa byang chub dam pa 'thob 'gyur nges/ /yab cig bdag cag</text></item>
<item><p>263a3</p><section>mdo sde</section><text>g.yul ngor 'thab pa mi 'tshal te/ /stobs ldan dag dang 'thab par sbyor 'di tshegs rab che/ /yab cig mkha' la nor bu rin chen gtsug phud can/ /rdzogs pa'i byang chub sems</text></item>
<item><p>263a4</p><section>mdo sde</section><text>dpa' khrag khrig gus par gnas/ /rin chen 'byung gnas yan lag me tog phreng bas brgyan/ /stobs bcu mnga' bas mchod phyir 'dir btang rnams la gzigs/ /gang dag sems</text></item>
<item><p>263a5</p><section>mdo sde</section><text>pa ma mchis gang dag sems ma mchis/ /shing ri lha dbang gnod sbyin mkha' lding dbang po dag /yon tan ri bor mngon par 'dud cing phyogs pa las/ /yab cig do mod slar log na ni</text></item>
<item><p>263a6</p><section>mdo sde</section><text>lags pa 'dra/ /gzhan yang gang gi pha mthar mi phyin der ni rkyal mi bgyi/ /gang zhig rtsa nas mi phyin de ni brko mi bgyi/ /gang la bzod pa yang gsol de ni dkrug mi bgyi/ /gang gis</text></item>
<item><p>263a7</p><section>mdo sde</section><text>yid mi bde bar 'gyur ba de mi bgyi/ /dge slong dag/ de nas de'i tshe shing gi lha mo brgyad la 'di lta ste/ dpal ldan dang / 'phel mo dang / dka' thub dang / dge ma dang / mkhas</text></item>
<item><p>263b1</p><section>mdo sde</section><text>ma dang / mdangs stobs dang / bden smra dang / ldan ma ste/ de dag gis byang chub sems dpa' la yang dag par mchod nas dpal rnam pa bcu drug gis byang chub sems dpa' 'phel</text></item>
<item><p>263b2</p><section>mdo sde</section><text>bar byed/ mngon du bstod par byed de/ sems can dam pa khyod ni dgung zla yar gyi ngo ltar mdzes pa'o/ /blo rnam par dam pa khyod ni gdugs dang po shar ba ltar lhang nge ba'o/ /</text></item>
<item><p>263b3</p><section>mdo sde</section><text>sems can dam pa khyod ni chab kyi nang na pad+ma ltar rab tu rgyas pa'o/ /sems can dam pa khyod ni nags dang nags 'dabs na rgyu ba'i seng+ge ltar sgrog pa'o/ /sems can dam pa khyod</text></item>
<item><p>263b4</p><section>mdo sde</section><text>ni rgya mtsho'i dbus na ri'i rgyal po ltar mdzes pa'o/ /sems can dam pa khyod ni khor yug gi ri ltar mngon par 'phags pa'o/ /sems can dam pa khyod ni rgya mtsho ltar</text></item>
<item><p>263b5</p><section>mdo sde</section><text>rin po ches bltams shing gting dpag dka' ba'o/ /'jig rten gyi mgon po khyod ni nam mkha' ltar thug pa ma mchis shing thugs kyi rgya che ba'o/ /sems can rnam par dag</text></item>
<item><p>263b6</p><section>mdo sde</section><text>pa khyod ni dogs ltar sems can thams cad kyi 'tsho bar gyur cing thugs shin tu brtan pa'o/ /sems can dam pa khyod ni mtsho ma dros pa ltar rtag tu dang zhing thugs rnyog pa</text></item>
<item><p>263b7</p><section>mdo sde</section><text>mi mnga' ba'o/ /sems can dam pa khyod ni rlung dmar ltar 'jig rten gyi khams thams cad la rtag tu mi chags shing thugs gnas ma mchis pa'o/ /sems can dam pa khyod</text></item>
<item><p>264a1</p><section>mdo sde</section><text>ni gzi brjid kyi rgyal po ltar rlom sems thams cad spangs shing bsnyen par dka' ba'o/ /sems can dam pa khyod ni sred med kyi bu ltar thul bar</text></item>
<item><p>264a2</p><section>mdo sde</section><text>dka' zhing stobs dang ldan pa'o/ /'jig rten gyi mgon po khyod ni byang chub kyi snying po las mi bzhengs pas dam bcas pa brtan pa'o/ /sems can dam pa khyod ni dbang po'i</text></item>
<item><p>264a3</p><section>mdo sde</section><text>lag gis 'phangs pa'i rdo rje ltar slar mi ldog pa'o/ /sems can dam pa khyod ni ring por mi thogs par stobs bcu dang ldan par byon pas brnyes pa legs par brnyes pa'o/ /</text></item>
<item><p>264a4</p><section>mdo sde</section><text>dge slong dag /de ltar byang chub kyi shing gi lha mo rnams kyi dpal rnam pa bcu drug gis byang chub sems dpa' 'phel bar byed do/ /dge slong dag /de na gnas gtsang ma'i ris kyi</text></item>
<item><p>264a5</p><section>mdo sde</section><text>lha'i bu rnams kyis rnam pa bcu drug gis bdud nyams dmas par byed de/ rnam pa bcu drug gang zhe na/ 'di lta ste/ sdig can khyod ni khrung khrung rgan po ltar sems khong du chud cing</text></item>
<item><p>264a6</p><section>mdo sde</section><text>dmas pa'o/ /sdig can khyod ni glang po rgan po 'dam du byid ba ltar nyam chung ba'o/ /sdig can khyod ni dpa' bor khas 'ches pa pham pa ltar gcig pur gyur pa'o/ /sdig can</text></item>
<item><p>264a7</p><section>mdo sde</section><text>khyod ni nad kyis nyen pa 'brog tu bor ba ltar gnyis su med pa'o/ /sdig can khyod ni glang bu khal gyis nyon mongs pa ltar stobs med pa'o/ /sdig can khyod ni shing rlung gis</text></item>
<item><p>264b1</p><section>mdo sde</section><text>btab pa ltar sgyel ba'o/ /sdig can khyod ni 'gron pa lam stor ba ltar lam ngan par gnas pa'o/ /sdig can khyod ni mi dbul bo bu lon can ltar dman pa bas kyang dman pa'o/ /sdig</text></item>
<item><p>264b2</p><section>mdo sde</section><text>can khyod ni bya rog byung rgyal ba ltar mu cor smra ba'o/ /sdig can khyod ni ma dul ba byas pa mi gzo ba ltar nga rgyal gyis zil gyis non pa'o/ /sdig can khyod ni seng+ge'i sgras wa 'bros pa</text></item>
<item><p>264b3</p><section>mdo sde</section><text>ltar deng 'bros par 'gyur ba'o/ /sdig can khyod ni rnam par 'thor rlung gis gtor ba'i bya bzhin du deng 'dar bar 'gyur ba'o/ /sdig can khyod ni sprang po bsod nams zad pa ltar dus</text></item>
<item><p>264b4</p><section>mdo sde</section><text>mi shes pa'o/ /sdig can khyod ni snod chag pa rdul gyis gang ba ltar deng rnam par spang bar 'gyur ba'o/ /sdig can khyod ni sngags la dpa' ba sprul la bab pa ltar deng tshar chod par</text></item>
<item><p>264b5</p><section>mdo sde</section><text>'gyur ba'o/ /sdig can khyod ni mi rkang lag bcad pa ltar stobs thams cad dang bral ba'o zhes bya ba'o/ /dge slong dag /de ltar gnas gtsang ma'i ris kyi lha rnams kyis rnam pa bcu</text></item>
<item><p>264b6</p><section>mdo sde</section><text>drug gis bdud sdig can nyam dmas pa byas so/ /dge slong dag /de la byang chub kyi bsnyen bkur ba'i lha rnams kyis rnam pa bcu drug gis bdud sdig can zlog par byed de/ bcu drug</text></item>
<item><p>264b7</p><section>mdo sde</section><text>gang zhe na/ 'di lta ste/ sdig can khyod ni dpa' bos pha rol gyi sde bcom pa ltar byang chub sems dpas do mod pham par byas par 'gyur ro/ /sdig can khyod ni gyad stobs chung ngur</text></item>
<item><p>265a1</p><section>mdo sde</section><text>gyad stobs chen po bab pa ltar do mod byang chub sems dpas tshar bcad par 'gyur ro/ /sdig can khyod ni srin bu me khyer la nyi ma'i dkyil 'khor bab pa ltar do mod</text></item>
<item><p>265a2</p><section>mdo sde</section><text>byang chub sems dpas zil gyis non par 'gyur ro/ /sdig can khyod ni phub ma spar gang la rlung dmar btab pa ltar do mod byang chub sems dpas gtor bar 'gyur ro/ /sdig can khyod</text></item>
<item><p>265a3</p><section>mdo sde</section><text>ni wa la seng+ge bab pa ltar do mod byang chub sems dpas dngangs par byas par 'gyur ro/ /sdig can khyod ni/ shing sA la chen po rtsa ba nas bcad pa ltar do mod byang chub sems dpas</text></item>
<item><p>265a4</p><section>mdo sde</section><text>bsgyel bar 'gyur ro/ /sdig can khyod ni mi mdza' ba'i grong khyer la rgyal po chen po bab pa ltar do mod byang chub sems dpas brlag par 'gyur ro/ /sdig can khyod ni ba rjes kyi chu la</text></item>
<item><p>265a5</p><section>mdo sde</section><text>nyin tshan chen po bab pa ltar do mod byang chub sems dpas yongs su zad par byas par 'gyur ro/ /sdig can khyod ni mi g.yon can gsad par bya ba shor ba ltar do mod byang chub sems</text></item>
<item><p>265a6</p><section>mdo sde</section><text>dpas 'bros par byed par 'gyur ro/ /sdig can khyod ni me'i tsha bas bud pa'i khyu ltar do mod byang chub sems dpas mgo 'khor bar byed par 'gyur ro/ /sdig can khyod ni chos kyi</text></item>
<item><p>265a7</p><section>mdo sde</section><text>rgyal po rgyal srid nyams pa ltar de mod byang chub sems dpas mya ngan byed du bcug par 'gyur ro/ /sdig can khyod ni khrung khrung rgan po 'dab ma bregs pa ltar do mod byang chub sems</text></item>
<item><p>265b1</p><section>mdo sde</section><text>dpas sems khong du bcug par 'gyur ro/ /sdig can khyod ni 'brog dgon par lam rgyags chad pa ltar do mod byang chub sems dpas phongs par byas par 'gyur ro/ /sdig can khyod ni rgya</text></item>
<item><p>265b2</p><section>mdo sde</section><text>mtsho chen por gru zhig pa ltar do mod byang chub sems dpas smre sngags 'don du bcug par 'gyur ro/ /sdig can khyed ni sreg pa'i bskal pas rtswa dang nags tshal ltar da mod byang chub sems dpas</text></item>
<item><p>265b3</p><section>mdo sde</section><text>rnyis par byas par 'gyur ro/ /sdig can khyod ni ri'i rtse mo la rdo rje bab pa ltar do mod byang chub sems dpas brnyil bar 'gyur ro/ /zhes bya ba'o/ /dge slong dag /de ltar byang chub kyi bsnyen bkur</text></item>
<item><p>265b4</p><section>mdo sde</section><text>ba'i lha'i bu rnams kyis rnam pa bcu drug gis bdud sdig can zlog par byed kyang bdud sdig can phyir ma log go/ de la 'di skad ces bya ste/ lha yi tshogs kyis yang dag bskul ba thos kyang bdud ni</text></item>
<item><p>265b5</p><section>mdo sde</section><text>phyir log ma gyur te/ /slongs shig rgyob cig 'di ni brlag par gyis shig srog kyang sbyin par ma byed cig /'di ni rang nyid rgyal nas nga yi yul nas gzhan yang sgrol bar byed par 'gyur/ /</text></item>
<item><p>265b6</p><section>mdo sde</section><text>langs te bros pa ma gtogs dge sbyong 'di la thar gzhan cung zad med ces smras/ /byang chub sems dpas smras pa/ ri yi rgyal po lhun po gnas nas g.yo srid 'gro ba thams cad med 'gyur</text></item>
<item><p>265b7</p><section>mdo sde</section><text>srid| |skar ma'i tshogs rnams thams cad zla ba bcas par mkha' las sa la ltung yang srid/ /sems can kun gyi bsam pa gcig byed 'gyur srid rgya mtsho chen po skam srid kyi/ /nga</text></item>
<item><p>266a1</p><section>mdo sde</section><text>'dra shing gi rgyal po'i drung na 'dug pa la ni g.yo ba yong mi srid/ /bdud kyis smras pa/ kho bo 'dod pa'i dbang phyug 'jig rten 'di kun dbang / /lha dang lha min</text></item>
<item><p>266a2</p><section>mdo sde</section><text>tshogs bcas mi dang dud 'gro rnams/ /kho bos khyab ste thams cad kho bo'i dbang du 'gyur/ /kho bo'i yul na 'dug pa longs la tshig bzhin gyis/ /byang chub sems dpas smras pa/</text></item>
<item><p>266a3</p><section>mdo sde</section><text>gal te 'dod dbang khyod yin gsal bar khyod dbang min/ /yang dag nga ltos nga yang chos kyi dbang phyug yin/ /gal te ngan 'gror mi 'gro khyod ni 'dod dbang phyug /dbang med khyod na</text></item>
<item><p>266a4</p><section>mdo sde</section><text>lta bzhin byang chub ngas thob 'gyur/ /bdud kyis smras pa/ dge sbyong bdag nyid gcig pu dgon par ci zhig byed/ /khyod kyis gang btsal de dang 'phrad par sla ma yin/ /rab 'gro</text></item>
<item><p>266a5</p><section>mdo sde</section><text>shes ldan la sogs dka' thub rab bsgrims kyang / /go 'phang mchog de ma thob mir gyur khyod ci smos/ /byang chub sems dpas smras pa/ khro ba'i zil non blo dang lha yul</text></item>
<item><p>266a6</p><section>mdo sde</section><text>'dod pa dang / /bdag la rtag dang mi rtag snyam du gnas pa dang / /yul du 'gro bas gnas pa thar snyam gnas pa yi/ /drang srong mi shes sngon du 'gro bas dka' thub spyad/ /de dag</text></item>
<item><p>266a7</p><section>mdo sde</section><text>yang dag don dang bral zhing skyes bu smra/ /khyab dang phyogs gcig ces dang kha cig rtag ces smra/ /lus can lus min yon tan min dang yon tan can/ /byed pa po dang byed po min</text></item>
<item><p>266b1</p><section>mdo sde</section><text>zhes gzhan dag 'dzer/ /stan 'dir 'dug ste nga rgyal bcom pas sde dpung bcas/ /khyod pham byas te byang chub rdul med deng thob nas/ /'gro ba 'di la 'byung dang byung dang mya ngan 'das/ /</text></item>
<item><p>266b2</p><section>mdo sde</section><text>sdug bsngal zhi ba bsil ba'i dngos po bstan par bya/ /bdud ni khros shing 'khrugs te tshig pa zos nas mdun du rtsub pa'i tshig tu smras pa dge sbyong 'od zungs shig /gcig pu dgon</text></item>
<item><p>266b3</p><section>mdo sde</section><text>par bor bar gyur pa 'di ni nga yi mdun nas bzung la song ste myur du dbang du gyis/ /nga yi khyim du myur du song la shing sgrog dang ni lcags sgrog phrugs su chug ste sgo ba byed du chug /</text></item>
<item><p>266b4</p><section>mdo sde</section><text>sdug bsngal nyen nas ku co rnam pa mang po 'don cing lha yi khol po yin par bdag gis bdag mthong byas/ /byang chub sems dpas smras pa/ nam mkha' la ni ri mo rnam pa sna tshogs</text></item>
<item><p>266b5</p><section>mdo sde</section><text>cha cha ris ris phye ste so sor bri bar nus kyang srid/ /phyogs dang phyogs mtshams 'gro ba'i shugs can rlung ni mi yis rab tu bsgrims te zhags pas bcing du nus kyang srid/ /nyi ma</text></item>
<item><p>266b6</p><section>mdo sde</section><text>zla ba mun pa rab rib med byed mkha' las sa la ltung bar byed pa nus srid kyi/ /khyod dang 'dra ba rab tu mang po bgrang las 'das pa dag gis shing drung nas ni nga bskyod nus mi 'gyur/ /</text></item>
<item><p>266b7</p><section>mdo sde</section><text>bdud dpung stobs dang ldan pa langs te ha zhes zer/ /dung dang rnga dang rdza rnga mchog gi sgra 'byin langs/ /bdud dpung shin tu 'jigs pa 'di dag mthong nas ni/ /kyi hud bu sdug khyod cis ma</text></item>
<item><p>267a1</p><section>mdo sde</section><text>ma rung gyur ces zer/ /'dzam klung gser dang tsam pa'i snying po 'dra bar ser/ /shin tu gzhon nu lha mis bstod cing mchod pa'i 'os/ /khyod deng g.yul ngo chen po</text></item>
<item><p>267a2</p><section>mdo sde</section><text>rab tu brlag 'gyur te/ /dbang pos lha min lta bur bdud kyi dbang du 'gyur/ /tshangs pa'i dbyangs dang ka la ping+ka'i sgra skad kyis/ /bde bar gshegs pas gnod sbyin srin tshogs de la smras//</text></item>
<item><p>267a3</p><section>mdo sde</section><text>mi mkhas gang zhig nam mkha' skrag par byed 'dod pa/ /de ni shing mchog drung nas nga 'dra slong bar 'dod/ /gang zhig stong gsum chen po bshig nas rdul bgrang dang / /gang zhig ba spu yis ni rgya mtsho chu</text></item>
<item><p>267a4</p><section>mdo sde</section><text>'byin dang / /skad cig gis ni rdo rje'i rang bzhin ri 'thor ba/ /des kyang shing drung 'dug pa nga la 'tshe mi nus/ /bdud khros sems kyis gnya' shing gang gi bar tsam 'dug/ shubs nas phyung</text></item>
<item><p>267a5</p><section>mdo sde</section><text>ba'i ral gri rnon po lag na thogs/ /dge sbyong myur longs nga yis bsam pa bzhin du song / /'od ma'i myu gu sngo ltar do mod bcad da re/ /byang chub sems dpas smras pa/ gal te stong gsum sa</text></item>
<item><p>267a6</p><section>mdo sde</section><text>rnams 'di dag thams cad bdud kyis rab tu gang gyur la/ /kun gyi lag na ri bo lhun po mchog 'dra ba yi ral gri thogs gyur kyang / /de dag nga yi ba spu bskyod par mi nus nga la gnod byed smos</text></item>
<item><p>267a7</p><section>mdo sde</section><text>ci dgos/ /sun 'byin ma rings shig dang de'u ri btags te nga yis brtan por dran par bya/ /rnga mo ba lang glang chen mgo dang 'jigs mig dang / /myur gdug sbrul dang mig gdug mi bzad</text></item>
<item><p>267b1</p><section>mdo sde</section><text>'dra ba dang / /me 'bar kha dog rtse mor bcas pa'i ri 'phen cing / /rtsa bar bcas pa'i shing dang zangs dang lcags rnams 'phen/ /sprin ltar langs te phyogs bzhi dag tu sgra sgrog cing / /rdo rje'i lce dang</text></item>
<item><p>267b2</p><section>mdo sde</section><text>lcags kyi thu lum char pa 'bebs/ /ral gri mdung thung rno dang dgra sta dug can 'bebs/ /sa ni rtol bar byed cing shing dag rab tu 'joms/ /kha cig lag ba brgya dag gis ni mda' brgya</text></item>
<item><p>267b3</p><section>mdo sde</section><text>'phen| |kha nas myur du gdug pa'i sbrul dang me yang 'thor/ /chu skyes chu srin la sogs pa dag mtsho nas len/ /kha cig nam mkha' lding du bsgyur nas klu yang 'phen/ /kha cig khros nas</text></item>
<item><p>267b4</p><section>mdo sde</section><text>lcags kyi thu lum ri rab tsam/ /me 'bar kha dog rtse mor bcas pa rnams kyang 'phen/ /sa la lhags nas sa ni rab tu 'khrug par byed/ /'og gi chu yi phung po'i chu yang rnam par 'khrug /kha</text></item>
<item><p>267b5</p><section>mdo sde</section><text>cig de yi mdun dang de bzhin rgyab tu mchong / /kye ma bu zhes g.yas dang de bzhin g.yon du mchong / /rkang pa lag pa log par 'dug cing mgo 'bar la/ /glog ltar rab tu 'bar bar mig nas</text></item>
<item><p>267b6</p><section>mdo sde</section><text>mngon du 'byin/ /bdud kyi dpung ni bsgyur ba mi sdug byas mthong nas/ /sems can dag pa sgyu ma byas pa ji bzhin rtog /'di la bdud med stobs med 'gro med bdag kyang med/ /chu zla'i tshul</text></item>
<item><p>267b7</p><section>mdo sde</section><text>'dra ba yi 'jig rten gsum po 'khor/ /mig dang skyes ba bud med med cing bdag gi med/ /rna ba sna dang de bzhin lce dang de bzhin lus/ /chos 'di byed pa po dang tshor ba po dang bral/ /brten</text></item>
<item><p>268a1</p><section>mdo sde</section><text>nas skyes te nang yang stong zhing phyi yang stong / /bden tshig gang gis 'dir chos shin tu stong zhe na/ /'dul mthun gnod sbyin nges pa gang yin de dag gis/ /lag</text></item>
<item><p>268a2</p><section>mdo sde</section><text>ba'i mtshon cha me tog phreng bar mthong gyur ces/ /rtag tu bden smras de yis bden pa'i tshig byas te/ /de yis lag mthil g.yon pa dra ba mchog spras pa/ /sen mo zangs mdog rab</text></item>
<item><p>268a3</p><section>mdo sde</section><text>mdzes rtsibs stong 'khor lo can/ /'dzam klung gser 'bar dang 'dra bsod nams dges bsten pas/ /tshul du shis par mgo nas rkang pa'i bar du byugs/ /mkha' las glog 'dra bar ni</text></item>
<item><p>268a4</p><section>mdo sde</section><text>lag pa brkyangs byas nas/ /tshig tu smras pa sa 'di nga yi dbang yin te/ /ngas ni sngon chad mchod sbyin khrig khrig sna tshogs byas/ /slong la mi sbyin snyam ste don med gzhar ma byin/ /chu dang</text></item>
<item><p>268a5</p><section>mdo sde</section><text>me dang rlung ni nga yi dbang yin te/ /tshangs pa skye rgu bdag dang skar bcas nyi zla dang / /gang dag phyogs bcu dag na bzhugs pa'i sangs rgyas dang / /bdag khrims brtul zhugs byang chub</text></item>
<item><p>268a6</p><section>mdo sde</section><text>yan lag 'phags pa dpang / /sbyin dang tshul khrims de bzhin bzod pa nga yi dbang / /brtson 'grus de bzhin bsam gtan de ltar shes rab dang / /tshad med bzhi dang de bzhin mngon</text></item>
<item><p>268a7</p><section>mdo sde</section><text>shes nga yi dpang / /rim gyis byang chub spyod pa thams cad nga yi dbang / /phyogs bcu'i 'jig rten sems can mtha' dag ji snyed pa/ /de dag rnams kyi bsod nams tshul khrims</text></item>
<item><p>268b1</p><section>mdo sde</section><text>ye shes dang / /gtan pa med pa'i mchod sbyin byas pa bsdoms kyang ni/ /de dag nga yi ba spu'i brgya yi char mi phod/ /de yis tshul du shis par lag pa sa la brdabs/ /khar ba'i snod ltar sa</text></item>
<item><p>268b2</p><section>mdo sde</section><text>'di sgra yang byung bar gyur/ /bdud kyis sgra thos nas ni sa la sgyel gyur te/ /nag po'i rtsa lag rgyob cig zungs shig sgra yang thos/ /lus las rdul byung gzi brjid nyams shing bzhin mdog gyur//</text></item>
<item><p>268b3</p><section>mdo sde</section><text>rga bas bcom par bdud de nyid kyis mthong bar gyur/ /brang rdung cho de 'don cing 'jigs nyen mgon yang med/ /bdud kyi yid 'khrul gyur cing sems ni myos par gyur/ /glang po rta dang bzhon</text></item>
<item><p>268b4</p><section>mdo sde</section><text>pa shing rta sa la lhung / /srin po grul bum dag dang sha za dngangs shing rgyug /mgo rmongs lam mi rnyed cing gnas med skyabs kyang med/ /rlung btab nags mes bya ltar bltas nas song</text></item>
<item><p>268b5</p><section>mdo sde</section><text>bar gyur/ /pha ma bu dang sring mo de bzhin phu nu dag /gang na mthong zhing gang du dong zhes 'dri bar byed/ /de yi rkyen gyis de dag phan tshun 'thab cing rtsod/ /bdag ni sdug bsngal gyur te 'tsho ba'i</text></item>
<item><p>268b6</p><section>mdo sde</section><text>skabs kyang med/ /bdud dpung rgya che mang ba mi 'khrugs snying po de/ /thams cad rnam par 'thor cing tha rgur gyes gyur te/ /zhag bdun 'das kyi bar du phan tshun phrad ma gyur/ /mthong nas smras</text></item>
<item><p>268b7</p><section>mdo sde</section><text>pa ga la te gson na dga' zhes 'dzer/ /shing gi lha mos de tshe de la snying rje byas/ /chu yi bum pa thogs te nag po'i rtsa lag gtor/ /myur du longs la phyi bshol ma byed skyen du song / /bla ma'i</text></item>
<item><p>269a1</p><section>mdo sde</section><text>tsheg ma mnyan pas de ltar gyur pa yin/ /bdud kyis smras pa/ bdag gi bu yi snyan tshig phan pa ma mnyan te/ /sems can shin tu dag la nyes pa byas pas na/ /</text></item>
<item><p>269a2</p><section>mdo sde</section><text>sdug bsngal 'jigs phongs mya ngan brlag dang brnyas pa dang / /cir mi rung ba'i sgra dang dman nyid bdag gis thob/ /lha mos smras pa/ mi mkhas gang zhig nyes pa med la nyes byed pa/ /</text></item>
<item><p>269a3</p><section>mdo sde</section><text>de ni nyes dang sdug bsngal ba dang phongs pa dang / /cir mi rung zhes bya ba'i sgra dang dman nyid dang / /bsad dang bcing dang nyes pa du ma rnyed par 'gyur/ /lha dang lha min mkha' lding mi ci</text></item>
<item><p>269a4</p><section>mdo sde</section><text>srin po'i dbang / /tshangs pa brgya byin gzhan 'phrul 'og min bcas pa dag /'di ltar khyod kyis 'di 'dra'i bdud kyi dpung bcom pas/ /'jig rten dpa' bo rgyal zhes de yis</text></item>
<item><p>269a5</p><section>mdo sde</section><text>rgyal ba brjod/ /rgyan phreng chun po zla ba gdugs dang rgyal mtshan ba dan 'bul/ /me tog a ga ru dang rgya spos tsan+dan phye char 'bebs/ /sil snyan dag kyang rab tu dkrol ba byed</text></item>
<item><p>269a6</p><section>mdo sde</section><text>cing tshig brjod pa/ /dpa' bo dgra tshogs rgyal rnams khyod la dgab pa mdzad par 'gyur/ /rten mchog 'dir ni byams pas g.yon can bdud kyi phyogs/ /rgya chen pham mdzad</text></item>
<item><p>269a7</p><section>mdo sde</section><text>dpa' bo do mod byang chub brnyes/ /stobs bcu ma 'dres so so yang dag rig pa dang / /sangs rgyas yul rnams thams cad do mod brnyes par 'gyur/ /bdud gdul ched du</text></item>
<item><p>269b1</p><section>mdo sde</section><text>'dir ni g.yul ngor rab tu zhugs/ /rdzogs pa'i byang chub sems dpa'i stobs rtsal sus mthong ba/ /bye ba sum cu drug dang brag khrig nyi shu bzhi/ /de dag sangs rgyas byang chub mchog</text></item>
<item><p>269b2</p><section>mdo sde</section><text>tu yid kyis smon/ /bdud btul ba'i le'u zhes bya ba ste/ nyi shu rtsa gcig pa'o// //dge slong dag /de ltar byang chub sems dpa' bdud phyir rgol ba bcom</text></item>
<item><p>269b3</p><section>mdo sde</section><text>pa| dgra btul ba/ g.yul ngor g.yul las rnam par rgyal ba/ gdugs dang / rgyal mtshan dang / ba dan bsgreng bas 'dod pa rnams las dben pa/ sdig pa mi dge ba'i</text></item>
<item><p>269b4</p><section>mdo sde</section><text>chos rnams las dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang bde ba can bsam gtan dang po rdzogs par byas te gnas</text></item>
<item><p>269b5</p><section>mdo sde</section><text>so| |de rtog pa dang dpyod pa dang bral zhing nang yongs su dang ste/ sems kyi rgyud gcig tu gyur pas rtog pa med pa/ dpyod pa med pa/ ting nge 'dzin las skyes pa'i dga' ba dang bde</text></item>
<item><p>269b6</p><section>mdo sde</section><text>ba can bsam gtan gnyis pa rdzogs par byas te gnas so/ /de dga' ba'i 'dod chags dang bral bas btang snyoms la gnas shing / dran pa dang shes bzhin can yin te/ bde</text></item>
<item><p>269b7</p><section>mdo sde</section><text>ba lus kyis myong la/ 'phags pa rnams kyis gang de dran pa dang ldan pa bde ba la gnas pa btang snyoms pa'o zhes brjod pa ste/ dga' ba med pa bsam gtan gsum pa rdzogs</text></item>
<item><p>270a1</p><section>mdo sde</section><text>par byas te gnas so/ /de bde ba'ang spangs te/ snga nas sdug bsngal yang spangs shing yid bde ba dang yid mi bde ba'ang nub pas bde ba'ang ma yin/ sdug</text></item>
<item><p>270a2</p><section>mdo sde</section><text>bsngal ba'ang ma yin pa btang snyoms dang dran pas yongs su dag pa bsam gtan bzhi ba rdzogs par byas te gnas so/ /de nas byang chub sems dpa' de lta bur snyoms par zhugs</text></item>
<item><p>270a3</p><section>mdo sde</section><text>pa'i sems yongs su dag pa/ yongs su byang ba/ 'od gsal ba/ nyon mongs pa med pa/ nye ba'i nyon mongs pa dang bral ba/ mnyen pa/ las su rung bar gnas pa/ mi g.yo bar gyur pas</text></item>
<item><p>270a4</p><section>mdo sde</section><text>nam gyi cha stod la lha'i mig las ye shes mthong ba'i rig pa mngon du bya ba'i phyir sems mngon par sgrub cing mngon par gtod do/ /de nas byang chub sems dpa' lha'i mig yongs su dag pa</text></item>
<item><p>270a5</p><section>mdo sde</section><text>mi'i las shin tu 'das pas sems can shi 'pho ba dang / skye ba dang / kha dog bzang po dang / kha dog ngan pa dang / bzang po dang / ngan pa rnams mthong ngo / /las ji lta ba bzhin du 'gro</text></item>
<item><p>270a6</p><section>mdo sde</section><text>ba'i sems can rnams kyang rab tu shes te/ kye ma sems can 'di dag ni lus kyis nyes par spyad pa dang ldan pa/ ngag dang yid kyis nyes par spyad pa dang ldan pa/ 'phags pa</text></item>
<item><p>270a7</p><section>mdo sde</section><text>rnams la skur ba 'debs pa/ log par lta ba dag ste/ de dag log par lta ba'i las yang dag par blangs pa'i rgyus lus zhig ste shi ba'i 'og tu ngan song ngan 'gro log par ltung ba</text></item>
<item><p>270b1</p><section>mdo sde</section><text>sems can dmyal ba rnams su skye bar 'gyur ba dag go /sems can 'di dag ni lus kyis legs par spyad pa dang ldan pa/ ngag dang yid kyis legs par spyad pa dang ldan pa/ 'phags</text></item>
<item><p>270b2</p><section>mdo sde</section><text>pa rnams la skur ba mi 'debs pa/ yang dag par lta ba dag ste/ de dag yang dag par lta ba'i las yang dag par blangs pa'i rgyus lus zhig nas bde 'gro mtho ris kyi 'jig rten du lha'i nang</text></item>
<item><p>270b3</p><section>mdo sde</section><text>du skye bar 'gyur ba dag go zhes bya bar rab tu shes so/ /de ltar lha'i mig rnam par dag pa mi'i las shin tu 'das pas sems can 'chi 'pho ba dang / skye ba dang / kha dog bzang po</text></item>
<item><p>270b4</p><section>mdo sde</section><text>dang / kha dog ngan pa dang / bde 'gror song ba dang / ngan 'gror song ba dang / ngan pa dang / bzang po dag dang / las ji lta ba bzhin du 'gro ba rnams mthong ngo / /dge slong dag /de ltar</text></item>
<item><p>270b5</p><section>mdo sde</section><text>byang chub sems dpa' nam gyi cha stod la rig pa mngon sum du byed do/ /mun pa sel to/ /snang ba bskyed do/ /de nas byang chub sems dpa' de lta bur snyoms par zhugs pa'i sems</text></item>
<item><p>270b6</p><section>mdo sde</section><text>yongs su dag pa/ yongs su byang ba/ 'od gsal ba/ nyon mongs pa med pa/ nye ba'i nyon mongs pa dang bral ba/ mnyen pa/ las su rung bar gnas pa/ mi g.yo bar gyur pas</text></item>
<item><p>270b7</p><section>mdo sde</section><text>nam gyi gung thun la sngon gyi gnas rjes su dran pa'i ye shes mthong ba'i rig pa mngon du bya ba'i phyir sems mngon par sgrub cing mngon par gtod do/ /de bdag dang sems can gzhan</text></item>
<item><p>271a1</p><section>mdo sde</section><text>dag gi sngon gyi gnas rnam pa du ma rjes su dran te/ 'di lta ste/ skye ba gcig dang / gnyis dang / gsum dang / bzhi dang / lnga dang / bcu dang / nyi shu dang /</text></item>
<item><p>271a2</p><section>mdo sde</section><text>sum cu dang / bzhi bcu dang / skye ba lnga bcu dang / skye ba brgya dang / skye ba stong dang / skye ba brgya stong dang / skye ba brgya stong phrag du ma dang / skye ba bye ba dang / skye ba bye ba phrag brgya</text></item>
<item><p>271a3</p><section>mdo sde</section><text>dang / skye ba bye ba phrag stong dang / skye ba bye ba brgya stong dang / skye ba bye ba khrag khrig brgya stong dang / skye ba bye ba brgya phrag du ma dang / skye ba bye ba stong phrag du ma dang / skye ba bye ba</text></item>
<item><p>271a4</p><section>mdo sde</section><text>brgya stong phrag du ma dang / skye ba bye ba khrag khrig brgya stong phrag du ma nas 'jig pa'i bskal ba dang / 'chags pa'i bskal pa dang / 'jig pa dang 'chags pa'i bskal pa dang /</text></item>
<item><p>271a5</p><section>mdo sde</section><text>'jig pa dang 'chags pa'i bskal pa du ma dag kyang rjes su dran no/ /bdag che ge mo zhes bya ba zhig tu gyur te/ ming 'di zhes bya bar gyur to/ /rus ni 'di zhes bya'o/ /rigs ni 'di</text></item>
<item><p>271a6</p><section>mdo sde</section><text>zhes bya'o/ /kha dog ni 'di lta bu'o/ /kha zas ni 'di lta bu zhig za za'o/ /tshe'i tshad ni 'di tsam zhig thub po/ /yun ni 'di srid cig gnas gnas so/ /bde ba dang sdug</text></item>
<item><p>271a7</p><section>mdo sde</section><text>bsngal ni 'di lta bu zhig myong ngo / /bdag de nas shi 'phos nas che ge mo zhes bya ba zhig tu skyes so/ /de nas shi 'phos nas kyang che ge mo zhes bya ba zhig tu skyes so/ /de nas shi 'phos</text></item>
<item><p>271b1</p><section>mdo sde</section><text>nas 'dir skyes so zhes rnam pa dang bcas/ yul phyogs dang bcas par bdag dang sems can thams cad kyi sngon gyi gnas rnam pa du ma rjes su dran no/ /de nas byang chub sems</text></item>
<item><p>271b2</p><section>mdo sde</section><text>dpa' de lta bur snyoms par zhugs pa'i sems yongs su dag pa/ yongs su byang ba/ 'od gsal ba/ nyon mongs pa med pa/ nye ba'i nyon mongs pa dang bral ba/ mnyen pa/</text></item>
<item><p>271b3</p><section>mdo sde</section><text>las su rung bar gnas pa/ mi g.yo bar gyur pas nam gyi cha smad skya rengs 'char ba'i dus kyi tshe rnga brdung ba'i nam tshod tsam na sdug bsngal dang / kun 'byung ba nub par bya ba</text></item>
<item><p>271b4</p><section>mdo sde</section><text>dang / zag pa zad pa shes pa mthong ba'i rig pa mngon du bya ba'i phyir sems mngon par sgrub cing mngon par gtod de/ de 'di snyam du sems te/ kye ma 'jig rten 'di ni 'di</text></item>
<item><p>271b5</p><section>mdo sde</section><text>lta ste/ skye ba dang / rga ba dang / na ba dang / 'chi ba dang / 'chi 'pho ba dang / skye bas sdug bsngal bar gyur pa yin na/ 'on kyang rga ba dang / na ba dang / 'chi ba la sogs pa'i sdug bsngal gyi phung</text></item>
<item><p>271b6</p><section>mdo sde</section><text>po chen po 'ba' zhig 'di las 'byung bar bya ba mi shes te/ e ma'o rga ba dang / na ba dang / 'chi ba la sogs pa sdug bsngal gyi phung po chen po 'ba' zhig 'di thams cad zad par bya bar</text></item>
<item><p>271b7</p><section>mdo sde</section><text>shes na ci ma rung snyam nas/ de nas byang chub sems dpa' 'di snyam du sems te/ gang yod pas rga ba dang 'chi ba byung / rga ba dang 'chi ba'i rkyen ni gang yin snyam nas des 'di</text></item>
<item><p>272a1</p><section>mdo sde</section><text>snyam du bsam ste/ skye ba yod pas rga shi byung ste/ rga shi'i rkyen ni skye ba yin no snyam mo/ /de nas yang byang chub sems dpa' 'di snyam du sems te/</text></item>
<item><p>272a2</p><section>mdo sde</section><text>gang yod pas skye ba byung / skye ba'i rkyen ni gang yin snyam nas des 'di snyam du bsam ste/ srid pa yod pas skye ba byung ste/ skye ba'i rkyen ni srid pa yin no snyam mo/ /de nas</text></item>
<item><p>272a3</p><section>mdo sde</section><text>yang byang chub sems dpa' 'di snyam du sems te/ gang yod pas srid pa byung / srid pa'i rkyen ni gang yin snyam nas nges 'di snyam du bsam ste/ len pa yod pas srid pa byung</text></item>
<item><p>272a4</p><section>mdo sde</section><text>ste| srid pa'i rkyen ni len pa yin no snyam mo/ /de nas byang chub sems dpa' 'di snyam du sems te/ gang yod pas len pa byung / len pa'i rkyen ni gang yin snyam nas des</text></item>
<item><p>272a5</p><section>mdo sde</section><text>'di snyam du bsam ste/ sred pa yod pas len pa byung ste/ len pa'i rkyen ni sred pa yin no snyam mo/ /de nas yang byang chub sems dpa' 'di snyam du sems te/ gang yod pas sred pa</text></item>
<item><p>272a6</p><section>mdo sde</section><text>byung / sred pa'i rkyen ni gang yin snyam nas des 'di snyam du bsam ste/ tshor ba yod pas sred pa byung ste/ sred pa'i rkyen ni tshor ba yin no snyam mo/ /de nas yang byang chub sems</text></item>
<item><p>272a7</p><section>mdo sde</section><text>dpa' 'di snyam du sems te/ gang yod pas tshor ba byung / tshor ba'i rkyen ni gang yin snyam nas nges 'di snyam du bsam ste/ reg pa yod pas tshor ba byung ste/ tshor ba'i rkyen ni reg pa</text></item>
<item><p>272b1</p><section>mdo sde</section><text>yin no snyam mo/ /de nas yang byang chub sems dpa' 'di snyam du sems te/ gang yod pas reg pa byung / reg pa'i rkyen ni gang yin snyam nas des 'di snyam du bsam ste/ skye mched</text></item>
<item><p>272b2</p><section>mdo sde</section><text>drug yod pas reg pa byung ste/ reg pa'i rkyen ni skye mched drug yin no snyam mo/ /de nas yang byang chub sems dpa' 'di snyam du sems te/ gang yod pas skye mched drug byung / skye</text></item>
<item><p>272b3</p><section>mdo sde</section><text>mched drug gi rkyen ni gang yin snyam nas nges 'di snyam du sems te/ ming dang gzugs yod pas skye mched drug byung ste/ skye mched drug gi rkyen ni ming dang gzugs yin no snyam</text></item>
<item><p>272b4</p><section>mdo sde</section><text>mo| |de nas yang byang chub sems dpa' 'di snyam du sems te/ gang yod pas ming dang gzugs byung / ming dang gzugs kyi rkyen ni/ gang yin snyam nas des 'di snyam du bsam ste/</text></item>
<item><p>272b5</p><section>mdo sde</section><text>rnam par shes pa yod pas ming dang gzugs byung ste/ ming dang gzugs kyi rkyen ni rnam par shes pa yin no snyam mo/ /de nas yang byang chub sems dpa' 'di snyam du sems te/ gang</text></item>
<item><p>272b6</p><section>mdo sde</section><text>yod pas rnam par shes pa byung / rnam par shes pa'i rkyen ni gang yin snyam nas des 'di snyam du bsam ste/ 'du byed yod pas rnam par shes pa byung ste/ rnam par shes pa'i rkyen</text></item>
<item><p>272b7</p><section>mdo sde</section><text>ni 'du byed yin no snyam mo/ /de nas yang byang chub sems dpa' 'di snyam du sems te/ gang yod pas 'du byed byung / 'du byed kyi rkyen ni gang yin snyam nas des 'di snyam du bsam</text></item>
<item><p>273a1</p><section>mdo sde</section><text>ste| ma rig pa yod pas 'du byed byung ste/ 'du byed kyi rkyen ni ma rig pa yin no snyam mo/ /de ltar byang chub sems dpa' 'di snyam du sems te/ ma</text></item>
<item><p>273a2</p><section>mdo sde</section><text>rig pa'i rkyen gyi 'du byed rnams/ 'du byed kyi rkyen gyis rnam par shes pa/ rnam par shes pa'i rkyen gyis ming dang gzugs/ ming dang gzugs kyi rkyen gyis skye mched drug /</text></item>
<item><p>273a3</p><section>mdo sde</section><text>skye mched drug gi rkyen gyis reg pa/ reg pa'i rkyen gyis tshor ba/ tshor ba'i rkyen gyis sred pa/ sred pa'i rkyen gyis len pa/ len pa'i rkyen gyis srid pa/ srid pa'i rkyen gyis skye</text></item>
<item><p>273a4</p><section>mdo sde</section><text>ba| skye ba'i rkyen gyis rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams 'byung bar 'gyur te/ de ltar sdug</text></item>
<item><p>273a5</p><section>mdo sde</section><text>bsngal gyi phung po chen po 'ba' zhig 'di 'byung bar 'gyur ro snyam mo/ /dge slong dag /sngon ma thos pa'i chos rnams la kun 'byung kun 'byung zhes tshul bzhin yid la byed</text></item>
<item><p>273a6</p><section>mdo sde</section><text>cing mang du byed pas byang chub sems dpa'i ye shes skyes/ mig skyes/ rig pa skyes/ mang po shes pa skyes/ yid gzhungs pa skyes/ shes rab skyes so/ /snang ba byung ngo / /</text></item>
<item><p>273a7</p><section>mdo sde</section><text>de nas yang byang chub sems dpa' 'di snyam du sems te/ gang med pas rga shi med par 'gyur/ gang 'gags pas rga shi 'gag snyam nas des 'di snyam du bsam ste/ skye ba med</text></item>
<item><p>273b1</p><section>mdo sde</section><text>na rga shi med par 'gyur te/ skye ba 'gags pas rga shi 'gag go snyam mo/ /de nas yang byang chub sems dpa' 'di snyam du sems te/ gang med pas skye ba med par 'gyur/ gang 'gags</text></item>
<item><p>273b2</p><section>mdo sde</section><text>pas skye ba 'gag snyam nas des 'di snyam du bsam ste/ srid pa med na skye ba med par 'gyur te/ srid pa 'gags pas skye ba 'gag go snyam mo/ /de nas yang byang chub sems dpa' 'di</text></item>
<item><p>273b3</p><section>mdo sde</section><text>snyam du sems te/ gang med pas zhes bya ba nas rgyas par sbyar te 'du byed med par 'gyur/ gang 'gags pas 'du byed 'gag snyam pa'i bar du'o/ /des 'di snyam du bsam ste/ ma rig</text></item>
<item><p>273b4</p><section>mdo sde</section><text>pa med pas 'du byed med par 'gyur te/ ma rig pa 'gags pas 'du byed 'gag go /'du byed 'gags pas rnam par shes pa 'gag go zhes bya ba nas skye ba 'gags pas rga shi dang /</text></item>
<item><p>273b5</p><section>mdo sde</section><text>mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams 'gag par 'gyur te/ de ltar sdug bsngal gyi phung po chen po 'ba' zhig 'di 'gag par</text></item>
<item><p>273b6</p><section>mdo sde</section><text>'gyur ro snyam pa'i bar du'o/ /dge slong dag /de ltar sngon ma thos pa'i chos rnams la tshul bzhin yid la byed cing mang du byed pas byang chub sems dpa'i ye shes skyes/ mig skyes/</text></item>
<item><p>273b7</p><section>mdo sde</section><text>rig pa skyes/ mang po shes pa skyes/ yid gzhungs pa skyes/ shes rab skyes so/ /snang ba byung ngo / /dge slong dag /ngas de'i tshe 'di ni zag pa sdug bsngal lo zhes yang dag pa</text></item>
<item><p>274a1</p><section>mdo sde</section><text>ji lta ba bzhin du shes so/ /'di ni zag pa'i kun 'byung ba'o/ /'di ni zag pa 'gog pa'o/ /'di ni zag pa 'gog par 'gro ba'i lam mo/ /zhes</text></item>
<item><p>274a2</p><section>mdo sde</section><text>yang dag pa ji lta ba bzhin du shes so/ /'di ni 'dod pa'i zag pa'o/ /'di ni srid pa'i zag pa'o/ /'di ni ma rig pa'i zag pa'o/ /'di ni lta ba'i zag pa'o/ /'dir</text></item>
<item><p>274a3</p><section>mdo sde</section><text>zag pa ma lus par 'gag go /'dir zag pa ma lus par mi snang bar 'gyur zhing nub par 'gyur ro/ /'di ni ma rig pa'o/ /'di ni ma rig pa'i kun 'byung ba'o/ /'di ni</text></item>
<item><p>274a4</p><section>mdo sde</section><text>ma rig pa 'gog pa'o/ /'di ni ma rig pa 'gog par 'gro ba'i lam mo zhes yang dag pa ji lta ba bzhin du shes so/ /'dir ma rig pa ma lus par mi snang bar 'gyur te/ nub</text></item>
<item><p>274a5</p><section>mdo sde</section><text>par 'gyur ro/ /zhes bya bar de bzhin du sbyar ro/ /'di dag ni 'du byed rnams so/ /'di ni 'du byed kyi kun 'byung ba'o/ /'di ni 'du byed 'gog pa'o/ /'di ni 'du byed 'gog</text></item>
<item><p>274a6</p><section>mdo sde</section><text>par 'gro ba'i lam mo zhes yang dag pa ji lta ba bzhin du shes so/ /'di ni rnam par shes pa'o/ /'di ni rnam par shes pa'i kun 'byung ba'o/ /'di ni/ rnam par shes pa</text></item>
<item><p>274a7</p><section>mdo sde</section><text>'gog pa'o/ /'di ni rnam par shes pa 'gog par 'gro ba'i lam mo zhes yang dag pa ji lta ba bzhin du shes so/ /'di ni ming dang gzugs so/ /'di ni ming dang gzugs</text></item>
<item><p>274b1</p><section>mdo sde</section><text>kyi kun 'byung ba'o/ /'di ni ming dang gzugs 'gog pa'o/ /'di ni ming dang gzugs 'gog par 'gro ba'i lam mo/ /zhes yang dag pa ji lta ba bzhin du shes so/ /'di ni skye</text></item>
<item><p>274b2</p><section>mdo sde</section><text>mched drug go /'di ni skye mched drug gi kun 'byung ba'o/ /'di ni skye mched drug 'gog pa'o/ /'di ni skye mched drug 'gog par 'gro ba'i lam mo zhes yang dag pa ji lta</text></item>
<item><p>274b3</p><section>mdo sde</section><text>ba bzhin du shes so/ /'di ni reg pa'o/ /'di ni reg pa'i kun 'byung ba'o/ /'di ni reg pa 'gog pa'o/ /'di ni reg pa 'gog par 'gro ba'i lam mo zhes yang dag</text></item>
<item><p>274b4</p><section>mdo sde</section><text>pa ji lta ba bzhin du shes so/ /'di ni tshor ba'o/ /'di ni tshor ba'i kun 'byung ba'o/ /'di ni tshor ba'i 'gog pa'o/ /'di ni tshor ba 'gog par 'gro ba'i lam mo/ /'di</text></item>
<item><p>274b5</p><section>mdo sde</section><text>ni sred pa'o/ /'di ni sred pa'i kun 'byung ba'o/ /'di ni sred pa 'gog pa'o/ /'di ni sred pa 'gog par 'gro ba'i lam mo/ /'di ni len pa'o/ /'di ni len pa'i</text></item>
<item><p>274b6</p><section>mdo sde</section><text>kun 'byung ba'o/ /'di ni len pa 'gog pa'o/ /'di ni len pa 'gog par 'gro ba'i lam mo/ /'di ni srid pa'o/ /'di ni srid pa'i kun 'byung ba'o/ /'di ni srid pa 'gog</text></item>
<item><p>274b7</p><section>mdo sde</section><text>pa'o| |'di ni srid pa 'gog par 'gro ba'i lam mo/ /'di ni skye ba'o/ /'di ni skye ba'i kun 'byung ba'o/ /'di ni skye ba 'gog pa'o/ /'di ni skye ba 'gog par 'gro ba'i lam</text></item>
<item><p>275a1</p><section>mdo sde</section><text>mo| |'di ni rga ba'o/ /'di ni rga ba'i kun 'byung ba'o/ /'di ni rga ba 'gog pa'o/ /'di ni rga ba 'gog par 'gro ba'i lam mo/ /'di ni 'chi ba'o/ /</text></item>
<item><p>275a2</p><section>mdo sde</section><text>'di ni 'chi ba'i kun 'byung ba'o/ /'di ni 'chi ba 'gog pa'o/ /'di ni 'chi ba 'gog par 'gro ba'i lam mo zhes yang dag pa ji lta ba bzhin du shes so/ /'di dag ni mya</text></item>
<item><p>275a3</p><section>mdo sde</section><text>ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams te/ de ltar sdug bsngal gyi phung po chen po 'ba' zhig 'di 'byung bar 'gyur ba</text></item>
<item><p>275a4</p><section>mdo sde</section><text>nas/ 'gog par 'gyur ro zhes bya ba'i bar du yang dag pa ji lta ba bzhin du shes so/ /'di ni sdug bsngal lo/ /'di ni sdug bsngal gyi kun 'byung ba'o/ /'di ni sdug</text></item>
<item><p>275a5</p><section>mdo sde</section><text>bsngal 'gog pa'o/ /'di ni sdug bsngal 'gog par 'gro ba'i lam mo zhes yang dag pa ji lta ba bzhin du shes so/ /dge slong dag/ de ltar byang chub sems dpas nam gyi</text></item>
<item><p>275a6</p><section>mdo sde</section><text>cha smad skya rengs 'char ba'i dus kyi tshe rnga brdung ba'i nam tshod tsam na skyes bu dang / skyes bu dam pa dang / skyes bu mchog dang / skyes bu chen po dang / skyes bu khyu mchog dang /</text></item>
<item><p>275a7</p><section>mdo sde</section><text>skyes bu glang po dang / skyes bu seng+ge dang / skyes bu skyes mchog dang / skyes bu dpa' bo dang / skyes bu rtul phod dang / skyes bu cang shes dang / skyes bu pad+ma dang / skyes bu</text></item>
<item><p>275b1</p><section>mdo sde</section><text>pad+ma dkar po dang / skyes bu ljid khyer ba dang / skyes bu kha lo sgyur ba bla na med pas 'phags pa'i ye shes kyis shes par bya ba dang / khong du chud par bya ba dang / thob par bya ba dang / blta</text></item>
<item><p>275b2</p><section>mdo sde</section><text>bar bya ba dang / mngon du bya ba gang ci'ang rung ste/ de thams cad sems kyi skad cig gcig dang ldan pa'i shes rab kyis bla na med pa yang dag par rdzogs pa'i byang chub mngon par</text></item>
<item><p>275b3</p><section>mdo sde</section><text>rdzogs par sangs rgyas nas rig pa gsum thob bo/ /dge slong dag /de nas lha'i bu rnams kyis smras pa/ grogs po dag /bcom ldan 'das mngon par rdzogs par sangs</text></item>
<item><p>275b4</p><section>mdo sde</section><text>rgyas kyi| me tog gtor cig ces byas so/ /de na lha'i bu gang dag sngon gyi sangs rgyas mthong ba de dag 'dus nas de dag gis de dag la smras pa/ grogs po dag /sngon gyi yang</text></item>
<item><p>275b5</p><section>mdo sde</section><text>dag par rdzogs pa'i sangs rgyas rnams kyang brda mdzad cing brda mngon par sprul pa mdzad kyi/ bcom ldan 'das kyis brda ma mdzad kyi bar du me tog ma gtor cig /dge slong dag /de</text></item>
<item><p>275b6</p><section>mdo sde</section><text>nas de bzhin gshegs pas lha'i bu de dag yid gnyis su gyur par mkhyen nas shing ta la bdun tsam du nam mkha' la mngon par 'phags te/ der bzhugs nas lam gyi rgyun ni chad</text></item>
<item><p>275b7</p><section>mdo sde</section><text>do| |rdul ni nye bar zhi'o/ /zag pa ni bskams te/ yang mi zag go/ lam ni chad de/ yang mi 'jug go /'di ni sdug bsngal gyi mtha' zhes bya'o zhes ched du brjod pa ched</text></item>
<item><p>276a1</p><section>mdo sde</section><text>du brjod do/ /de nas lha'i bu de dag gis de bzhin gshegs pa la lha'i me tog gis gtor te/ de nas lha'i me tog pus mo nub tsam du bkram par gyur to/ /</text></item>
<item><p>276a2</p><section>mdo sde</section><text>dge slong dag /de ltar de bzhin gshegs pas mngon par rdzogs par sangs rgyas te mun pa mun nag dang ni bral/ sred pa ni rnam par sbyangs/ lta ba ni bzlog/ nyon mongs</text></item>
<item><p>276a3</p><section>mdo sde</section><text>pa rnams ni rnam par dkrugs/ zug rngu ni phyung / mdud pa ni bkrol/ nga rgyal gyi rgyal mtshan ni bsnyal/ chos kyi rgyal mtshan ni bsgreng / bag la nyal rnams ni bton/</text></item>
<item><p>276a4</p><section>mdo sde</section><text>chos kyi de bzhin nyid ni mkhyen/ yang dag pa'i mtha' ni thugs su chud/ chos kyi dbyings ni yongs su mkhyen/ sems can gyi khams ni rnam par bkod/ yang dag</text></item>
<item><p>276a5</p><section>mdo sde</section><text>pa nyid du nges pa'i phung po ni bsngags/ log pa nyid du nges pa'i phung po ni smad/ ma nges pa'i phung po ni yongs su bzung / sems can gyi dbang po rnams la ni rnam par</text></item>
<item><p>276a6</p><section>mdo sde</section><text>gzigs/ sems can gyi spyod pa ni yongs su mkhyen/ sems can gyi nad gso ba ni thugs su chud/ bdud rtsi'i sman sbyar ba ni grub/ sman pa'i rgyal por ni byung / sdug</text></item>
<item><p>276a7</p><section>mdo sde</section><text>bsngal thams cad las rab tu thar par mdzad pa por ni gyur/ mya ngan las 'das pa'i bde ba la 'jog pa por ni gyur/ de bzhin gshegs pa'i snying po/ de bzhin gshegs</text></item>
<item><p>276b1</p><section>mdo sde</section><text>pa'i chos kyi rgyal po'i khri chen po la ni bzhugs/ rnam par grol ba'i thabs ni/ brnyes/ thams cad mkhyen pa nyid kyi grong khyer du ni zhugs/ sangs rgyas thams cad dang yang</text></item>
<item><p>276b2</p><section>mdo sde</section><text>dag par ni 'dres/ chos kyi dbyings thugs su chud pa las dbyer med par ni gyur to/ /dge slong dag /de bzhin gshegs pa ngas 'dir thog ma med pa'i skye ba dang / rga ba</text></item>
<item><p>276b3</p><section>mdo sde</section><text>dang / 'chi ba'i sdug bsngal mthar phyung ngo zhes zhag bdun pa dang po la byang chub kyi snying po de nyid na bzhugs so// //'phags pa rgya cher rol pa zhes bya ba theg pa chen po'i</text></item>
<item><p>276b4</p><section>mdo sde</section><text>mdo bam po bco lnga pa/ dge slong dag /byang chub sems dpas thams cad mkhyen pa nyid thob ma thag tu de nas skad cig de nyid la phyogs bcu'i 'jig rten gyi khams thams</text></item>
<item><p>276b5</p><section>mdo sde</section><text>cad kyi sems can thams cad skad cig de dang / thang gcig de dang / yud tsam de la mchog tu bde ba dang ldan par gyur to/ /'jig rten gyi khams thams cad kyang snang ba chen pos</text></item>
<item><p>276b6</p><section>mdo sde</section><text>snang bar byas nas 'jig rten gyi bar sdig pa sdig pas khyab pa mun nag ces bya ba snga ma bzhin no/ /phyogs bcu'i 'jig rten gyi khams thams cad rnam pa drug tu g.yos/ rab tu</text></item>
<item><p>276b7</p><section>mdo sde</section><text>g.yos| kun tu rab tu g.yos so/ /ldeg/ rab tu ldeg /kun tu rab tu ldeg go /'gul/ rab tu 'gul/ kun tu rab tu 'gul to/ /'khrugs/ rab tu 'khrugs/ kun tu rab tu</text></item>
<item><p>277a1</p><section>mdo sde</section><text>'khrugs so/ /chem chem/ rab tu chem chem/ kun tu rab tu chem chem mo/ /'ur 'ur/ rab tu 'ur 'ur/ kun tu rab tu 'ur 'ur ro/ /sangs rgyas thams</text></item>
<item><p>277a2</p><section>mdo sde</section><text>cad kyis kyang de bzhin gshegs pa mngon par rdzogs par sangs rgyas pa la legs so zhes bya ba byin te/ chos kyi dgab pa dag kyang bskur ro/ /chos kyi dgab pa de dag gis stong</text></item>
<item><p>277a3</p><section>mdo sde</section><text>gsum gyi stong chen po'i 'jig rten gyi khams 'dir rin po che'i gdugs gcig gis khebs par gyur te/ rin po che'i gdugs de las kyang rnam pa de lta bu'i 'od zer gyi dra ba byung</text></item>
<item><p>277a4</p><section>mdo sde</section><text>ste| de dag gis phyogs bcu'i 'jig rten gyi khams grangs med dpag tu med pa dag snang bar byas nas phyogs bcu'i byang chub sems dpa' rnams dang / lha'i bu rnams kyang</text></item>
<item><p>277a5</p><section>mdo sde</section><text>kun dga' ba'i sgra brjod par gyur te/ sems can mkhas pa'i pad+ma ye shes kyi mtsho las byung ba/ 'jig rten gyi chos rnams kyis ma gos pa byung ngo / /thugs rje chen po'i</text></item>
<item><p>277a6</p><section>mdo sde</section><text>sprin yang dag par 'phags te/ chos kyi dbyings kyi gnas khyab par mdzad nas 'dul ba'i skye bo'i sman gyi chos kyi char/ dge ba'i rtsa ba'i sa bon thams cad kyi myu gu skyed pa/</text></item>
<item><p>277a7</p><section>mdo sde</section><text>dad pa'i myu gu rnams rnam par 'phel bar byed pa/ rnam par grol ba'i 'bras bu rnams 'byin par byed pa'i char 'bebs par 'gyur ro zhes 'dzer to/ /de la 'di skad ces bya</text></item>
<item><p>277b1</p><section>mdo sde</section><text>ste| skyes bu seng+ge de yis dpung bcas bdud btul te/ /ston pas bsam gtan bde ba mngon du mdzad nas ni/ /gang tshe stobs bcu sa rig pa gsum po brnyes gyur tshe/ /phyogs</text></item>
<item><p>277b2</p><section>mdo sde</section><text>bcu'i sangs rgyas zhing mang bye ba g.yos par gyur/ /chos 'dod byang chub sems dpa' gang dag yongs lhags pa/ /zhabs la gtugs te 'di skad tshig smras ma mnyel tam|/</text></item>
<item><p>277b3</p><section>mdo sde</section><text>bdag cag mngon sum ci 'dra shin tu 'jigs dpung de/ /shes rab bsod nams stobs dang brtson 'grus stobs kyis bcom/ /khrag khrig zhing nas sangs rgyas rnams kyis</text></item>
<item><p>277b4</p><section>mdo sde</section><text>gdugs rnams bskur/ /des pa skyes bu chen po bdud kyi sde rnams btul/ /khyod kyis gnas mchog 'chi med mya ngan med pa brnyes/ /srid pa gsum du dam chos char pa</text></item>
<item><p>277b5</p><section>mdo sde</section><text>myur du phob/ /phyogs bcu'i sems can snying po rnams kyis phyag brkyangs te/ /ka la ping+ka'i sgra yi gsung du brjod pa na/ /bdag cag ji ltar byang chub thob ltar khyod sangs</text></item>
<item><p>277b6</p><section>mdo sde</section><text>rgyas| |dper na mar dang mar gyi nying khu mtshungs 'dra bzhin/ /dge slong dag /de nas 'dod pa na spyod pa'i lha'i bu mo dag gis de bzhin gshegs pa byang chub kyi snying po la bzhugs</text></item>
<item><p>277b7</p><section>mdo sde</section><text>pa mngon par shes pa brnyes pa dang / brnag pa yongs su rdzogs pa dang / g.yul las rnam par rgyal ba dang / bdud phyir rgol ba pham par mdzad pa dang / gdugs dang / rgyal</text></item>
<item><p>278a1</p><section>mdo sde</section><text>mtshan dang / ba dan bsgreng ba dang / dpa' ba dang / rgyal ba 'phags pa dang / skyes bu dang / skyes bu chen po dang / sman pa'i mchog dang / zug rngu 'byin</text></item>
<item><p>278a2</p><section>mdo sde</section><text>pa chen po dang / seng+ge ltar mi bsnyengs shing spu zing zhes byed pa mi mnga' ba dang / glang po ltar thugs shin tu dul ba dang / dri ma gsum spangs pas dri ma mi mnga' ba dang / rig</text></item>
<item><p>278a3</p><section>mdo sde</section><text>pa gsum brnyes pas mkhyen pa po dang / chu bo bzhi las brgal bas pha rol tu byon pa dang / rin po che'i gdugs gcig 'dzin pas rgyal rigs su gyur pa dang / sdig</text></item>
<item><p>278a4</p><section>mdo sde</section><text>pa'i chos spangs pas 'jig rten gsum gyi bram zer gyur pa dang / ma rig pa'i sgo nga'i sbubs bcom pas dge slong du gyur pa dang / chags pa thams cad las yang</text></item>
<item><p>278a5</p><section>mdo sde</section><text>dag par 'das pas dge sbyong du gyur pa dang / nyon mongs pa bsal bas gtsang spra can du gyur pa dang / rgyal mtshan ma bsnyal bas dpa' ba dang / stobs bcu mnga' ba'i shin</text></item>
<item><p>278a6</p><section>mdo sde</section><text>tu stobs dang ldan pa dang / rin po che'i 'byung gnas ltar chos rin po che thams cad yongs su rdzogs par rig nas byang chub kyi snying po logs su phyogs te tshigs su</text></item>
<item><p>278a7</p><section>mdo sde</section><text>bcad pa 'di dag gis mngon par bstod do/ /'di ni shing gi rgyal drung du/ /bdud sde mngon du pham mdzad nas/ /ri rab lta bur mi g.yo bzhugs/ /bsnyengs pa mi mnga'</text></item>
<item><p>278b1</p><section>mdo sde</section><text>'bros mi mdzad/ /'dis ni bskal pa bye mang du/ /sbyin dang dul dang sdom pa yis/ /byang chub dam pa yang dag bsgrubs/ /des na 'di ni do mod mdzes/ /byang chub dam pa tshol</text></item>
<item><p>278b2</p><section>mdo sde</section><text>pa na| |'di yis bskal pa bye mang du/ /tshul khrims brtul zhugs dka' thub kyis/ /brgya byin tshangs pa zil du brlag /'di yis bskal pa bye mang du/ /bzod pa'i stobs</text></item>
<item><p>278b3</p><section>mdo sde</section><text>kyi go mnabs te/ /sdug bsngal rnams ni dang du blangs/ /des ni gser mdog 'od dang ldan/ /'di yis bskal pa bya mang du/ /brtson 'grus stobs dang rtsal gyis ni/ /gzhan</text></item>
<item><p>278b4</p><section>mdo sde</section><text>dag phyir bsnyil mdzad mdzad de/ /des na bdud kyi sde las rgyal/ /'di yis bskal pa bye mang du/ /bsam gtan mngon shes ye shes kyis/ /thub pa'i dbang po yang dag</text></item>
<item><p>278b5</p><section>mdo sde</section><text>mchod| |des na do mod 'di la mchod/ /'di yis bskal pa bye mang du/ /shes rab dang ni gsan pa bsags/ /sems can bye bar phan yang btags/ /des na byang chub</text></item>
<item><p>278b6</p><section>mdo sde</section><text>myur du brnyes/ /'di ni phung pos bdud las rgyal/ /'chi bdag nyon mongs bdud las rgyal/ /'di ni lha yi bdud las rgyal/ /des 'di mya ngan mi 'da' 'o/ /'di ni shin tu lha yi lha//</text></item>
<item><p>278b7</p><section>mdo sde</section><text>lha rnams kyis kyang mchod pa'i tshe/ /'jig rten gsum na mchod pa'i 'os/ /bsod nams don du gnyer ba'i zhing / /'chi med 'bras bu sbyin mdzad pa/ /'di ni sbyin gnas dam</text></item>
<item><p>279a1</p><section>mdo sde</section><text>pa ste| |'di la sbyin pa btang na de/ /byang chub dam pa thob bar du/ /bar ma dor ni chud mi za/ /'di yi mdzod spu mdzes pa yis/ /zhing mang bye ba gsal</text></item>
<item><p>279a2</p><section>mdo sde</section><text>bar bgyid/ /nyi zla dag kyang zil du brlag /sems can rnams la snang bar gyur/ /'di yi gzugs ni gzugs mdzes te/ /gzugs kyi dam pa legs pa'i gzugs/ /</text></item>
<item><p>279a3</p><section>mdo sde</section><text>mtshan mchog mnga' zhing phan pa bzhed/ /'jig rten gsum na mchod pa'i 'os/ /'di spyan shin tu rnam dag ste/ /zhing rnams dang ni sems can tshogs/ /sems dang ldan</text></item>
<item><p>279a4</p><section>mdo sde</section><text>dang sems med pa/ /mang po dag la rang byung gzigs/ /'di snyan shin tu rnam dag ste/ /lha yi dag dang mi yi dang / /rgyal ba rnams kyi chos smra dang / /mtha' yas pa yi sgra</text></item>
<item><p>279a5</p><section>mdo sde</section><text>rnams gsan/ /'di yi ljags ni yangs pa ste/ /ka la ping+ka 'jam pa'i dbyangs/ /'chi med rab tu zhir 'gro ba'i/ /chos ni 'di las bdag cag mnyan/ /bdud kyi sde rnams</text></item>
<item><p>279a6</p><section>mdo sde</section><text>gzigs gyur kyang / /de yi thugs ni 'khrugs mi mnga'/ /lha yi tshogs rnams gzigs gyur kyang / /shin tu thugs gzhungs dgyes mi mnga'/ /'di yis mtshon dang mda'</text></item>
<item><p>279a7</p><section>mdo sde</section><text>rnams kyis/ /bdud kyi sde las rgyal ma lags/ /bden pa brtul zhugs dka' thub kyis/ /sdang ba'i gyad las 'di rgyal lo/ /gdan las ma bskyod bzhin du ni/ /de yi sku la gnod</text></item>
<item><p>279b1</p><section>mdo sde</section><text>ma byung / /de yi skabs su byams mi mnga'/ /zhe sdang gyur pa'ang ma lags so/ /gang dag khyod las chos thos nas/ /sgrub pa bgyid par 'tshal ba yi/ /lha dang mi rnams de dag ni/ /</text></item>
<item><p>279b2</p><section>mdo sde</section><text>rnyed pa legs par rnyed pa lags/ /rgyal ba bsod nams gzi mnga' ba/ /khyod la bstod pa'i bsod nams kyis/ /mi yi zla ba khyod 'dra bar/ /kun kyang myur du 'gyur bar shog /</text></item>
<item><p>279b3</p><section>mdo sde</section><text>skyes bu khyu mchog 'dren pas byang chub sangs rgyas nas/ /khrag khrig zhing rnams bskyod cing bdud kyang pha ma mdzad de/ /tshangs pa'i dbyangs dang ka la ping+ka'i sgra skad kyis/ /</text></item>
<item><p>279b4</p><section>mdo sde</section><text>'dren pas thog mar tshigs su bcad pa 'di gsungs so/ /bsod nams rnam smin bde sde sdug bsngal thams cad sel/ /bsod nams ldan pa'i mi yi bsam pa rnams kyang 'grub//</text></item>
<item><p>279b5</p><section>mdo sde</section><text>bdud bcom nas ni byang chub myur du reg par 'gyur/ /mya ngan 'das pa zhi ba bsil ba'i dngos po thob/ /de bas bsod nams bya bas chog par su zhig 'dzin/ /bdud rtsi</text></item>
<item><p>279b6</p><section>mdo sde</section><text>chos mnyan pas kyang chog bar su zhig 'dzin/ /skye bo med pa'i nags gnas chog par su zhig 'dzin/ /sems can don bya bas kyang chog par su zhig 'dzin/ /byang chub</text></item>
<item><p>279b7</p><section>mdo sde</section><text>sems dpas lag pa brkyangs te tshig brjod pa/ /mchod pa byas kyi rang rang dag gi zhing du dengs/ /kun gyis de bzhin gshegs pa'i zhabs la phyag 'tshal nas/ /sna tshogs bkod</text></item>
<item><p>280a1</p><section>mdo sde</section><text>pas rang rang dag gi zhing du dong / /dpung rnams phan tshun chen po byung ba de gzigs nas/ /bde bar gshegs pa tshul du shis par rnam par rol/ /</text></item>
<item><p>280a2</p><section>mdo sde</section><text>dpung bcas bdud las rgyal te bdud rtsi reg shog ces/ /sems can rnams kyis mtshungs med sems kyis byang chub smon/ /dge slong dag/ de bzhin gshegs pa byang</text></item>
<item><p>280a3</p><section>mdo sde</section><text>chub kyi shing drung na seng+ge'i gdan la bzhugs te mngon par rdzogs par sangs rgyas nas skad cig de la sangs rgyas kyi rnam par rol pa dpag tu med pa mdzad de/ de dag ni</text></item>
<item><p>280a4</p><section>mdo sde</section><text>bskal par yang bstan par sla ba ma yin no/ /de la 'di skad ces bya ste/ sa ni lag mthil lta bur mnyam par gnas par 'gyur/ /'dab ma brgya pa rgyas pa 'od dang</text></item>
<item><p>280a5</p><section>mdo sde</section><text>ldan pa byung / /lha rnams brgya stong byang chub snying por rab tu 'dud/ /seng+ge sgra yi mtshan ma dang po 'di 'dir mthong / /stong gsum shing brgya dag dang ri rnams du ma dang / /</text></item>
<item><p>280a6</p><section>mdo sde</section><text>ri yi rgyal po lhun po byang chub snying por 'dud/ /stobs bcu'i gan du song ste brgya byin tshangs pa 'dud/ /'di yang mi yi seng+ge byang chub snying por rol/ /sku las 'od zer</text></item>
<item><p>280a7</p><section>mdo sde</section><text>brgya stong dag ni rab bkye ste/ /rgyal ba'i zhing mchog khyab nas ngan song gsum po zhi/ /de nas skad cig yud tsam mi khom bskams par gyur/ /sems can gang la'ang tha</text></item>
<item><p>280b1</p><section>mdo sde</section><text>ba rgyags sdang gnod pa med/ /'di yang mi yi seng+ge gdan la bzhugs pa'i rol/ /nyi zla nor bu med dang glog dang lha yi 'od/ /'od dang ldan pa'i rlabs kyis zil mnan lam me</text></item>
<item><p>280b2</p><section>mdo sde</section><text>min| |'gro ba gang gis kyang ni ston pa'i gtsug mi mthong / /'di yang mi yi seng+ge gdan la bzhugs pa'i rol/ /phyag gi mthil gyis reg nas sa yang rnam drug g.yos/ /de</text></item>
<item><p>280b3</p><section>mdo sde</section><text>yi bdud kyi sde rnams shing bal bzhin du dkrugs/ /bdud ni mda' thogs sa la ri mo gang 'bri ba/ /'di yang mi yi seng+ge gdan la rol pa lags/ /mngon par rdzogs par byang</text></item>
<item><p>280b4</p><section>mdo sde</section><text>chub pa'i le'u zhes bya ba ste/ nyi shu rtsa gnyis pa'o// //de nas gnas gtsang ma'i ris kyi lha'i bu rnams kyis byang chub kyi snying po la bzhugs pa'i de bzhin</text></item>
<item><p>280b5</p><section>mdo sde</section><text>gshegs pa la bskor ba byas te/ lha'i tsan+dan gyi phye ma'i char mngon par phab nas tshul dang mthun pa'i tshigs su bcad pa 'di dag gis bstod do/ /'jig rten gsal bar</text></item>
<item><p>280b6</p><section>mdo sde</section><text>mdzad pa byung / /'jig rten mgon po 'od mdzad pa/ /'jig rten ldongs par gyur pa la/ /nyon mongs spangs pa mig sbyin pa/ /khyod ni g.yul las rnam par rgyal/ /bsod nams</text></item>
<item><p>280b7</p><section>mdo sde</section><text>dag gis dgongs pa rdzogs so/ /dkar po'i chos rnams kun tu rdzogs/ /khyod ni 'gro ba'i tshim mdzad 'gyur/ /sdig pa mi mnga' 'dam las rgal/ /gau ta ma ni thang la bzhugs//</text></item>
<item><p>281a1</p><section>mdo sde</section><text>sems can gzhan dag klung chen gyis/ /khyer ba rnams kyang sgrol bar 'gyur/ /shes rab chen po khyod 'phags te/ /'jig rten dag na zla ma mchis</text></item>
<item><p>281a2</p><section>mdo sde</section><text>'jig rten chos kyis khyod mi gos/ /chab na mchis pa'i pad+ma bzhin/ /'jig rten ring nas gnyid log 'di/ /mun pa'i phung pos gtibs pa la/ /khyod ni shes rab sgron ma</text></item>
<item><p>281a3</p><section>mdo sde</section><text>yis/ /rab tu sad par mdzad pa sbyong / /'tsho ba'i 'jig rten ring nas ni/ /nyon mongs nad kyis gzir ba la/ /nad rnams kun las thar mdzad pa/ /sman pa'i rgyal po yang dag</text></item>
<item><p>281a4</p><section>mdo sde</section><text>byung / /'jig rten mgon po khyod byung bas/ /mi khom rnams ni stong par 'gyur/ /lha rnams dang ni mi dag kyang / /bde ba rnams dang ldan par 'gyur/ /skyes bu khyu mchog des</text></item>
<item><p>281a5</p><section>mdo sde</section><text>pa khyod| |lta bar gang dag 'dong bgyid pa/ /de dag bskal pa stong rnams su/ /nam yang ngan 'gror mchi mi 'gyur/ /gang dag chos nyan 'gyur ba rnams/ /de dag mkhas shing</text></item>
<item><p>281a6</p><section>mdo sde</section><text>nad med dang / /zag dang phung po zad pa dang / /'jigs pa med pa rnams su 'gyur/ /nyon mongs bcings pa bcad nas ni/ /kun kyang len pa ma mchis par/ /myur du rab tu grol</text></item>
<item><p>281a7</p><section>mdo sde</section><text>'gyur te/ /dge ba mchog gi 'bras bu thob/ /de dag 'jig rten sbyin gnas te/ /sbyin pa rnams ni blang ba'i 'os/ /de dag yon phul mi chung ste/ /kun kyang mya ngan 'das rgyu</text></item>
<item><p>281b1</p><section>mdo sde</section><text>lags| |dge slong dag /de ltar gnas gtsang ma'i ris kyi lha'i bu rnams kyis de bzhin gshegs pa la mngon par bstod nas thal mo sbyar te/ de bzhin gshegs pa la phyag</text></item>
<item><p>281b2</p><section>mdo sde</section><text>'tshal zhing phyogs gcig tu 'khod do/ /de nas 'od gsal gyi lha'i bu rnams kyis de bzhin gshegs pa byang chub kyi snying po la bzhugs pa la me tog dang / bdug pa dang / spos</text></item>
<item><p>281b3</p><section>mdo sde</section><text>dang | phreng ba dang / phyug pa dang / gdugs dang / rgyal mtshan dang / ba dan rnam pa sna tshogs kyis cho ga bzhin du mchod nas lan gsum bskor ba byas te tshigs su bcad pa 'di dag</text></item>
<item><p>281b4</p><section>mdo sde</section><text>gis mngon par bstod do/ /thub pa thugs zab gsung ni shin tu snyan/ /thub mchog tshangs dbyangs glu ltar gsung snyan mchog /byang chub rab mchog shin tu dam pa brnyes/ /dbyangs</text></item>
<item><p>281b5</p><section>mdo sde</section><text>kun mthar phyin khyod la phyag 'tshal lo/ /khyod skyabs khyod gling khyod ni dpung gnyen te/ /khyod ni 'jig rten mgon po byams thugs mdzad/ /khyod ni sman pa'i dam pa zug rngu 'byin/ /</text></item>
<item><p>281b6</p><section>mdo sde</section><text>gso ba phan mdzad khyod ni dam pa mchog /mar me mdzad pa gzigs ma thag tu khyod/ /byams dang thugs rje'i sprin gyi dra ba bsgrubs/ /mgon po bdud rtsi'i rgyun gyi char phob la/ /lha</text></item>
<item><p>281b7</p><section>mdo sde</section><text>mi rnams kyi gdung bzhi bar mdzod/ /khyod ni srid gsum mi gos pad+ma 'dra/ /khyod ni mi g.yo mi bskyod lhun po 'dra/ /khyod ni thugs dam mi g.yo rdo rje bzhin/ /yon tan mchog kun</text></item>
<item><p>282a1</p><section>mdo sde</section><text>mnga' ste zla ba 'dra/ /dge slong dag/ de ltar 'od gsal gyi lha rnams kyis de bzhin gshegs pa la mngon par bstod nas thal mo sbyar te/ de</text></item>
<item><p>282a2</p><section>mdo sde</section><text>bzhin gshegs pa la phyag 'tshal zhing phyogs gcig tu 'khod do/ /de nas lha'i bu rab tshangs pa la sogs pa tshangs ris kyi lha rnams kyis de bzhin gshegs pa byang</text></item>
<item><p>282a3</p><section>mdo sde</section><text>chub kyi snying po la bzhugs pa la nor bu rin po che bye ba khrag khrig brgya stong du mas spras pa'i rin po che'i dra bas bkab ste lan gsum bskor ba byas nas tshul dang mthun pa'i</text></item>
<item><p>282a4</p><section>mdo sde</section><text>tshigs su bcad pa 'di dag gis mngon par bstod do/ /dge ba dri med shes rab 'od dang gzi brjid ldan/ /mtshan gyi dam pa sum cu rtsa gnyis mchog mnga' ba/ /dran dang ldan</text></item>
<item><p>282a5</p><section>mdo sde</section><text>zhing blo gros ldan pa ye shes mnga'/ /mnyel ba mi mnga' khyod la mgo bos phyag 'tshal lo/ /dri gsum dri mi mnga' ba dri med dri ma bral/ /'jig rten gsum du grags shing</text></item>
<item><p>282a6</p><section>mdo sde</section><text>rig pa gsum brnyes pa/ /rnam par thar pa dam pa gsum gyi mig sbyin pa/ /spyan gsum dri ma mi mnga' khyod la phyag 'tshal lo/ /dus ngan rnyog pa bsal ba rab tu zhi</text></item>
<item><p>282a7</p><section>mdo sde</section><text>thugs ldan/ /thugs brtse thugs rjes 'phags pa 'gro ba'i don mdzad pa/ /thub pa dgyes pas 'phags pa thugs ni rab zhi ba/ /khyod ni yid gnyis grol bar mdzad pa</text></item>
<item><p>282b1</p><section>mdo sde</section><text>btang snyoms dgyes/ /brtul zhugs dka' thub 'phags pa 'gro ba'i don mdzad pa/ /rang spyod rnam par dag cing spyod pa'i pha rol byon/ /bden pa bzhi po ston pa rnam thar dgyes</text></item>
<item><p>282b2</p><section>mdo sde</section><text>pa po| |grol bar gyur nas 'gro ba gzhan yang grol mdzad pa/ /stobs dang brtson 'grus ldan pa'i bdud po 'dir lhags pa/ /shes rab brtson 'grus de bzhin byams pas</text></item>
<item><p>282b3</p><section>mdo sde</section><text>pham mdzad nas/ /khyod kyis go 'phang dam pa 'chi ba med pa brnyes/ /g.yon can dpung rnams bcom pa khyod la phyag 'tshal lo/ /dge slong dag /de ltar lha'i bu rab tshangs pa la</text></item>
<item><p>282b4</p><section>mdo sde</section><text>sogs pa tshangs ris kyi lha rnams kyis de bzhin gshegs pa la tshigs su bcad pa 'di dag gis mngon par bstod nas thal mo sbyar te/ de bzhin gshegs pa la phyag 'tshal</text></item>
<item><p>282b5</p><section>mdo sde</section><text>zhing phyogs gcig tu 'khod do/ /de nas bdud kyi bu dkar po'i phyogs pa de de dag de bzhin gshegs pa ga la pa der song ste phyin pa dang / rin po che'i gdugs dang / bla bre</text></item>
<item><p>282b6</p><section>mdo sde</section><text>chen po rnams kyis de bzhin gshegs pa la mngon par bkab nas thal mo sbyar te/ de bzhin gshegs pa la tshul dang mthun pa'i tshigs su bcad pa 'di dag gis mngon</text></item>
<item><p>282b7</p><section>mdo sde</section><text>par bstod do/ /khyod stobs shin tu rgya che ba dang bdud dpung drag po bdag cag mngon sum ste/ /bdud dpung rab 'jigs chen po de yang khyod kyis skad cig gcig la pham</text></item>
<item><p>283a1</p><section>mdo sde</section><text>par mdzad/ /khyod ni bzhengs par ma gyur sku yang mi g.yo gsung yang brjod pa ma mdzad de/ /thub pa don kun 'grub pa 'jig rten gsum</text></item>
<item><p>283a2</p><section>mdo sde</section><text>gyis mchod pa khyod la bdag phyag 'tshal/ /bdud kyi bu mo bye ba khrag khrig stong phrag du ma gang+gA'i bye ma snyed/ /de dag rnams kyis byang chub shing mchog drung nas khyod ni bskyod cing</text></item>
<item><p>283a3</p><section>mdo sde</section><text>g.yo ma nus/ /mchod sbyin bye ba khrag khrig stong phrag du ma gang+gA'i bye ma snyed mdzad de/ /byang chub shing drung bzhugs pa des na de ring khyod ni rnam par mdzes pa lags/ /</text></item>
<item><p>283a4</p><section>mdo sde</section><text>byang chub spyad pa dam pa spyod mdzad tshe na shin tu sdug pa'i btsun mo dang / /phangs pa'i sras dang bran mo de bzhin skyed mos tshal dang grong khyer dang / /yul 'khor grong rdal dag dang</text></item>
<item><p>283a5</p><section>mdo sde</section><text>rgyal srid rnams dang btsun mo'i 'khor dang glang po dang / /dbu dang spyan dang ljags dang de bzhin zhabs btang des na de ring rnam par mdzes/ /nga ni sangs rgyas 'gyur te</text></item>
<item><p>283a6</p><section>mdo sde</section><text>bsam gtan rdzu 'phrul blo yi go bgos nas/ /sems can bya ba khrag khrig mang po sdug bsngal rgya mtshos khyer bar gyur pa rnams/ /dam chos gru yis nyid kyis bsgral</text></item>
<item><p>283a7</p><section>mdo sde</section><text>bar bya zhes khyod kyis lan mang gsung brjod pa/ /khyod kyis smon lam de ni grub lags srog chags rnams kyang sgrol bar mdzad par 'gyur/ /smra ba'i khyu mchog</text></item>
<item><p>283b1</p><section>mdo sde</section><text>'jig rten mig sbyin mdzad pa khyod la bstod pa'i bsod nams de/ /bdag cag thams cad dga' mgu yid gyur thams cad mkhyen pa nyid du smon lam 'debs/ /sangs rgyas</text></item>
<item><p>283b2</p><section>mdo sde</section><text>rnams kyis rab bsngags byang chub dam pa mtshungs med yang dag bsgrubs nas ni/ /de ltar bdud sde 'khor de bcom nas thams cad mkhyen nyid 'tshang rgyar 'gyur bar shog /</text></item>
<item><p>283b3</p><section>mdo sde</section><text>dge slong dag /de ltar bdud kyi bu rnams kyis de bzhin gshegs pa la mngon par bstod nas thal mo sbyar te/ de bzhin gshegs pa la phyag 'tshal zhing phyogs gcig tu</text></item>
<item><p>283b4</p><section>mdo sde</section><text>'khod do/ /de nas lha'i bu gzhan 'phrul dbang byed kyi lha'i bu brgya stong du mas yongs su bskor te/ mdun du bdar nas de bzhin gshegs pa la dzam+bu gling gi gser gyi pad+ma dag gis</text></item>
<item><p>283b5</p><section>mdo sde</section><text>mngon par gtor te spyan snga nas tshigs su bcad pa 'di dag gis mngon par bstod do/ /gsung ni dpyas ma mchis shing ma 'khrul rnam par ma 'khrugs pa/ /mun rdul bral zhing</text></item>
<item><p>283b6</p><section>mdo sde</section><text>'chi med rtogs par thugs su chud par gyur/ /lha yul mi yul pa yi dpal dang bgyi ba gzhal med 'os/ /rab tu 'bar ba'i blo gros ldan la mgo bos phyag 'tshal lo/ /dka' ba</text></item>
<item><p>283b7</p><section>mdo sde</section><text>mdzad pa nyon mongs spong ba rdul dang dri ma sel/ /shin tu dga' ba'i gsung gis lha dang mi rnams dga' bar mdzod/ /sku mchog 'od zer rgyas pa dri ma shin tu mnga' bas/ /lha</text></item>
<item><p>284a1</p><section>mdo sde</section><text>dang mi yi bdag po bzhin du 'gro ba 'di las rgyal/ /pha rol tshogs rnams rab tu 'joms pa gzhan gyi spyod mkhas pa/ /lha dang mi yi srid par</text></item>
<item><p>284a2</p><section>mdo sde</section><text>dga' ba gzhan gyi blo sel ba/ /shin tu mkhas pa blo ldan gzhan gyi spyod pa rnam par phyi/ /stobs bcu mnga' ba gshegs pa'i lam 'dir rnam par rgyu ba mdzod/ /srid</text></item>
<item><p>284a3</p><section>mdo sde</section><text>pa 'dzin dang sdug bsngal log 'dzin rgya chen 'dor sel te/ /lha mi blo gros 'dul ba ji lta bzhin du 'dul bar mdzod/ /zla ba bzhin du mkha' las phyogs bzhi dag tu rnam rgyu</text></item>
<item><p>284a4</p><section>mdo sde</section><text>ba| |srid pa gsum 'dir rmad byung mig dang dpung gnyen gyur par shog /lha dang mi yi srid pa dga' yang yul la 'khrul mi mnga'/ /'dod pa'i dga' dang bral zhing dge ba'i</text></item>
<item><p>284a5</p><section>mdo sde</section><text>dga' la dgyes pa po/ /'khor la sgrog pa 'jig rten gsum na khyod dang mtshungs ma mchis/ /khyod 'dir 'gro ba rnams kyi mgon dang skyabs dang dpung gnyen lags/ /dge</text></item>
<item><p>284a6</p><section>mdo sde</section><text>slong dag /de ltar lha'i bu dbang sgyur la sogs pa gzhan 'phrul dbang byed kyi lha'i bu rnams kyis de bzhin gshegs pa la mngon par bstod nas thal mo sbyar te/ de bzhin</text></item>
<item><p>284a7</p><section>mdo sde</section><text>gshegs pa la phyag 'tshal zhing phyogs gcig tu 'khod do/ /de nas lha'i bu rab 'phrul rab 'phrul gyi lha'i tshogs kyis yongs su bskor cing mdun du bdar te/ de bzhin</text></item>
<item><p>284b1</p><section>mdo sde</section><text>gshegs pa la dar gyi lnga ldis g.yogs nas spyan snga nas tshigs su bcad pa 'di dag gis mngon par bstod do/ /dri ma rnam gsum spangs pas khyod ni chos kyi snang ba yang dag</text></item>
<item><p>284b2</p><section>mdo sde</section><text>'phags/ /gti mug dang ni lta dang ma rig 'joms pa mdzes dang dpal gyis rgyas/ /log pa'i lam la dga' ba'i skye bo 'di dag 'chi med 'god mdzad pa/ /'jig rten 'dir byung</text></item>
<item><p>284b3</p><section>mdo sde</section><text>mchod rten lha yul pa dang mi yul bas mchod pa/ /khyod ni gso ba'i sman ba mkhas pa bdud rtsi bde ba sbyin pa po/ /lta dang nyon mongs pa dang ma rig bsags pa sngon gyi bag la nyal/ /</text></item>
<item><p>284b4</p><section>mdo sde</section><text>lus can rnams kyi nad kun sngon gyi rgyal ba'i lam gyis sel ba ste/ /de bas sman pa dam pa 'dren pa khyod ni sa la rnam par rgyu/ /nyi zla'i 'od dang skar ma rnams dang me dang de bzhin nor bu</text></item>
<item><p>284b5</p><section>mdo sde</section><text>dang | |brgya byin tshangs pa'i 'od rnams dpal stug spyan sngar lam me ma lags te/ /shes rab snang ba mdzad dang 'od mdzad 'od dang dpal gyis rab tu rgyas/ /khyod kyi ye shes</text></item>
<item><p>284b6</p><section>mdo sde</section><text>rmad byung mngon sum gyur bas mgo bos phyag 'tshal lo/ /rnam par 'dren pa snyan pa'i gsung ldan bden dang bden min gsung / /dul ba thugs zhing dbang po thul ba rab tu zhi ba'i thugs</text></item>
<item><p>284b7</p><section>mdo sde</section><text>ldan pa/ /ston pa lha dang mi yi 'khor la bstan par bgyi ba ston mdzad pa/ /shAkya thub pa mi yi khyu mchog lha mis mchod la phyag 'tshal lo/ /ye shes mnga' ba ye shes</text></item>
<item><p>285a1</p><section>mdo sde</section><text>bka' mchid mchog can srid gsum go mdzad pa/ /dri ma gsum bsal rig pa gsum dang rnam par thar gsum ston pa po/ /thub pa blo gros ji ltar</text></item>
<item><p>285a2</p><section>mdo sde</section><text>gdul ba skal dang skal med rab mkhyen pa/ /stong gsum rmad du byung ba lha mis mchod pa khyod la phyag 'tshal lo/ /dge slong dag/ de ltar lha'i bu rab 'phrul 'khor dang bcas</text></item>
<item><p>285a3</p><section>mdo sde</section><text>pas de bzhin gshegs pa la mngon par bstod nas thal mo sbyar te/ de bzhin gshegs pa la phyag 'tshal zhing phyogs gcig tu 'dug go /de nas lha'i bu yongs su</text></item>
<item><p>285a4</p><section>mdo sde</section><text>dga' ldan dga' ldan kyi ris kyi lha'i bu dang lhan cig tu de bzhin gshegs pa ga la ba der song ste phyin nas lha'i gos kyi dra ba chen pos byang chub kyi snying po la bzhugs pa'i</text></item>
<item><p>285a5</p><section>mdo sde</section><text>de bzhin gshegs pa la mngon par bkab ste spyan snga nas tshigs su bcad pa 'di dag gis mngon par bstod do/ /khyod ni dga' ldan gnas nas bzhugs tshe der ni khyod kyis rgya</text></item>
<item><p>285a6</p><section>mdo sde</section><text>chen chos kyang bshad/ /khyod kyis bstan pa de ni da dung lha yi bu rnams chos spyod rgyun mi 'chad/ /khyod la blta bas ngoms par mi 'gyur chos mnyan pas kyang ngoms pa rnyed</text></item>
<item><p>285a7</p><section>mdo sde</section><text>mi 'gyur/ /yon tan rgya mtsho 'jig rten sgron ma khyod pa mgo dang yid kyis phyag 'tshal lo/ /khyod ni dga' ldan gnas nas 'phos te tshe khyod kyis mi khom thams cad sbyangs//</text></item>
<item><p>285b1</p><section>mdo sde</section><text>gang tshe byang chub shing drung bzhugs tshe 'gro ba kun gyi nyon mongs rab tu zhi/ /gang gi ched du rgya chen byang chub btsal ba brnyes te bdud kyang pham par mdzad/ /khyod kyi smon lam de ni</text></item>
<item><p>285b2</p><section>mdo sde</section><text>rab tu rdzogs kyi 'khor lo rgya chen myur du bskor/ /chos 'tshal ba dag chos mnyan bgyi zhes te/ /srog chags stong phrag mang po sdod cing mchis/ /'khor lo rgya chen myur du bskor</text></item>
<item><p>285b3</p><section>mdo sde</section><text>du gsol/ /srog chags stong rnams srid las bsgral du gsol/ /dge slong dag /de ltar lha'i bu yongs su dga' ldan 'khor dang bcas pas de bzhin gshegs pa la mngon par</text></item>
<item><p>285b4</p><section>mdo sde</section><text>bstod nas thal mo sbyar te/ de bzhin gshegs pa la phyag 'tshal zhing phyogs gcig tu 'dug go /de nas lha'i bu rab 'thab bral la sogs pa 'thab bral gyi lha rnams bcom</text></item>
<item><p>285b5</p><section>mdo sde</section><text>ldan 'das ga la ba der dong ste phyin nas me tog dang / spos dang / phreng ba dang / byug pa sna tshogs kyis byang chub kyi snying po la bzhugs ba'i de bzhin gshegs pa la mchod de</text></item>
<item><p>285b6</p><section>mdo sde</section><text>spyan snga nas tshul dang mthun pa'i tshigs su bcad pa 'di dag gis mngon par bstod do/ /tshul khrims ting nge 'dzin de bzhin shes rab kyis/ /khyod dang mtshungs pa ma mchis ga</text></item>
<item><p>285b7</p><section>mdo sde</section><text>la lhag/ /mos dang rnam par grol la mkhas pa po/ /de bzhin gshegs pa khyod la mgos phyag 'tshal/ /byang chub snying po lha yis gang bgyis pa/ /bkod pa mdzes pa de dag</text></item>
<item><p>286a1</p><section>mdo sde</section><text>mthong lags te/ /ji ltar khyod la lha dang mis mchod pa/ /de ni gzhan gang la yang 'os ma lags/ /khyod byung don ma mchis pa ma lags te/ /</text></item>
<item><p>286a2</p><section>mdo sde</section><text>gang gi don du dka' ba mang po spyad/ /shin tu g.yon can sde dang bcas las rgyal/ /khyod kyis bla na med pa'i byang chub brnyes/ /phyogs bcu dag tu snang ba mdzad par gyur//</text></item>
<item><p>286a3</p><section>mdo sde</section><text>shes rab sgron mes 'jig rten gsum po gsal/ /khyod ni rab rib sel bar 'gyur ba ste/ /'gro la bla na med pa'i mig sbyin pa/ /khyod la bstod pa bskal bar brjod kyang</text></item>
<item><p>286a4</p><section>mdo sde</section><text>ni| |khyod kyi ba spu'i khung bu mtha' ma mchis/ /yon tan rgya mtsho 'jig rten rnam par grags/ /de bzhin gshegs pa khyod la mgos phyag 'tshal/ /de ltar rab 'thab bral</text></item>
<item><p>286a5</p><section>mdo sde</section><text>la sogs pa 'thab bral gyi lha'i bu de dag gis de bzhin gshegs pa mngon par bstod nas thal mo sbyar te/ de bzhin gshegs pa la phyag 'tshal zhing phyogs gcig</text></item>
<item><p>286a6</p><section>mdo sde</section><text>tu 'khod do/ /de nas lha'i dbang po brgya byin sum cu rtsa gsum gyi ris kyi lha rnams dang lhan cig tu me tog dang / spos dang / phreng ba dang / byug pa dang / gdugs dang / rgyal</text></item>
<item><p>286a7</p><section>mdo sde</section><text>mtshan dang / ba dan bkod pa rnams kyis de bzhin gshegs pa la mchod nas tshigs su bcad pa 'di dag gis mngon par bstod do/ /thub pa ma 'khrul kha na mtho mi mnga' rtag</text></item>
<item><p>286b1</p><section>mdo sde</section><text>tu legs bzhugs lhun po 'dra/ /phyogs bcu dag tu ye shes 'od grags bsod nams dag dang gzi brjid ldan pa po/ /thub pa khyod kyi sngon chad sangs rgyas brgya phrag mtha' yas yang</text></item>
<item><p>286b2</p><section>mdo sde</section><text>dag mchod pa mdzad/ /de yi yul de yis ni byang chub shing drung bdud kyi sde las rgyal bar gyur/ /tshul khrims dang ni thos dang ting 'dzin shes rab 'byung gnas ye shes rgyal</text></item>
<item><p>286b3</p><section>mdo sde</section><text>mtshan tog /rga shi 'joms par mdzad pa sman pa dam pa 'jig rten dag mig sbyin pa/ /thub pa dri ma gsum dang tha ba spangs shing dbang po zhi la thugs zhi ba/ /shAkya khyu mchog</text></item>
<item><p>286b4</p><section>mdo sde</section><text>'gro bdag gi chos kyi rgyal po khyod la skyabs su mchi/ /khyod kyis brtson 'grus mthu yis 'phags pa'i byang chub spyod pa mtha' yas gyur lags te/ /shes rab stobs dang thabs</text></item>
<item><p>286b5</p><section>mdo sde</section><text>dang byams pa'i stobs dang bsod nams stobs rnams dang / /stobs rnams de dag bcom ldan 'das khyod byang chub bzhugs pa'i tshe na mtha' yas te/ /stobs dang ldan pa de ring byang chub</text></item>
<item><p>286b6</p><section>mdo sde</section><text>snying por bzhugs nas stobs bcu mnga' bar gyur/ /dpung tshogs mtha' yas mthong nas dge sbyong rgyal po byang chub snying por bzhugs pa de/ /nyams par mi 'gyur grang zhes lha</text></item>
<item><p>286b7</p><section>mdo sde</section><text>rnams thams cad rab tu dngangs shing skrag par gyur/ /khyod ni 'byung po rnams kyis bsnyengs par ma gyur sku yang g.yo ba mi mnga' ste/ /khur lci phyag gis brdabs nas kun tu g.yos</text></item>
<item><p>287a1</p><section>mdo sde</section><text>te bdud kyi sde las rgyal bar gyur/ /ji ltar snga ma rnams kyis seng+ge'i khri la byang chub dam pa brnyes gyur pa/ /de ltar khyod kyis rjes su sangs rgyas</text></item>
<item><p>287a2</p><section>mdo sde</section><text>mtshungs shing mnyam ste gzhan du gyur ma lags/ /yid kyang mnyam zhing sems kyang mnyam ste khyod bdag nyid kyis thams cad mkhyen nyid brnyes/ /des na khyod ni 'jig rten</text></item>
<item><p>287a3</p><section>mdo sde</section><text>dam pa rang byung 'gro ba rnams kyi bsod nams zhing / /dge slong dag /de ltar lha'i dbang po brgya byin sum cu rtsa gsum pa'i lha rnams dang lhan cig tu de bzhin gshegs pa la</text></item>
<item><p>287a4</p><section>mdo sde</section><text>mngon par bstod nas thal mo sbyar te/ de bzhin gshegs pa la phyag 'tshal zhing phyogs gcig tu 'dug go /de nas rgyal po chen po bzhi po dag rgyal chen bzhi'i ris kyi lha'i</text></item>
<item><p>287a5</p><section>mdo sde</section><text>bu rnams dang lhan cig tu de bzhin gshegs pa ga la ba der song ste phyin nas me tog a ti muk+ta ka dang / tsam pa ka dang / sna ma'i me tog dang / paR+shi ka dang / d+ha nu ka ri'i phreng ba dang /</text></item>
<item><p>287a6</p><section>mdo sde</section><text>chun po thogs te lha'i bu mo brgya stong gis bskor nas lha'i glu dbyangs len pas de bzhin gshegs pa la mchod pa byas te/ tshul dang mthun pa'i tshigs su bcad pa 'di dag</text></item>
<item><p>287a7</p><section>mdo sde</section><text>gis mngon par bstod do/ /shin tu gsung snyan dbyangs ni yid du mchi/ /zla ltar rab tu zhi mdzad thugs dang ba/ /'dzum pa'i zhal ldan ljags ni rab yangs pa/ /thub mchog</text></item>
<item><p>287b1</p><section>mdo sde</section><text>dga' mdzad khyod la phyag 'tshal lo/ /lha mi rnams kyi snyan cing dgar 'gyur ba/ /sgra skad gang dag 'jig rten mchis pa kun/ /khyod kyi 'jam pa'i gsung ni phyung bas na/ /mi yi sgra</text></item>
<item><p>287b2</p><section>mdo sde</section><text>skad thams cad zil gyis non/ /'dod chags zhe sdang gti mug nyon mongs zhi/ /mi min dga' ba rnam par dag pa skyed/ /rnyog pa ma mchis snying gis chos thos nas/ /de kun 'phags</text></item>
<item><p>287b3</p><section>mdo sde</section><text>pa'i rnam par grol ba thob/ /khyod ni mi mkhas rnams la brnyas mi mdzad/ /mkhas pa'i rgyags pas nam yang rgyags ma gyur/ /khyod ni 'gying ba mi mnga' zhum mi mnga'/ /rgya mtsho'i</text></item>
<item><p>287b4</p><section>mdo sde</section><text>dbus nas ri mchog 'phags pa bzhin/ /de 'dra'i sems can 'jig rten byung bas na/ /mi rnams 'dir ni rnyed pa legs par rnyed/ /pad+ma dpal ltar nor rnams sbyin pa po/ /de ltar</text></item>
<item><p>287b5</p><section>mdo sde</section><text>'jig rten kun la mchod sbyin mdzad/ /de ltar rgyal po chen po bzhi la sogs pa rgyal chen bzhi'i ris kyi lha rnams kyis byang chub kyi snying po la bzhugs pa'i de bzhin gshegs pa la</text></item>
<item><p>287b6</p><section>mdo sde</section><text>mngon par bstod nas thal mo sbyar te/ de bzhin gshegs pa la phyag 'tshal zhing phyogs gcig tu 'khod do/ /de nas bar snang gi lha rnams de bzhin gshegs pa'i drung du lhags te/</text></item>
<item><p>287b7</p><section>mdo sde</section><text>mngon par rdzogs par byang chub pa la mchod pa'i las kyi phyir bar snang thams cad rin po che'i dra ba dang / dril bu g.yer ka'i dra ba dang / rin po che'i gdugs rnams dang / rin po che'i</text></item>
<item><p>288a1</p><section>mdo sde</section><text>ba dan rnams dang / rin po che dang / dar gyi lnga ldi dang / rin po che'i me tog rna rgyan dang / mu tig gi chun khor dang / me tog gi lnga ldi sna tshogs rnams lus</text></item>
<item><p>288a2</p><section>mdo sde</section><text>phyed phyung ba'i lha rnams kyis bzung ba dang / zla gam rnams kyis legs par brgyan nas de bzhin gshegs pa la phul lo/ /phul nas kyang spyan snga nas tshigs su bcad pa 'di dag</text></item>
<item><p>288a3</p><section>mdo sde</section><text>gis mngon par bstod do/ /thub pa mkhas la bdag cag mchis nas ni/ /'gro ba'i spyod kun ji bzhin gsal bltas shing / /sems can dag pa khyod kyi spyod bltas na/ /de ltar</text></item>
<item><p>288a4</p><section>mdo sde</section><text>khyod kyi thugs gcig 'khrul ma mthong / /mchod phyir byang chub sems dpa' gang lhags pa/ /mi yi 'dren pa de dag nam mkha' khyab/ /'di ltar de dag nam mkha'i lus</text></item>
<item><p>288a5</p><section>mdo sde</section><text>lags pas/ /gzhal med khang rnams la yang gnod ma mchis/ /bar snang nas ni me tog char bab pa/ /stong chen byur bur rab tu gang gyur pa/ /de dag ma lus khyod kyi skur</text></item>
<item><p>288a6</p><section>mdo sde</section><text>bab kyang / /'bab chu rgya mtshor bab pa bzhin du gyur/ /gdugs dang me tog rna rgyan me tog phreng / /me tog tsam+pa ka yi lnga ldi dang / /rgyan phreng zla ba zla gam rnams kyang 'thor/ /lha</text></item>
<item><p>288a7</p><section>mdo sde</section><text>yis gtor kyang 'dres par gyur ma mchis/ /bar snang thams cad lha yis gang gyur te/ /'di la skra tsam gzhag pa'i gnas ma mchis/ /rkang gnyis mchog la mchod pa bgyid</text></item>
<item><p>288b1</p><section>mdo sde</section><text>kyang ni| |khyod la rgyags pa'am ngo mtshar 'gyur mi mnga'/ /de ltar bar snang gi lha rnams kyis byang chub kyi snying po la bzhugs pa'i de bzhin gshegs pa la mngon par bstod nas</text></item>
<item><p>288b2</p><section>mdo sde</section><text>thal mo sbyar te/ /de bzhin gshegs pa la phyag 'tshal zhing phyogs gcig tu 'khod do/ /de nas sa bla'i lha rnams kyis de bzhin gshegs pa la mchod pa'i las kyi phyir sa</text></item>
<item><p>288b3</p><section>mdo sde</section><text>gzhi thams cad legs par phyags te byugs nas spos chus chag chag btab ste/ me tog gis chal bar bkang nas ras bcos bu sna tshogs kyi bla bre bres te de bzhin gshegs</text></item>
<item><p>288b4</p><section>mdo sde</section><text>pa la phul nas tshigs su bcad pa 'di dag gis mngon par bstod do/ /stong gsum rdo rje lta bur mi shigs gnas par gyur/ /nga 'dir pags pa sha dang rus pa rkang bskams kyang /</text></item>
<item><p>288b5</p><section>mdo sde</section><text>byang chub ma reg nga ni 'di nas mi ldang zhes/ /rdo rje'i gnas kyis de ni byang chub snying por bzhugs/ /gal te mi yi seng+ge khyod kyis stong gsum kun/ /byin gyis ma brlabs na ni gang dag</text></item>
<item><p>288b6</p><section>mdo sde</section><text>rkang mthil gyis/ /bye ba'i zhing rnams bskyod pa de ltar shugs che ba/ /byang chub sems dpa' lhags tshe ma lus zhig par 'gyur/ /sa phyogs gang du sems can dam pa 'chag</text></item>
<item><p>288b7</p><section>mdo sde</section><text>pa ni| /sa yi lha yis rnyed pa rgya chen legs par rnyed/ /'jig rten rdul rnams ji snyed khyod kyis snang bar mdzad/ /stong gsum mchod rten gyur na khyod sku smos ci 'tshal/ /'og gi chu yi</text></item>
<item><p>289a1</p><section>mdo sde</section><text>phung po brgya stong ji snyed dang / sa yi steng na 'gro ba'i 'tsho ba ji snyed ba/ /stong gsum sa rnams thams cad bdag cag gzung bar bgyi/ /khyod la kun</text></item>
<item><p>289a2</p><section>mdo sde</section><text>'bul ji ltar bzhed bzhin spyad du gsol/ /gang du khyod ni bzhugs sam 'chag gam mnal ba dang / /gau ta ma bde bar gshegs pa'i sras bo nyan thos gang / /chos gtam</text></item>
<item><p>289a3</p><section>mdo sde</section><text>smra dad gang yang de dag nyan pa dang / /dge ba'i rtsa ba thams cad byang chub phyir bsngo'o/ /de ltar sa bla'i lha rnams kyis byang chub kyi snying po la bzhugs pa'i de bzhin gshegs</text></item>
<item><p>289a4</p><section>mdo sde</section><text>pa la mngon par bstod nas thal mo sbyar te/ de bzhin gshegs pa la phyag 'tshal zhing phyogs gcig tu 'khod do/ /mngon par bstod pa'i le'u zhes bya ste/ nyi shu rtsa</text></item>
<item><p>289a5</p><section>mdo sde</section><text>gsum pa'o// //dge slong dag /de ltar mngon par rdzogs par sangs rgyas pa'i de bzhin gshegs pa la lha rnams kyis bstod cing skyil mo krung ma</text></item>
<item><p>289a6</p><section>mdo sde</section><text>bshig /spyan mi 'dzum par shing gi rgyal po la gzigs shing bsam gtan dang dga' ba'i zas kyi bde ba myong bar byang chub kyi shing drung du zhag bdun 'das par gyur to/ /</text></item>
<item><p>289a7</p><section>mdo sde</section><text>de nas zhag bdun 'das pa dang / 'dod pa na spyod pa'i lha'i bu rnams spos chu'i bum pa khri thogs te/ de bzhin gshegs pa ga la ba der lhags so/ /gzugs na spyod pa'i</text></item>
<item><p>289b1</p><section>mdo sde</section><text>lha'i bu rnams kyang spos chu'i bum pa khri thogs te/ de bzhin gshegs pa ga la ba der dong ste lhags nas byang chub kyi shing dang / de bzhin gshegs pa spos chu'i bkrus so/ /lha dang</text></item>
<item><p>289b2</p><section>mdo sde</section><text>klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po bgrang ba las 'das pa dag gis de bzhin gshegs pa'i sku la phog</text></item>
<item><p>289b3</p><section>mdo sde</section><text>pa'i spos chu des rang rang gi lus la bskus so/ /bla na med pa yang dag par rdzogs pa'i byang chub tu'ang sems bskyed do/ /lha'i bu la sogs pa de dag rang rang gi gnas su phyin kyang</text></item>
<item><p>289b4</p><section>mdo sde</section><text>spos chu de dang ma bral bar gyur te/ spos gzhan la 'dod pa mi skyed do/ /de dag de bzhin gshegs pa la gus pa yid la byas pa las skyes pa'i dga' ba dang / mchog tu dga' ba des</text></item>
<item><p>289b5</p><section>mdo sde</section><text>bla na med pa yang dag par rdzogs pa'i byang chub las phyir mi ldog par gyur to/ /dge slong dag /de nas lha'i bu kun nas me tog ces bya ba 'khor de nyid du 'dus par gyur pa des de bzhin</text></item>
<item><p>289b6</p><section>mdo sde</section><text>gshegs pa'i zhabs gnyis la gtugs te thal mo sbyar nas de bzhin gshegs pa la 'di skad ces gsol to/ /bcom ldan 'das/ ting nge 'dzin gang dang ldan pas de bzhin gshegs</text></item>
<item><p>289b7</p><section>mdo sde</section><text>pa dgung bdun du skyil mo krung ma bshig par bzhugs pa'i ting nge 'dzin de'i ming ci zhes bgyi/ dge slong dag /de skad ces gsol ba dang / de bzhin gshegs pas lha'i bu de la 'di</text></item>
<item><p>290a1</p><section>mdo sde</section><text>skad ces bka' stsal to/ /lha'i bu/ ting nge 'dzin 'di'i ming ni dga' ba'i zas bkod pa zhes bya ste/ ting nge 'dzin 'di dang ldan pas de bzhin gshegs</text></item>
<item><p>290a2</p><section>mdo sde</section><text>pa zhag bdun du skyil mo krung ma bshig par bzhugs so/ /dge slong dag /de nas lha'i bu kun nas me tog gis de bzhin gshegs pa la tshigs su bcad pa 'di dag gis</text></item>
<item><p>290a3</p><section>mdo sde</section><text>mngon par bstod do/ /zhabs ni 'khor los khyab pa po/ /pad 'dab rdul med stong gzi ldan/ /lha yi cod pan zhabs gtugs pa/ /dpal stug zhabs la phyag 'tshal lo/ /bde</text></item>
<item><p>290a4</p><section>mdo sde</section><text>gshegs zhabs la phyag 'tshal nas/ /de tshe lha bu de sems dga'/ /lha min rab tu zhi byed pa/ /yid gnyis sel ba'i tshig 'di smras/ /shAkya'i rigs la dgyes skyed pa/ /</text></item>
<item><p>290a5</p><section>mdo sde</section><text>chags sdang gti mug mthar 'byin pa/ /zhus pa rnams kyang mthar 'byin pa/ /lha min dogs pa bsal du gsol/ /dpag med thams cad mkhyen pa nyid/ /sangs rgyas stobs</text></item>
<item><p>290a6</p><section>mdo sde</section><text>bcu ci slad du/ /rgyal ba dog sa'i snying por ni/ /dgung bdun skyil mo krung ma bshig /'dab brgya rgyas pa'i spyan mnga' ba/ /ci zhig gzigs na dgung bdun du/ /mi yi seng+ge rnam</text></item>
<item><p>290a7</p><section>mdo sde</section><text>dag spyan/ /spyan mi 'dzum par gzigs pa mdzad/ /gang gis shing rgyal drung du ni/ /skyil krung ma bshig dgung bdun bzhugs/ /smon lam 'di ni khyod kyi 'am/ /smra ba'i seng+ge</text></item>
<item><p>290b1</p><section>mdo sde</section><text>kun gyi lags/ /tshems ni mnyam zhing rnam dag pa/ /stobs bcu'i zhal ni dri rab gda'/ /ma nor legs par bka' stsal to/ /lha dang mi rnams dga' bar mdzod/ /zla 'dra'i zhal</text></item>
<item><p>290b2</p><section>mdo sde</section><text>gyis bka' stsal pa/ /ngas bshad lha yi bu nyon cig /ngas ni dris pa de yi lan/ /cung zad tsam zhig bshad par bya/ /dper na rgyal po phyogs gang du/ /gnyen gyi tshogs kyis dbang</text></item>
<item><p>290b3</p><section>mdo sde</section><text>bskur ba/ /zhag bdun par du sa phyogs de/ /mi 'dod rgyal po'i chos nyid do/ /de bzhin stobs bcu mnga' ba yang / /gang tshe smon rdzogs dbang bskur ba/ /sa yi snying por zhag bdun du</text></item>
<item><p>290b4</p><section>mdo sde</section><text>rgyal ba skyil mo krung mi 'jig /dper na dpa' bo dgra tshogs rnams/ /ma lus pham byas lta ba ltar/ /byang chub snying por sangs rgyas kyang / /nyon mongs bcom nas gzigs pa mdzad/ /</text></item>
<item><p>290b5</p><section>mdo sde</section><text>gti mug byung ba'i 'dod dang khro/ /de dag 'gro ba'i dgra 'dra ste/ /chom po chos ni bzang 'dra ba/ /de dag ma lus ngas 'dir bshig /nga 'dir nga rgyal rnam dgu dang / /gnas med</text></item>
<item><p>290b6</p><section>mdo sde</section><text>rlom sems rab tu bcom/ /zag pa thams cad rab tu spangs/ /nga yi ye shes dam pa skyes/ /ngas 'dir sred pa'i sred rgyu dang / /ma rig bya min byed pa de/ /bag nyal bcas rtsa dra</text></item>
<item><p>290b7</p><section>mdo sde</section><text>ba rnams/ /ye shes gsal ba'i me yis bsregs/ /ngas 'dir nga dang nga yi dang / /nyes zhags ring 'gro rtsa bu ga pa/ /sgrib pa'i mdud pa dam po de/ /ye shes mtshon gyis bcad par gyur/</text></item>
<item><p>291a1</p><section>mdo sde</section><text>ngas 'dir ring nas nga'i ldan pa/ /slu ba tha ma rnam 'jig pa/ /len par bcas pa'i phung po de/ /ye shes kyis ni yongs su shes/ /gnyis su rmongs</text></item>
<item><p>291a2</p><section>mdo sde</section><text>pa log 'dzin pa/ /tha mar dmyal 'gyur de dag rnams/ /ngas 'dir ma lus bsal bya ste/ /phyin chad nam yang skyer mi 'gyur/ /ngas 'dir dge ba'i rtsa ba yi/ /me yis sgrib</text></item>
<item><p>291a3</p><section>mdo sde</section><text>pa'i nags tshal bsregs/ /byin ci log ni rnam bzhi yang / /nga yis ma lus nges par bsregs/ /'du shes skud pas brgyus pa yi/ /rnam rtog phreng ba gnod byed pa/ /ngas</text></item>
<item><p>291a4</p><section>mdo sde</section><text>'dir byang chub yan lag gis/ /phreng ba sna tshogs rnams kyis bzlog /bgrod dka' drug cu rtsa lnga dang / /gti mug sum cu dri ma can/ /sdig pa dag ni bzhi bcu ngas/ /sa yi snying</text></item>
<item><p>291a5</p><section>mdo sde</section><text>po 'dir bsal to/ /sa yi snying por 'dug nas ngas/ /sdom pa ma yin bcu drug dang / /khams ni rnam pa bco brgyad dang / /khyab pa nyi shu rtsa lnga bsal/ /nyon mongs chu bo</text></item>
<item><p>291a6</p><section>mdo sde</section><text>nyi shu dang / /'gro ba 'jigs pa nyi shu brgyad/ /brtson 'grus mthu dang brtul ba yis/ /nga 'dir de dag shin tu 'das/ /de bzhin sangs rgyas bsgyings sgrog pa/ /lnga brgya ngas</text></item>
<item><p>291a7</p><section>mdo sde</section><text>'dir yang dag rtogs/ /brgya phrag stong du tshang ba yi/ /chos rnams nga yis yang dag rtogs/ /ngas 'dir bag nyal ma lus pa/ /dgu bcu rtsa brgyad rtsar bcas mtha'/ /kun</text></item>
<item><p>291b1</p><section>mdo sde</section><text>nas ldang ba'i lo ma rnams/ /ye shes me yis nges par bsregs/ /dogs dang yid gnyis kun 'byung ba/ /lta ba'i chu yis gang gyur pa/ /mi dge dogs can sred pa'i klung / /shugs</text></item>
<item><p>291b2</p><section>mdo sde</section><text>drag ye shes nyi mas bskams/ /tshul 'chos pa dang kha gsag spangs/ /sgyu dang ser sna phrag dog sdang / /nyon mongs dgon pa deng 'dir bcad/ /'dul ba'i me yis rab tu bsregs</text></item>
<item><p>291b3</p><section>mdo sde</section><text>'dir ni rtsod pa'i rtsa ba de/ /ngan 'gro nyam ngar 'dren byed pa/ /'phags la skur ba 'debs pa'i tshig/ ye shes mchog gi sman gyis skyugs/ /ngas 'dir ye shes yon tan dang /</text></item>
<item><p>291b4</p><section>mdo sde</section><text>ting 'dzin thob nas du ba dang / /cho de 'don dang mya ngan dang / /smre ba ma lus mtha' mar phyin/ /ngas 'dir bden tshul ting nge 'dzin/ /thob nas chu bo sbyor ba dang / /mdud pa mya ngan</text></item>
<item><p>291b5</p><section>mdo sde</section><text>zug rngu dang / /rgyags dang bag med kun las rgyal/ /ngas 'dir nyon mongs gzings pa yis/ /srid pa'i ljon shing rtog rtsa brtan/ /dran pa'i sta res ma lus par/ /bcad nas ye</text></item>
<item><p>291b6</p><section>mdo sde</section><text>shes me yis bsregs/ /nga 'dir nga snyam nga rgyal te/ /khams gsum dbang byed stobs che ba/ /g.yon can ye shes ral gris bcom/ /lha min dbang la dbang po bzhin/ /dra ba ma</text></item>
<item><p>291b7</p><section>mdo sde</section><text>lus sum cu drug/ 'jug pa sa yi snying po 'dir/ /shes rab ral gri stobs ldan pas/ /bcad nas ye shes me yis bsregs/ /nyon mongs rtsa ba bag nyal bcas/ /sdug bsngal mya</text></item>
<item><p>292a1</p><section>mdo sde</section><text>ngan 'byung de dag /ngas 'dir shes rab dam pa yi/ /thong lcags kyis ni ma lus bton/ /rang bzhin gyis dag sems can gyi/ /shes rab mig 'dir nga</text></item>
<item><p>292a2</p><section>mdo sde</section><text>yis sbyangs/ /ye shes mig sman chen po yis/ /gti mug ling tog rgya chen bsal/ /'byung khams bzhi po rgyags pa yi/ /chu srin gyis dkrugs sred yangs pa/ /srid pa'i rgya mtsho</text></item>
<item><p>292a3</p><section>mdo sde</section><text>dran pa dang / /zhi gnas nyi ma'i 'od kyis bskams/ /ngas 'dir yul gyi shing gi tshogs/ /rnam rtog du 'thul chags chen me/ /rab tu 'bar ba rnam thar chu/ /bsil ba'i khu bas</text></item>
<item><p>292a4</p><section>mdo sde</section><text>bsad par gyur/ /ngas 'dir bag la nyal ba'i sprin/ /ro myang glog 'dra rnam rtog 'brug /brtson 'grus stobs kyi rlung shugs kyis/ /'das te kun tu gtor bar gyur/ /ngas</text></item>
<item><p>292a5</p><section>mdo sde</section><text>'dir dran pa dri med pa'i/ /ting 'dzin thob nas sems spyod dgra /srid pa'i 'khon rgyud ma lus par/ /shes rab ral gri'i stobs kyis bcad/ /ngas 'dir rgyal mtshan mchog</text></item>
<item><p>292a6</p><section>mdo sde</section><text>'chang ba/ /shing rta glang po rtas mtho ba/ /gzugs bsgyur bdud dpung brtson pa'i sde/ /byams pa thob nas rnam par bcom/ /mi sdug ting nge 'dzin thob nas/ /ngas 'dir</text></item>
<item><p>292a7</p><section>mdo sde</section><text>dbang po drug gi rta| /'dod pa'i yon tan lngas brtan pa/ /rtag tu rgyags yan ma lus btags/ /smon med ting nge 'dzin thob nas/ /ngas 'dir rjes su chags pa dang / /khong</text></item>
<item><p>292b1</p><section>mdo sde</section><text>khro ba dang 'thab pa dang / /rtsod spang ma lus mtha' mar phyin/ /stong pa'i ting nge 'dzin thob nas/ /ngas 'dir phyi dang nang dag gi /rlom sems kun dang rtog pa dang / /rnam par rtog pa</text></item>
<item><p>292b2</p><section>mdo sde</section><text>yongs su zad/ /mtshan med ting nge 'dzin thob nas/ /lha mi srid pa'i rtser thug pa'i/ /bde ba thams cad ma lus par/ /nga yis 'dir ni yongs su btang / /ngas 'dir rnam thar</text></item>
<item><p>292b3</p><section>mdo sde</section><text>gsum thob nas/ /ngas 'dir shes rab stobs kyis ni/ /srid pa dag gi 'ching ba kun/ /ma lus kun las grol bar gyur/ /ngas 'dir rgyu mthong gyur nas ni/ /rtag dang mi rtag 'du shes</text></item>
<item><p>292b4</p><section>mdo sde</section><text>dang | /bdag dang bdag med bde sdug bsngal/ /rgya yi 'du shes gsum las rgyal/ /ngas 'dir las kyi rnam pa dag /skye mched drug rtsa kun 'byung las/ /byung ba thams cad shing</text></item>
<item><p>292b5</p><section>mdo sde</section><text>dbang drung / /mi rtag pa yis bsnun te bcad/ /ngas 'dir ye shes nyi ma yis/ /gti mug mun pa'i rnyog pa dang / /lta gyur rgyags dang khros gang ba/ /yun ring mun pa bsal snang</text></item>
<item><p>292b6</p><section>mdo sde</section><text>byas| |ngas 'dir brtson 'grus stobs kyi grus/ /'dod dang chags pa'i chu srin can/ /ngan 'dzin lta ngan sred rlabs chu/ /'khor ba'i rgya mtsho che las rgal/ /gang rtogs chags</text></item>
<item><p>292b7</p><section>mdo sde</section><text>dang gti mug dang / /sems kyi rnam par rtog bsregs te/ /phye leb nags mer lhung 'dra ba/ /ngas 'dir de ni rjes su rtogs/ /nga 'dir ring nas song ba yi/ /bskal pa dpag</text></item>
<item><p>293a1</p><section>mdo sde</section><text>med bye khrag khrig /'khor ba'i lam gyis nyon mongs pa/ /gdung ba med nas ngal yang sos/ /'jig rten phan phyir rga shi dang / /mya ngan sdug bsngal</text></item>
<item><p>293a2</p><section>mdo sde</section><text>mthar phyin pa/ /phas rgol kun gyis ma thob pa/ /bdud rtsi de ni ngas 'dir rtogs/ /sred las byung ba'i skye mched kyis/ /sdug bsngal phung pos sdug bsngal ba/ /phyis mi</text></item>
<item><p>293a3</p><section>mdo sde</section><text>'byung ba 'jigs med kyi/ /grong khyer 'dir ni ngas phyin to/ /ngas 'dir nang gi dgra chen po/ /khyab pa de dag rjes su rtogs/ /rtogs nas rab tu bsregs te ngas/ /de dag yang</text></item>
<item><p>293a4</p><section>mdo sde</section><text>byung gnas med byas/ /bdud rtsi'i don du bskal pa ni/ /bye ba khrag khrig rang gi sha /mig dang rin chen mang btang ba/ /de 'dir nga yis rjes su rtogs/ /sngon gyi rgyal ba dpag</text></item>
<item><p>293a5</p><section>mdo sde</section><text>med pas/ /gang sangs rgyas de ngas 'dir rtogs/ /gang gi snyan pa nyams dga' ba/ /sgra ni 'jig rten rnams su grags/ /rten nas byung ba'i 'gro ba stong / /sems kyi skad cig</text></item>
<item><p>293a6</p><section>mdo sde</section><text>gcig la 'jig /smig rgyu dri za'i grong khyer 'dra/ /de 'dir nga yis rjes su rtogs/ /gang gis lag pa'i mthil du ni/ /shing tog bzhag bzhin 'jig rten khams/ /thams</text></item>
<item><p>293a7</p><section>mdo sde</section><text>cad mthong ba'i mig mchog de/ /nga yis 'dir ni dag par byas/ /sngon gyi gnas ni ngas 'dir dran/ /rig pa gsum yang thob par gyur/ /bskal ba khrag khrig dpag med pa/ /</text></item>
<item><p>293b1</p><section>mdo sde</section><text>gnyid kyis log las sad bzhin dran/ /lha mi nor zhing 'du shes log /phyin ci log gyur gang 'bar ba/ /de yang de bzhin ma nor bar/ /ngas 'dir bdud rtsi'i nyid khu 'thungs/ /gang</text></item>
<item><p>293b2</p><section>mdo sde</section><text>gi don du stobs bcu po/ /sems can kun la byams pa bsgoms/ /byams pa'i stobs kyis rgyal gyur nas/ /ngas 'dir bdud rtsi'i nying khu 'thungs/ /gang gi don du stobs</text></item>
<item><p>293b3</p><section>mdo sde</section><text>bcu po| |sems can kun la snying rje bsgoms/ /snying rje'i stobs kyis rgyal gyur nas/ /ngas 'dir bdud rtsi'i nying khu 'thungs/ /gang gi don du stobs bcu po/ /sems</text></item>
<item><p>293b4</p><section>mdo sde</section><text>can kun la dga' ba bsgoms/ /dga' ba'i stobs kyis rgyal gyur nas/ /ngas 'dir bdud rtsi'i nying khu 'thungs/ /gang gi don stobs bcu po/ /bskal pa khrag khrig btang snyoms</text></item>
<item><p>293b5</p><section>mdo sde</section><text>bsgoms/ /btang snyoms 'di yi stobs kyis rgyal/ /ngas 'dir bdud rtsi'i nying khu 'thungs/ /stobs bcu gang+gA'i bye ma bas/ /rab tu mang bas gang gsol pa/ /sngon rgyal seng+ges</text></item>
<item><p>293b6</p><section>mdo sde</section><text>sngon gsol ba/ /bdud rtsi'i nyid khu ngas 'dir 'thungs/ /rga shi mtha' mar ma phyin par/ /skyil mo krung ni mi gzhig ces/ /sder bcas pa yi bdud mdun 'dir/ /nga yis tshig ni</text></item>
<item><p>293b7</p><section>mdo sde</section><text>gang smras pa/ /ye shes rdo rje brtan 'bar byas/ /nga yis ma rig pa yang bcom/ /stobs bcu nyid ni thob par gyur/ /de lta bas na skyil krung gzhig /nga yis dgra bcom nyid</text></item>
<item><p>294a1</p><section>mdo sde</section><text>thob ste| |nga yi zag pa ma lus zad/ /bdud kyi sde yang bcom par gyur/ /de lta bas na skyil krung gzhig /sgrib pa lnga yi sgo glegs rnams/ /nga yis</text></item>
<item><p>294a2</p><section>mdo sde</section><text>'dir ni thams cad bcag /sred pa'i 'khri shing rnams kyang bcad/ /nga 'dir skyil mo krung gzhig go /de nas mi yi zla ba de/ /dal gyis gdan las bzhengs nas su/ /dbang</text></item>
<item><p>294a3</p><section>mdo sde</section><text>bskur chen po bzhes nas ni/ /seng+ge'i gdan la bzhugs par gyur/ /lha tshogs rnams kyis rin chen snod/ /steng nas spos chu sna tshogs kyis/ /stobs bcu yon tan</text></item>
<item><p>294a4</p><section>mdo sde</section><text>mthar phyin pa/ /'jig rten rtsa lag sku yang bsil/ /bye ba khrag khrig lha rnams dge /lha mo khrag khrig lhan cig tu/ /kun nas rol mo stong dag gis/ /mchod pa gzhal</text></item>
<item><p>294a5</p><section>mdo sde</section><text>du med pa byed/ /de ltar lha yi bu dag ni/ /sa yi snying por zhag bdun du/ /rgyal ba'i skyil krung ma bshig pa/ /rgyur bcas rkyen bcas gzhi dang bcas/ /dge slong dag/ de</text></item>
<item><p>294a6</p><section>mdo sde</section><text>ltar byang chub mngon par rdzogs par sangs rgyas pa'i de bzhin gshegs pa ngas 'dir bla na med pa yang dag par rdzogs pa'i byang chub mngon par rdzogs par sangs rgyas</text></item>
<item><p>294a7</p><section>mdo sde</section><text>so| |ngas 'dir thog ma med pa'i skye ba dang / rga ba dang / 'chi ba'i sdug bsngal mthar phyung ngo zhes zhag bdun pa dang po la gdan de nyid la bzhugs so/ /zhag bdun pa</text></item>
<item><p>294b1</p><section>mdo sde</section><text>gnyis pa'i tshe ni de bzhin gshegs pa stong gsum gyi stong chen po'i 'jig rten gyi khams kyi bar du rgyang ring du 'chag pas 'chag go /zhag bdun pa gsum pa'i tshe ni de bzhin</text></item>
<item><p>294b2</p><section>mdo sde</section><text>gshegs pa ngas 'dir bla na med pa yang dag par rdzogs pa'i byang chub mngon par rdzogs par sangs rgyas nas thog ma med pa'i skye ba dang / rga ba dang / 'chi ba'i sdug bsngal</text></item>
<item><p>294b3</p><section>mdo sde</section><text>mthar phyung ngo| zhes byang chub kyi snying po la spyan mi 'dzum par gzigs so/ /zhag bdun pa bzhi pa'i tsha ni de bzhin gshegs pa shar gyi rgya mtsho nas nub kyi rgya mtsho'i bar du mi</text></item>
<item><p>294b4</p><section>mdo sde</section><text>ring ba'i 'chag pas 'chag go// /'phags pa rgya cher rol pa zhes bya ba theg pa chen po'i mdor/ /bam po bcu drug pa/ /de nas bdud sdig can de bzhin gshegs pa ga la ba der</text></item>
<item><p>294b5</p><section>mdo sde</section><text>song ste phyin nas de bzhin gshegs pa la 'di skad ces gsol to/ /bcom ldan 'das/ nga yongs su mya ngan las 'da' ba'i dus la bab lags kyi/ bcom ldan 'das/ yongs</text></item>
<item><p>294b6</p><section>mdo sde</section><text>su mya ngan las 'da' bar gsol/ /bde bar gshegs pa/ yongs su mya ngan las 'da' bar gsol/ dge slong dag/ de skad ces gsol ba dang / de bzhin gshegs pas</text></item>
<item><p>294b7</p><section>mdo sde</section><text>bdud sdig can la 'di skad ces bka' stsal to/ /sdig can/ nga'i dge slong gnas brtan gnas brtan/ dul ba/ gsal ba/ byang ba/ bag tsha ba med pa/ mang du thos pa/ chos</text></item>
<item><p>295a1</p><section>mdo sde</section><text>kyi rjes su mthun pa'i chos la zhugs pa/ bdag nyid slob dpon du sgrog pa dang / phas kyi rgol ba byung ba rnams chos dang mthun pas tshar bcad de</text></item>
<item><p>295a2</p><section>mdo sde</section><text>dad par byas nas cho 'phrul dang bcas pa'i chos ston par nus pa dag ma byung gi bar de srid du nga yongs su mya ngan las mi 'da'o/ /sdig can/ ngas 'jig rten du sangs rgyas dang /</text></item>
<item><p>295a3</p><section>mdo sde</section><text>chos dang / dge 'dun gyi sgra bzhag par ma gyur pa dang / byang chub sems dpa' dpag tu med pa dag bla na med pa yang dag par rdzogs pa'i byang chub tu lung bstan par ma gyur gyi</text></item>
<item><p>295a4</p><section>mdo sde</section><text>bar de srid du nga yongs su mya ngan las mi 'da'o/ /sdig can/ nga'i 'khor bzhi po dul ba/ gsal ba/ byang ba/ bag tsha ba med pa nas cho 'phrul dang bcas pa'i chos ston pa'i</text></item>
<item><p>295a5</p><section>mdo sde</section><text>bar du nus pa dag byung bar ma gyur gyi bar du/ de srid du nga yongs su mya ngan las mi 'da'o/ /de nas bdud sdig can gyis tshig de skad thos nas sdug bsngal zhing yid mi bde ste/</text></item>
<item><p>295a6</p><section>mdo sde</section><text>phyogs gcig tu song nas 'dug ste mgo smad nas mdas sa la ri mo 'bri zhing bdag gi yul las 'das so snyam du sems par gyur to/ /de nas bdud kyi bu mo dga' ba dang /</text></item>
<item><p>295a7</p><section>mdo sde</section><text>mi dga' ma dang / sred ma gsum gyis bdud sdig can la tshigs su bcad de smras pa/ yab cig ji ltar thugs mi dgyes/ /mi dgyes gang lags bka' stsol dang / /'dod chags</text></item>
<item><p>295b1</p><section>mdo sde</section><text>zhags pas de bcings nas/ /glang po bzhin du dgug par bgyi/ /bkug nas de ni myur du yang / /khyod kyi dbang du 'gyur bar bgyi/ /de ltar thugs ngan 'o brgyal 'or/ /dgyes pa rgya chen</text></item>
<item><p>295b2</p><section>mdo sde</section><text>brnyes par 'gyur/ /bdud kyis smras pa/ 'jig rten dgra bcom bde bar gshegs/ /'dod chags dbang du de mi 'gro/ nga yi yul las shin tu 'das/ /de bas nga ni mya ngan</text></item>
<item><p>295b3</p><section>mdo sde</section><text>che| |de nas de dag gis de bzhin gshegs pa'i mthu byang chub sems dpa' mdzad pa snga nas kyang shes mod kyi/ bud med kyi mi brtan pas pha'i tshig ma mnyan te/ bu gcig</text></item>
<item><p>295b4</p><section>mdo sde</section><text>btsas tsam gyi na tshod kyis dar la bab par bsgyur nas mig gis mi rtsol bar bya ba'i las kyi phyir de bzhin gshegs pa'i gan du dong ba dang / de bzhin gshegs pas de dag</text></item>
<item><p>295b5</p><section>mdo sde</section><text>yid la ma mdzad par de dag rga bas 'khogs par byin gyis brlabs so/ /de nas de dag pha'i gan du song ste 'di skad ces smras so/ /de ni chags pas mi bkri ste/ /nga yi yul las</text></item>
<item><p>295b6</p><section>mdo sde</section><text>shin tu 'das/ /de bas mya ngan nga che zhes/ /yab kyis bdag cag gsungs pa med/ /gau ta ma ni brlag pa'i phyir/ /bdag cag rnams kyis gang sprul pa/ /gzugs la gal te de lta</text></item>
<item><p>295b7</p><section>mdo sde</section><text>na| |de yis de snying 'gas par 'gyur/ /yab/ bdag cag gi lus rga bas 'khogs pa 'di ma mchis par mdzad du gsol/ /bdud kyis smras pa/ gang zhig sangs rgyas byin gyis</text></item>
<item><p>296a1</p><section>mdo sde</section><text>brlabs ni gzhan du sgyur bar byed nus pa/ /rgyu dang mi rgyu dag gi 'jig rten dag na mi de ngas ma mthong / /myur du song ste thub pa de las rang byas nyas pa shogs</text></item>
<item><p>296a2</p><section>mdo sde</section><text>shig dang / /de ni khyed kyi bsam pa bzhin du sngon gyi lus su bsgyur bar 'gyur/ /de nas de dag dong ste bdag cag gis bcom ldan 'das la sku brnyas bgyi bar bsam pas/ bcom</text></item>
<item><p>296a3</p><section>mdo sde</section><text>ldan 'das/ ji ltar byis pa rnams dang / ji ltar glen pa rnams dang / ji ltar mi gsal ba mi mkhas shing ma 'tshal ba rnams ltar bdag cag nongs pa can du gzung du gsol//</text></item>
<item><p>296a4</p><section>mdo sde</section><text>bde bar gshegs pa/ bdag cag nongs pa can du gzung du gsol/ zhes de bzhin gshegs pa la bzod par gsol to/ /de nas de bzhin gshegs pas de dag la tshigs su</text></item>
<item><p>296a5</p><section>mdo sde</section><text>bcad pas bka' stsal pa/ sen mos ri la bru ba dang / /so yis lcags ni bca' ba dang / /mgo yis ri ni dbug pa dang / /gting mi dpog la dpog par 'dod/ /de lta bas na/</text></item>
<item><p>296a6</p><section>mdo sde</section><text>bu mo khyed nyes pa can du ngas gzung ngo / /de ci'i phyir zhe na/ gang nyes pa la nyes par mthong nas 'chags shing phyin chad kyang sdom par byed pa de ni 'phags pa'i chos 'dul</text></item>
<item><p>296a7</p><section>mdo sde</section><text>ba la 'phel bar 'gyur ro/ /dge slong dag/ gzhag bdun pa lnga pa zhag bdun yul ngan chen po byung ba'i tshe na de bzhin gshegs pa klu'i rgyal po btang bzung gi gnas na</text></item>
<item><p>296b1</p><section>mdo sde</section><text>bzhugs so/ /de nas klu'i rgyal po btang bzung bcom ldan 'das kyi sku la grang ba dang / rlung gis phog tu 'ong ngo zhes rang gi gnas nas byung ste/ lus kyis de bzhin gshegs pa'i sku</text></item>
<item><p>296b2</p><section>mdo sde</section><text>la lan bdun du dkris nas mgo'i gdengs ka rnams kyis bkab bo/ /bcom ldan 'das kyi sku la grang ba dang / rlung gis phog tu 'ong ngo zhes shar phyogs nas kyang klu'i rgyal po gzhan</text></item>
<item><p>296b3</p><section>mdo sde</section><text>mang du lhags te/ de bzhin gshegs pa'i sku la lus rnams kyis lan bdun du dkris nas mgo'i gdengs ka rnams kyis bka' bo/ /shar phyogs nas ji lta ba bzhin du bcom ldan</text></item>
<item><p>296b4</p><section>mdo sde</section><text>'das kyi sku la grang ba dang / rlung gis phog tu 'ong ngo zhes lho dang / nub dang / byang phyogs nas kyang klu'i rgyal po rnams lhags nas de bzhin gshegs pa'i sku la lus rnams kyis</text></item>
<item><p>296b5</p><section>mdo sde</section><text>lan bdun du dkris te mgo'i gdengs ka rnams kyis bkab bo/ /klu'i rgyal po'i lus kyi phung po de ni ri'i dbang po lhun po ltar mthong por gnas par gyur to/ /klu'i rgyal po de</text></item>
<item><p>296b6</p><section>mdo sde</section><text>dag gis kyang ji ltar nyin bdun mtshan bdun du de bzhin gshegs pa'i sku la reg par gyur pa de lta bu'i bde ba de dag gis sngon nam yang ma rnyed do/ /de nas zhag bdun 'das nas</text></item>
<item><p>296b7</p><section>mdo sde</section><text>klu'i rgyal po de dag gi yul ngan med par shes te/ de bzhin gshegs pa'i sku las lus bkrol nas de bzhin gshegs pa'i zhabs la mgo bos phyag 'tshal te lan gsum</text></item>
<item><p>297a1</p><section>mdo sde</section><text>bskor ba byas nas rang rang gi gnas su dong ngo / /klu'i rgyal po btang bzung yang de bzhin gshegs pa'i zhabs la mgo bos phyag 'tshal te lan gsum</text></item>
<item><p>297a2</p><section>mdo sde</section><text>bskor ba byas nas rang gi gnas su zhugs so/ /zhag bdun pa drug pa'i tshe na de bzhin gshegs pa klu'i rgyal po btang bzung gi gnas nas shing n+ya gro d+ha skyong gi drung du</text></item>
<item><p>297a3</p><section>mdo sde</section><text>bzhud do/ /klu'i rgyal po btang bzung gi gnas dang / shing n+ya gro d+ha skyong gi bar du klung nai rany+dza na'i dogs su dpyod pa pa dang / kun tu rgyu dang / nyan thos rgan po dang / gau ta ma</text></item>
<item><p>297a4</p><section>mdo sde</section><text>dang / gcer bu pa dang / kun tu 'tsho ba pa la sogs pas de bzhin gshegs pa mthong nas bcom ldan 'das gau ra mas zhag bdun pa yul ngan chen po'i dus 'di bde bas</text></item>
<item><p>297a5</p><section>mdo sde</section><text>bde bar 'das par byas sam zhes 'dzer to/ /dge slong dag /de nas de bzhin gshegs pas de'i tshe ched du brjod pa 'di ched du brjod do/ /chos thos pa dang mthong ba dang / /dben</text></item>
<item><p>297a6</p><section>mdo sde</section><text>par dga' ba bde ba yin/ /srog chags 'byung po rnams la bsdams/ /gnod pa mi byed 'jig rten bde/ /sdig pa rnams las rab 'das pa/ /'dod chags bral ba 'jig</text></item>
<item><p>297a7</p><section>mdo sde</section><text>rten bde/ /nga snyam nga rgyal gang 'dul ba/ /de ni mchog tu bde ba yin/ /dge slong dag /de bzhin gshegs pas skye ba dang / rga ba dang / na ba dang / 'chi ba dang / mya ngan dang / smre</text></item>
<item><p>297b1</p><section>mdo sde</section><text>sngags 'don pa dang / sdug bsngal ba dang / yid mi bde ba dang / 'khrug pa rnams kyis 'jig rten kun tu 'bar zhing rab tu 'bar bar gzigs nas de'i tshe bcom ldan 'das kyis</text></item>
<item><p>297b2</p><section>mdo sde</section><text>ched du brjod pa 'di ched du brjod do/ /sgra reg ro dang gzugs dang dri rnams kyis/ /'jig rten 'di ni kun tu gdungs par gyur/ /srid pas 'jigs kyang srid pa'i sred pa yis/ /phyi</text></item>
<item><p>297b3</p><section>mdo sde</section><text>zhing srid pa tshol bar byed pa yin/ /zhag bdun pa bdun pa'i tshe ni de bzhin gshegs pa shing sgrol rgyu'i drung du bzhugs so/ /de'i tshe byang phyogs pa'i tshong pa ga gon dang bzang</text></item>
<item><p>297b4</p><section>mdo sde</section><text>po zhes bya ba mkhas pa gsal ba spun gnyis rnyed pa chen po rnyed nas zod rnam pa mang po thogs te 'gron pa phal po che dang / shing rta shin tu gang ba lnga brgya dang lhan cig tu lho</text></item>
<item><p>297b5</p><section>mdo sde</section><text>phyogs nas byang phyogs su dong ngo / /de gnyis la glang bu cang shes legs skyes dang / grags pa zhes bya ba gnyis yod do/ /de gnyis la thogs pa'i 'jigs pa med de/ gang du</text></item>
<item><p>297b6</p><section>mdo sde</section><text>glang bu gzhan mi thar pa der de gnyis gtong ngo / /gang du mdun rol na 'jigs pa yod pa der de gnyis phur pa la btags pa bzhin du 'dug go /de gnyis la lcag gis mi 'ju'i/ me</text></item>
<item><p>297b7</p><section>mdo sde</section><text>tog ut+pa la sbar gang ngam/ sna ma'i me tog gi phreng bas de gnyis 'ded do/ /shing sgrol rgyu dang nye ba zhig tu shing 'o ma can gyi nags na gnas pa'i lha mos byin gyi rlabs kyis byin gyis</text></item>
<item><p>298a1</p><section>mdo sde</section><text>brlabs pas de dag gi shing rta de dag thams cad mi 'gro ste/ 'breng ba la sogs pa shing rta'i cha rkyen thams cad kyang chad grugs so/ /shing rta'i</text></item>
<item><p>298a2</p><section>mdo sde</section><text>'phang lo rnams kyang lte ba la thug par sa'i nang du nub ste/ thams cad kyis rab tu bsgrims kyang shing rta de dag 'gro bar ma gyur nas kha cig ngo mtshar dang / skrag par gyur</text></item>
<item><p>298a3</p><section>mdo sde</section><text>te| shing rta 'di dag thang la'ang thogs par gyur pa 'di la rgyu ni ci zhig yod/ 'di'i 'gyur ba ni ci zhig yin snyam nas de dag gis glang bu legs skyes dang / grags</text></item>
<item><p>298a4</p><section>mdo sde</section><text>pa de gnyis 'dren du bcug ste/ me tog up+ta la sbar gang dang / sna ma'i me tog gi phreng bas bdas kyang 'gro bar ma gyur nas de dag 'di snyam du sems te/ gang gi phyir</text></item>
<item><p>298a5</p><section>mdo sde</section><text>'di gnyis kyang mi 'gro ba las mdun na 'jigs pa 'ga' zhig 'byung du gdon mi za'o snyam nas de dag gis sa 'khru ba rta pa dag sngar btang ngo / /sa 'khru ba rta pa rnams slar</text></item>
<item><p>298a6</p><section>mdo sde</section><text>log nas 'jigs pa ci'ang med ces smras so/ /lha mo des kyang rang gi gzugs bstan nas ma 'jigs shig ces dbugs phyung ngo / /glang bu de gnyis kyis kyang de bzhin gshegs</text></item>
<item><p>298a7</p><section>mdo sde</section><text>pa ga la ba de logs su shing rta drangs pa dang / de dag gis de bzhin gshegs pa me ltar rab tu 'bar ba skyes bu chen po'i mtshan sum cu rtsa gnyis kyi mtshan gyis legs par</text></item>
<item><p>298b1</p><section>mdo sde</section><text>brgyan pa/ nyi ma shar nas ring por ma lon pa lta bu dpal gyis 'bar ba mthong ngo / /mthong nas kyang de dag ngo mtshar du gyur te/ 'di ci zhig/ tshangs pa 'dir phyin tam/ 'o na te lha'i</text></item>
<item><p>298b2</p><section>mdo sde</section><text>dbang po brgya byin nam/ 'on te rnam thos kyi bu'am/ 'on te nyi ma dang zla ba'am/ 'on te ri'i lha 'ga' zhig gam/ rlung gi lha zhig snyam mo/ /de nas de bzhin gshegs pas na</text></item>
<item><p>298b3</p><section>mdo sde</section><text>bza' ngur smrig rnams bstan to/ /de nas de dag gis ngur smrig bgos pa 'di ni rab tu byung ba yin gyi/ bdag cag 'jigs pa med do zhes smras te/ de dag dad pa thob nas yang</text></item>
<item><p>298b4</p><section>mdo sde</section><text>phan tshun du smras pa/ rab tu byung ba 'di ni dus su za ba yin na/ cung zad ci yod/ smras pa/ sbrang rtsi dang / skyo ma dang / bu ram shing bshus pa yod do/ /de dag gis sbrang rtsi dang /</text></item>
<item><p>298b5</p><section>mdo sde</section><text>skyo ma dang / bu ram shing bshus pa khyer nas de bzhin gshegs pa ga la ba der dong ste phyin pa dang | de bzhin gshegs pa'i zhabs la mgo pos phyag 'tshal te lan gsum bskor ba</text></item>
<item><p>298b6</p><section>mdo sde</section><text>byas nas phyogs gcig tu 'khod do/ /phyogs gcig tu 'khod nas kyang de dag gis de bzhin gshegs pa la 'di skad ces gsol to/ /bcom ldan 'das/ bdag cag la thugs</text></item>
<item><p>298b7</p><section>mdo sde</section><text>brtse bar dgongs te spyan gzigs 'di bzhes su gsol/ /dge slong dag /de nas de bzhin gshegs pa 'di snyam du dgongs te/ bdag gis lag pas 'di blangs na ni ma legs na/</text></item>
<item><p>299a1</p><section>mdo sde</section><text>sngon gyi yang dag par rdzogs pa'i sangs rgyas rnams kyis snod ji lta bus bzhes snyam nas mkhyen pa 'jug par gyur to/ /dge slong dag /de ltar de bzhin</text></item>
<item><p>299a2</p><section>mdo sde</section><text>gshegs pa'i skabs kyi dus la bab par rig nas skad cig de nyid la phyogs bzhi nas rgyal po chen po bzhi gser gyi lhung bzed bzhi thogs te lhags nas de bzhin gshegs</text></item>
<item><p>299a3</p><section>mdo sde</section><text>pa la bcom ldan 'das/ bdag cag la thugs brtse bar dgongs te gser gyi lhung bzed bzhi po 'di dag bzhes su gsol zhes phul lo/ /de dag dge sbyong gi cha ma yin par dgongs</text></item>
<item><p>299a4</p><section>mdo sde</section><text>nas de bzhin gshegs pas ma bzhes so/ /de bzhin du dngul gyi bzhi dang / bai DUR+Ya dang / shel dang / sbug dang / rdo'i snying po las byas pa bzhi bzhi dang / rin po che thams cad</text></item>
<item><p>299a5</p><section>mdo sde</section><text>las byas pa'i lhung bzed bzhi thogs te de bzhin gshegs pa la phul na'ang dge sbyong gi cha ma yin par dgongs te/ de bzhin gshegs pas ma bzhes so/ /dge slong dag /</text></item>
<item><p>299a6</p><section>mdo sde</section><text>de nas de bzhin gshegs pas yang 'di snyam du dgongs te/ sngon gyi de bzhin gshegs pa rnams kyis lhung bzed rnam pa ci 'dra ba dag gis bzhes snyam dgongs na/ rdo'i</text></item>
<item><p>299a7</p><section>mdo sde</section><text>lhung bzed rnams kyis bzhes bar mkhyen nas de bzhin gshegs pas de lta bu'i thugs bskyed pa dang / de nas rgyal po chen po rnam thos kyi bus rgyal po chen po gzhan</text></item>
<item><p>299b1</p><section>mdo sde</section><text>gsum la smras pa/ grogs po dag /sngon po'i ris kyi lha'i bu rnams kyis bdag la rdo'i lhung bzed bzhi byin ba dang / de la bdag gis 'di snyam du bsam ste/ 'di spyad par bya'o/ /</text></item>
<item><p>299b2</p><section>mdo sde</section><text>snyam pa dang / de nas sngon po'i ris kyi lha'i bu rnam par snang byed ces bya ba des bdag la 'di skad ces smras so/ /kye snod 'di dag spyad par mi bya bar/ /'di dag chongs shig</text></item>
<item><p>299b3</p><section>mdo sde</section><text>mchod rten grags par gyur/ /shAkya thub ces bya ba'i rgyal ba 'byung / /de la lhung bzed 'di dag dbul ba gyis/ /grogs po dag gis shAkya thub pa la/ /snod dbul ba yi</text></item>
<item><p>299b4</p><section>mdo sde</section><text>dus dang tshod la bab/ /glu dbyangs dag dang sil snyan sgra phyung ste/ /mchod pa byas nas lhung bzed dbul bar bya/ /snod de chos kyi rang bzhin mi shigs pa/ /snod 'di rdo ba'i</text></item>
<item><p>299b5</p><section>mdo sde</section><text>rang bzhin bzhes su rung / /gzhan gyis blang bar bzod pa ma yin gyi/ /da ni bdag cag de dag len du dong / /de nas rgyal po chen po bzhis rang gi gnyen dang 'khor du bcas te me</text></item>
<item><p>299b6</p><section>mdo sde</section><text>tog dang / bdug pa dang / spos dang / phreng ba dang / byug pa dang / sil snyan dang / pheg rdob pa dang / glu dbyangs len cing rang rang gi lag tu lhung bzed de dag thogs nas de</text></item>
<item><p>299b7</p><section>mdo sde</section><text>bzhin gshegs pa ga la ba der song ste phyin nas de bzhin gshegs pa la mchod pa byas te/ lhung bzed de dag lha'i me tog gis bkang nas de bzhin gshegs pa la phul lo//</text></item>
<item><p>300a1</p><section>mdo sde</section><text>dge slong dag /de nas de bzhin gshegs pa 'di snyam du dgongs te/ rgyal po chen po dad pa dang ldan pa bzhi po 'di dag gis bdag la rdo'i lhung bzed</text></item>
<item><p>300a2</p><section>mdo sde</section><text>bzhi phul na/ bdag la ni bzhir mi rung la/ ci ste gcig gi blangs na ni gsum yang mi dga' bar 'gyur na/ bdag gis lhung bzed bzhi po 'di dag blangs te lhung</text></item>
<item><p>300a3</p><section>mdo sde</section><text>bzed gcig tu byin gyis brlab bo snyam mo/ /dge slong dag /de nas de bzhin gshegs pas phyag g.yas pa brkyangs te rgyal po chen po rnam thos kyi bu la tshigs su bcad</text></item>
<item><p>300a4</p><section>mdo sde</section><text>pas bka' stsal pa/ bde bar gshegs la lhung bzed phul cig dang / /khyod ni theg pa mchog gi snod du 'gyur/ /nga 'dra dag la lhung bzed phul ba ni/ /dran dang blo gros nam</text></item>
<item><p>300a5</p><section>mdo sde</section><text>yang nyams mi 'gyur/ /dge slong dag /de nas de bzhin gshegs pas thugs brtse bar dgongs te rgyal po chen po rnam thos kyi bu las lhung bzed bzhes so/ /bzhes nas</text></item>
<item><p>300a6</p><section>mdo sde</section><text>kyang rgyal po chen po yul 'khor srung la tshigs su bcad pas bka' stsal pa/ gang zhig de bzhin gshegs la lhung bzed 'bul/ /nam yang dran dang shes rab nyams mi</text></item>
<item><p>300a7</p><section>mdo sde</section><text>'gyur| |bsil dngos go 'phang sangs rgyas thob bar du/ /bde bas bde bar dus rnams zad par byed/ /dge slong dag /de nas de bzhin gshegs pas thugs brtse bar</text></item>
<item><p>300b1</p><section>mdo sde</section><text>dgongs te rgyal po chen po yul 'khor srung las lhung bzed bzhes so/ /bzhes nas kyang rgyal po chen po 'phags skyes po la tshigs su bcad pas bka' stsal pa/ rnam par dag sems</text></item>
<item><p>300b2</p><section>mdo sde</section><text>de bzhin gshegs pa la/ /khyod kyis yongs dag lhung bzed phul cig dang / /khyod kyi sems ni myur du dag par 'gyur/ /lha mi'i 'jig rten dag na bsngags par 'os/ /dge slong</text></item>
<item><p>300b3</p><section>mdo sde</section><text>dag /de nas de bzhin gshegs pas thugs brtse bar dgongs te rgyal po chen po 'phags skyes po las lhung bzed bzhes so/ /bzhes nas kyang rgyal po chen po mig mi bzang la tshigs su</text></item>
<item><p>300b4</p><section>mdo sde</section><text>bcad pas bka' stsal pa/ skyon med sems dang dad pas skyon med snod/ /de bzhin gshegs pa tshul khrims skyon med cing / /tshul skyon med la rab tu phul zhig dang / /khyod kyi sbyin</text></item>
<item><p>300b5</p><section>mdo sde</section><text>pa bsod nams skyon med 'gyur/ /dge slong dag/ de ltar de bzhin gshegs pas thugs brtse bar dgongs te rgyal po chen po mig mi bzang las lhung bzed bzhes so/ /bzhes</text></item>
<item><p>300b6</p><section>mdo sde</section><text>nas kyang mos pa'i stobs kyis lhung bzed gcig tu byin gyis brlabs te/ de'i tshe ched du brjod pa 'di ched du brjod do/ /nga yis sngon gyi srid par snod kyi rnams/ /bzang byas 'bras bus</text></item>
<item><p>300b7</p><section>mdo sde</section><text>rab tu bkang ste byin/ /de nas lhung bzed dbyibs legs bzhi po 'di/ /rdzu 'phrul chen po'i lha bzhi rnams kyis byin/ /de la 'di skad ces bya ste/ brtan pa dam pa'i don de dgongs pa de//</text></item>
<item><p>301a1</p><section>mdo sde</section><text>zhag bdun byang chub shing mchog gzigs nas ni/ /seng+ge'i stabs 'dra mi yi seng+ge de/ /sa ni rnam pa drug tu bskyod nas bzhengs/ /glang po'i dbang ltar</text></item>
<item><p>301a2</p><section>mdo sde</section><text>kun tu dal gyis gshegs/ /rim gyis sgrol rgyu'i shing gi drung byon nas/ /lhun po lta bur g.yo ba mi mnga' bzhugs/ /thub pa bsam gtan ting nge 'dzin rnams dgongs/ /</text></item>
<item><p>301a3</p><section>mdo sde</section><text>de yi tshe na ga gon bzang po sbun/ /gnyis dang tshong pa'i tshogs dang shing rta ni/ /nor gyi gang ba dag dang lhan cig tu/ /sA la'i me tog nags tshal rgyas par zhugs/ /drang</text></item>
<item><p>301a4</p><section>mdo sde</section><text>srong chen po'i gzi yis skad cig tu/ /srog shing thug par 'phang lo sa nang nub/ /de dag de 'dra ba yi gnas mthong nas/ /tshong pa'i tshogs ni 'jigs pa chen po skyes/ /de</text></item>
<item><p>301a5</p><section>mdo sde</section><text>dag ral gri mda' dang mdung thung thogs/ /nags na ri dwags bzhin du su zhes tshol/ /sprin med 'od zer stod ldan 'dra ba'i rgyal/ /zhal ras ston gyi zla ba 'dra ba mthong / /khro ba</text></item>
<item><p>301a6</p><section>mdo sde</section><text>spangs shing rgyags pa bsal nas su/ /mgo bos phyag 'tshal 'di ni su zhes dpyod/ /mkha' las lha yis 'di skad tshig smras te/ /'di ni sangs rgyas 'jig rten phan don mdzad/ /nyin</text></item>
<item><p>301a7</p><section>mdo sde</section><text>bdun mtshan bdun bza' dang btung ba dag /thugs rje'i bdag nyid 'di ni ma gsol to/ /gal te bdag gis nyon mongs zhi 'dod na/ /sku dang thugs bsgoms 'di la bshos gsol</text></item>
<item><p>301b1</p><section>mdo sde</section><text>cig /de dag gis ni sgra snyan de thos nas/ /rgyal la phyag 'tshal bskor ba byas nas ni/ /dga' nas de dag grogs dang lhan cig tu/ /rgyal la bshos gsol bar ni gros bcad do/ /dge</text></item>
<item><p>301b2</p><section>mdo sde</section><text>slong dang / /de'i tshe tshong pa ga gon dang / bzang po gnyis kyi ba'i khyu mtha' 'khob kyi 'or zhig na gnas so/ /de nas de'i tshe ba de dag bzhos nas mar gyi nying khu byung bar gyur to/ /de nas</text></item>
<item><p>301b3</p><section>mdo sde</section><text>ba lang rdzi de dag gis mar gyi nyid khu de khyer nas tshong pa ga gon dang / bzang po ga la ba der song ste phyin nas de dag gi tshul smos te/ btsun pa dag mkhyen par mdzad du gsol/ khyed</text></item>
<item><p>301b4</p><section>mdo sde</section><text>kyi ba thams cad ni bzhos na/ mar gyi nying khu byung na 'di ci dge ba zhig lags sam/ 'on te ma lags/ de na bram ze zas la brkam pa'i rang bzhin can dag 'di skad ces 'di ni</text></item>
<item><p>301b5</p><section>mdo sde</section><text>dge ba ma yin te/ bram ze rnams la mchod sbyin chen po bya dgos so/ zhes 'dzer to/ /dge slong dag /de'i tshe tshong pa ga gon dang / bzang po dag gi tshe rabs snga ma'i snag gi gnyen</text></item>
<item><p>301b6</p><section>mdo sde</section><text>mtshams bram ze rma bya zhes bya ba tshangs pa'i 'jig rten du skyes par gyur pa des bram ze'i gzugs su sprul nas tshong pa de dag la tshigs su bcad de smras pa/ khyod kyis sngon ni</text></item>
<item><p>301b7</p><section>mdo sde</section><text>smon btab pa/ /byang chub brnyes nas de bzhin gshegs/ /bdag cag rnams kyi bshos gsol te/ /chos kyi 'khor lo bskor bar shog /smon lam de ni rdzogs zin gyi/ /byang</text></item>
<item><p>302a1</p><section>mdo sde</section><text>chub brnyes pa de bzhin gshegs/ /de la zhal zas phul cig dang / /gsol nas 'khor lo bskor bar 'gyur/ /khyed kyi ba mar nying khu byung / /shin tu bkra</text></item>
<item><p>302a2</p><section>mdo sde</section><text>shis skar ma bzang / /drang srong chen po de yi ni/ /bsod nams las kyi mthu 'di'o/ /de ltar tshong pa bskul nas ni/ /rma bya rang gi gnas su song / /ga gon zhes ni bya la sogs//</text></item>
<item><p>302a3</p><section>mdo sde</section><text>thams cad yid ni mgu bar gyur/ /ba stong 'o ma ji snyed yod pa dag /de kun ma lus par ni bsdus nas su/ /de yi steng nas spris ma bzham byas te/ /de dag rab tu gus par</text></item>
<item><p>302a4</p><section>mdo sde</section><text>zhal zas sbyor/ /rin chen gzhong pa tshim byed ces bya ba/ /srang gcig la yang 'bum phrag gcig ri ba/ /gtsang mar rab bkrus dri ma med byas nas/ /zhal zas kyis ni kha</text></item>
<item><p>302a5</p><section>mdo sde</section><text>da chad du bkang / /sbrang rtsi dang ni rin chen gzhong thogs te/ /sgrol rgyu'i shing gi drung song ston pa la/ /btsun pa bzhes te bdag cag sman yang thogs/ /zhal zas gya nom pa</text></item>
<item><p>302a6</p><section>mdo sde</section><text>'di mnabs su gsol/ /spun gnyis po la thugs brtse mdzad pa dang / /byang chub zhugs pa'i sngon gyi bsam mkhyen nas/ /ston pa bzhes pa mdzad de zhal zas gsol/ /gsol</text></item>
<item><p>302a7</p><section>mdo sde</section><text>nas gzhong pa nam mkha'i dkyil du bor/ /lha yi bu pho rab tshangs zhes bya ba/ /de yis rin chen gzhong pa mchog de blangs/ /des de da dung tshangs pa'i 'jig rten na/ /lha gzhan grogs</text></item>
<item><p>302b1</p><section>mdo sde</section><text>dang lhan cig mchod pa phyed/ /de nas de'i tshe de bzhin gshegs pas tshong pa ga gon dang / bzang po de dag la 'di dag gis rab tu dga' bar mdzad do| /lha yi bkra shis don sgrub</text></item>
<item><p>302b2</p><section>mdo sde</section><text>cing / /phyogs rnams bkra shis byed pa des/ /khyed kyi don rnams 'grub gyur cig /thams cad myur du mthun par shog /phreng ba mgo la 'dug pa ltar/ /lag pa g.yas na</text></item>
<item><p>302b3</p><section>mdo sde</section><text>dpal yod shog /g.yon na'ang dpal ni gnas gyur cig /yan lag kun na'ang dpal yod shog /tshong pa dag ni nor tshol zhing / /phyogs bcu dag tu 'gro ba rnams/ /rnyed pa</text></item>
<item><p>302b4</p><section>mdo sde</section><text>chen po rnyed gyur cing / /de dag bde ba skyed par shog /dgos pa la la gang gi phyir/ /shar phyogs su ni 'gro ba na/ /gang dag phyogs der gnas pa yi/ /rgyu skar khyed la skyong gyur</text></item>
<item><p>302b5</p><section>mdo sde</section><text>cig /smin drug dang ni snar ma dang / /mgo dang lag dang nabs so dang / /rgyal dang skag ces bya ba ste/ /de dag rnams ni shar phyogs pa/ /rgyu skar bdun po de dag ni/ /'jig rten skyong</text></item>
<item><p>302b6</p><section>mdo sde</section><text>ba grags ldan pa/ /shar phyogs logs na yod ces bstan/ /de dag khyed la kun tu srungs/ /de dag bdag po rgyal po ni/ /yul 'khor srung zhes grags pa ste/ /de ni dri za kun gyi bdag /</text></item>
<item><p>302b7</p><section>mdo sde</section><text>nyi ma lhan cig srung bar shog /de la bu ni mang yod la/ /mkhas shing ming yang mthun pa ste/ /dgu bcu rtsa gcig zad par yang / /dbang po zhes bya stobs po che/ /de rnams khyed la</text></item>
<item><p>303a1</p><section>mdo sde</section><text>nad med cing / /shis par lhag par skyong gyur cig /shar phyogs logs kyi phyogs cha na/ /lha mo gzhon nu brgyad yod de/ /rgyal dang rnam par rgyal ma</text></item>
<item><p>303a2</p><section>mdo sde</section><text>dang / /don grub ma dang mi pham dang / /dga' mchog ma dang dga' sde dang / /dga' can ma dang dga' 'phel ma/ /de dag khyed la nad med cing / /shis par lhag par skyong bar</text></item>
<item><p>303a3</p><section>mdo sde</section><text>shog /shar phyogs logs kyi phyogs cha na/ /gzhi 'dzin zhes bya'i mchod rten yod/ /rgyal ba skyob pa dgra bcom pa/ /de rnams kyis ni bzhugs shing mkhyen/ /de yang khyed</text></item>
<item><p>303a4</p><section>mdo sde</section><text>la nad med cing / /shis par lhag par skyong gyur cig /phyogs na khyed cag bde bar shog /khyed cag sdig par ma gyur cig /lha rnams kun gyis rab bsrungs nas/ /nor rnams rnyed</text></item>
<item><p>303a5</p><section>mdo sde</section><text>de ldog par shog /dgos pa la la gang gi phyir/ /lho phyogs su ni 'gro ba na/ /gang dag phyogs der gnas pa yi/ /rgyu skar khyed la skyong gyur cig /mchu dang gre dang dbo dang ni/ /me</text></item>
<item><p>303a6</p><section>mdo sde</section><text>bzhi nag pa lnga pa yin/ /sa ri dang ni sa ga ste/ /de dag rnams ni lho phyogs pa/ /rgyu skar bdun po de dag ni/ /'jig rten skyong ba grags ldan pa/ /lho phyogs logs na yod ces bstan//</text></item>
<item><p>303a7</p><section>mdo sde</section><text>de dag khyed la kun tu srungs/ /de dag bdag po rgyal po ni/ /'phags skyes bo zhes bya bar brjod/ /de ni grul bum kun gyi bdag /gshin rje lhan cig srung bar shog /de la bu ni mang</text></item>
<item><p>303b1</p><section>mdo sde</section><text>yod la| |mkhas shing ming yang mthun pa ste/ /dgu bcu rtsa gcig zad par yang / /dbang po zhes bya stobs po che/ /de rnams khyed la nad med cing / /shis par lhag par skyong gyur cig /</text></item>
<item><p>303b2</p><section>mdo sde</section><text>lho phyogs logs kyi phyogs cha na/ /lha mo gzhon nu brgyad yod de/ /dpal ldan ma dang grags ldan ma/ /grags pa thob dang grags 'dzin dang / /legs par langs dang rab snga dang / /legs</text></item>
<item><p>303b3</p><section>mdo sde</section><text>par sad dang bde sgrub ma/ /de dag khyed la nad med cing / /shis par lhag par skyong bar shog /lho phyogs logs kyi phyogs cha na/ /pad+ma zhes bya'i mchod rten yod/ /rtag tu gzi brjid kyis</text></item>
<item><p>303b4</p><section>mdo sde</section><text>kyang 'bar/ /rtag tu thams cad gsal byed pa/ /de yang khyed la nad med cing / /shis par lhag par skyong gyur cig /phyogs na khyed cag bde bar shog /khyed cag sdig par ma gyur cig /</text></item>
<item><p>303b5</p><section>mdo sde</section><text>lha rnams kun gyis rab bsrungs nas/ /nor rnams rnyed de ldog par shog /dgos pa la la gang gi phyir/ /nub phyogs su ni 'gro ba na/ /gang dag phyogs der gnas pa yi/ /rgyu skar khyed la</text></item>
<item><p>303b6</p><section>mdo sde</section><text>skyong gyur cig /lha mtshams dang ni smon dang yang / /brtson 'grus brtan ldan snubs dang ni/ /chu stod chu smad byi bzhin dang / /gro bzhin de ni bdun pa yin/ /rgyu skar bdun po de dag ni/ /'jig</text></item>
<item><p>303b7</p><section>mdo sde</section><text>rten skyong ba grags ldan pa/ /nub phyogs logs na yod ces bstan/ /de dag khyed la kun tu srungs/ /de dag bdag po rgyal po ni/ /mig mi bzang zhes bya bar shes/ /de ni klu rnams kun gyi bdag</text></item>
<item><p>304a1</p><section>mdo sde</section><text>chu lha lhan cig srung bar shog /de la bu ni mang yod la/ /mkhas shing ming yang mthun pa ste/ /dgu bcu rtsa gcig zad par yang / /dbang po zhes bya stobs po</text></item>
<item><p>304a2</p><section>mdo sde</section><text>che| |de dag khyed la nad med cing / /shis par lhag par skyong gyur cig /nub phyogs logs kyi phyogs cha na/ /lha mo gzhon nu brgyad yod de/ /rna cha skra 'dres ma dang ni/ /pad+ma dkar dang</text></item>
<item><p>304a3</p><section>mdo sde</section><text>skya rengs dang / /cha med gcig dang dgu pa dang / /rol dang nag dang stobs myur srid/ /de dag khyed la nad med cing / /shis par lhag par skyong bar shog /nub phyogs logs kyi phyogs</text></item>
<item><p>304a4</p><section>mdo sde</section><text>cha na| |nub ces bya ba'i ri bo yod/ /nyi ma zla ba rnams kyang nub/ /nub pa'ang khyed la nor sbyin gyur/ /de yang khyed la nad med cing / /shis par lhag par skyong gyur cig /phyogs na khyed</text></item>
<item><p>304a5</p><section>mdo sde</section><text>cag bde bar shog /khyed cag sdig par ma gyur cig /lha rnams kun gyis rab bsrungs nas/ /nor rnams rnyed de ldog par shog /dgos pa la la gang gi phyir/ /byang phyogs su ni</text></item>
<item><p>304a6</p><section>mdo sde</section><text>'gro ba na/ /gang dag phyogs der gnas pa yi/ /rgyu skar khyed la skyong gyur cig /mon gru dang ni mon gre dang / /khrums stod dang yang khrums smad dang / /nam gru dang ni tha skar dang / /bra nye de</text></item>
<item><p>304a7</p><section>mdo sde</section><text>ni bdun pa yin/ /rgyu skar bdun po de dag ni/ /'jig rten skyong ba grags ldan pa/ /byang phyogs logs na yod ces bstan/ /de dag khyed la kun tu srungs/ /de dag bdag po rgyal po ni/ /mi</text></item>
<item><p>304b1</p><section>mdo sde</section><text>la zhon pa lus ngan po/ /gnod sbyin kun gyi bdag po ste/ /nor bzang lhan cig srung bar shog /de la bu ni mang yod la/ /mkhas shing ming yang mthun pa ste/ /dgu bcu rtsa gcig zad par yang //</text></item>
<item><p>304b2</p><section>mdo sde</section><text>dbang po zhes bya stobs po che/ /de dag khyed la nad med cing / /shis par lhag par skyong gyur cig /byang phyogs logs kyi phyogs cha na/ /lha mo gzhon nu brgyad yod de/ /rab chags lha mo stong</text></item>
<item><p>304b3</p><section>mdo sde</section><text>lha mo| |sa dang de bzhin pad+ma can/ /rgyal po che la nyer gnas dang / /re dang khrel yod dpal ldan ma/ /de dag khyed la nad med cing / /shis par lhag par skyong bar shog /byang phyogs logs</text></item>
<item><p>304b4</p><section>mdo sde</section><text>kyi phyogs cha na/ /spos ngad ldang ba'i ri po yod/ /gnod sbyin 'byung po rnams kyi gnas/ /rtse mo sna tshogs blta na sdug /de yang khyed la nad med cing / /shis par lhag par skyong gyur cig /</text></item>
<item><p>304b5</p><section>mdo sde</section><text>phyogs na khyed cag bde bar shog /khyed cag sdig par ma gyur cig /lha rnams kun gyis rab bsrungs nas/ /nor rnams rnyed de ldog par shog /rgyu skar nyi shu rtsa brgyad po/ /phyogs bzhi</text></item>
<item><p>304b6</p><section>mdo sde</section><text>dag na bdun bdun gnas/ /lha yi bu mo sum cu gnyis/ /phyogs bzhi dag na brgyad brgyad gnas/ /dge sbyong brgyad dang bram ze brgyad/ /yul rnams na ni grong rdal brgyad/ /dbang por</text></item>
<item><p>304b7</p><section>mdo sde</section><text>bcas pa'i lha brgyad rnams/ /de dag khyed la kun tu srungs/ /khyed cag 'gro na'ang bkra shis gyur/ /ldog pa na yang bkra shis shog /gnyen la blta ba bkra shis gyur/ /gnyen gyis</text></item>
<item><p>305a1</p><section>mdo sde</section><text>blta ba'ang bkra shis shog /dbang bcas gnod sbyin rgya chen dang / /dgra bcom pa dag snying brtse bas/ /thams cad du ni bkra shis dang / /bdud rtsi shis</text></item>
<item><p>305a2</p><section>mdo sde</section><text>pa thob par shog /tshangs pa dang ni de bzhin nor rgyas dang / /zag pa med pa rnams par grol rnams dang / /klu dang gnod sbyin rtag tu snying brtses srungs/ /ston brgyar mtshungs par tshe ni</text></item>
<item><p>305a3</p><section>mdo sde</section><text>skyong bar shog /rnam 'dren zla med 'jig rten mgon po yis/ /de dag mthun par sbyin pa'i bsngags pa gsungs/ /khyed rnams kyi ni dge ba'i las 'di yis/ /sbrang rtsi 'byung zhes</text></item>
<item><p>305a4</p><section>mdo sde</section><text>bya ba'i rgyal bar 'gyur/ /'jig rten rnam par 'dren pa rgyal ba yis/ /lung bstan chags med 'di ni dang po yin/ /phyin chad byang chub sems dpa' mtha' yas mang / /gang dag lung</text></item>
<item><p>305a5</p><section>mdo sde</section><text>bstan de dag phyir mi ldog /rgyal bas lung bstan pa ni 'di thos nas/ /sems ni mgu zhing mchog tu dga' gyur te/ /de dag spun dang grogs dang lhan cig tu/ /de dag sangs rgyas chos</text></item>
<item><p>305a6</p><section>mdo sde</section><text>la skyabs su dong / /ga gon dang / bzang po'i le'u zhes bya ba ste/ nyi shu rtsa bzhi pa'o// //dge slong dag /de ltar de bzhin gshegs pa shing sgrol rgyu'i drung na bzhugs pa</text></item>
<item><p>305a7</p><section>mdo sde</section><text>dang po mngon par rdzogs par sangs rgyas pa gcig pu dben par gshegs te nang du yang dag bzhag nas 'jig rten dang mthun par mdzad pa'i phyir 'di snyam du dgongs te/ kye ma ngas</text></item>
<item><p>305b1</p><section>mdo sde</section><text>thob cing mngon par rdzogs par sangs rgyas pa'i chos 'di ni/ zab pa/ zhi ba/ rab tu zhi ba/ nye bar zhi ba/ gya nom pa/ mthong bar dka' ba/ khong du chud par dka' ba/ brtag mi nus</text></item>
<item><p>305b2</p><section>mdo sde</section><text>pa| rtog ge'i spyod yul ma yin pa/ 'phags pa mkhas pa dang mdzangs pas rig pa ste/ 'di lta ste/ phung po thams cad bor pa/ kun tu rig pa/ nges par rig pa/ tshor ba thams</text></item>
<item><p>305b3</p><section>mdo sde</section><text>cad 'gog pa/ don dam pa/ kun gzhi med pa/ bsil ba'i dngos po/ len pa med pa/ nye bar len pa med pa/ rnam par rig pa ma yin pa/ rnam par rig par bya ba ma yin pa/ 'dus</text></item>
<item><p>305b4</p><section>mdo sde</section><text>ma byas pa/ yul drug las shin tu 'das pa/ mi rtog pa/ rnam par mi rtog pa/ brjod du med pa/ sgra med pa/ sgras brjod du med pa/ bstan du med pa/ thogs pa med pa/ dmigs</text></item>
<item><p>305b5</p><section>mdo sde</section><text>pa thams cad las yang dag par 'das pa/ zhi gnas kyi lam gyis chod pa/ stong pa nyid dmigs su med pa/ sred pa zad pa/ 'dod chags dang bral ba/ 'gog pa/ mya ngan las 'das</text></item>
<item><p>305b6</p><section>mdo sde</section><text>pa ste| gal te bdag gis chos 'di gzhan dag la bstan la/ gal te de dag gis ma shes na/ de ni bdag ngal ba dang / log par brtsal ba dang / chos bstan pa don med par 'gyur</text></item>
<item><p>305b7</p><section>mdo sde</section><text>gyi| bdag snying las chung khur kha rog par gnas par bya snyam mo/ /de'i tshe tshigs su bcad pa 'di dag gsungs so/ /zab zhi rdul bral 'od gsal 'dus ma byas/ /bdud rtsi'i chos ni</text></item>
<item><p>306a1</p><section>mdo sde</section><text>bdag gis thob par gyur/ /bdag gis bstan kyang gzhan gyis mi shes te/ /mi smra nags 'dabs gnas par bya ba snyam/ /tshig bral ngag gi lam gyis</text></item>
<item><p>306a2</p><section>mdo sde</section><text>mi gos pa/ /de bzhin nyid chos rang bzhin nam mkha' 'dra/ /sems dang yid kyi rgyu ba rab grol ba/ /mchog rab ngo mtshar che ba dam pa shes/ /don tshul 'di ni yi ge rnams kyis</text></item>
<item><p>306a3</p><section>mdo sde</section><text>su| |shes par mi nus mdzangs pas rig pa yin/ /sngon gyi rgyal la lhag byas sems can rnams/ /de dag chos 'di thos na yid ches 'gyur/ /'di na chos ni gang yang yod min te//</text></item>
<item><p>306a4</p><section>mdo sde</section><text>yod med gang yin de ni yod ma yin/ /gang gis rgyu dang bya ba brgyud shes pa/ /de la yod pa'am med pa yod ma yin/ /bskal pa brgya stong dpag tu med par ni/ /sngon gyi rgyal ba'i</text></item>
<item><p>306a5</p><section>mdo sde</section><text>gan nas bdag gis spyad/ /'on kyang gang na bdag dang sems can dang / /srog med bzod pa de ni bdag ma thob/ /gang tshe 'di na skye 'chi gang med pa/ /chos 'di thams cad rang bzhin bdag</text></item>
<item><p>306a6</p><section>mdo sde</section><text>med pa'i/ /bzod 'di bdag gis thob pa de yi tshe/ /sangs rgyas mar me mdzad kyis bdag lung bstan/ /'jig rten kun la snying rje mtha' yas nga / /gzhan gyis gsol ba btab la</text></item>
<item><p>306a7</p><section>mdo sde</section><text>nga mi sdod/ /skye bo 'di dag tshangs la dad pa ste/ /de yis gsol ba btab na 'khor lo bskor/ /gal te tshangs pas nga yi rkang par gtugs/ /rnam pa bzang po 'tshal 'gyur sems</text></item>
<item><p>306b1</p><section>mdo sde</section><text>can mchis/ /rdul phral gya nom chos shod gsol btab na/ /de ltas nga yi chos 'di gzung 'os 'gyur/ /dge slong dag/ de ltar de bzhin gshegs pas de'i tshe smin mtshams kyi mdzod</text></item>
<item><p>306b2</p><section>mdo sde</section><text>spu nas 'od gang gis stong gsum gyi stong chen po'i 'jig rten gyi khams 'di snang ba chen pos khyab par 'gyur ba'i 'od phyung ngo / /de nas stong gsum gyi stong chen po'i bdag po tshangs</text></item>
<item><p>306b3</p><section>mdo sde</section><text>pa chen po gtsug phud can sangs rgyas kyi mthus de bzhin gshegs pa'i thugs kyi rnam par rtog pa sems kyis shes te/ bcom ldan 'das thugs las chung ngu la thugs btud cing chos</text></item>
<item><p>306b4</p><section>mdo sde</section><text>mi ston par shes nas de 'di snyam du sems te/ bdag song la de bzhin gshegs pa la chos kyi 'khor lo bskor bar bskul gor ma chag snyam mo/ /de nas tshangs pa gtsug phud can</text></item>
<item><p>306b5</p><section>mdo sde</section><text>gyis de'i tshe de ma yin pa tshangs ris kyi lha'i bu gzhan dag la smras pa/ grogs po dag /de bzhin gshegs pas bla na med pa yang dag par rdzogs pa'i byang chub mngon par rdzogs par</text></item>
<item><p>306b6</p><section>mdo sde</section><text>sangs rgyas nas kyang 'di ltar chos mi ston par thugs las chung ngu la thugs btud pas/ kye ma 'jig rten 'di ni ma rung ngo / /grogs po dag /kye ma 'jig rten 'di ni rnam par ma</text></item>
<item><p>306b7</p><section>mdo sde</section><text>rung ngo / /bdag cag dong ste de bzhin gshegs pa dgra bcom pa yang dag par rdzogs pa'i sangs rgyas la chos kyi 'khor lo bskor bar bskul gor ma chag go/ /dge slong dag /de nas</text></item>
<item><p>307a1</p><section>mdo sde</section><text>tshangs pa chen po gtsug phud can tshangs pa 'bum phrag drug cu rtsa brgyad kyis bskor te mdun du bdar nas de bzhin gshegs pa ga la ba der song ste</text></item>
<item><p>307a2</p><section>mdo sde</section><text>phyin pa dang / de bzhin gshegs pa'i zhabs la mgo bos phyag 'tshal te thal mo sbyar nas de bzhin gshegs pa la 'di skad ces gsol to/ /'di ltar de bzhin gshegs</text></item>
<item><p>307a3</p><section>mdo sde</section><text>pas bla na med pa yang dag par rdzogs pa'i byang chub mngon par rdzogs par sangs rgyas nas kyang chos mi ston par thugs las chung du la thugs btud pas kye ma'o bcom ldan</text></item>
<item><p>307a4</p><section>mdo sde</section><text>'das| 'jig rten 'di ni ma rung ngo / /kye ma'o bcom ldan 'das/ 'jig rten 'di ni rab tu ma rung ngo / /sems can rnam pa bzang po go sla ba/ bcom ldan 'das kyis gsungs</text></item>
<item><p>307a5</p><section>mdo sde</section><text>pa'i don 'tshal bar rngo thogs pa/ skal ba dang ldan pa/ nus pa dang ldan pa dag mchis te/ de lta lags pas bcom ldan 'das/ chos legs par bstan du gsol/ bde</text></item>
<item><p>307a6</p><section>mdo sde</section><text>bar gshegs pa/ chos bstan du gsol/ de'i tshe tshigs su bcad pa 'di dag kyang smras so/ /ye shes chen po mchog gi dkyil 'khor bsgrubs nas ni/ /phyogs bcu dag tu 'od</text></item>
<item><p>307a7</p><section>mdo sde</section><text>zer rnam par 'gyed mdzad de/ /ye shes zer gyis mi yi pad+ma kha 'byed pa/ /smra ba'i nyi ma de ring ci slad btang snyoms bzhugs/ /'phags pa'i nor la sems can dag ni mgron</text></item>
<item><p>307b1</p><section>mdo sde</section><text>gnyer te/ /srog chags bye ba mang po dbugs phyung mdzad nas ni/ /gang slad mi gsung 'gro la btang snyoms mdzad pa 'di/ /'jig rten rtsa lag khyod la rigs pa ma lags so/ /chos</text></item>
<item><p>307b2</p><section>mdo sde</section><text>kyi dam pa'i rnga bo che ni brdung du gsol/ /dam pa'i chos kyi dung ni myur du 'bud du gsol/ /chos kyi mchod sdong chen po bsgreng bar mdzad du gsol/ /chos kyi mar me chen po 'bar</text></item>
<item><p>307b3</p><section>mdo sde</section><text>bar mdzad du gsol/ /chos chu mchog gi char pa rab tu dbab tu gsol/ /srid pa'i rgya mtshor gnas pa 'di dag bsgral du gsol/ /nad chen nyon mongs 'di dag thar par mdzad</text></item>
<item><p>307b4</p><section>mdo sde</section><text>du gsol/ /nyon mongs mes gdungs rab tu zhi bar mdzad du gsol/ /bde ba shis pa rims med mya ngan med gyur pa/ /zhi ba'i lam ni khyod kyis nges par bstan du gsol/ /mya ngan</text></item>
<item><p>307b5</p><section>mdo sde</section><text>'das pa'i lam du mi 'gro mgon med pa/ /log pa'i lam du gnas la mgon po thugs rje mdzod/ /rnam par thar pa'i sgo rnams rab tu dbye bar gsol/ /chos tshul 'khrug pa ma</text></item>
<item><p>307b6</p><section>mdo sde</section><text>mchis de ni gzung du gsol/ /skye bo dmus long du ni gyur pa de dag la/ /mgon po khyod kyis chos mig dam pa sbyang du gsol/ mi yi zla ba mgon po khyod ni ma gtogs par/ /</text></item>
<item><p>307b7</p><section>mdo sde</section><text>'jig rten dag gi skye dang rga ba sel bgyid pa/ /tshangs pa'i 'jig rten dang ni lha yi 'jig rten dang / /gnod sbyin dri za mi yi 'jig rten na ma mchis/ /lha rnams thams cad lhag par</text></item>
<item><p>308a1</p><section>mdo sde</section><text>spyad par bgyis nas ni/ /bdag ni chos rgyal khyod la gsol ba 'debs pa lags/ /bsod nams 'di yis bdag kyang rab tu myur bar ni/ /chos kyi 'khor</text></item>
<item><p>308a2</p><section>mdo sde</section><text>lo dam pa rab tu bskor gyur cig /dge slong dag /de bzhin gshegs pas lha dang / mi dang / lha ma yin du bcas pa'i 'jig rten rjes su gzung ba'i phyir thugs brtse bar dgongs</text></item>
<item><p>308a3</p><section>mdo sde</section><text>te| tshangs pa chen po gtsug phud can la cang mi gsung bas gnang ngo / /de nas tshangs pa chen po gtsug phud can gyis de bzhin gshegs pas cang mi gsung bas gnang bar rig</text></item>
<item><p>308a4</p><section>mdo sde</section><text>nas lha'i tsan+dan gyi phye ma dang / a ga ru'i phye mas de bzhin gshegs pa la gtor nas dga' ba dang mchog tu dga' ba skyes te/ de nyid du mi snang bar gyur to/ /dge slong dag /</text></item>
<item><p>308a5</p><section>mdo sde</section><text>de nas de bzhin gshegs pas chos la 'jig rten gus pa bskyed pa dang / tshangs pa chen po gtsug phud can yang de bzhin gshegs pa la yang dang yang du bskul bas dge ba'i</text></item>
<item><p>308a6</p><section>mdo sde</section><text>rtsa ba rnam par spel ba dang / chos kyang shin tu zab pa'i phyir yang gcig pu dben par gshegs te/ nang du yang dag bzhag nas thugs la 'di lta bur rnam par rtog par gyur te/</text></item>
<item><p>308a7</p><section>mdo sde</section><text>bdag gis chos zab pa/ phra ba/ gsal ba/ khong du chud par dka' ba/ brtag mi nus pa/ rtog ge'i spyod yul ma yin pa/ mkhas pa dang mdzangs pas rig pa/ 'jig rten</text></item>
<item><p>308b1</p><section>mdo sde</section><text>thams cad dang mi mthun pa/ mthong bar dka' ba/ phung po thams cad bor ba/ 'du byed thams cad nye bar zhi ba/ zhi gnas kyi la ma gyis chud pa/ stong pa nyid dmigs su med pa/ sred</text></item>
<item><p>308b2</p><section>mdo sde</section><text>pa zad pa/ 'dod chags dang bral ba/ 'gog pa/ mya ngan las 'das pa 'di mngon par rdzogs par sangs rgyas te/ gal te bdag gis chos 'di bstan pa/ gzhan gyis 'di khong du</text></item>
<item><p>308b3</p><section>mdo sde</section><text>ma chud na/ de ni bdag la shin tu mtho 'tsham par 'gyur gyi/ bdag snying las chung ngur gnas pas gnas par bya gor ma chag snyam mo/ /dge slong dag /de nas sangs rgyas kyi mthus</text></item>
<item><p>308b4</p><section>mdo sde</section><text>tshangs pa chen po gtsug phud can gyis yang de bzhin gshegs pa'i thugs kyi rnam par rtog pa de lta bu de sems kyis shes nas lha'i dbang po brgya byin ga la ba der song ste phyin nas lha'i dbang</text></item>
<item><p>308b5</p><section>mdo sde</section><text>po brgya byin la 'di skad ces smras so/ /kau shi ka /shes par gyis shig /de bzhin gshegs pa dgra bcom pa yang dag par rdzogs pa'i sangs rgyas ni chos mi ston par thugs las</text></item>
<item><p>308b6</p><section>mdo sde</section><text>chung du la thugs btud de/ 'di ltar de bzhin gshegs pa dgra bcom pa yang dag par rdzogs pa'i sangs rgyas chos mi ston par thugs las chung du la thugs btud pas/ kau shi</text></item>
<item><p>308b7</p><section>mdo sde</section><text>ka |kye ma'o 'jig rten 'di ni ma rung bar 'gyur ro/ /kau shi ka /kye ma'o 'jig rten 'di ni rnam par ma rung bar 'gyur ro/ /kye ma'o 'jig rten 'di ni ma rig pa'i mun pa chen por</text></item>
<item><p>309a1</p><section>mdo sde</section><text>bcug par 'gyur na/ bdag cag de bzhin gshegs pa dgra bcom pa yang dag par rdzogs pa'i sangs rgyas la chos kyi 'khor lo bskor bar bskul du ci'i</text></item>
<item><p>309a2</p><section>mdo sde</section><text>phyir mi 'dong / de ci'i phyir zhe na/ ma bskul bar de bzhin gshegs pa chos kyi 'khor lo mi bskor ba'i phyir ro/ /grogs po/ legs so zhes te/ brgya byin dang / tshangs pa dang / sa</text></item>
<item><p>309a3</p><section>mdo sde</section><text>bla'i lha rnams dang / bar snang ba rnams dang / rgyal chen bzhi'i ris dang / sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul</text></item>
<item><p>309a4</p><section>mdo sde</section><text>dbang byed dang / tshangs ris dang / 'od gsal dang / 'bras bu che dang / dge rgyas dang / gnas gtsang ma'i ris kyi lha'i bu brgya stong rab tu mang po kha dog mngon par 'phags</text></item>
<item><p>309a5</p><section>mdo sde</section><text>pa dag nam sros pa dang / lha'i kha dog dang / lha'i snang bas shing sgrol rgyu'i drung nyi tshe snang bar byas nas de bzhin gshegs pa ga la ba der dong ste phyin pa dang / de bzhin gshegs</text></item>
<item><p>309a6</p><section>mdo sde</section><text>pa'i zhabs la mgo bos phyag 'tshal te bskor ba byas nas phyogs gcig tu 'khod do/ /de nas lha'i dbang po brgya byin gyis de bzhin gshegs pa ga la ba de logs su thal mo sbyar</text></item>
<item><p>309a7</p><section>mdo sde</section><text>ba btud de/ de bzhin gshegs pa la tshigs su bcad pas mngon par bstod do/ /zla ba nya ba gza' las thar pa ltar/ /khyod kyi thugs ni rnam par grol ba lags/ /g.yul</text></item>
<item><p>309b1</p><section>mdo sde</section><text>las rnam par rgyal ba bzhengs su gsol/ /'jig rten mun par shes rab 'od dbyung gsol/ /de skad ces gsol ba dang / de bzhin gshegs pa cang mi gsung bar bzhugs so/ /de nas</text></item>
<item><p>309b2</p><section>mdo sde</section><text>tshangs pa chen po gtsug phud can gyis lha'i dbang po brgya byin la 'di skad ces smras so/ /kau shi ka /ji ltar khyod kyis bskul ba de ltar de bzhin gshegs pa dgra bcom pa yang dag par</text></item>
<item><p>309b3</p><section>mdo sde</section><text>rdzogs pa'i sangs rgyas la chos kyi 'khor lo bskor bar gsol ba mi gdab bo/ /de nas tshangs pa chen po gtsug phud can gyis bla gos phrag pa gcig tu gzar te pus mo g.yas pa'i lha</text></item>
<item><p>309b4</p><section>mdo sde</section><text>nga sa la btsugs nas de bzhin gshegs pa ga la bde logs su thal mo sbyar ba btud de/ de bzhin gshegs pa la tshigs su bcad pas gsol pa/ g.yul las rnam par rgyal</text></item>
<item><p>309b5</p><section>mdo sde</section><text>ba bzhengs su gsol/ /'jig rten mun par shes rab 'od dbyung gsol/ /kun tu 'tshal bar 'gyur ba mchis lags kyi/ /thub pa khyod kyis chos ni bstan du gsol/ /dge slong</text></item>
<item><p>309b6</p><section>mdo sde</section><text>dag /de skad ces gsol pa dang / de bzhin gshegs pas tshangs pa chen po gtsug phud can la 'di skad ces bka' stsal to/ /tshangs pa/ ngas chos zab pa/ phra ba/ gsal ba</text></item>
<item><p>309b7</p><section>mdo sde</section><text>'di mngon par rdzogs par sangs rgyas zhes bya ba nas/ de ni bdag la shin tu mtho 'tsham par 'gyur ro zhes bya ba'i bar du sbyar ro/ /tshangs pa/ tshigs su bcad pa 'di dag nga la rgyun</text></item>
<item><p>310a1</p><section>mdo sde</section><text>du snang mod kyi/ nga'i lam rgyun las bzlog par 'gro ba/ zab pa/ mthong bar dka' ba de ni 'dod chags kyis ldongs pa dag gis mi mthong ste/ de lta</text></item>
<item><p>310a2</p><section>mdo sde</section><text>bas na| bstan kyang mi phan no/ /skye rgu 'dod pa rnams la bcings/ /rgyun gyis rab tu bdas pa yin/ /ngas 'di tshegs ni chen pos rnyed/ /de lta bas na bstan mi phan/ /dge slong dag /</text></item>
<item><p>310a3</p><section>mdo sde</section><text>de nas tshangs pa chen po gtsug phud can dang / lha'i dbang po brgya byin gyis de bzhin gshegs pa cang mi gsung bar gyur par rig nas lha'i bu de dag dang lhan cig tu sdug bsngal</text></item>
<item><p>310a4</p><section>mdo sde</section><text>zhing yid mi bde nas de nyid du mi snang bar gyur ro/ /lan gsum gyi bar du de bzhin gshegs pa thugs las chung ngu la thugs btud do/ /dge slong dag /de'i tshe yul ma ga</text></item>
<item><p>310a5</p><section>mdo sde</section><text>d+ha'i mi rnams la sdig pa mi dge ba'i lta bar gyur pa 'di lta bu dag byung bar gyur te/ 'di lta ste/ kha cig ni 'di skad du rlung ldang bar mi 'gyur ro zhes 'dzer ro/ /kha cig ni</text></item>
<item><p>310a6</p><section>mdo sde</section><text>'di skad du me 'bar bar mi 'gyur ro zhes 'dzer ro/ /kha cig ni 'di skad du char 'bab par mi 'gyur ro zhes 'dzer ro/ /kha cig ni chu 'bab par mi 'gyur ro zhes 'dzer ro/ /</text></item>
<item><p>310a7</p><section>mdo sde</section><text>kha cig ni lo tog skye bar mi 'gyur ro zhes 'dzer ro/ /kha cig ni bya rnams nam mkha' la 'phur bar mi 'gyur ro zhes 'dzer ro/ /kha cig ni sbrum ma rnams nad med par btsa'</text></item>
<item><p>310b1</p><section>mdo sde</section><text>bar mi 'gyur ro zhes 'dzer ro/ /dge slong dag /de nas tshangs pa chen po gtsug phud can gyis de bzhin gshegs pa'i thugs kyi rnam par rtog pa de lta bu de'ang shes/ yul ma ga d+ha'i mi</text></item>
<item><p>310b2</p><section>mdo sde</section><text>rnams kyi lta bar gyur pa de dag kyang rig nas nam sros pa dang / kha dog mngon par 'phags pa dang / lha'i snang bas shing sgrol rgyu'i drung thams cad snang bar byas nas de bzhin gshegs</text></item>
<item><p>310b3</p><section>mdo sde</section><text>pa ga la bder song ste phyin pa dang / de bzhin gshegs pa'i zhabs la mgo bos phyag 'tshal te bla gos phrag pa gcig tu gzar nas pus mo g.yas pa'i lha nga sa la btsugs te/ de</text></item>
<item><p>310b4</p><section>mdo sde</section><text>bzhin gshegs pa ga la ba de logs su thal mo sbyar ba btud na de bzhin gshegs pa la tshegs su bcad pa gsol ba/ ma ga d+har ni sngon chos ma dag pa/ /dri mar bcas par</text></item>
<item><p>310b5</p><section>mdo sde</section><text>sems pa'i smra ba byung / /de slad thub pa bdud rtsi'i sgo dbye gsol/ /dri med sangs rgyas chos ni nyan cing mchis/ /khyod ni rang gi dgos mdzad rang dbang gyur/ /sdug bsngal mngon</text></item>
<item><p>310b6</p><section>mdo sde</section><text>par 'du byed dri ma spangs/ /khyod kyi dge ba 'phal dang 'grib ma mchis/ /khyod 'di chos mchog pha rol byon par gyur/ /thub pa khyod 'dra 'jig rten 'dir ma mchis/ /drang srong che khyod</text></item>
<item><p>310b7</p><section>mdo sde</section><text>lhag pa ga la mchis/ /srid gsum 'di na rnam par lhang nge ste/ /lha min gnas na mchis ba'i ri bo 'dra/ /sdug bsngal skye bo thugs rje che bskyed gsol/ /khyod 'dra nam yang btang snyoms</text></item>
<item><p>311a1</p><section>mdo sde</section><text>mdzad mi rigs/ /khyod ni mi 'jigs stobs dang yang dag ldan/ /khyod ni skye bo rab tu sgrol bar spyod/ /lha dang dge spyong bram zer bcas pa kun/ /skye rgu 'di dag</text></item>
<item><p>311a2</p><section>mdo sde</section><text>ring na zug rngur bcas/ /nad rims ma mchis nad ma mchis gyur cig /'di na de dag skyabs ni gzhan ma mchis/ /chos de rgyal bas thugs su chung gyur te/ /ji lta bzhin du mi nyung</text></item>
<item><p>311a3</p><section>mdo sde</section><text>ston 'gyur zhes/ /dge ba'i sems kyis bdud rtsi don gnyer zhing / /lha dang mi rnams khyod phyir ring nas 'brang / /de slad mthu rtsal bzang po khyod la gsol/ /ring nas lam las</text></item>
<item><p>311a4</p><section>mdo sde</section><text>nyams pa'i sems can thul/ /ma thos don rnams rab tu thos par 'tshal/ /shin tu nyam chung rtas par 'tshal dang 'dra/ /rab tu skam pa'i sa la sprin lta bur/ /'dren pa chos kyi char pas</text></item>
<item><p>311a5</p><section>mdo sde</section><text>tshim par mdzod/ /ring nas nyams pa'i mi rnams srid pa na/ /lta ngan thibs po tsher mar bcas par rgyu/ /gang bsgoms na ni bdud rtsi thob 'gyur ba/ /tsher ma ma mchis drang lam de bstan</text></item>
<item><p>311a6</p><section>mdo sde</section><text>gsol| |long ba g.yang lhung 'dren pa ma mchis pa/ /'di na de dag gzhan gyis drang mi nus/ /blo ldan khyu mchog khyod ni mos bskyed de/ /g.yang sa chen por lhung ba gdon du gsol/ /thub pa</text></item>
<item><p>311a7</p><section>mdo sde</section><text>khyod dang ring nas rtag mi 'jal/ /u dum wa ra'i me tog brgya lam ltar/ /'dren pa rgyal ba dag ni sa la 'byung / /mgon po dal rnyed sems can dgrol du gsol/ /rang rgal nas ni bsgral</text></item>
<item><p>311b1</p><section>mdo sde</section><text>bar bya'o zhes/ /sngon srid khyod kyi dgongs pa 'di 'byung ngo / /da ltar khyod ni pha rol byon par nges/ /bden pa'i mthu rtsal thugs dam mang bar mdzod/ /thub pa chos kyi sgron mes mun ba sol</text></item>
<item><p>311b2</p><section>mdo sde</section><text>de bzhin gshegs pa'i rgyal mtshan khyod kyis bsgreng / /snyan pa'i gsung brjod pa yi dus la bab/ /rnga sgra ri dwags dbang ltar bsgrag tu gsol/ /dge slong dag /de nas de bzhin gshegs</text></item>
<item><p>311b3</p><section>mdo sde</section><text>pas sangs rgyas kyi spyan gyis thams cad dang ldan pa'i 'jig rten la gzigs na/ sems can dman pa dang / 'bring dang / gya nom dang / mtho ba dang / dma' ba dang / bar ma dang / rnam pa</text></item>
<item><p>311b4</p><section>mdo sde</section><text>bzang po dang / rnam par sbyang sla ba dang / rnam pa ngan pa dang / rnam par sbyang dka' ba dang / zur tsam gyis go ba dang / tshig lhur len pa dang / sems can gyi phung po gsum ste/ gcig ni</text></item>
<item><p>311b5</p><section>mdo sde</section><text>log pa nyid du nges pa dang / gcig ni yang dag pa nyid du nges pa dang / gcig ni ma nges pa gzigs so/ /dge slong dag /'di lta ste/ dper na/ mi zhig rdzing gi 'gram na 'dug pas pad+ma kha</text></item>
<item><p>311b6</p><section>mdo sde</section><text>cig ni chu'i nang nas ma 'thon/ /kha cig ni chu dang mnyam/ kha cig ni chu las 'phags pa dag mthong ngo / /dge slong dag /de bzhin du de bzhin gshegs pas sangs rgyas kyi spyan</text></item>
<item><p>311b7</p><section>mdo sde</section><text>gyis thams cad dang ldan pa'i 'jig rten na sems can phung po gsum du rnam par gnas pa dag gzigs so/ /dge slong dag /de nas de bzhin gshegs pa 'di snyam du dgongs te/ ngas</text></item>
<item><p>312a1</p><section>mdo sde</section><text>chos bstan kyang rung / ma bstan kyang rung ste/ gang log pa nyid du nges pa'i phung po 'di ni chos 'di shes par mi 'gyur ro/ /dam chos bstan kyang rung ma bstan</text></item>
<item><p>312a2</p><section>mdo sde</section><text>kyang rung ste/ gang yang dag pa nyid du nges pa'i phung po 'di ni chos 'di shes par 'gyur ro/ /ma nges pa'i phung po gang yin pa 'di ni gal te chos bstan na ni shes par 'gyur/</text></item>
<item><p>312a3</p><section>mdo sde</section><text>ci ste chos ma bstan na ni shes par mi 'gyur ro snyam mo/ /dge slong dag /de nas de bzhin gshegs pas ma nges pa'i phung por rnam par gnas pa'i sems can rnams las brtsams</text></item>
<item><p>312a4</p><section>mdo sde</section><text>te thugs rje chen po bskyed do/ /de nas de bzhin gshegs pas bdag nyid kyi yang dag pa'i ye shes 'di'i dbang du mdzad de/ tshangs pa chen po gtsug phud can gyis bskul ba'ang mkhyen</text></item>
<item><p>312a5</p><section>mdo sde</section><text>nas tshangs pa chen po gtsug phud can la tshigs su bcad pas bka' stsal pa/ tshangs pa ma ga d+ha yi sems can gang / /rna ba ldan zhing dad dang ldan gyur la/ /mi 'tshe 'du shes rtag tu chos</text></item>
<item><p>312a6</p><section>mdo sde</section><text>nyan pas/ /de dag la ni bdud rtsi'i sgo phye'o/ /de nas tshangs pa chen po gtsug phud can gyis de bzhin gshegs pas gnang bar rig nas tshim zhing mgu la yid rangs te/ rab tu dga'</text></item>
<item><p>312a7</p><section>mdo sde</section><text>nas dga' ba dang yid bde ba skyes te/ de bzhin gshegs pa'i zhabs la mgo bos phyag 'tshal nas de nyid du mi snang bar gyur to/ /dge slong dag /de nas de'i tshe sa bla'i lha rnams kyis</text></item>
<item><p>312b1</p><section>mdo sde</section><text>bar snang gi lha rnams la tshig tu brjod cing sgra bsgrags pa/ grogs po dag /do med de bzhin gshegs pa dgra bcom pa yang dag par rdzogs pa'i sangs rgyas kyis chos kyi 'khor lo bskor</text></item>
<item><p>312b2</p><section>mdo sde</section><text>bar gnang ste/ de ni skye bo mang po la phan pa dang / skye bo mang po la bde ba dang / 'jig rten la thugs brtse ba dang / skye bo phal po che dang / lha dang mi rnams kyi don dang / phan pa dang / bde</text></item>
<item><p>312b3</p><section>mdo sde</section><text>bar 'gyur ro/ /kye grogs po dag /lha ma yin gyi ris ni yongs su 'grib par 'gyur ro/ /lha'i ris ni yongs su rdzogs par 'gyur ro/ /'jig rten na sems can mang po yongs su mya</text></item>
<item><p>312b4</p><section>mdo sde</section><text>ngan las 'da' bar 'gyur ro/ /de ltar bar snang gi lha rnams kyis sa bla'i lha rnams las thos nas rgyal chen bzhi'i ris kyi lha rnams la sgrar brjod do/ /rgyal chen bzhi'i ris kyi lha rnams</text></item>
<item><p>312b5</p><section>mdo sde</section><text>kyis sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang byed rnams la'o/ /de dag gis kyang tshangs ris kyi lha rnams la tshig tu brjod cing sgra</text></item>
<item><p>312b6</p><section>mdo sde</section><text>bsgrags te/ grogs po dag /do mod de bzhin gshegs pa dgra bcom pa yang dag par rdzogs ba'i sangs rgyas kyis chos kyi 'khor lo bskor bar gnang ste/ de ni skye bo mang po la phan pa</text></item>
<item><p>312b7</p><section>mdo sde</section><text>dang / skye bo mang po la bde ba dang / 'jig rten la thugs brtse ba dang / skye bo phal po che dang / lha dang mi rnams kyi don dang / phan pa dang / bde bar 'gyur ro/ /kye grogs po dag /lha ma yin</text></item>
<item><p>313a1</p><section>mdo sde</section><text>gyi ris ni yongs su 'grib par 'gyur ro lha'i ris ni yongs su 'phel bar 'gyur ro/ /'jig rten na sems can mang po yongs su mya ngan las 'da' bar 'gyur ro/ /</text></item>
<item><p>313a2</p><section>mdo sde</section><text>dge slong dag /de ltar skad cig de dang / thang gcig de dang / yud tsam de la sa bla'i lha rnams nas bzung ste/ tshangs ris kyi lha'i bar man chad du grogs po dag /de bzhin gshegs pa</text></item>
<item><p>313a3</p><section>mdo sde</section><text>dgra bcom pa yang dag par rdzogs pa'i sangs rgyas kyis do mod chos kyi 'khor lo bskor bar gnang ste zhes bya ba nas snga ma bzhin du sgra skad cig mngon du byung bar gyur to/ /dge slong dag/</text></item>
<item><p>313a4</p><section>mdo sde</section><text>de nas byang chub kyi shing gi lha chos sred ces bya ba dang / chos 'dod dang / chos kyi blo gros dang / chos spyod dang / byang chub kyi shing gi lha bzhi po de dag gis de bzhin gshegs pa'i zhabs</text></item>
<item><p>313a5</p><section>mdo sde</section><text>gnyis la gtugs te 'di skad ces gsol to/ /bcom ldan 'das/ gang du chos kyi 'khor lo bskor bar mdzad/ dge slong dag /de skad ces gsol pa dang / de bzhin gshegs pas</text></item>
<item><p>313a6</p><section>mdo sde</section><text>lha de dag la 'di skad ces bka' stsal to/ /grong khyer wA ra NA sir drang srong lhung ba ri dwags kyi nags su'o/ /de dag gis gsol pa/ bcom ldan 'das/ grong khyer wA ra NA si ni skye bo'i</text></item>
<item><p>313a7</p><section>mdo sde</section><text>tshogs chung ba lags/ ri dwags kyi nags ni zhugs shing gi grib ma chung ba lags te/ bcom ldan 'das/ grong khyer chen po 'byor pa/ rgyas pa/ bde ba/ lo legs pa/ nyams</text></item>
<item><p>313b1</p><section>mdo sde</section><text>dgyes pa/ mi dang skye bo mang pos gang ba/ skyed mos tshal dang / nags dang / nags 'dabs kyis brgyan pa/ gzhan dag kyang mchis na/ bcom ldan 'das/ de dag cig tu chos kyi 'khor</text></item>
<item><p>313b2</p><section>mdo sde</section><text>lo bskor bar gsol/ de bzhin gshegs pas bka' stsal pa/ bzhin bzang dag /de skad ma zer cig /de ci'i phyir zhe na/ der ni nga yis mchod sbyin stong phrag bye ba khrag khrig drug cu</text></item>
<item><p>313b3</p><section>mdo sde</section><text>byas| |der ni sangs rgyas stong phrag bye ba khrag khrig drug cu de dag mchod/ /wA ra NA si dam pa de ni sngon gyi drang srong rnams kyi gnas/ /sa de lha dang klu yis mngon bstod rtag tu chos ni mngon</text></item>
<item><p>313b4</p><section>mdo sde</section><text>par gzhol/ /ngas ni sngon chad sangs rgyas bye ba stong phrag dgu bcu rtsa gcig dran/ /de dag drang srong zhes bya nags mchog der ni 'khor lo dam pa bskor/ /zhi zhing nyer zhi bsam gtan</text></item>
<item><p>313b5</p><section>mdo sde</section><text>mngon gyur rtag tu ri dwags rnams kyis bsten/ /de phyir drang srong zhes bya nags mchog der ni 'khor lo dam pa bskor/ /bskul ba'i le'u zhes bya ba ste/ nyi shu rtsa lnga pa'o// //'phags pa rgya cher rol pa zhes bya ba theg pa chen po'i mdo/ bam po bcu bdun pa/ dge slong dag /de nas de bzhin gshegs pa bya ba mdzad pa/ byed pa mdzad pa/ bcings pa thams</text></item>
<item><p>313b6</p><section>mdo sde</section><text>cad yang dag par chad pa/ nyon mongs pa thams cad bsal ba/ dri ma dang nyon mongs pa sbyangs ba/ bdud phyir rgol ba bcom pa/ sangs rgyas kyi chos thams cad kyi tshul gyi rjes su</text></item>
<item><p>314a1</p><section>mdo sde</section><text>zhugs pa/ thams cad mkhyen pa/ thams cad gzigs pa/ stobs bcu dang ldan pa/ mi 'jigs pa bzhi brnyes pa/ sangs rgyas kyi chos ma 'dres</text></item>
<item><p>314a2</p><section>mdo sde</section><text>pa bco brgyad rab tu rdzogs pa/ spyan lnga dang ldan pa/ sangs rgyas kyi spyan bsgribs pa mi mnga' bas 'jig rten thams cad la gzigs nas 'di snyam du dgongs te ngas thams</text></item>
<item><p>314a3</p><section>mdo sde</section><text>cad kyi thog mar gang la'ang chos bstan par bya/ sems can dag pa/ rnam pa bzang ba/ gdul sla ba/ go sla ba/ sbyang sla ba/ 'dod chags dang / zhe sdang dang / gti mug chung</text></item>
<item><p>314a4</p><section>mdo sde</section><text>ba| rnam par shes pa lkog tu ma gyur pa/ gang chos ma thos na yongs su nyams par 'gyur ba gang dag la bdag gis thog mar chos bstan par bya/ gang la chos 'di bstan</text></item>
<item><p>314a5</p><section>mdo sde</section><text>nas kyang shes par 'gyur zhing mtho 'tsham par mi 'gyur ba ni gang yin snyam mo/ /dge slong dag /de nas de bzhin gshegs pa 'di snyam du dgongs te/ rangs byed kyi bu lhag</text></item>
<item><p>314a6</p><section>mdo sde</section><text>spyod ni dag pa/ rnam pa bzang ba/ go sla ba/ sbyang sla ba/ 'dod chags dang / zhe sdang dang / gti mug chung ba/ rnam par shes pa lkog tu ma gyur pa ste/ de chos ma thos na/</text></item>
<item><p>314a7</p><section>mdo sde</section><text>yongs su nyams par 'gyur ba'o/ /de ni nyan thos rnams la 'du shes med 'du shes med min skye mched kyi brtul zhugs dang mthun par chos ston pa yin na/ de da ltar ga la</text></item>
<item><p>314b1</p><section>mdo sde</section><text>'dug snyam dgongs pa dang / de 'chi ba'i dus byas nas deng du zhag bdun lon bar mkhyen to/ /lha rnams kyis de bzhin gshegs pa'i zhabs la gtugs te 'di skad ces gsol to/ /</text></item>
<item><p>314b2</p><section>mdo sde</section><text>bcom ldan 'das/ de de lta lags so/ /bde bar gshegs pa/ de de lta lags te/ rangs byed kyi bu lhag spyod gum nas deng du dgung bdun lags so/ /dge slong dag /ngas 'di</text></item>
<item><p>314b3</p><section>mdo sde</section><text>snyam du bsam ste/ e ma rangs byed kyi bu lhag spyod de chos shin tu bzang po 'di lta bu 'di ma thos par shi ba'i dus byas pa ni cher nyams so/ /gal te des chos 'di thos na/ shes</text></item>
<item><p>314b4</p><section>mdo sde</section><text>par 'gyur te/ de la bdag gis thog mar chos bstan par bya zhing de'ang bdag la mtho 'tsham par mi 'gyur ro snyam mo/ /dge slong dag /de bzhin gshegs pas yang 'di snyam du</text></item>
<item><p>314b5</p><section>mdo sde</section><text>dgongs te/ sems can dag pa/ gdul sla ba zhes bya ba nas nga'i chos bstan pa mtho 'tsham par mi 'gyur ba zhes bya ba'i bar du snga ma bzhin te/ de lta bu gzhan su yod snyam mo /</text></item>
<item><p>314b6</p><section>mdo sde</section><text>dge slong dag /de nas de bzhin gshegs pa 'di snyam du dgongs te/ sgyu rtsal shes kyi bu ring 'phur ni dag pa zhes bya ba nas nga'i chos bstan pa mtho 'tsham par mi 'gyur</text></item>
<item><p>314b7</p><section>mdo sde</section><text>zhes bya ba'i bar du ste/ de da ltar ga la 'dug snyam dgongs na/ de'ang 'chi ba'i dus byas nas deng du zhag gsum lon par mkhyen to/ /gnas gtsang ma'i ris kyi lha rnams kyis</text></item>
<item><p>315a1</p><section>mdo sde</section><text>kyang don de de bzhin gshegs pa la gsol te/ bcom ldan 'das/ de de lta lags so/ /bde bar gshegs pa/ de de lta lags te/ sgyu rtsa la shes</text></item>
<item><p>315a2</p><section>mdo sde</section><text>kyi bu ring 'phur gum nas deng du dgung gsum lags so/ /de nas de bzhin gshegs pa 'di snyam du dgongs te/ e ma sgyu rtsal shes kyi bu ring 'phur de chos shin tu bzang</text></item>
<item><p>315a3</p><section>mdo sde</section><text>po 'di lta bu 'di ma thos par shi ba ni cher nyams so snyam mo/ /dge slong dag /de bzhin gshegs pas yang 'di snyam du dgongs te/ sems can dag pa/ rnam pa bzang</text></item>
<item><p>315a4</p><section>mdo sde</section><text>ba zhes bya ba nas nga'i chos bstan pa mtho 'tsham par mi 'gyur zhes bya ba'i bar du snga ma bzhin te/ de lta bu gzhan su yod snyam mo/ /dge slong dag /de nas de bzhin gshegs</text></item>
<item><p>315a5</p><section>mdo sde</section><text>pas 'di snyam du dgongs te/ lnga sde bzang po rnams ni dag pa/ rnam pa bzang ba/ gdul sla ba/ go sla ba/ rnam par sbyang sla ba/ 'dod chags dang / zhe sdang dang / gti mug</text></item>
<item><p>315a6</p><section>mdo sde</section><text>chung ba| rnam par shes pa lkog tu ma gyur pa ste/ de dag chos ma thos na/ yongs su nyams par 'gyur ba'o/ /nga dka' ba spyad pa spyod pa na'ang de dag gis bsnyen bkur byas</text></item>
<item><p>315a7</p><section>mdo sde</section><text>par gyur te/ de dag ngas chos bstan na/ shes par 'gyur zhing / nga la mtho 'tsham par mi 'gyur ro snyam mo/ /dge slong dag /de nas de bzhin gshegs pa 'di snyam du dgongs</text></item>
<item><p>315b1</p><section>mdo sde</section><text>te| bdag gis lnga sde bzang po rnams la thog mar chos bstan par bya gor ma chag snyam mo/ /dge slong dag /de nas yang de bzhin gshegs pa 'di snyam du dgongs te/ lnga sde bzang po</text></item>
<item><p>315b2</p><section>mdo sde</section><text>dag da ltar gang na 'khod snyam mo/ /de nas de bzhin gshegs pas sangs rgyas kyi spyan gyis thams cad dang ldan pa'i 'jig rten la rnam par gzigs na lnga sde bzang po dag grong khyer</text></item>
<item><p>315b3</p><section>mdo sde</section><text>wA ra NA si'i drang srong lhung ba ri dwags kyi nags na 'khod par gzigs so/ /gzigs nas kyang de bzhin gshegs pas 'di snyam du dgongs te/ bdag gis lnga sde bzang po rnams</text></item>
<item><p>315b4</p><section>mdo sde</section><text>la thams cad kyi thog mar chos bstan par bya gor ma chag go /de dag gis ngas thams cad kyis thog mar chos bstan pa kun shes par 'gyur ro snyam mo/ /dge slong dag /de ci'i</text></item>
<item><p>315b5</p><section>mdo sde</section><text>phyir zhe na/ de dag ni spyad pa dang ldan pa/ chos dkar po rnams shin tu yongs su bsdus pa/ thar pa'i lam la mngon du phyogs pa/ bgegs dang bral ba dag go /dge slong dag /de</text></item>
<item><p>315b6</p><section>mdo sde</section><text>nas de bzhin gshegs pas de snyam du dgongs nas byang chub kyi snying po las bzhengs te/ stong gsum gyi stong chen po'i 'jig rten gyi khams su gshegs nas mthar gyis yul ma ga</text></item>
<item><p>315b7</p><section>mdo sde</section><text>d+har rgyu zhing yul gsal ldan du gshegs so/ /de nas ri ga ya dang / byang chub kyi snying po'i bar du kun tu 'tsho ba pa gzhan zhig gis de bzhin gshegs pa rgyang ring po nas gshegs pa</text></item>
<item><p>316a1</p><section>mdo sde</section><text>mthong ngo / /mthong nas kyang de bzhin gshegs pa ga la ba der song ste phyin nas phyogs gcig tu 'dug go /dge slong dag /phyogs gcig tu 'dug nas</text></item>
<item><p>316a2</p><section>mdo sde</section><text>kyang kun tu 'tsho ba pa de de bzhin gshegs pa dang lhan cig tu yang dag par mgu bar bya ba'i gtam rnam pa mang po byas nas 'di skad ces gsol to/ /tshe dang ldan pa gau ta ma/</text></item>
<item><p>316a3</p><section>mdo sde</section><text>khyod kyi dbang bo rnams ni shin tu gsal lo/ /khyod kyi pags pa'i mdog ni ser por gda' zhing yongs su dag la yongs su byang ba ste/ 'di lta ste/ dper na/ ston ka rgya</text></item>
<item><p>316a4</p><section>mdo sde</section><text>shug kha dog rtsa ser zhing 'od gsal te/ ser por gda' ba de bzhin du gau ta ma khyod kyi dbang po rnams yongs su dag cing / zhal gyi dkyil 'khor yang yongs su dag la yongs</text></item>
<item><p>316a5</p><section>mdo sde</section><text>su byad pa'o/ /'di lta ste/ dper na/ shing ta la'i 'bras bu smin pa rtsa ba nas chad ma thag pa'i rtsa ba logs ser por gda' ba lags te/ yongs su dag cing yongs su byang ba de</text></item>
<item><p>316a6</p><section>mdo sde</section><text>bzhin du gau ta ma khyod kyi dbang po rnams ni yongs su dag la/ zhal gyi dkyil 'khor ni yongs su dag cing yongs su byad ba'o/ /'di lta ste/ dper na/ dzam+bu'i chu bo'i gser</text></item>
<item><p>316a7</p><section>mdo sde</section><text>gyi mgul rgyan thab nas phyung ste/ mgar ba'i bu mkhas pas legs par yongs su sbyangs par gyis pa/ la ba dur ka'i nang du stsal na/ kha dog dang ldan par 'gyur te/ yongs</text></item>
<item><p>316b1</p><section>mdo sde</section><text>su dag cing yongs su byang la ser por gda' zhing 'od gsal bar 'gyur ro/ /de bzhin du gau ta ma khyod kyi dbang po rnams ni shin tu gsal/ pags pa'i mdog ni yongs su</text></item>
<item><p>316b2</p><section>mdo sde</section><text>dag /zhal gyi dkyil 'khor ni yongs su byad ba lags so/ /tshe dang ldan pa gau ta ma su las tshangs par spyad pa spyod/ dge slong dag /de skad ces gsol pa dang / de bzhin gshegs</text></item>
<item><p>316b3</p><section>mdo sde</section><text>pas kun tu 'tsho ba pa de la tshigs su bcad pas slar bka' stsal pa/ nga la slob dpon gang yang med/ /nga dang 'dra ba yod ma yin/ /nga ni gcig pu rdzogs sangs rgyas/ /bsil gyur</text></item>
<item><p>316b4</p><section>mdo sde</section><text>zag pa med pa yin/ /des smras pa/ gau ta ma/ bdag nyid dgra bcom par zhal gyis 'tshe'am/ de bzhin gshegs pas bka' stsal pa/ nga nyid 'jig rten dgra bcom pa/ /nga ni ston</text></item>
<item><p>316b5</p><section>mdo sde</section><text>pa bla na med/ /lha dang lha min dri zar bcas/ /nga yi do zla gang yang med/ /des smras pa/ gau ta ma/ bdag nyid rgyal ba lags par zhal gyis 'che'am/ de bzhin gshegs pas bka'</text></item>
<item><p>316b6</p><section>mdo sde</section><text>stsal pa/ gang dag zag pa zad brnyes pa/ /nga 'dra rgyal par shes par bya/ /nga ni sdig pa'i chos las rgyal/ /de bas nye 'gro nga rgyal yin/ /des smras pa/ tshe dang ldan pa gau ta ma da gar</text></item>
<item><p>316b7</p><section>mdo sde</section><text>bzhud| de bzhin gshegs pas bka' stsal pa/ /nga ni wA ra NA sir 'gro /grong khyer gsal ldan song nas ni/ /long ba lta bu'i 'jig rten la/ /mtshungs pa med pa'i 'od bya'o/ /nga ni wA ra</text></item>
<item><p>317a1</p><section>mdo sde</section><text>NA sir 'gro /grong khyer gsal ldan song nas ni/ /'on ba lta bu'i 'jig rten la/ /bdud rtsi'i rnga chen brdung bar bya/ /nga ni wA ra NA sir 'gro /grong khyer</text></item>
<item><p>317a2</p><section>mdo sde</section><text>gsal ldan song nas ni/ /'jig rten du ni ma bskor ba'i/ /chos kyi 'khor lo bskor bar bya/ /kun tu 'tsho ba pa des gau ta ma/ de bzhin du 'gyur ro/ /de bzhin du 'gyur ro zhes smras</text></item>
<item><p>317a3</p><section>mdo sde</section><text>te| lho phyogs logs su song ngo / /de bzhin gshegs pa ni byang phyogs logs su bzhud do/ /dge slong dag /de ltar de bzhin gshegs pa rig ya'i klu'i rgyal po shin tu</text></item>
<item><p>317a4</p><section>mdo sde</section><text>blta mdzes kyis bzhugs su gsol ba dang / bshos gsol bar spyan drangs so/ /de nas de bzhin gshegs pa nye gnas su gshegs so/ /de nas kyang lteng rgyas lta bur</text></item>
<item><p>317a5</p><section>mdo sde</section><text>gshegs so/ /de nas kyang tsan+dan lar gshegs so/ /de nas grong khyer kha lo sgyur du gshegs so/ /dge slong dag /de dag tu'ang khyim bdag rnams kyis de bzhin gshegs pa</text></item>
<item><p>317a6</p><section>mdo sde</section><text>bzhugs su gsol ba dang / bshos gsol bar spyan drangs te mthar gyis klung chen po gang+gA'i 'gram du gshegs so/ /dge slong dag /de'i tshe klung chen po gang+gA shin tu brug ste</text></item>
<item><p>317a7</p><section>mdo sde</section><text>mu dang mnyam par 'bab bo/ /dge slong dag/ de nas de bzhin gshegs pa pha rol tu gshegs pa'i phyir mnyan pa'i gan du gshegs pa dang / des gsol pa/ gau ta ma/ gru</text></item>
<item><p>317b1</p><section>mdo sde</section><text>btsas stsal du gsol/ grogs po nga la gru btsas med do zhes bka' stsal nas de bzhin gshegs pa nam mkha' las tshu rol gyi 'gram nas pha rol gyi 'gram du gshegs so/ /</text></item>
<item><p>317b2</p><section>mdo sde</section><text>de nas mnyan pa des de mthong nas sbyin gnas rnam pa 'di lta bu 'di bdag gis ma bsgral to zhes shin tu 'gyod de/ kyi hud mtshar byas so zhes smras nas brgyal te sa la 'gyel</text></item>
<item><p>317b3</p><section>mdo sde</section><text>to| |de nas mnyan pas rgyal po gzugs can snying po la jo bo dge sbyong gau ta ma la gru btsas stsal bar gsol na/ gru btsas med do zhes gsungs te/ nam mkha' las tshu rol gyi</text></item>
<item><p>317b4</p><section>mdo sde</section><text>'gram nas pha rol gyi 'gram du gshegs so zhes de'i lo rgyus bsnyad do/ /de skad thos nas rgyal po gzugs can snying pos de phyin chad rab tu byung ba thams cad la gru btsas mi dbang</text></item>
<item><p>317b5</p><section>mdo sde</section><text>par byas so/ /dge slong dag /de ltar de bzhin gshegs pa mthar gyis yul rgyu ba rgyu zhing grong khyer chen po wA ra NA si ga la ba der gshegs so/ /gshegs nas nang par sham</text></item>
<item><p>317b6</p><section>mdo sde</section><text>thabs dang chos gos gsol te lhung bzed bsnams nas grong khyer chen po wA ra NA sir bsod snyoms kyi phyir gshegs te/ der bsod snyoms kyi phyir gshegs nas bsod snyoms</text></item>
<item><p>317b7</p><section>mdo sde</section><text>kyi zhal bras mjug tu gsol te zas kyi bya ba byas nas drang srong lhung ba ri dwags kyi nags ga la ba dang / lnga sde bzang po ga la ba der gshegs pa dang / lnga sde bzang po dag gis de</text></item>
<item><p>318a1</p><section>mdo sde</section><text>bzhin gshegs pa rgyang ring po nas gshegs pa mthong ngo / /mthong nas kyang 'di skad du tshe dang ldan pa dag /dge sbyong gau ta ma lhod pa/ mang du za ba/ spong</text></item>
<item><p>318a2</p><section>mdo sde</section><text>ba las nyams pa 'di 'ong ste/ 'dis sngon gyi dka' ba spyad pa des mi'i chos bla ma las mchog tu gyur pa/ 'phags pa'i ye shes mthong ba'i khyad par cung zad kyang mngon sum du</text></item>
<item><p>318a3</p><section>mdo sde</section><text>byed ma nus na/ da ltar kha zas rags pa za zhing bsod snyoms la sbyor ba dang ldan par gnas pa lta smos kyang ci dgos te/ lhod pa/ mang du za ba/ 'di la skal pa med kyi/ gang gis</text></item>
<item><p>318a4</p><section>mdo sde</section><text>kyang 'di bsu bar mi bya'o/ /ldang bar mi bya'o/ /chos gos dang / lhung bzed blang bar mi bya'o/ /stan dang / yongs su spyad par 'os pa'i btung ba dang / rkang pa gzhag pa'ang sbyin par</text></item>
<item><p>318a5</p><section>mdo sde</section><text>mi bya'o| |stan lhag pa gzhan ni ma gtogs te/ tshe dang ldan pa gau ta ma stan lhag pa gzhan 'di dag yod kyi/ ci ste 'dod na 'dug cig par brjod do zhes 'og khrims bcas</text></item>
<item><p>318a6</p><section>mdo sde</section><text>so| |tshe dang ldan pa kun shes kauN+Di n+yas sems la ni khas ma blangs te/ tshig gis ni mi rung zhes ma byas so/ /dge slong dag /de bzhin gshegs pa ji lta ji ltar lnga sde bzang</text></item>
<item><p>318a7</p><section>mdo sde</section><text>po ga la ba der gshegs pa de lta de ltar de dag rang rang gi stan la mi dga' zhing ldang 'dod par gyur te/ 'di lta ste/ dper na/ 'dab chags bya skon par bcug par gyur la/</text></item>
<item><p>318b1</p><section>mdo sde</section><text>skon pa de'i 'og nas mes bdugs na/ de mes gdungs pas myur ba myur bar 'phar bar 'dod cing 'phur 'dod pa de bzhin du de bzhin gshegs pa ji lta ji ltar lnga sde bzang po dag gi gan</text></item>
<item><p>318b2</p><section>mdo sde</section><text>du gshegs pa de lta de ltar lnga sde bzang po dag rang rang gi stan la mi dga' zhing ldang 'dod par gyur to/ /de ci'i phyir zhe na/ gang dag de bzhin gshegs pa mthong nas stan las mi ldang</text></item>
<item><p>318b3</p><section>mdo sde</section><text>ba'i sems can de ni sems can gyi ris na gang yang med do/ /de bzhin gshegs pa ji lta ji ltar lnga sde bzang po dag gi gan du gshegs pa de lta de ltar lnga sde bzang po dag gis de</text></item>
<item><p>318b4</p><section>mdo sde</section><text>bzhin gshegs pa'i dpal dang gzi brjid ma bzod nas stan gyi steng na 'dar zhing kun gyis 'og khrims bshig ste stan las langs nas la las ni rim gro byed/ la las ni bsu</text></item>
<item><p>318b5</p><section>mdo sde</section><text>te na bza' chos gos dang lhung bzed blangs/ la las ni gdan bting / la las ni zhabs gzhag pa bshams/ la las ni zhabs bkru ba'i chu bshams te/ 'di skad ces</text></item>
<item><p>318b6</p><section>mdo sde</section><text>kyang gsol to/ /tshe dang ldan pa gau ta ma/ khyod legs par byon te/ /gdan bting ba 'di la bzhugs su gsol/ dge slong dag /de bzhin gshegs pa gdan bting ba la bzhugs na</text></item>
<item><p>318b7</p><section>mdo sde</section><text>lnga sde bzang po dag de bzhin gshegs pa dang lhan cig tu yang dag par mgu bar bya ba dang / yang dag par chags par bya ba'i gtam rnam pa mang po byas nas phyogs gcig tu 'khod</text></item>
<item><p>319a1</p><section>mdo sde</section><text>do| |phyogs gcig tu 'khod nas kyang de bzhin gshegs pa la lnga sde bzang po dag gis 'di skad ces gsol to/ /tshe dang ldan pa gau ta ma'i dbang po</text></item>
<item><p>319a2</p><section>mdo sde</section><text>rnams ni rab tu gsal lo/ /pags pa'i mdog ni yongs su dag go zhes bya ba thams cad snga ma bzhin no/ /tshe dang ldan pa gau ta ma/ khyod la mi'i chos bla ma las mchog</text></item>
<item><p>319a3</p><section>mdo sde</section><text>tu gyur pa 'phags pa'i ye shes mthong ba'i khyad par cung zad mngon sum du mdzad pa lta mnga'am/ dge slong dag /de skad ces gsol pa dang / de bzhin gshegs pas lnga</text></item>
<item><p>319a4</p><section>mdo sde</section><text>sde bzang po rnams la 'di skad ces bka' stsal to/ /dge slong dag /khyed de bzhin gshegs pa la tshe dang ldan pa zhes ma rjod cig /khyed la yun ring por gnod pa dang / mi</text></item>
<item><p>319a5</p><section>mdo sde</section><text>phan pa dang / mi bde bar gyur ta re/ dge slong dag /ngas ni bdud rtsi dang / 'chi ba med par 'gro ba'i lam mngon du byas so/ /dge slong dag /nga ni sangs rgyas so/ /thams</text></item>
<item><p>319a6</p><section>mdo sde</section><text>cad mkhyen pa'o/ /thams cad gzigs pa'o/ /bsil bar gyur pa'o/ /zag pa zad pa'o/ /chos thams cad la dbang ba'o/ /dge slong dag /ngas khyed la chos bshad kyi/ tshur</text></item>
<item><p>319a7</p><section>mdo sde</section><text>shog /nyon cig /nan tan gyis shig /rna ba lhogs shig dang / ngas gdams shing rjes su bstan to/ /ngas ci nas yang dag par bshad cing yang dag par rjes su bstan na/</text></item>
<item><p>319b1</p><section>mdo sde</section><text>khyed kyang zag pa rnams zad nas zag pa zad pa'i sems rnam par grol ba dang / shes rab rnam par grol ba tshe 'di nyid la rang gi mngon par shes pas mngon du byas te nye bar bsgrubs</text></item>
<item><p>319b2</p><section>mdo sde</section><text>nas bdag gi skye ba zad do/ /tshangs par spyod pa bsnyen to/ /bya ba byas so/ /'di las srid pa gzhan mi shes so/ /zhes shes par 'gyur ro/ /dge slong dag /khyed tshe dang ldan pa dag</text></item>
<item><p>319b3</p><section>mdo sde</section><text>dge sbyong gau ta ma lhod pa/ mang du za ba/ spong ba las nyams pa 'di 'ongs te zhes bya ba nas ci ste 'dod na 'dug cig ces bya ba'i bar thams cad snga ma bzhin te/ de snyam du ma bsam</text></item>
<item><p>319b4</p><section>mdo sde</section><text>mam| dge slong dag /de skad ces ma zer cig ces bka' stsal pa dang / de dag mu stegs can gyi rtags dang / mu stegs can gyi rgyal mtshan gang ci yod pa de thams cad skad cig de</text></item>
<item><p>319b5</p><section>mdo sde</section><text>nyid la med par gyur te/ chos gos gsum dang lhung bzed dang ldan par gyur cing / skra'ang bregs par gyur te/ 'di lta ste/ dper na/ dge slong bsnyen par rdzogs nas lo brgya lon</text></item>
<item><p>319b6</p><section>mdo sde</section><text>pa'i spyod lam dang 'dra bar gyur to/ /de nyid kyis de dag rab tu byung zhing bsnyen par rdzogs te dge slong gi dngos por gyur to/ /dge slong dag /de nas de'i tshe dge slong lnga pos de bzhin</text></item>
<item><p>319b7</p><section>mdo sde</section><text>gshegs pa'i zhabs la gtugs te nyes pa bshags nas de bzhin gshegs pa la ston pa'i 'du shes dang phangs par bsam pa dang / dad pa dang / gus pa bskyed de/ gus pa</text></item>
<item><p>320a1</p><section>mdo sde</section><text>bskyed nas kyang rdzing khebs par de bzhin gshegs pa'i sku bsil zhing yongs su sbyar ba'i las byed do/ /dge slong dag /de bzhin gshegs pa sku</text></item>
<item><p>320a2</p><section>mdo sde</section><text>bsil te byung nas 'di snyam du dgongs te/ sngon gyi yang dag par rdzogs pa'i sangs rgyas rnams gang du bzhugs nas chos kyi 'khor lo bskor snyam pa dang / dge slong dag /sa</text></item>
<item><p>320a3</p><section>mdo sde</section><text>phyogs gang du sngon gyi de bzhin gshegs pa rnams kyis chos kyi 'khor lo bskor bar gyur ba'i sa phyogs der rin po che sna bdun gyi khri stong byung bar gyur to/ /de nas de bzhin gshegs</text></item>
<item><p>320a4</p><section>mdo sde</section><text>pas sngon gyi de bzhin gshegs pa rnams la gus par mdzad pa'i phyir khri gsum la bskor ba mdzad nas seng+ge ltar bag tsha ba mi mnga' bar khri bzhi pa la skyil mo krung bcas te bzhugs</text></item>
<item><p>320a5</p><section>mdo sde</section><text>so| |dge slong lnga pos kyang de bzhin gshegs pa'i zhabs la mgo bos phyag 'tshal te/ de bzhin gshegs pa'i spyan sngar 'khod do/ /dge slong dag /de nas de'i tshe de bzhin</text></item>
<item><p>320a6</p><section>mdo sde</section><text>gshegs pas sku las rnam pa 'di lta bu'i 'od phyung ste/ 'od des stong gsum gyi stong chen po'i 'jig rten gyi khams 'di snang ba chen pos khyab par gyur nas snang ba des 'jig</text></item>
<item><p>320a7</p><section>mdo sde</section><text>rten gyi khams kyi bar sdig pa sdig pas khyab pa/ mun pa mun nag tu gyur pa/ gang du nyi ma dang zla ba 'di ltar rdzu 'phrul che ba/ 'di ltar dbang che bar grags pa 'di</text></item>
<item><p>320b1</p><section>mdo sde</section><text>gnyis kyi 'od kyis 'od dang / kha dog gis kha dog dang / gzi brjid kyis gzi brjid lam mer ma gyur pa/ lhang nger ma gyur pa gang yin pa don sems can gang dag</text></item>
<item><p>320b2</p><section>mdo sde</section><text>skyes pa| rang rang gi lag brkyang ba'ang mi mthong ba der yang de'i tshe snang ba chen po rgya cher byung bar gyur to/ /der sems can gang dag skyes pa de dag kyang snang ba des gsal bar</text></item>
<item><p>320b3</p><section>mdo sde</section><text>gyur ma thag tu gcig gis gcig mthong zhing gcig gis gcig shes te/ 'di skad ces kye sems can gzhan dag kyang 'dir skyes so/ /kye sems can gzhan dag kyang 'dir</text></item>
<item><p>320b4</p><section>mdo sde</section><text>skyes so zhes 'dzer to/ /stong gsum gyi stong chen po'i 'jig rten gyi khams 'di'ang rnam pa drug dang / ltas chen po bco brgyad du g.yos/ rab tu g.yos/ kun tu rab tu</text></item>
<item><p>320b5</p><section>mdo sde</section><text>g.yos so/ /'gul rab tu 'gul/ kun tu rab tu 'gul to/ /ldeg /rab tu ldeg /kun tu rab tu ldeg go /'khrugs/ rab tu 'khrugs/ kun tu rab tu 'khrugs so/ /'ur</text></item>
<item><p>320b6</p><section>mdo sde</section><text>'ur| rab tu 'ur 'ur/ kun tu rab tu 'ur 'ur ro/ /chem chem/ rab tu chem chem/ kun tu rab tu chem chem mo/ /mtha' dma' na dbus mtho bar gyur to/ /dbus dma' na</text></item>
<item><p>320b7</p><section>mdo sde</section><text>mtha' mtho bar gyur to/ /shar phyogs dma' na nub phyogs mtho par gyur to/ /nub phyogs dma' na shar phyogs mtho bar gyur to/ /byang phyogs dma' na lho phyogs mtho bar gyur</text></item>
<item><p>321a1</p><section>mdo sde</section><text>to| |lho phyogs dma' na byang phyogs mtho bar gyur to/ /de'i tshe dga' bar 'gyur ba dang / tshim par 'gyur ba dang / mgu bar 'gyur ba dang /</text></item>
<item><p>321a2</p><section>mdo sde</section><text>dang bar 'gyur ba dang / brtag par bya ba dang / rab tu sim par 'gyur ba dang / bsngags par bya ba dang / bsngags pa zla med pa dang / ngoms par mi 'gyur ba dang / mi</text></item>
<item><p>321a3</p><section>mdo sde</section><text>mthun pa med pa dang / skrag par mi 'gyur ba'i sgra dag kyang grags te/ skad cig de la sems can gang la'ang rnam par 'tshe ba'am/ 'jigs pa'am/ dngang ba'am/ bag tsha</text></item>
<item><p>321a4</p><section>mdo sde</section><text>ba med par gyur to/ /skad cig de la nyi ma dang / zla ba dang / brgya byin dang / tshangs pa dang / 'jig rten skyong ba rnams kyi 'od kyang mi snang ngo / /sems can dmyal ba dang / dud</text></item>
<item><p>321a5</p><section>mdo sde</section><text>'gro'i skye gnas dang / gshin rje'i 'jig rten du skyes pa'i sems can thams cad kyang skad cig de la sdug bsngal rnams dang bral zhing bde ba thams cad dang ldan par gyur</text></item>
<item><p>321a6</p><section>mdo sde</section><text>to| |sems can gang la'ang 'dod chags dang / zhe sdang dang / gti mug dang / phrag dog dang / ser sna dang / nga rgyal dang / 'chab pa dang / rgyags pa dang / khro ba dang / gnod</text></item>
<item><p>321a7</p><section>mdo sde</section><text>sems dang / yongs su gdung ba'i gnod pa med de/ skad cig de la sems can thams cad gcig la gcig byams pa'i sems dang / phan pa'i sems dang / pha ma tsam</text></item>
<item><p>321b1</p><section>mdo sde</section><text>du 'du shes par gyur to/ /'od bkod pa de las tshigs su bcad pa 'di dag kyang byung ngo / /dga' ldan ris nas shi 'phos gang / /yum gyi lhums su zhugs par gyur/ /lum+bi</text></item>
<item><p>321b2</p><section>mdo sde</section><text>ni yi tshal bltams nas/ /bde ba sogs pa'i khyo yis blangs/ /gang zhig seng+ge'i rtsal stabs kyis/ /ma rmongs gom pa bdun bor nas/ /nga ni 'jig rten gtso bo zhes/ /tshangs pa'i</text></item>
<item><p>321b3</p><section>mdo sde</section><text>dbyangs kyis gsung phyung ngo / /sems can kun la phan pa'i phyir/ /gling bzhi btang ste rab tu phyung / /dka' thub dka' ba spyad nas ni/ /sa yi snying po ga lar gshegs/ /dpung dang</text></item>
<item><p>321b4</p><section>mdo sde</section><text>bcas pa'i bdud bcom nas/ /'jig rten phan phyir byang chub brnyes/ /wA ra NA sir gshegs nas ni/ /chos kyi 'khor lo bskor ba mdzad/ /de la tshangs pa lhar bcas pas/ /</text></item>
<item><p>321b5</p><section>mdo sde</section><text>mnyam pa'i 'khor lo bskor zhes bskul/ /'jig rten thugs rjes bskyed nas su/ /thub pa yis ni snang ba mdzad/ /de ni thugs dam brtan pa ste/ /wA ra NA sir ri dwags nags/</text></item>
<item><p>321b6</p><section>mdo sde</section><text>gshegs te 'khor lo bla med pa/ /shin tu rmad byung dpal ldan bskor/ /rgyal bas bskal pa khrag khrig bsgrubs/ /chos de nyan par gang 'dod pa/ /de ni rings par la gor du</text></item>
<item><p>321b7</p><section>mdo sde</section><text>chos nyan pa yi phyir shog cig /mi dang sangs rgyas 'byung rnyed dka'/ /dad pa'ang shin tu rnyed bar dka'/ /mi kho ma brgyad spangs rnyed par dka'/ /chos nyan pa ni gtso bo yin/ /</text></item>
<item><p>322a1</p><section>mdo sde</section><text>sangs rgyas 'byung dang dal ba dang / /dad dang chos mnyan dam pa dang / /de dag thams cad da rnyed kyi/ /bag med ma lus rnam par spongs/ /gal te bskal pa</text></item>
<item><p>322a2</p><section>mdo sde</section><text>khrag khrig tu/ /chos thos mi 'gyur srid pa de/ /khyod kyis de ring rnyed zin gyi/ /bag med ma lus rnam par spongs/ /'dren pa bdud rtsi'i 'khor lo ni/ /bskor ba mdzad kyi kun</text></item>
<item><p>322a3</p><section>mdo sde</section><text>myur shog /sa bla'i lha tshogs tshangs pa'i bar/ /de dag rnams la de skad skul/ /sgra chen gyis ni lha bskul nas/ /skad cig de la thams cad kyis/ /lha yi 'byor pa bor nas</text></item>
<item><p>322a4</p><section>mdo sde</section><text>ni| |de dag sangs rgyas gan du lhags/ /dge slong dag /de ltar sa bla'i lha rnams kyis grong khyer wA ra NA sir drang srong lhung ba ri dwags kyi nags su chos kyi 'khor lo bskor ba'i</text></item>
<item><p>322a5</p><section>mdo sde</section><text>phyir de bzhin gshegs pa'i 'khor gyi khyams chen po bkra ba/ blta na sdug pa/ yangs pa/ rgya che ba/ chu zheng du dpag tshad bdun brgya yod pa sprul te/ lha rnams kyis steng gi nam</text></item>
<item><p>322a6</p><section>mdo sde</section><text>mkha'i dkyil du gdugs dang / rgyal mtshan dang / ba dan dang / bla bres legs par brgyan par gyur to/ /'dod pa na spyod pa dang / gzugs na spyod pa'i lha'i bu rnams kyi seng+ge'i khri brgyad</text></item>
<item><p>322a7</p><section>mdo sde</section><text>khri bzhi stong de bzhin gshegs pa la phul te/ bdag cag la thugs brtse bar dgongs shing 'di la bzhugs nas do mod bcom ldan 'das kyis chos kyi 'khor lo bskor du</text></item>
<item><p>322b1</p><section>mdo sde</section><text>gsol zhes gsol to/ /dge slong dag /de nas de'i tshe shar dang / lho dang / nub dang / byang dang / steng dang / 'og dang / phyogs bcu kun nas byang chub sems dpa' sngon gyi smon lam dang</text></item>
<item><p>322b2</p><section>mdo sde</section><text>ldan pa bye ba phrag mang po lhags te/ de bzhin gshegs pa'i zhabs la gtugs nas chos kyi 'khor lo bskor bar bskul to/ /stong gsum gyi stong chen po'i 'jig rten gyi khams 'di</text></item>
<item><p>322b3</p><section>mdo sde</section><text>na gang dag yod pa'i brgya byin dang / tshangs pa dang / 'jig rten skyong ba dang / de dag ma yin pa gzhan dbang che ba/ dbang che bar grags pa'i lha'i bu de dag thams cad kyang de bzhin</text></item>
<item><p>322b4</p><section>mdo sde</section><text>gshegs pa'i zhabs la mgo bos phyag 'tshal nas de bzhin gshegs pa la skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo phal po</text></item>
<item><p>322b5</p><section>mdo sde</section><text>che dang / lha dang mi rnams kyi don dang / sman pa dang / bde ba'i slad du bcom ldan 'das/ chos kyi 'khor lo bskor du gsol/ bde bar gshegs pa/ chos kyi 'khor lo bskor du gsol/</text></item>
<item><p>322b6</p><section>mdo sde</section><text>bcom ldan 'das/ chos kyi mchod sbyin mdzad du gsol/ chos kyi char chen po dbab tu gsol/ chos kyi rgyal mtshan chen po bsgreng du gsol/ chos kyi dung chen po 'bud du gsol/</text></item>
<item><p>322b7</p><section>mdo sde</section><text>chos kyi rnga chen po brdung du gsol zhes chos kyi 'khor lo bskor bar bskul to/ /de la 'di skad ces bya ste/ stong gsum 'di nas tshangs pa lha dbang skyong ba mang po dag /dong nas rgyal</text></item>
<item><p>323a1</p><section>mdo sde</section><text>ba'i zhabs la gtugs te tshig tu smras pa ni/ /nga ni gtso bo dam pa skye rgu'i sdug bsngal zad bya zhes/ /thub chen khyod kyis gsung brjod sngon gyi thugs dam</text></item>
<item><p>323a2</p><section>mdo sde</section><text>dgongs par mdzod/ /thub khyod shing dbang drung du gshegs nas sder bcas bdud btul te/ /byang chub dam pa zhi ba sangs rgyas nyon mongs sdong po bsgyel/ /bskal pa brgya nas dgongs</text></item>
<item><p>323a3</p><section>mdo sde</section><text>pa'i dgongs pa ma lus rdzogs lags kyi/ /mgon ma mchis pa'i skye bo gzigs te 'khor lo mchog bskor gsol/ /bde bar gshegs pa'i 'od kyis zhing stong phrag brgya snang</text></item>
<item><p>323a4</p><section>mdo sde</section><text>bar bgyis/ /sangs rgyas sras po brgya phrag mang po rdzu 'phrul stobs kyis mchis/ /bde bar gshegs la mchod pa chen po rnam pa mang bgyis nas/ /yang dag yon tan de bzhin</text></item>
<item><p>323a5</p><section>mdo sde</section><text>gshegs bstod thugs rje can la bskul/ /thugs rje sprin dang shes rab glog dang lhag mthong rlung dang 'dra/ /bskal pa stong du 'gro ba thams cad mgron gnyer 'brug bsgrags te/</text></item>
<item><p>323a6</p><section>mdo sde</section><text>yan lag brgyad lam char gyi rgyun gyis skom pa zhi bar mdzod/ /dbang po stobs dang bsam gtan rnam par thar lo tog nags 'phel mdzod/ /bskal pa stong mang stong pa legs bslab de</text></item>
<item><p>323a7</p><section>mdo sde</section><text>bzhin nyid la bzhugs/ /chos las byung ba'i sman bsgrubs sems can rnams kyi spyod pa mkhyen/ /nyon mongs tshogs kyi nad brgyas gces pa'i skye bo 'di dag la/ /rgyal ba sman pa 'khor</text></item>
<item><p>323b1</p><section>mdo sde</section><text>lo dam pa bskor te thar mdzad gsol/ /khyod kyi ring nas pha rol phyin pa drug gi mdzod 'phel mdzad/ /mtshungs med mi g.yo gya nom chos kyi nor ni legs par bsags/ /skye rgu mgon med</text></item>
<item><p>323b2</p><section>mdo sde</section><text>dbul po 'dren med 'di dag kun gzigs nas/ /nor bdun bgo bsha' mdzod cig 'dren pa 'khor lo bskor bar gsol/ /rgyal ba byang chub btsal phyir nor 'bru dbyig dang gser rnams</text></item>
<item><p>323b3</p><section>mdo sde</section><text>dang | |gos bzang me tog bdug pa byug pa phye ma dam pa dang / /pho brang mchog dang btsun mo'i 'khor dang rgyal srid phangs pa'i sras/ /dgyes bzhin btang bas de sangs rgyas kyi 'khor lo</text></item>
<item><p>323b4</p><section>mdo sde</section><text>mchog bskor gsol/ /de bzhin tshul khrims ma nyams ma 'dres bskal pa brgyar yang bsrungs/ /rtag tu bzod pa legs bsgoms khyod ni brtson 'grus ma zhum gyur/ /thub pa bsam</text></item>
<item><p>323b5</p><section>mdo sde</section><text>gtan mchog dang mngon shes rab lhag mthong ldan/ /dgongs pa yongs rdzogs rims nad ma mchis 'khor lo mchog bskor gsol/ /dge slong dag /de nas byang chub sems dpa'</text></item>
<item><p>323b6</p><section>mdo sde</section><text>sems dpa' chen pos sems skyed ma thag tu chos kyi 'khor lo bskor ba zhes bya bas de'i tshe chos kyi 'khor lo lha'i dzam+bu chu bo'i gser las byas pa/ rin po che thams cad kyis spras pa/ rin po che</text></item>
<item><p>323b7</p><section>mdo sde</section><text>thams cad kyis mdzes par byas pa/ rgyan sna tshogs kyis brgyan pa/ bkod pa rtsibs stong dang ldan pa/ 'od zer stong dang ldan pa/ lte ba dang bcas pa/ mu khyud dang bcas pa/ me tog</text></item>
<item><p>324a1</p><section>mdo sde</section><text>gi lnga ldi dang bcas pa/ gser gyi dra ba dang bcas pa/ dril bu g.yer ka dang bcas pa/ spos kyi lag ris dang bcas pa/ bum pa gang ba dang bcas pa/ g.yung</text></item>
<item><p>324a2</p><section>mdo sde</section><text>drung 'khyil ba dang bcas pa/ bkra shis kyis brgyan pa dang bcas pa/ lha'i gos tshon sna tshogs su bcos pas mdzes par byas pa/ lha'i me tog dang / spos dang / phreng ba dang / byug</text></item>
<item><p>324a3</p><section>mdo sde</section><text>pas byugs pa/ rnam pa'i mchog thams cad dang ldan pa/ sngon gyi smon lam gyis bsgrubs pa/ byang chub sems dpa'i bsam pas rnam par sbyangs pa/ de bzhin gshegs pa</text></item>
<item><p>324a4</p><section>mdo sde</section><text>la mchod pa'i 'os su gyur pa/ de bzhin gshegs pa thams cad kyis dgongs pa/ sangs rgyas thams cad kyi byin gyi rlabs kyis ma 'khrugs pa/ sngon gyi de bzhin</text></item>
<item><p>324a5</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas rnams kyis bzhes shing sngon yang bskor ba chos kyi 'khor lo bskor ba'i phyir de bzhin gshegs pa la phul lo/ /</text></item>
<item><p>324a6</p><section>mdo sde</section><text>phul nas kyang thal mo sbyar te tshigs su bcad pa 'di dag gis de bzhin gshegs pa la mngon par bstod do/ /mi yi seng+ge seng+ge khyod ni sangs rgyas 'gyur ro zhes/ /gang tshe mar me</text></item>
<item><p>324a7</p><section>mdo sde</section><text>mdzad kyis sems can dag pa lung bstan pa/ /de tshe bdag gis smon lam rnam pa 'di 'dra 'di btab ste/ /rdzogs pa'i byang chub brnyes nas bdag gis chos bshad bskul zhes</text></item>
<item><p>324b1</p><section>mdo sde</section><text>bgyis| |phyogs bcu dag nas sems can dam pa gang dag 'dir lhags pa/ /de dag thams cad 'jug pas bgrang bar nus pa ma lags te/ /btud cing thal mo sbyar nas zhabs gnyis</text></item>
<item><p>324b2</p><section>mdo sde</section><text>la ni gtugs nas su/ /chos kyi 'khor lo bskor phyir shAkya'i rigs la dgyes la bskul/ /byang chub snying por lha rnams kyis ni bkod pa gang bgyis dang / /rgyal ba'i sras po kun gyis</text></item>
<item><p>324b3</p><section>mdo sde</section><text>bkod pa gang dag bgyis pa rnams/ /'byor pa de kun chos kyi 'khor lo bskor phyir 'dir bshams te/ /bskal pa yongs su rdzogs par brjod kyang bas par 'gyur ma lags/ /stong</text></item>
<item><p>324b4</p><section>mdo sde</section><text>gsum 'jig rten dag gi nam mkha' lha yi tshogs kyis gtams/ /dog sa'i steng yang lha min mi 'am ci dang mi yis gtams/ /yud tsam de la lung pa'i sgra yang grags par ma gyur</text></item>
<item><p>324b5</p><section>mdo sde</section><text>te| |thams cad rab tu dang ba'i yid kyis rgyal la mngon du blta/ /dge slong dag /de ltar de bzhin gshegs pa nam gyi cha stod kyi thun ni cang mi gsung bas zad par mdzad do/ /nam</text></item>
<item><p>324b6</p><section>mdo sde</section><text>gyi gung thun la ni yang dag par chags par 'gyur ba'i gtam gsung ngo / /nam gyi cha smad kyi thun la ni lnga sde bzang po rnams la bos te 'di skad ces bka' stsal to/ /dge slong dag /</text></item>
<item><p>324b7</p><section>mdo sde</section><text>mtha' gnyis po 'di dag ni rab tu byung ba'i 'jug par bya ba ma yin pa ste/ gang 'dod pa rnams la bsod snyoms su sbyor ba/ dman pa/ grong pa'i tshe so so'i skye bo pa/ 'phags pa la</text></item>
<item><p>325a1</p><section>mdo sde</section><text>mi mkho ba/ gnod pa dang ldan pa/ phyi ma la tshangs par spyod par mi 'gyur ba/ yid 'byung bar mi 'gyur ba/ 'dod chags dang bral bar mi 'gyur ba/</text></item>
<item><p>325a2</p><section>mdo sde</section><text>'gog par mi 'gyur ba/ mngon par shes par mi 'gyur ba/ rdzogs pa'i byang chub tu mi 'gyur ba/ mya ngan las 'da' bar mi 'gyur ba dang / gang yang dbu ma'i lam ma</text></item>
<item><p>325a3</p><section>mdo sde</section><text>yin pa| lus ngal bar sbyor ba/ sdug bsngal ba/ gnod pa dang ldan pa/ tshe 'di la'ang sdug bsngal la/ phyi ma la'ang sdug bsngal rnam par smin pa ste/ dge slong dag/ mtha'</text></item>
<item><p>325a4</p><section>mdo sde</section><text>gnyis po 'di dag spangs nas dbu ma'i lam nyid kyis de bzhin gshegs pa chos ston te/ 'di lta ste/ yang dag pa'i lta ba dang / yang dag pa'i rtogs pa dang / yang dag</text></item>
<item><p>325a5</p><section>mdo sde</section><text>pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin to/ /dge slong</text></item>
<item><p>325a6</p><section>mdo sde</section><text>dag /bzhi po 'di dag ni 'phags pa'i bden pa dag ste/ bzhi gang zhe na/ sdug bsngal ba dang / sdug bsngal kun 'byung ba dang / sdug bsngal 'gog pa dang / sdug bsngal</text></item>
<item><p>325a7</p><section>mdo sde</section><text>'gog par 'gro ba'i lam mo/ /de la sdug bsngal gang zhe na/ skye ba'i sdug bsngal dang / rga ba dang / na ba dang / 'chi ba dang / mi sdug pa dang phrad pa dang / sdug pa dang bral ba'i</text></item>
<item><p>325b1</p><section>mdo sde</section><text>sdug bsngal dang / gang yang 'dod pa btsal te ma rnyed pa de'ang sdug bsngal lo/ /mdor na nye bar len pa'i phung po dag ni sdug bsngal te/ 'di ni sdug bsngal zhes bya'o/ /de la sdug</text></item>
<item><p>325b2</p><section>mdo sde</section><text>bsngal kun 'byung ba gang zhe na/ gang 'di'ang 'byung ba'i sred pa dang / dga' ba'i 'dod chags dang ldan pa dang / de dang der mngon par dga' ba ste/ 'di ni sdug bsngal kun 'byung</text></item>
<item><p>325b3</p><section>mdo sde</section><text>ba zhes bya'o/ /de la sdug bsngal 'gog pa gang zhe na/ gang yang 'byung ba de'i sred pa dang / dga' ba'i 'dod chags dang ldan pa dang / de dang der mngon par dga' ba dang / skyed pa dang /</text></item>
<item><p>325b4</p><section>mdo sde</section><text>bsgrub pa 'di nyid la 'dod chags ma lus pa dang bral ba dang / 'gog pa 'di ni sdug bsngal 'gog pa'o/ /sdug bsngal 'gog par 'gro ba'i lam gang zhe na/ 'phags pa'i</text></item>
<item><p>325b5</p><section>mdo sde</section><text>lam yan lag brgyad pa 'di nyid de/ 'di lta ste/ yang dag pa'i lta ba nas yang dag pa'i ting nge 'dzin gyi bar du ste/ 'di ni sdug bsngal 'gog par 'gro ba'i lam 'phags pa'i bden</text></item>
<item><p>325b6</p><section>mdo sde</section><text>pa zhes bya'o/ /dge slong dag /bzhi po 'di dag ni 'phags pa'i bden pa dag ces bya'o/ /dge slong dag /ngas sngon ma thos pa'i chos rnams la 'di ni sdug bsngal lo zhes tshul</text></item>
<item><p>325b7</p><section>mdo sde</section><text>bzhin yid la byas shing mang du byas pas ye shes skyes/ mig skyes/ rig pa skyes/ mang po shes pa skyes/ yid gzhungs pa skyes/ shes rab skyes so/ /snang ba byung ngo / /dge</text></item>
<item><p>326a1</p><section>mdo sde</section><text>slong dag /ngas sngon ma thos pa'i chos rnams la 'di ni/ sdug bsngal kun 'byung ba'o zhes tshul bzhin yid la byas shing mang du byas pas ye shes skyes/</text></item>
<item><p>326a2</p><section>mdo sde</section><text>mig skyes/ rig pa skyes/ mang po shes pa skyes/ yid gzhungs pa skyes/ shes rab skyes so/ /snang ba byung ngo / /dge slong dag /ngas sngon ma thos pa'i chos rnams la 'di ni</text></item>
<item><p>326a3</p><section>mdo sde</section><text>sdug bsngal 'gog pa'i zhes tshul bzhin yid la byas shing mang du byas pas ye shes skyes/ mig skyes/ rig pa skyes/ mang po shes pa skyes/ yid gzhungs pa skyes/ shes</text></item>
<item><p>326a4</p><section>mdo sde</section><text>rab skyes so/ /snang ba byung ngo / /dge slong dag /ngas sngon ma thos pa'i chos rnams la 'di ni sdug bsngal 'gog par 'gro ba'i lam mo zhes bya ba nas snang ba byung ngo zhes bya ba'i</text></item>
<item><p>326a5</p><section>mdo sde</section><text>bar du snga ma bzhin du sbyar ro/ /dge slong dag /sdug bsngal yongs su shes par bya'o zhes bya ba nas snang ba byung ngo zhes bya ba'i bar du snga ma bzhin du sbyar ro/ /dge slong dag /</text></item>
<item><p>326a6</p><section>mdo sde</section><text>ngas sngon ma thos pa'i chos rnams la sdug bsngal kun 'byung ba 'di spang bar bya'o zhes bya ba nas snang ba'i bar du thams cad snga ma bzhin no/ /dge slong dag /sdug bsngal 'gog</text></item>
<item><p>326a7</p><section>mdo sde</section><text>pa 'di mngon du bya'o zhes bya ba nas snang ba'i bar du snga ma bzhin no/ /dge slong dag /sdug bsngal 'gog par 'gro ba'i lam 'di bsgom par bya'o zhes bya ba nas snang ba zhes bya</text></item>
<item><p>326b1</p><section>mdo sde</section><text>ba'i bar du snga ma bzhin no/ /dge slong dag /ngas sngon ma thos pa'i chos rnams la sdug bsngal 'di yongs su shes so zhes bya ba nas de bzhin du sbyar ro/ /dge slong dag /ngas sngon ma</text></item>
<item><p>326b2</p><section>mdo sde</section><text>thos pa'i chos rnams la sdug bsngal kun 'byung ba 'di spangs so zhes bya ba nas de bzhin du sbyar ro/ /dge slong dag /ngas sngon ma thos pa'i chos rnams la sdug bsngal 'gog</text></item>
<item><p>326b3</p><section>mdo sde</section><text>pa 'di mngon du byas so zhes bya ba nas de bzhin du sbyar ro/ /dge slong dag /ngas sngon ma thos pa'i chos rnams la sdug bsngal 'gog par 'gro ba'i lam 'di bsgoms so zhes</text></item>
<item><p>326b4</p><section>mdo sde</section><text>tshul bzhin yid la byas shing mang du byas pas ye shes skyes/ mig skyes/ rig pa skyes/ mang po shes pa skyes/ yid gzhungs pa skyes/ shes rab skyes so/ /snang ba byung</text></item>
<item><p>326b5</p><section>mdo sde</section><text>ngo / /dge slong dag /de ltar ngas 'phags pa'i bden pa bzhi po 'di dag la 'di ltar tshul bzhin yid la byed pa ni ji srid du lan gsum du bzlas te rnam pa bcu gnyis su bskor</text></item>
<item><p>326b6</p><section>mdo sde</section><text>ba'i ye shes mthong ba ma skyes pa de srid du dge slong dag /bdag bla na med pa yang dag par rdzogs pa'i byang chub mngon par rdzogs par sangs rgyas so zhes khas ma 'ches te/ nga la ye shes</text></item>
<item><p>326b7</p><section>mdo sde</section><text>mthong ba ma skyes so/ /dge slong dag /gang tshun chad ngas 'phags pa'i bden pa bzhi po 'di dag la de ltar lan gsum du bzlas te rnam pa bcu gnyis su bskor ba'i ye shes mthong ba</text></item>
<item><p>327a1</p><section>mdo sde</section><text>skyes nas sangs sems rnam par grol ba dang / shes rab rnam par grol ba mi 'khrugs pa mngon du byas pa de tshun chad dge slong dag /ngas bla na med pa yang</text></item>
<item><p>327a2</p><section>mdo sde</section><text>dag par rdzogs pa'i byang chub mngon par rdzogs par sangs rgyas so zhes khas 'ches te/ nga'i ye shes mthong ba'ang skyes so/ /nga'i skye bzod do/ /tshangs par spyad pa bsnyen to/ /</text></item>
<item><p>327a3</p><section>mdo sde</section><text>bya ba byas so/ /'di las srid pa gzhan mi shes so/ /de la 'di skad ces bya ste/ de ni tshangs dbyangs mi 'am ci yi skad kyis gsung / /yan lag khrag khrig stong 'phags bskal</text></item>
<item><p>327a4</p><section>mdo sde</section><text>pa bye mang du/ /rtag tu bden pa shin tu bsgoms pas rang byung ba/ /shAkya thub pas kauN+Di n+ya la bka' stsal pa/ /mig dang rna ba sna ni mi rtag mi brtan te/ /lce dang lus dang yid kyang</text></item>
<item><p>327a5</p><section>mdo sde</section><text>sdug bsngal bdag med stong / /bem po rang bzhin rtswa dang rtsig pa ltar mi g.yo/ /'di la bdag med ming dang srog kyang yod ma yin/ /chos 'di thams cad rgyu la brten nas byung ba ste/ /</text></item>
<item><p>327a6</p><section>mdo sde</section><text>mtha' dang mtha' med lta dang bral zhing nam mkha' 'dra/ /byed pa po med de bzhin tshor ba po'ang med/ /dge dang mi dge byas pa'i las ni chud mi za/ /phung po rnams la brten nas</text></item>
<item><p>327a7</p><section>mdo sde</section><text>'di ltar sdug bsngal 'byung / /sred pa chu yis rnam par 'phel nas 'byung bar 'gyur/ /lam gyis chos rnams mnyam pa nyid du rnam mthong nas/ /shin tu zad cing byang ba'i</text></item>
<item><p>327b1</p><section>mdo sde</section><text>chos nyid kyis ni 'gags/ /kun rtog rtog pas bskyed pa'i tshul bzhin ma yin pas/ /ma rig byung ste 'di la 'byung byed gang yang med/ /'du byed rgyu yang 'byin te 'pho ba yod ma yin/</text></item>
<item><p>327b2</p><section>mdo sde</section><text>'pho bar 'gyur la brten te rnam par shes pa 'byung / /rnam par shes las de ltar ming dang gzugs kyang 'byung / /ming dang gzugs las dbang po drug ni yang dag 'byung / /dbang</text></item>
<item><p>327b3</p><section>mdo sde</section><text>po de dag 'dus pa la ni reg ces brjod/ /reg pa las ni tshor ba rnam gsum 'byung bar 'gyur/ /cung zad tshor ba gang yin de kun sred par bshad/ /sred pa las ni sdug bsngal phung</text></item>
<item><p>327b4</p><section>mdo sde</section><text>po thams cad 'byung / /nye bar len pa las ni srid pa thams cad 'byung / /srid pa'i rkyen gyis de yi skye ba 'byung bar 'gyur/ /skye ba'i gzhi las rga dang na dang sdug bsngal 'gyur/ /srid</text></item>
<item><p>327b5</p><section>mdo sde</section><text>pa'i dra ba 'di ni skye ba'i rnam pa mang / /de ltar 'gro ba 'di rnams thams cad skyed 'byung nyid/ /bdag gam gang zag 'pho ba po ni gang yang med/ /gang na rtog dang rnam rtog med de</text></item>
<item><p>327b6</p><section>mdo sde</section><text>tshul bzhin brjod/ /tshul bzhin gang na yod der ma rig gang yang med/ /gang na ma rig pa ni 'gags par gyur de na/ /srid pa'i yan lag kun zad byung zhing zad nas 'gags/ /</text></item>
<item><p>327b7</p><section>mdo sde</section><text>de ltar rkyen 'di de bzhin gshegs pas thugs su chud/ /des na rang byung bdag nyid bdag la lung ston to/ /rgyu rnams rtogs pa sangs rgyas yin pa ma gtogs par/ /phung po skye</text></item>
<item><p>328a1</p><section>mdo sde</section><text>mched khams rnams sangs rgyas yin mi smra/ /'di la pha rol mu stegs can rten gnas med de/ /chos sbyor 'di 'dra 'di la rab tu rtsod pa stong / /yang</text></item>
<item><p>328a2</p><section>mdo sde</section><text>dag mngon sangs rgyas las spyad cing rab dag pa/ /sems can de dag chos 'di shes pa'i skal pa yod/ /de ltar rnam pa bcu gnyis kyis/ /chos kyi 'khor lo rab bskor ba/ /</text></item>
<item><p>328a3</p><section>mdo sde</section><text>kauN+Di n+ya sa ni kun shes te/ /dkon mchog gsum ni mngon du grub/ /sangs rgyas chos dang dge 'dun ni/ /de dag dkon mchog gsum yin te/ /tshangs pa'i grong khyer gnas kyi</text></item>
<item><p>328a4</p><section>mdo sde</section><text>bar| |gcig nas gcig tu sgra song ba/ /'jig rten mgon po skyob pa yis/ /rdul med 'khor lo rab tu bskor/ /gang dag 'jig rten rab dkon pa/ /dkon mchog gsum ni byung</text></item>
<item><p>328a5</p><section>mdo sde</section><text>bar gyur/ /kauN+Di n+ya la sogs pa dag/ /dge slong dag ni lnga po dang / /lha ni bye ba drug cu rnams/ /chos kyi mig ni rnam par sbyangs/ /chos kyi 'khor lo bskor ba na/ /gzugs kyi</text></item>
<item><p>328a6</p><section>mdo sde</section><text>khams na 'khod pa'i lha/ /gzhan yang bye ba brgyad cu po/ /de dag mig ni rnam par sbyangs/ /brgyad khri bzhi stong mi yi rnams/ /gang dag lhags pa de dag kyang / /mig ni rnam</text></item>
<item><p>328a7</p><section>mdo sde</section><text>par sbyangs gyur te/ /thams cad ngan par 'gro las grol/ /skad cig de la phyogs bcu mtha' yas par ni sangs rgyas gsung song ste/ /stobs bcu shAkya'i khyu mchog 'di ni</text></item>
<item><p>328b1</p><section>mdo sde</section><text>drang srong lhung bar gshegs nas su/ /wA ra NA sir chos kyi 'khor lo dam pa gzhan min bskor to zhes| |gsung snyan yid du 'ong zhing dge ba bar snang kun tu grags par gyur/ /phyogs</text></item>
<item><p>328b2</p><section>mdo sde</section><text>bcu dag na sangs rgyas gang dag ji snyed thams cad mi gsung gyur/ /thub pa de dag rnams kyi rim gro pa dag kun gyis rgyal ba la/ /sgra gsan nas ni ci slad stobs bcus chos kyi</text></item>
<item><p>328b3</p><section>mdo sde</section><text>bka' mching rgyun kyang bkum/ /ci yi slad du mi gsung bzhugs par gyur pa myur du legs par gsungs/ /sngon gyi srid pa brgyar ni brtson 'grus stobs kyis byang chub bsgrubs</text></item>
<item><p>328b4</p><section>mdo sde</section><text>nas su| |byang chub sems dpa' brgya stong phrag mang rnams kyang phyir ni bsnyil ba mdzad/ /des na phan pa mdzad pas shin tu sbyangs pas byang chub shis pa brnyes/ /'khor lo</text></item>
<item><p>328b5</p><section>mdo sde</section><text>gsum du bskor ba rab tu bskor bas des ni mi gsung gyur/ /thub pa de dag rnams kyi gsung 'di thos nas sems can bye ba brgya/ /byams pa'i stobs bskyed nas ni byang chub dam</text></item>
<item><p>328b6</p><section>mdo sde</section><text>pa shis par yang dag zhugs/ /bdag cag rnams kyang thub pa de las brtson 'grus mthus 'phags rjes bslab ste/ /'jig rten la ni 'jig rten mchog gi chos mig sbyin par</text></item>
<item><p>328b7</p><section>mdo sde</section><text>myur gyur cig /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das/ phyogs bcu'i 'jig rten gyi</text></item>
<item><p>329a1</p><section>mdo sde</section><text>khams nas 'dus pa'i byang chub sems dpa' sems dpa' chen po 'di dag ni bcom ldan 'das la chos kyi 'khor lo bskor ba'i rnam par 'phrul</text></item>
<item><p>329a2</p><section>mdo sde</section><text>pa'i phyogs nyan par 'tshal ba lags na/ de'i slad du bcom ldan 'das/ de bzhin gshegs pas chos kyi 'khor lo rnam pa ji lta bu zhig bskor ba de bzhin gshegs pa</text></item>
<item><p>329a3</p><section>mdo sde</section><text>dgra bcom pa yang dag par rdzogs pa'i sangs rgyas kyis legs par bshad du gsol/ /bcom ldan 'das kyis bka' stsal pa/ byams pa/ chos kyi 'khor lo de ni gting</text></item>
<item><p>329a4</p><section>mdo sde</section><text>mi dmigs pa'i phyir zab pa'o/ /'khor lo de ni gnyis dang bral ba'i phyir mthong bar dka' ba'o/ /'khor lo de ni yid la byed pas yid la bya ba ma yin pa'i phyir khong du</text></item>
<item><p>329a5</p><section>mdo sde</section><text>chud par dka' ba'o/ /'khor lo de ni/ ye shes dang rnam par shes pa mnyam pa nyid du rtogs pa'i phyir rnam par shes par dka' ba'o/ /'khor lo de ni sgrib pa med pa'i</text></item>
<item><p>329a6</p><section>mdo sde</section><text>rnam par thar pa thob pa'i phyir rnyog pa med pa'o/ /'khor lo de ni dpe gzhag pa dang bral ba'i phyir phra ba'o/ /'khor lo de ni rdo rje lta bu'i ye shes kyis thob pa'i phyir snying po'o/ /'khor</text></item>
<item><p>329a7</p><section>mdo sde</section><text>lo de ni sngon gyi mthar ma byung ba'i phyir mi phyed pa'o/ /'khor lo de ni spros pa'i skyon thams cad dang bral ba'i phyir spros pa med pa'o/ /'khor lo de ni shin tu mthar thug pa'i</text></item>
<item><p>329b1</p><section>mdo sde</section><text>phyir mi 'khrugs pa'o/ /'khor lo de ni nam mkha' dang mtshungs pa'i phyir thams cad kyi rjes su song ba'o/ /byams pa/ chos kyi 'khor lo de ni ches thams cad kyi rang bzhin</text></item>
<item><p>329b2</p><section>mdo sde</section><text>dang ngo bo nyid kun tu bstan pa 'jig pa'i 'khor lo'o/ /skye ba med pa dang / 'gag pa med pa dang / 'byung ba med pa'i 'khor lo'o/ /kun gzhi med pa'i 'khor lo'o/ /rtog pa med pa</text></item>
<item><p>329b3</p><section>mdo sde</section><text>dang / rnam par rtog pa med pa'i chos kyi tshul la rtog pa'i 'khor lo'o/ /stong pa nyid kyi 'khor lo'o/ /mtshan ma med pa'i 'khor lo'o/ /smon pa med pa'i 'khor lo'o/ /mngon par</text></item>
<item><p>329b4</p><section>mdo sde</section><text>'du bya ba med pa'i 'khor lo'o/ /dben pa'i 'khor lo'o/ /'dod chags dang bral ba'i 'khor lo'o/ /'gog pa'i 'khor lo'o/ /de bzhin gshegs pas thugs su chud pa'i 'khor</text></item>
<item><p>329b5</p><section>mdo sde</section><text>lo'o| |chos kyi dbyings 'dres pa med pa'i 'khor lo'o/ /yang dag pa'i mtha' rnam par mi 'khrugs pa'i 'khor lo'o/ /chags pa med cing sgrib pa med pa'i 'khor lo'o/ /rten pa la</text></item>
<item><p>329b6</p><section>mdo sde</section><text>'jug cing gnyis su lta ba las yang dag par 'da' ba'i 'khor lo'o/ /chos kyi dbyings mtha' dang dbus med par mi 'khrugs pa'i 'khor lo'o/ /sangs rgyas kyi mdzad pa lhun</text></item>
<item><p>329b7</p><section>mdo sde</section><text>gyis grub par rgyun mi gcod pa'i 'khor lo'o/ /'jug pa med cing mngon par grub pa med pa'i 'khor lo'o/ /shin tu dmigs su med pa'i 'khor lo'o/ /blang ba med pa dang dor ba</text></item>
<item><p>330a1</p><section>mdo sde</section><text>med pa'i 'khor lo'o/ /brjod du med pa'i 'khor lo'o/ /rang bzhin gyis ji lta ba bzhin gyi 'khor lo'o/ /yul gcig la chos thams cad mnyam pa</text></item>
<item><p>330a2</p><section>mdo sde</section><text>nyid du 'jug pa'i 'khor lo'o/ /sems can 'dul ba'i phyir byang bar byin gyis rlob cing ldog pa med pa'i 'khor lo'o/ /gnyis su med cing sgro btags pa med pa don dam pa'i</text></item>
<item><p>330a3</p><section>mdo sde</section><text>tshul la 'jug pa'i 'khor lo'o/ /chos kyi dbyings su yang dag par 'du ba'i 'khor lo'o/ /'khor lo de ni tshad thams cad las shin tu 'das pas dpag tu med pa'o/ /</text></item>
<item><p>330a4</p><section>mdo sde</section><text>'khor lo de ni grangs thams cad dang bral bas grangs med pa'o/ /'khor lo de ni sems kyi lam las yang dag par 'das pas bsam gyis mi khyab pa'o/ /'khor lo de ni</text></item>
<item><p>330a5</p><section>mdo sde</section><text>gzhal ba dang bral bas mtshungs pa med pa'o/ /'khor lo de ni sgra skad kyi tshig gi lam thams cad dang bral bas brjod du med pa ste/ tshad med pa/ dpe med pa/ dpe dang bral</text></item>
<item><p>330a6</p><section>mdo sde</section><text>ba| nam mkha' dang mtshungs shing / 'dra ba/ chad pa med pa/ rtag pa med pa/ rten pa la 'jug pa dang mi 'gal ba/ zhi ba/ shin tu nye bar zhi ba/ de kho na/ de bzhin nyid/ ma</text></item>
<item><p>330a7</p><section>mdo sde</section><text>nor ba de bzhin nyid/ gzhan ma yin pa/ gzhan du mi 'gyur ba/ sems can thams cad kyi sgra ra brjod pa/ bdud rnams tshar gcod pa/ mu stegs can rnams pham par byed</text></item>
<item><p>330b1</p><section>mdo sde</section><text>pa| 'khor ba'i yul las 'da' ba/ sangs rgyas kyi yul la 'jug pa/ 'phags pa'i gang zag rnams kyis yongs su shes pa/ rang sangs rgyas rnams kyis rtogs pa/ byang</text></item>
<item><p>330b2</p><section>mdo sde</section><text>chub sems dpa' rnams kyis yongs su bzung ba/ de bzhin gshegs pa thams cad dang dbyer med pa'o/ /'phags pa rgya cher rol pa zhes bya ba theg pa chen po'i mdo/ bam</text></item>
<item><p>330b3</p><section>mdo sde</section><text>po bco brgyad pa ste tha ma/ byams pa/ de bzhin gshegs pas chos kyi 'khor lo rnam pa 'di lta bu bskor te/ de bskor bas de bzhin gshegs pa la de bzhin gshegs pa'o//</text></item>
<item><p>330b4</p><section>mdo sde</section><text>zhes bya'o/ /yang dag par rdzogs pa'i sangs rgyas zhes bya'o/ /rang byung zhes bya'o/ /chos kyi rje zhes bya'o/ /'dren pa zhes bya'o/ /rnam par 'dren pa zhes bya'o/ /yongs su 'dren pa zhes bya'o/ /</text></item>
<item><p>330b5</p><section>mdo sde</section><text>ded dpon zhes bya'o/ /chos thams cad la dbang sgyur ba zhes bya'o/ /chos kyi dbang phyug ces bya'o/ /chos kyi 'khor lo bskor ba zhes bya'o/ /chos kyi sbyin bdag ces bya'o/ /mchod sbyin rje</text></item>
<item><p>330b6</p><section>mdo sde</section><text>zhes bya'o/ /mchod sbyin legs par mdzad pa zhes bya'o/ /brtul zhugs grub pa zhes bya'o/ /dgongs pa rdzogs pa zhes bya'o/ /'chad pa po zhes bya'o/ /dbugs 'byin pa zhes bya'o/ /</text></item>
<item><p>330b7</p><section>mdo sde</section><text>bde ba mdzad pa zhes bya'o/ /dpa' bo zhes bya'o/ /nyon mongs pa spong ba zhes bya'o/ /g.yul las rnam par rgyal ba zhes bya'o/ /gdugs dang rgyal mtshan dang ba dan bsgreng ba zhes bya'o//</text></item>
<item><p>331a1</p><section>mdo sde</section><text>snang ba mdzad pa zhes bya'o/ /'od mdzad pa zhes bya'o/ /mun pa sel ba zhes bya'o/ /sgron ma 'dzin pa zhes bya'o/ /sman pa'i rgyal po chen po zhes bya'o/ /</text></item>
<item><p>331a2</p><section>mdo sde</section><text>yang dag pa'i gso ba mdzad pa zhes bya'o/ /zug rngu 'byin pa chen po zhes bya'o/ /ye shes gzigs pa rab rib mi mnga' ba zhes bya'o/ /kun tu gzigs pa zhes bya'o/ /kun tu rnam</text></item>
<item><p>331a3</p><section>mdo sde</section><text>par gzigs pa zhes bya'o/ /kun nas spyan ces bya'o/ /kun nas 'od ces bya'o/ /kun tu snang ba zhes bya'o/ /kun nas sgo zhes bya'o/ /kun tu bzang po zhes bya'o/ /kun tu mdzes</text></item>
<item><p>331a4</p><section>mdo sde</section><text>pa zhes bya'o/ /gnas pa med la blang ba med cing dor ba med pa zhes bya'o/ /mtho bar sems pa dang / dma' bar sems pa med pa'i phyir sa dang mtshungs pa zhes bya'o/ /rab tu</text></item>
<item><p>331a5</p><section>mdo sde</section><text>mi g.yos pa'i phyir ri'i dbang po dang 'dra ba zhes bya'o/ /yon tan thams cad dang ldan pa'i phyir 'jig rten thams cad kyi dpal zhes bya'o/ /'jig rten thams cad las mngon</text></item>
<item><p>331a6</p><section>mdo sde</section><text>par 'phags pa'i phyir spyi gtsug bltar mi mthong ba zhes bya'o/ /zab cing gting dpag dka' ba'i phyir rgya mtsho dang mtshungs pa zhes bya'o/ /byang chub kyi phyogs kyi chos rin po</text></item>
<item><p>331a7</p><section>mdo sde</section><text>che thams cad rdzogs pa'i phyir chos rin po che'i 'byung gnas zhes bya'o/ /gnas med pa'i phyir rlung dang mtshungs pa zhes bya'o/ /chags pa med cing bcings pa med la grol ba</text></item>
<item><p>331b1</p><section>mdo sde</section><text>med pa'i sems dang ldan pa'i phyir blo chags pa med pa zhes bya'o/ /chos thams cad nges par rtogs pa'i phyir phyir mi ldog pa'i chos zhes bya'o/ /bsnyen par dka' zhing rlom sems</text></item>
<item><p>331b2</p><section>mdo sde</section><text>thams cad spangs te/ nyon mongs pa thams cad sreg par gnas pa'i phyir me dang mtshungs pa zhes bya'o/ /kun tu rtog pa rnyog pa med cing sku dang thugs dri ma med la sdig pa bsal</text></item>
<item><p>331b3</p><section>mdo sde</section><text>ba'i phyir chu dang mtshungs pa zhes bya'o/ /ye shes yul la chags pa med pa dang / chos kyi dbyings mtha' dang dbus med pa'i spyod yul gyi ye shes dang / mngon par shes</text></item>
<item><p>331b4</p><section>mdo sde</section><text>pa brnyes pa'i phyir nam mkha' dang mtshungs pa zhes bya'o/ /sgrib pa'i chos thams cad shin tu spangs pa'i phyir sgrib pa med pa'i ye shes dang rnam par thar pa la gnas pa zhes</text></item>
<item><p>331b5</p><section>mdo sde</section><text>bya'o| |nam mkha' dang mtshungs par mig gi lam las yang dag par 'das pa'i phyir chos kyi dbyings thams cad du song ba'i sku dang ldan pa zhes bya'o/ /'jig rten gyi yul</text></item>
<item><p>331b6</p><section>mdo sde</section><text>thams cad kyis nyon mongs pa med pa'i phyir sems can gyi mchog ces bya'o/ /sems can chags pa med pa zhes bya'o/ /blo tshad med pa zhes bya'o/ /'jig rten las 'das pa'i</text></item>
<item><p>331b7</p><section>mdo sde</section><text>chos ston pa zhes bya'o/ /'jig rten gyi slob dpon zhes bya'o/ /'jig rten gyi mchod rten zhes bya'o/ /'jig rten mngon par 'phags pa zhes bya'o/ /'jig rten gyi chos kyis mi gos</text></item>
<item><p>332a1</p><section>mdo sde</section><text>pa zhes bya'o/ /'jig rten gyi mgon po zhes bya'o/ /'jig rten gyi gtso bo zhes bya'o/ /'jig rten gyi phul zhes bya'o/ /'jig rten gyi dbang phyug ces bya'o//</text></item>
<item><p>332a2</p><section>mdo sde</section><text>'jig rten gyi mchod pa zhes bya'o/ /'jig rten gyi dpung gnyen zhes bya'o/ /'jig rten gyi pha rol tu byon pa zhes bya'o/ /'jig rten gyi sgron ma zhes bya'o/ /'jig rten las</text></item>
<item><p>332a3</p><section>mdo sde</section><text>'das pa zhes bya'o/ /'jig rten gyi bla ma zhes bya'o/ /'jig rten gyi don mdzad pa zhes bya'o/ /'jig rten dang mthun par mdzad pa zhes bya'o/ /'jig rten mkhyen pa zhes</text></item>
<item><p>332a4</p><section>mdo sde</section><text>bya'o| |'jig rten gyi bdag po brnyes pa zhes bya'o/ /sbyin gnas chen po zhes bya'o/ /mchod pa'i 'os zhes bya'o/ /bsod nams kyi zhing chen po zhes bya'o/ /sems can chen</text></item>
<item><p>332a5</p><section>mdo sde</section><text>pa zhes bya'o/ /sems can dam pa zhes bya'o/ /sems can mchog ces bya'o/ /sems can rab mchog ces bya'o/ /sems can bla ma zhes bya'o/ /sems can gong na</text></item>
<item><p>332a6</p><section>mdo sde</section><text>med pa zhes bya'o/ /sems can mnyam pa med pa zhes bya'o/ /sems can 'dra ba med pa zhes bya'o/ /rtag tu mnyam par bzhag pa zhes bya'o/ /chos thams cad kyi mnyam</text></item>
<item><p>332a7</p><section>mdo sde</section><text>pa nyid la gnas pa zhes bya'o/ /lam brnyes pa zhes bya'o/ /lam ston pa zhes bya'o/ /lam mtshon pa zhes bya'o/ /lam la shin tu gnas pa zhes bya'o/ /bdud kyi yul</text></item>
<item><p>332b1</p><section>mdo sde</section><text>las yang dag par 'das pa zhes bya'o/ /bdud kyi dkyil 'khor 'joms par mdzad pa zhes bya'o/ /rga shi mi mnga' bas bsil ba'i dngos po brnyes pa zhes bya'o/ /mun pa mun</text></item>
<item><p>332b2</p><section>mdo sde</section><text>nag dang bral ba zhes bya'o/ /the tshom dang bral ba zhes bya'o/ /dogs pa dang bral ba zhes bya'o/ /nyon mongs pa dang bral ba zhes bya'o/ /som nyi btul ba zhes bya'o/ /yid gnyis</text></item>
<item><p>332b3</p><section>mdo sde</section><text>yang dag par bcom pa zhes bya'o/ /chags pa dang bral bzhes bya'o/ /rnam par grol ba zhes bya'o/ /rnam par dag pa zhes bya'o/ /'dod chags dang bral ba zhes bya'o/ /zhe sdang dang</text></item>
<item><p>332b4</p><section>mdo sde</section><text>bral ba zhes bya'o/ /gti mug dang bral ba zhes bya'o/ /zag pa zad pa zhes bya'o/ /nyon mongs pa mi mnga' ba zhes bya'o/ /dbang dang ldan par gyur pa zhes bya'o/ /thugs shin tu</text></item>
<item><p>332b5</p><section>mdo sde</section><text>rnam par grol ba zhes bya'o/ /shes rab shin tu rnam par grol ba zhes bya'o/ /cang mkhyen pa zhes bya'o/ /glang po chen po zhes bya'o/ /bya ba mdzad pa zhes bya'o/ /byed pa mdzad pa</text></item>
<item><p>332b6</p><section>mdo sde</section><text>zhes bya'o/ /khur bor ba zhes bya'o/ /rang gi don rjes su brnyes pa zhes bya'o/ /srid par kun tu sbyor ba yongs su zad pa zhes bya'o/ /mnyam pa nyid kyi ye shes kyis rnam par</text></item>
<item><p>332b7</p><section>mdo sde</section><text>grol ba zhes bya'o/ /sems kyi dbang dam pa thams cad kyi pha rol tu byon pa zhes bya'o/ /sbyin pa'i pha rol tu byon pa zhes bya'o/ /tshul khrims kyis mngon par 'phags pa zhes</text></item>
<item><p>333a1</p><section>mdo sde</section><text>bya'o| |bzod pa'i pha rol tu byon pa zhes bya'o/ /brtson 'grus kyis mngon par 'phags pa zhes bya'o/ /bsam gtan dang mngon par shes pa brnyes</text></item>
<item><p>333a2</p><section>mdo sde</section><text>pa zhes bya'o/ /shes rab kyi pha rol tu byon pa zhes bya'o/ /smon lam grub pa zhes bya'o/ /byams pa chen po la gnas pa zhes bya'o/ /snying rje chen po la gnas pa zhes bya'o/ /</text></item>
<item><p>333a3</p><section>mdo sde</section><text>dga' ba chen po la gnas pa zhes bya'o/ /btang snyoms chen po la gnas pa zhes bya'o/ /sems can bsdu ba la brtson pa zhes bya'o/ /sgrib pa med pa'i so so yang dag par</text></item>
<item><p>333a4</p><section>mdo sde</section><text>rig pa brnyes pa zhes bya'o/ /rton par gyur pa zhes bya'o/ /bsod nams chen po zhes bya'o/ /ye shes chen po dang ldan pa zhes bya'o/ /dran pa dang / blo gros dang / rtogs pa</text></item>
<item><p>333a5</p><section>mdo sde</section><text>dang / blo phun sum tshogs pa zhes bya'o/ /dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan</text></item>
<item><p>333a6</p><section>mdo sde</section><text>lag dang / lam dang / zhi gnas dang / lhag mthong gis snang ba brnyes pa zhes bya'o/ /'khor ba'i rgya mtsho las rgal ba zhes bya'o/ /pha rol tu byon pa zhes bya'o/ /thang la byon pa</text></item>
<item><p>333a7</p><section>mdo sde</section><text>zhes bya'o/ /bde ba brnyes pa zhes bya'o/ /mi bsnyengs pa brnyes pa zhes bya'o/ /nyon mongs pa'i tsher ma dkrugs pa zhes bya'o/ /skyes bu chen po zhes bya'o/ /skyes bu seng+ge zhes</text></item>
<item><p>333b1</p><section>mdo sde</section><text>bya'o| |'jigs pa dang spu zing zhes byed pa mi mnga' ba zhes bya'o/ /glang po zhes bya'o/ /dri ma med pa zhes bya'o/ /dri ma gsum spangs pa zhes bya'o/ /rig pa po zhes bya'o/ /rig pa gsum</text></item>
<item><p>333b2</p><section>mdo sde</section><text>brnyes pa zhes bya'o/ /chu bo bzhi las rgal ba zhes bya'o/ /rin po che'i gdugs 'dzin pa gcig pur gyur pa'i phyir rgyal rigs zhes bya'o/ /sdig pa'i chos spangs pa'i phyir bram ze</text></item>
<item><p>333b3</p><section>mdo sde</section><text>zhes bya'o/ /ma rig pa'i sgo nga'i sbubs bcom pa'i phyir dge slong zhes bya'o/ /chags pa thams cad las yang dag par 'das pa'i phyir dge sbyong zhes bya'o/ /nyon mongs pa gzigs</text></item>
<item><p>333b4</p><section>mdo sde</section><text>pa'i phyir gtsang sbra can zhes bya'o/ /stobs dang ldan pa zhes bya'o/ /stobs bcu mnga' ba zhes bya'o/ /bcom ldan 'das zhes bya'o/ /sku bsgoms pa zhes bya'o/ /rgyal po'i yang</text></item>
<item><p>333b5</p><section>mdo sde</section><text>rgyal po zhes bya'o/ /chos kyi rgyal po zhes bya'o/ /chos kyi 'khor lo mchog dam pa bskor zhing rjes su ston pa zhes bya'o/ /mi 'khrugs pa'i chos ston pa zhes bya'o/ /thams cad</text></item>
<item><p>333b6</p><section>mdo sde</section><text>mkhyen pa'i ye shes kyi dbang bskur ba zhes bya'o/ /chags pa med pa'i ye shes chen po dri ma med cing rnam par grol ba'i go 'phang gi thabs brnyes pa zhes bya'o/ /byang chub kyi</text></item>
<item><p>333b7</p><section>mdo sde</section><text>yan lag bdun gyi rin po che dang ldan pa zhes bya'o/ /chos rin po che thams cad kyi khyad par brnyes pa zhes bya'o/ /blon po 'phags pa'i nyan thos thams cad kyis zhal gyi dkyil</text></item>
<item><p>334a1</p><section>mdo sde</section><text>'khor du bltas pa zhes bya'o/ /sras byang chub sems dpa' sems dpa' chen po'i 'khor can zhes bya'o/ /gdul ba shin tu btul ba zhes bya'o/ /byang</text></item>
<item><p>334a2</p><section>mdo sde</section><text>chub sems dpa' legs par lung bstan pa zhes bya'o/ /rnam thos kyi bu dang 'dra ba zhes bya'o/ /'phags pa'i nor bdun gyi mdzod byin pa zhes bya'o/ /lhug par gtong ba</text></item>
<item><p>334a3</p><section>mdo sde</section><text>zhes bya'o/ /bde ba phun sum tshogs pa thams cad dang ldan pa zhes bya'o/ /re ba thams cad sbyin pa zhes bya'o/ /'jig rten thams cad la phan pa dang bde bas rjes su skyong ba zhes</text></item>
<item><p>334a4</p><section>mdo sde</section><text>bya'o| |dbang po dang mtshungs pa zhes bya'o/ /ye shes mchog gi rdo rje 'chang ba zhes bya'o/ /kun nas spyan zhes bya'o/ /chos thams cad la sgrib pa mi mnga' bar gzigs pa</text></item>
<item><p>334a5</p><section>mdo sde</section><text>zhes bya'o/ /ye shes kyis kun tu rnam par 'phrul pa zhes bya'o/ /chos kyi gar gyi rgyud rgya chen po ston pa la zhugs pa zhes bya'o/ /zla ba dang mtshungs pa zhes bya'o/ /'gro ba</text></item>
<item><p>334a6</p><section>mdo sde</section><text>thams cad kyis blta bas mi ngoms pa zhes bya'o/ /'od rnam par dag cing kun tu yongs pa zhes bya'o/ /dga' ba dang mchog tu dga' bar mdzad pa'i 'od ces bya'o/ /sems</text></item>
<item><p>334a7</p><section>mdo sde</section><text>can thams cad la mngon du phyogs shing gzigs par snang ba zhes bya'o/ /'gro ba thams cad kyi sems dang bsam pa'i snod ji lta ba bzhin du snang ba brnyes pa zhes bya'o/ /</text></item>
<item><p>334b1</p><section>mdo sde</section><text>bkod pa chen po zhes bya'o/ /slob pa dang mi slob pa'i skar ma'i tshogs kyi 'khor can zhes bya'o/ /nyi ma'i dkyil 'khor dang mtshungs pa zhes bya'o/ /mun pa mun nag bsal ba zhes bya'o/ /</text></item>
<item><p>334b2</p><section>mdo sde</section><text>tog chen po dang ldan pa'i rgyal po zhes bya'o/ /'od zer tshad med cing mtha' yas pa zhes bya'o/ /snang ba chen po kun tu ston pa zhes bya'o/ /dris pa thams cad lung bstan pa ston pa la</text></item>
<item><p>334b3</p><section>mdo sde</section><text>rmongs pa mi mda' ba zhes bya'o/ /ma rig pa'i mun pa chen po 'joms par mdzad pa zhes bya'o/ /ye shes kyi snang ba chen pos rnam par gzigs pa'i blo dang ldan pa zhes bya'o/ /rnam</text></item>
<item><p>334b4</p><section>mdo sde</section><text>par mi rtog pa zhes bya'o/ /byams pa dang snying brtse ba dang snying rje chen pos 'gro ba thams cad la 'od zer mnyam par gtong zhing yul tshad med pa zhes bya'o/ /shes rab kyi pha rol tu</text></item>
<item><p>334b5</p><section>mdo sde</section><text>phyin pa zab cing rnyed par dka' la blta dka' ba'i dkyil 'khor can zhes bya'o/ /tshangs pa dang mtshungs pa zhes bya'o/ /rab tu zhi ba'i spyod lam dang ldan pa zhes bya'o/ /spyod lam</text></item>
<item><p>334b6</p><section>mdo sde</section><text>dang spyod pa'i khyad par thams cad dang ldan pa zhes bya'o/ /gzugs dam pa mnga' ba zhes bya'o/ /blta bas mi ngoms pa zhes bya'o/ /dbang po zhi ba zhes bya'o/ /yid zhi ba zhes bya'o/ /zhi</text></item>
<item><p>334b7</p><section>mdo sde</section><text>gnas kyi tshogs yongs su rdzogs pa zhes bya'o/ /zhi gnas dam pa brnyes pa zhes bya'o/ /dul ba dang zhi gnas mchog brnyes pa zhes bya'o/ /zhi gnas dang lhag mthong gi tshogs yongs</text></item>
<item><p>335a1</p><section>mdo sde</section><text>su rdzogs pa zhes bya'o/ /sbas pa dang / dbang po thul ba dang / glang po ltar shin tu dul ba dang / mtsho ltar rnyog pa med cing dang ba zhes bya'o/ /nyon mongs</text></item>
<item><p>335a2</p><section>mdo sde</section><text>pa'i bag chags kyi sgrib pa thams cad legs par spangs pa zhes bya'o/ /skyes bu chen po'i mtshan sum cu rtsa gnyis dang ldan pa zhes bya'o/ /skyes bu mchog ces bya'o/ /dpe</text></item>
<item><p>335a3</p><section>mdo sde</section><text>byad bzang po brgyad cu'i 'khor sna tshogs kyis sku spras pa zhes bya'o/ /skyes bu khyu mchog ces bya'o/ /stobs bcu dang ldan pa zhes bya'o/ /mi 'jigs pa bzhi brnyes pa zhes bya'o/ /</text></item>
<item><p>335a4</p><section>mdo sde</section><text>skyes bu 'dul ba'i kha lo sgyur ba bla na med pa zhes bya'o/ /ston pa zhes bya'o/ /sangs rgyas kyi chos ma 'dres pa bco brgyad yongs su rdzogs pa zhes bya'o/ /sku dang gsung dang</text></item>
<item><p>335a5</p><section>mdo sde</section><text>thugs kyi 'phrin las kyi mtha' ma smad pa zhes bya'o/ /rnam pa thams cad kyi mchog dang ldan pa'i phyir shin tu yongs su spyangs pa'i ye shes kyi dkyil 'khor mnga' ba zhes</text></item>
<item><p>335a6</p><section>mdo sde</section><text>bya'o| |rten cing 'brel par 'byung ba mnyam pa nyid du mngon par thugs su chud pa'i phyir stong pa nyid la gnas pa zhes bya'o/ /don dam pa'i bden pa'i tshul rab tu rtogs pa'i</text></item>
<item><p>335a7</p><section>mdo sde</section><text>phyir mtshan ma med pa la gnas pa zhes bya'o/ /'jug pa thams cad kyis mi gos pa'i phyir smon pa med pa la gnas pa zhes bya'o/ /'du byed thams cad kyi rgyun bcad pa'i phyir</text></item>
<item><p>335b1</p><section>mdo sde</section><text>mngon par 'du mdzad pa mi mnga' ba zhes bya'o/ /yang dag pa'i mtha'i ye shes kyi yul rnam par mi 'khrugs pa'i phyir yang dag par gsung ba zhes bya'o/ /de bzhin nyid dang / chos kyi</text></item>
<item><p>335b2</p><section>mdo sde</section><text>dbyings dang / nam mkha'i mtshan nyid shes pa'i yul yin pa'i phyir ma nor ba de bzhin nyid dang / gzhan ma yin pa gsung ba zhes bya'o/ /chos thams cad sgyu ma dang / smig rgyu</text></item>
<item><p>335b3</p><section>mdo sde</section><text>dang / rmi lam dang / chu zla dang / brag ca dang / mig yor dang / mtshungs par gnas pa'i phyir nyon mongs pa med pa'i chos shin tu rtogs pa zhes bya'o/ /yongs su mya ngan las</text></item>
<item><p>335b4</p><section>mdo sde</section><text>'das pa'i rgyu skyed pa'i phyir mthong ba dang thos pa don yod pa zhes bya'o/ /sems can gdul bar brtul ba'i rtsal dang ldan pa'i phyir gom pa 'dor ba don yod pa zhes bya'o/ /ma</text></item>
<item><p>335b5</p><section>mdo sde</section><text>rig pa dang srid pa'i sred pa yang dag par bcad pa'i phyir 'obs las rgal ba zhes bya'o/ /nges par 'byin pa'i lam legs par bstan pa'i phyir zam pa btags pa zhes bya'o/ /</text></item>
<item><p>335b6</p><section>mdo sde</section><text>bdud kyi yul dang spyod pa thams cad kyis mi gos pa'i phyir bdud dang nyon mongs pa'i phyir rgol ba las rgyal ba zhes bya'o/ /'dod pa'i khams las yang dag par 'das pa'i</text></item>
<item><p>335b7</p><section>mdo sde</section><text>phyir 'dod pa'i 'dam las rgal ba zhes bya'o/ /gzugs kyi khams las yang dag par 'das pa'i phyir nga rgyal gyi rgyal mtshan bsnyal ba zhes bya'o/ /gzugs med pa'i khams</text></item>
<item><p>336a1</p><section>mdo sde</section><text>las yang dag par 'das pa'i phyir shes rab kyi rgyal mtshan bsgreng ba zhes bya'o/ /chos kyi sku dang ye shes kyi sku dang ldan pa'i phyir 'jig rten gyi</text></item>
<item><p>336a2</p><section>mdo sde</section><text>yul thams cad las yang dag par 'das pa zhes bya'o/ /yon tan rin po che'i ye shes kyi me tog mtha' yas pa shin tu rgyas shing rnam par grol ba'i 'bras bu shin</text></item>
<item><p>336a3</p><section>mdo sde</section><text>tu phun sum tshogs pa'i phyir sdong po chen po zhes bya'o/ /'byung ba dang mthong ba rnyed par dka' ba'i phyir u dum wa ra'i me tog dang mtshungs pa zhes bya'o/ /tshul ji lta ba</text></item>
<item><p>336a4</p><section>mdo sde</section><text>bzhin du nges par 'byung ba'i bsam pa shin tu yongs su rdzogs par mdzad pa'i phyir yid bzhin gyi nor bu rin po che'i rgyal po dang mtshungs pa zhes bya'o/ /yun ring po nas</text></item>
<item><p>336a5</p><section>mdo sde</section><text>gtong ba dang / tshul khrims dang / dka' thub dang / brtul zhugs dang / tshangs par spyod pa brtan por yang dag par blangs pas mi g.yo zhing mi skyod pa'i phyir zhabs</text></item>
<item><p>336a6</p><section>mdo sde</section><text>shin tu gnas pa zhes bya'o/ /yun ring po nas pha ma dang / dge sbyong dang / bram ze dang / bla ma dang / sbyin gnas rnams dang / chos dang ldan pa yongs su skyong ba dang / skyabs su</text></item>
<item><p>336a7</p><section>mdo sde</section><text>lhags pa rnams yongs su mi gtong ba'i phyir zhabs kyi mthil bkra shis dang / g.yung drung 'khyil pa dang / 'khor lo rtsibs stong dang ldan pa sna tshogs kyi mtshan dang ldan pa</text></item>
<item><p>336b1</p><section>mdo sde</section><text>zhes bya'o/ /yun ring po nas srog gcod pa spangs pa'i phyir zhabs kyi rting pa yangs pa zhes bya'o/ /yun ring po nas sems can gzhan srog gcod pa spong ba yang dag par 'dzin du</text></item>
<item><p>336b2</p><section>mdo sde</section><text>'jug pa'i phyir phyag gi sor mo ring ba zhes bya'o/ /yun ring po nas srog gcod pa spong ba'i yon tan gyi bsngags pa brjod pa mdzad pa dang / skye bo mang po'i skyabs mdzad pa'i phyir sku</text></item>
<item><p>336b3</p><section>mdo sde</section><text>che zhing drang ba zhes bya'o/ /yun ring po nas pha ma dang / dge sbyong dang / bram ze dang / bla ma dang / sbyin gnas la bsnyen bkur dang yongs su spyad pa byed cing bkru ba dang / byug pa dang /</text></item>
<item><p>336b4</p><section>mdo sde</section><text>mar dang / 'bru mar gyis skud cing lag dar te lus la sbyang ba byed pas yongs su mi skyo ba'i phyir phyag dang zhabs 'jam zhing mnyen pa zhes bya'o/ /bsdu ba'i dngos po bzhi po sbyin pa</text></item>
<item><p>336b5</p><section>mdo sde</section><text>dang / snyan par smra ba dang / don byed pa dang / don mthun pa'i dra bas sems can bsdu ba la mkhas pa legs par bslab pa'i phyir phyag dang zhabs dra bas 'brel ba zhes bya'o/ /</text></item>
<item><p>336b6</p><section>mdo sde</section><text>yun ring po nas gong nas gong du dge ba'i rtsa ba shin tu khyad par du 'phags pa la lhag par dmigs pa'i phyir zhabs mtho ba zhes bya'o/ /yun ring po nas pha ma dang / dge sbyong dang /</text></item>
<item><p>336b7</p><section>mdo sde</section><text>bram ze dang / bla ma dang / sbyin gnas dang / de bzhin gshegs pa'i mchod rten la bskor ba byed pa dang / lus kyi las dang / gus par chos nyan cing spu zing zhes byed pa dang / sems</text></item>
<item><p>337a1</p><section>mdo sde</section><text>can gzhan yang dag par dga' bar byed pa dang / chos ston pa la sbyor ba'i phyir yan lag gi spu gyen du g.yas su 'khyil bar mngon par grub pa zhes bya'o/ /</text></item>
<item><p>337a2</p><section>mdo sde</section><text>yun ring po nas bsti stang du byas te chos nyan pa dang / 'dzin pa dang / klog pa dang / shes par byed pa dang / don dang tshig rnam par nges par rtog pa la mkhas pas rga ba dang / na</text></item>
<item><p>337a3</p><section>mdo sde</section><text>ba dang / 'chi ba la mngon du phyogs pa'i sems can thams cad la skyabs su 'gro ba sbyin pa dang / bsti stang du byas te chos ston cing mi brnyas pa'i blo dang ldan pa'i phyir byin pa</text></item>
<item><p>337a4</p><section>mdo sde</section><text>ri dwags e na ya'i lta bu zhes bya'o/ /yun ring po nas dge sbyong dang / bram ze rnams dang / de las gzhan pa tshangs pa mtshungs par spyod pa rnams la tshangs par spyod pa'i rjes</text></item>
<item><p>337a5</p><section>mdo sde</section><text>su gzung ba'i yo byad thams cad sbyin pa dang / sgren mo rnams la gos sbyin pa dang / gzhan gyi chung ma la mi 'phyo ba dang / tshangs par spyod pa'i yon tan gyi bsngags pa brjod pa</text></item>
<item><p>337a6</p><section>mdo sde</section><text>dang / ngo tsha shes pa dang / khrel yod pa rjes su srung ba brtan por yang dag par blangs pa'i phyir 'doms kyi sba ba sbubs su nub pa zhes bya'o/ /yun ring po nas lag pa dang rkang pa</text></item>
<item><p>337a7</p><section>mdo sde</section><text>sdom pa dang / sems can la mi 'tshe bar sbyor ba dang / lus kyi las dang / ngag gi las dang / yid kyi las byams pa dang ldan pa'i phyir phyag ring ba zhes bya'o/ /yun ring po nas</text></item>
<item><p>337b1</p><section>mdo sde</section><text>zas kyi tshod shes pa dang / nyung du za ba dang / lto sdem pa dang / nad pa la sman sbyin pa dang / skye bo dman pa la mi brnyas pa dang / mgon med pa khyad du mi gsod pa dang / de bzhin</text></item>
<item><p>337b2</p><section>mdo sde</section><text>gshegs pa'i mchod rten zhig pa 'chos pa dang / mchod rten rtsig pa dang / 'jigs pas nyen pa'i sems can rnams la mi 'jigs pa sbyin pa'i phyir shing n+ya gro d+ha ltar chu zheng</text></item>
<item><p>337b3</p><section>mdo sde</section><text>gab pa zhes bya'o/ /yun ring po nas pha ma dang / bram ze dang / dge sbyong dang / bla ma dang / sbyin gnas rnams la bkru ba dang / bsku ba dang / mar dang / 'bru mar gyis skud pa dang /</text></item>
<item><p>337b4</p><section>mdo sde</section><text>grang ba'i dus na ni chu dron po dang / tsha ba'i dus na ni chu grang ba dang / bsil grib dang / dus kyi bde ba'i longs spyod sbyin pa dang / shing bal 'jam po ltar reg na bde zhing 'jam</text></item>
<item><p>337b5</p><section>mdo sde</section><text>pa'i ras legs par bting ba'i mal cha sbyin pa dang / de bzhin gshegs pa'i mchod rten la spos kyi 'bru mar 'thor ba dang / dar phra mo'i rgyal mtshan dang / ba dan dang / srad bu</text></item>
<item><p>337b6</p><section>mdo sde</section><text>'bul ba'i phyir sbu'i pags pa 'jam zhing mnyen la srab pa zhes bya'o/ /yun ring po nas sems can la khong khro ba med pa dang / byams pa bsgoms pa la sbyor ba dang / bzod pa dang</text></item>
<item><p>337b7</p><section>mdo sde</section><text>des pa la sems can gzhan dag 'jud pa dang / 'khon du 'dzin pa med cing gnod sems med pa'i yon tan gyi bsngags pa brjod pa dang / de bzhin gshegs pa'i mchod rten</text></item>
<item><p>338a1</p><section>mdo sde</section><text>dang / de bzhin gshegs pa'i sku gzugs rnams la gser gyi rgyan dang / gser gyi me tog dang / gser phye 'thor ba dang / gser gyi kha dog</text></item>
<item><p>338a2</p><section>mdo sde</section><text>lta bu'i dar gyi ba dan dang / rgyal mtshan dang / rgyan dang / gser gyi snod dang / gser gyi kha dog lta bu'i gos 'bul ba'i phyir pags pa'i mdog gser gyi kha dog lta bu</text></item>
<item><p>338a3</p><section>mdo sde</section><text>zhes bya'o/ /yun ring po nas mkhas pa'i gan du 'gro zhing dge pa dang mi dge ba gang yin zhes 'dri ba dang / kha na ma tho ba dang bcas pa dang / kha na ma tho ba med pa dang /</text></item>
<item><p>338a4</p><section>mdo sde</section><text>bsten par bya ba dang / bsten par bya ba ma yin pa dang / ngan pa dang / 'bring dang / gya nom pa'i chos yongs su 'dri ba dang / de'i don dpyad pa dang / yongs su 'jal ba la rmongs pa</text></item>
<item><p>338a5</p><section>mdo sde</section><text>med pa dang / de bzhin gshegs pa'i mchod rten la srin bu ki ta dang / lu ti'i tshang dang / ba rgya dang / me tog rnying pa dang / rtswa sna tshogs dang / phyag dar yod pa sel bar sbyor</text></item>
<item><p>338a6</p><section>mdo sde</section><text>ba'i phyir spu re re skyes pa zhes bya'o/ /yun ring po nas pha ma dang / gtso bo dang / dam pa dang / mchod pa'i 'os dang / dge sbyong dang / bram ze dang / phongs pa dang / slong ba la</text></item>
<item><p>338a7</p><section>mdo sde</section><text>sogs pa 'ongs pa dag la bsti stang du byas te bsam pa ji lta ba bzhin du zas dang / skom dang / mal cha dang / sman dang / gos dang / gnas dang / mar me dang / 'tsho ba'i yo</text></item>
<item><p>338b1</p><section>mdo sde</section><text>byad rung ba sbyor ba dang / khron pa dang / rdzing chu bsil bas gang ba dag skye bo mang po'i longs spyod du sbyin pa'i phyir bdun mtho ba zhes bya'o/ /yun ring po nas pha ma dang / dge sbyong</text></item>
<item><p>338b2</p><section>mdo sde</section><text>dang / bram ze dang / bla ma dang / sbyin gnas la 'dud pa dang / rab tu 'dud pa dang / gsong por smra ba dang / mi 'jigs pa sbyin pa dang / nyam chung ba la mi brnyas pa dang /</text></item>
<item><p>338b3</p><section>mdo sde</section><text>skyabs su song ba yongs su mi gtang ba brtan por yang dag par blangs pa yongs su mi gtong ba'i phyir ro stod seng+ge 'dra ba zhes bya'o/ /yun ring po nas rang gi nyes pa la yongs su</text></item>
<item><p>338b4</p><section>mdo sde</section><text>'jal ba dang / gzhan gyi 'khrul pa dang / gzhan gyi skyon la nyes par mi lta ba dang / rtsod pa'i rtsa ba dang / gzhan 'byed par byed pa'i brjod pa yongs su spang ba dang / gsang</text></item>
<item><p>338b5</p><section>mdo sde</section><text>tshig legs par 'dor ba dang / ngag gi las kyi mtha' legs par bsrungs pa'i phyir thal gong rgyas pa zhes bya'o/ /yun ring po nas pha ma dang / dge sbyong dang / bram ze dang /</text></item>
<item><p>338b6</p><section>mdo sde</section><text>bla ma dang / sbyin gnas rnams la ldang ba dang / bsu ba dang / gsod por smra ba dang / bstan bcos thams cad la 'jigs pa med pas rtsod par 'dod pa'i sems can tshar</text></item>
<item><p>338b7</p><section>mdo sde</section><text>gcod pa dang / rang gi chos 'dul ba dang mthun par yang dag par 'jug pa dang / rgyal po dang blon po la sogs pa dge ba'i las kyi lam la 'god pa dang / sgom du 'jug</text></item>
<item><p>339a1</p><section>mdo sde</section><text>pa dang / de bzhin gshegs pa'i bstan pa yongs su 'dzin pa dang / kun tu 'dzin pa dang / dge ba'i spyod pa thams cad yang dag par 'dzin du 'jug pa'i</text></item>
<item><p>339a2</p><section>mdo sde</section><text>sngon du 'gro ba'i phyir dpung mgo shin tu zlum pa zhes bya'o/ /yun ring po nas slong ba'i bsam pa ji lta ba bzhin du dngos po thams cad yongs su gtong ba dang / snyan par smra ba dang /</text></item>
<item><p>339a3</p><section>mdo sde</section><text>lhags pa rnams la'ang mi brnyas shing spa gong bar mi byed pa dang / mi skyod pa dang / thams cad kyi bsam pa ji lta ba bzhin du yongs su rdzogs par bya ba'i sbyin pa yongs su</text></item>
<item><p>339a4</p><section>mdo sde</section><text>gtong ba brtan por yang dag par blangs pa mi 'dor ba'i phyir 'gram pa seng+ge'i 'dra ba zhes bya'o/ /yun ring po nas phra ma'i tshig yongs su spong ba dang / dbyen gyi gsang tshig mi</text></item>
<item><p>339a5</p><section>mdo sde</section><text>'dzin pa dang / 'dum par bsdums byed 'dod pa dang / 'dum pa rnams dbye bar mi sems pa dang / phra ma'i tshig la smod pa dang / 'dum pa bsdums pa'i yon tan gyi</text></item>
<item><p>339a6</p><section>mdo sde</section><text>bsngags pa brjod par sbyor ba'i phyir tshems bzhi bcu mnyam pa zhes bya'o/ /yun ring po nas nag po'i phyogs yongs su spong ba dang / dkar po'i phyogs dge ba'i rtsa ba gsog</text></item>
<item><p>339a7</p><section>mdo sde</section><text>pa dang / las nag cing rnam par smin pa'ang nag pa yongs su spong ba dang / las dkar zhing rnam par smin pa'ang dkar ba bsngags pa dang / 'o ma dang sbyar ba'i zas</text></item>
<item><p>339b1</p><section>mdo sde</section><text>dang / gos dkar po sbyin pa dang / de bzhin gshegs pa'i mchod rten rnams la rdo thal 'o ma dang / bsres pa pir gyis skud pa dang / me tog su ma na dang / baR+sha ka ra dang / d+ha nu ska</text></item>
<item><p>339b2</p><section>mdo sde</section><text>ri'i phreng ba brgyus pa'i me tog gi chun po dang / me tog kha dog dkar po sbyin pa'i phyir tshems shin tu dkar ba zhes bya'o/ /yun ring po nas 'phya ba dang / 'thing ba rnam par spong</text></item>
<item><p>339b3</p><section>mdo sde</section><text>ba dang / kun dga' bar byed pa dang / tshig srung ba dang / kun dga' bar byed pa'i tshig brjod pa dang / gzhan gyi 'khrul pa dang / gzhan gyi skyon mi tshol ba dang / sems can</text></item>
<item><p>339b4</p><section>mdo sde</section><text>thams cad sems mthun par yang dag par 'dzin du 'jug pa dang / mnyam par sbyor ba dang / mnyam par chos ston pa brtan por yang dag par blangs pa yongs su mi 'dor ba'i phyir</text></item>
<item><p>339b5</p><section>mdo sde</section><text>tshems thags bzang ba zhes bya'o/ /yun ring po nas sems can thams cad la rnam par mi 'tshe ba dang / rnam par mtho mi 'tsham pa dang / nad sna tshogs kyis thebs pa la rim gro</text></item>
<item><p>339b6</p><section>mdo sde</section><text>byed pa dang / nad pa la sman byin pa dang / 'gron pa rnams la ro bro ba thams cad sbyin pas yongs su mi skyo ba'i phyir ro bro ba mchog dang ldan pa zhes bya'o/ /yun ring po nas rdzun dang /</text></item>
<item><p>339b7</p><section>mdo sde</section><text>tshig rtsub po dang / brlang po dang / g.yo dang / gzhan la gnod pa dang / gzhan 'khrug par byed pa dang / mi snyan pa dang / gzhan gyi mtshang 'dru ba'i tshig yongs su spong ba dang / byams</text></item>
<item><p>340a1</p><section>mdo sde</section><text>pa dang snying rje la sbyor ba dang / dga' ba dang / mchog tu dga' bar byed pa dang / 'jam ba dang / snyan pa dang / mnyen pa dang / snying du 'thad pa dang /</text></item>
<item><p>340a2</p><section>mdo sde</section><text>sems can gyi dbang po tshim par byed pa dang / yang dag pa'i ngag la yang dag par sbyor ba'i phyir tshangs pa'i dbyangs lta bu zhes bya'o/ /yun ring po nas pha ma la bya ba dang 'dra</text></item>
<item><p>340a3</p><section>mdo sde</section><text>bar sems can thams cad la khong khro ba med pa'i mig tu sbyor ba dang / bu gcig pa la bya ba bzhin du slong ba la byams pa dang / snying rje sngon du 'gro bas lta ba dang / spa gong</text></item>
<item><p>340a4</p><section>mdo sde</section><text>bar mi byed pa dang / dad pa'i dbang pos de bzhin gshegs pa'i mchod rten la mi 'dzum par lta ba dang / sems can gzhan de bzhin gshegs pa la lta ba yang dag par</text></item>
<item><p>340a5</p><section>mdo sde</section><text>'dzin du 'jug pa brtan por yang dag par blangs pa'i phyir spyan mthon mthing du 'dug pa zhes bya'o/ /yun ring po nas blo gros dman pa dang / sems pa dman pa rnam par spong ba</text></item>
<item><p>340a6</p><section>mdo sde</section><text>dang | rgya chen po dang / rlabs po che la mos pa yongs su rdzogs par byed pa dang / bla na med pa'i chos la mos pa la sems can yang dag par 'dzud pa dang / khro gnyer gyi bzhin</text></item>
<item><p>340a7</p><section>mdo sde</section><text>rnam par spong ba dang / 'dzum pa'i bzhin dang ldan pa dang / dge ba'i bshes gnyen thams cad kyi gan du 'gro zhing mngon du phyogs pa'i sngon du 'gro bas dge ba'i rtsa ba thams</text></item>
<item><p>340b1</p><section>mdo sde</section><text>cad gsog pa las phyir mi ldog pa'i phyir spyan gyi rdzi ma ba'i 'dra ba zhes bya'o/ /yun ring po nas tshig gi skyon thams cad rnam par spong ba dang / nyan thos dang / rang sangs rgyas dang /</text></item>
<item><p>340b2</p><section>mdo sde</section><text>chos smra ba thams cad kyi yon tan gyi bsngags pa tshad med par brjod pa dang / de bzhin gshegs pa'i mdo sde yi ger 'bri ba dang / klog pa dang / 'don pa dang / rnam par shes</text></item>
<item><p>340b3</p><section>mdo sde</section><text>par byed pa dang / chos de dag gi don dang / tshig rab tu dbye ba sems can gzhan la go bar byed pa la mkhas pa'i phyir ljags yangs pa zhes bya'o/ /yun ring po nas pha ma dang / dge</text></item>
<item><p>340b4</p><section>mdo sde</section><text>sbyong dang / bram ze dang / bla ma dang / sbyin gnas kyi rkang pa la mgo bos phyag 'tshal ba dang / rab tu byung ba la phyag 'tshal ba dang / gsong por smra ba dang / dbu skra sbed pa dang / steng</text></item>
<item><p>340b5</p><section>mdo sde</section><text>du spos kyi 'bru mar 'thor ba dang / slong pa thams cad la phye ma dang / phreng ba brgyus pa dang / mgo rgyan sbyin pa'i phyir dbu gtsug tor dang ldan zhing spyi gtsug bltar mi mthong ba zhes</text></item>
<item><p>340b6</p><section>mdo sde</section><text>bya'o| |yun ring po nas gtan pa med pa'i mchod sbyin thams cad byed pa dang / sems can thams cad dge ba yang dag par len du 'dzud pa dang / dge ba'i bshes gnyen gyis</text></item>
<item><p>340b7</p><section>mdo sde</section><text>rjes su bstan pa dang 'gal bar mi byed pa dang / chos smra ba rnams kyis mngags te phyogs rnams su 'gro ba dang 'ong bas yongs su m-i skyo ba dang / sangs rgyas dang / byang chub</text></item>
<item><p>341a1</p><section>mdo sde</section><text>sems dpa' dang / rang sangs rgyas dang / 'phags pa nyan thos dang / pha ma dang / bla ma dang / sbyin gnas thams cad la rim gro bya bar spos sna tshogs kyi</text></item>
<item><p>341a2</p><section>mdo sde</section><text>'bru mar dang / mar dang / sgron ma dang / mar me rnams kyis mun pa mun nag sel ba dang / de bzhin gshegs pa'i sku gzugs rnam pa'i mchog thams cad dang ldan pa</text></item>
<item><p>341a3</p><section>mdo sde</section><text>mdzes par byed du 'jug pa dang / 'o ma lta bu'i mdzod spus brgyan par byed pa dang / sems can gzhan byang chub kyi sems mngon du 'jug pas dge ba'i tshogs khyad par du gyur</text></item>
<item><p>341a4</p><section>mdo sde</section><text>pa'i phyir smin mtshams kyi mdzod sbu mdzes par skyes shing / g.yas su 'khyil la 'bar zhing kha dog rnam par dag pa snang ba dang ldan pa zhes bya'o/ /sred med kyi bu chen po'i</text></item>
<item><p>341a5</p><section>mdo sde</section><text>stobs dang ldan pa'i phyir mthu chen po brnyes pa zhes bya'o/ /bdud bye ba phrag brgya thul ba'i stobs dang ldan pa'i phyir sred med kyi bu chen po'i stobs dang ldan pa zhes bya'o/ /</text></item>
<item><p>341a6</p><section>mdo sde</section><text>de bzhin gshegs pa'i stobs bcu dang ldan pa'i phyir phas kyi rgol ba thams cad 'dul ba zhes bya'o/ /gnas dang gnas ma yin pa mkhyen pa la mkhas pa dang / dman pa</text></item>
<item><p>341a7</p><section>mdo sde</section><text>nyi tshe ba'i theg pa rnam par spong ba dang / theg pa chen po'i yon tan yang dag par sgrub pa'i stobs dang ldan pas stobs de la sbyor ba chog mi shes pa'i phyir de bzhin gshegs</text></item>
<item><p>341b1</p><section>mdo sde</section><text>pa'i stobs bcu dang ldan pa zhes bya'o/ /'das pa dang / ma 'ongs pa dang / da ltar byung ba'i las yang dag par blangs pa'i rgyu dang / rnam par smin pa mkhyen pa'i stobs dang ldan pa'i</text></item>
<item><p>341b2</p><section>mdo sde</section><text>phyir gnas dang gnas ma yin pa mkhyen pa la mkhas pa dang / dman pa nyi tshe ba'i theg pa rnam par spong ba dang / theg pa chen po'i yon tan yang dag par sgrub pa'i stobs dang ldan pas</text></item>
<item><p>341b3</p><section>mdo sde</section><text>stobs la sbyor bas chog mi shes pa zhes bya'o/ /sems can thams cad kyi dbang po dang / brtson 'grus kyi rim pa mkhyen pa'i stobs dang ldan pa'i phyir 'das pa dang / ma 'ongs</text></item>
<item><p>341b4</p><section>mdo sde</section><text>pa dang / da ltar byung ba'i las yang dag par blangs pa'i rgyu dang / rnam par smin pa mkhyen pa'i stobs dang ldan pa zhes bya'o/ /khams du ma dang / khams sna tshogs pa'i 'jig rten la</text></item>
<item><p>341b5</p><section>mdo sde</section><text>'jug pa mkhyen pa'i stobs dang ldan pa'i phyir sems can thams cad kyi dbang po dang / brtson 'grus kyi rim pa mkhyen pa'i stobs dang ldan pa zhes bya'o/ /mos pa du ma dang / mos pa</text></item>
<item><p>341b6</p><section>mdo sde</section><text>sna tshogs dang / mos pa ma lus pa dang / rnam par grol ba mkhyen pa'i stobs dang ldan pa'i phyir khams du ma dang / khams sna tshogs pa'i 'jig rten la 'jug pas khyen pa'i</text></item>
<item><p>341b7</p><section>mdo sde</section><text>stobs dang ldan pa zhes bya'o/ /thams cad du 'gro ba'i lam mkhyen pa'i stobs dang ldan pa'i phyir mos pa du ma dang / mos pa ma lus pa thams cad dang / rnam par grol ba mkhyen</text></item>
<item><p>342a1</p><section>mdo sde</section><text>pa'i stobs dang ldan pa zhes bya'o/ /bsam gtan dang / rnam par thar pa dang / ting nge 'dzin dang / snyoms par 'jug pa'i kun nas nyon mongs pa dang /</text></item>
<item><p>342a2</p><section>mdo sde</section><text>rnam par byang ba dang / rnam par gzhag pa thams cad mkhyen pa'i stobs dang ldan pa'i phyir thams cad du 'gro ba'i lam mkhyen pa'i stobs dang ldan pa zhes bya'o/ /sngon gyi</text></item>
<item><p>342a3</p><section>mdo sde</section><text>gnas rnam pa du ma mkhyen pa chags pa mi mnga' ba'i stobs dang ldan pa'i phyir bsam gtan dang / rnam par thar pa dang / ting nge 'dzin dang / snyoms par 'jug pa'i kun nas</text></item>
<item><p>342a4</p><section>mdo sde</section><text>nyon mongs pa dang / rnam par byang ba dang / rnam par gzhag pa thams cad mkhyen pa'i stobs dang ldan pa zhes bya'o/ /gzugs ma lus pa thams cad sgrib pa med par gzigs</text></item>
<item><p>342a5</p><section>mdo sde</section><text>pa'i lha'i spyan gyis mkhyen pa'i stobs dang ldan pa'i phyir sngon gyi gnas rnam pa du ma dran pa mkhyen pa chags pa mi mnga' ba'i stobs dang ldan pa zhes bya'o/ /bag chags kyi</text></item>
<item><p>342a6</p><section>mdo sde</section><text>mtshams sbyor bar gyur pa thams cad dang / zag pa thams cad ma lus par zad ba mkhyen pa'i stobs dang ldan pa'i phyir gzugs ma lus pa thams cad sgrib pa med par</text></item>
<item><p>342a7</p><section>mdo sde</section><text>gzigs pa'i lha'i spyan gyis mkhyen pa'i stobs dang ldan pa zhes bya'o/ /chos thams cad ma lus par mngon par rdzogs par sangs rgyas so zhes dam bcas pa la lha dang</text></item>
<item><p>342b1</p><section>mdo sde</section><text>bcas pa'i 'jig rten gyis zil gyis mi non pa'i dam bcas pa'i mi 'jigs pa brnyes ba'i phyir bag chags kyi mtshams sbyor bar gyur pa thams cad dang / zag pa thams cad</text></item>
<item><p>342b2</p><section>mdo sde</section><text>ma lus par zad pa mkhyen pa'i stobs dang ldan pa zhes bya'o/ /kun nas nyon mongs pa thams cad mya ngan las 'das pa'i bar du gcod pa'i chos su bstan to/ der dam</text></item>
<item><p>342b3</p><section>mdo sde</section><text>bcas pa la lha dang bcas pa'i 'jig rten gyis mi shigs pa'i dam bcas pa mi 'jigs pa brnyes pa'i phyir chos thams cad ma lus pa mngon par rdzogs par sangs rgyas</text></item>
<item><p>342b4</p><section>mdo sde</section><text>so zhes dam bcas pa la lha dang bcas pa'i 'jig rten gyis zil gyis mi non pa'i dam bcas pa'i mi 'jigs ba brnyes pa zhes bya'o/ /nges par 'byung ba'i lam sgrub na/ mya ngan</text></item>
<item><p>342b5</p><section>mdo sde</section><text>las 'das pa rnyed par 'gyur ro zhes dam bcas pa la lha dang bcas pa'i 'jig rten gyis brgal du med pa'i dam bcas pa'i mi 'jigs pa brnyes pa'i phyir kun nas nyon mongs</text></item>
<item><p>342b6</p><section>mdo sde</section><text>pa thams cad mya ngan las 'das pa'i bar du gcod pa'i chos su bstan te/ der dam bcas pa la lha dang bcas pa'i 'jig rten gyis mi shigs pa'i dam bcas pa'i mi</text></item>
<item><p>342b7</p><section>mdo sde</section><text>'jigs pa brnyes pa zhes bya'o/ /zag pa thams cad spangs pa mkhyen par dam bcas pa la lha dang bcas pa'i 'jig rten gyis mi bzlog pa'i dam bcas pa'i mi 'jigs pa'i</text></item>
<item><p>343a1</p><section>mdo sde</section><text>pa'i phyir nges par 'byung ba'i lam sgrub na/ mya ngan las 'das pa brnyes par 'gyur ro zhes dam bcas pa la lha dang bcas pa'i 'jig rten gyis</text></item>
<item><p>343a2</p><section>mdo sde</section><text>brgal du med pa'i dam bcas pa'i mi 'jigs pa brnyes pa zhes bya'o/ /tshig ma 'khrul bas chos ston pa'i phyir zag pa thams cad spangs pa mkhyen par dam bcas pa la lha</text></item>
<item><p>343a3</p><section>mdo sde</section><text>dang bcas pa'i 'jig rten gyis mi bzlog pa'i dam bcas pa'i mi 'jigs pa brnyes pa zhes bya'o/ /sgra med pa dang / brjod du med pa'i chos kyi ngo bo nyid thugs su chud pa'i</text></item>
<item><p>343a4</p><section>mdo sde</section><text>phyir tshig ma 'khrul pa'i chos ston pa zhes bya'o/ /bral ba med pa'i phyir sgra med pa dang / brjod du med pa'i chos kyi ngo bo nyid thugs su chud pa zhes bya'o/ /sems can thams</text></item>
<item><p>343a5</p><section>mdo sde</section><text>cad kyi sgra tshad med pa sangs rgyas kyi sgra skad du byin gyis rlob nus pa'i phyir bral ba med pa zhes bya'o/ /bsnyel ba mi mnga' ba'i phyir sems can thams cad kyi sgra tshad med pa</text></item>
<item><p>343a6</p><section>mdo sde</section><text>sangs rgyas kyi chos kyi sgra skad du byin gyis rlob nus pa zhes bya'o/ /sna tshogs kyi 'du shes dang bral ba'i phyir bsnyel ba mi mnga' ba zhes bya'o/ /sems can thams cad kyi</text></item>
<item><p>343a7</p><section>mdo sde</section><text>sems mnyam par bzhag pa bas shin tu mnyam par bzhag pa'i phyir sna tshogs kyi 'du shes dang bral ba zhes bya'o/ /so sor ma brtags pa'i btang snyoms can gyi phyir</text></item>
<item><p>343b1</p><section>mdo sde</section><text>sems can thams cad kyi sems mnyam par bzhag pa bas shin tu mnyam par bzhag pa zhes bya'o/ /mos pa'i 'du byed kyi ting nge 'dzin las yongs su ma nyams pa'i phyir so sor</text></item>
<item><p>343b2</p><section>mdo sde</section><text>ma brtags pa'i btang snyoms can zhes bya'o/ /brtson 'grus kyi 'du byed kyi ting nge 'dzin gyi rgyun mi 'chad cing brtson 'grus las yongs su ma nyams pa'i phyir mos pa'i 'du byed</text></item>
<item><p>343b3</p><section>mdo sde</section><text>kyi ting nge 'dzin las yongs su ma nyams pa zhes bya'o/ /dran pa las yongs su ma nyams pa'i phyir brtson 'grus las yongs su ma nyams pa zhes bya'o/ /shes rab las yongs</text></item>
<item><p>343b4</p><section>mdo sde</section><text>su ma nyams pa'i phyir dran pa las yongs su ma nyams pa zhes bya'o/ /rnam par grol ba las yongs su ma nyams pa'i phyir shes rab las yongs su ma nyams pa zhes bya'o/ /rnam</text></item>
<item><p>343b5</p><section>mdo sde</section><text>par grol ba'i ye shes mthong ba las yongs su ma nyams pa'i phyir rnam par grol ba las yongs su ma nyams pa zhes bya'o/ /lus kyi las dang ngag gi las dang yid kyi las</text></item>
<item><p>343b6</p><section>mdo sde</section><text>thams cad kyi sngon du ye shes 'gro zhing ye shes kyi rjes su 'brang ba'i ye shes dang ldan pa'i phyir rnam par grol ba'i ye shes mthong ba las yongs su ma nyams pa zhes bya'o//</text></item>
<item><p>343b7</p><section>mdo sde</section><text>'das pa dang / ma 'ongs pa dang / da ltar byung ba'i dus la ma chags ma tshogs pa'i ye shes mthong ba dang ldan pa'i phyir lus kyi las dang yid kyi las thams cad kyi sngon du</text></item>
<item><p>344a1</p><section>mdo sde</section><text>ye shes 'gro zhing ye shes kyi rjes su 'brang ba'i ye shes dang ldan pa zhes bya'o/ /sgrib pa med pa'i rnam par thar pa brnyes pa'i phyir dus gsum la ma</text></item>
<item><p>344a2</p><section>mdo sde</section><text>chags ma thogs pa'i ye shes mthong ba dang ldan pa zhes bya'o/ /sems can thams cad kyi spyod pa la mkhas pa rgyun mi 'chad pa'i phyir sgrib pa med pa'i rnam par thar pa brnyes pa</text></item>
<item><p>344a3</p><section>mdo sde</section><text>zhes bya'o/ /so so ci rigs par chos ston pa la mkhas pa'i phyir sems can thams cad kyi spyod pa la 'jug pa la mkhas pa rgyun mi 'chad pa zhes bya'o/ /dbyangs kyi yan lag thams</text></item>
<item><p>344a4</p><section>mdo sde</section><text>cad kyi dkyil 'khor dam pa'i pha rol tu phyin pa'i phyir so so ci rigs par chos ston pa la mkhas pa zhes bya'o/ /sgra thams cad kyi brag ca 'byin pa la mkhas pa brnyes pa'i</text></item>
<item><p>344a5</p><section>mdo sde</section><text>phyir dbyangs kyi yan lag thams cad kyi dkyil 'khor dam pa'i pha rol tu phyin pa zhes bya'o/ /lha dang / klu dang / gnod sbyin dang / dri za dang / lha ma yin dang / nam mkha'</text></item>
<item><p>344a6</p><section>mdo sde</section><text>lding dang / mi 'am ci dang / lto 'phye chen po'i skad dang ldan pa zhes bya'o/ /tshangs pa'i sgra dbyangs bsgrags pa'i dbyangs lta bu zhes bya'o/ /ka la ping+ka'i sgra skad lta bu zhes bya'o/ /</text></item>
<item><p>344a7</p><section>mdo sde</section><text>rnga bo che dang / glu dbyangs kyi sgra lta bu zhes bya'o/ /sa'i sgra'i nga ro'i sgra lta bu zhes bya'o/ /klu'i rgyal po rgya mtshos 'brug sgra bsgrags pa'i sgra skad lta bu zhes bya'o/ /seng+ge dang / khyu</text></item>
<item><p>344b1</p><section>mdo sde</section><text>mchog tu gyur pa bsgyings pa'i sgra skad lta bu zhes bya'o/ /sems can thams cad kyi sgra skad bsgrags pa dang mthun par sgrog pas tshim bar byed pa'i sgra dang ldan pa zhes bya'o/ /chags</text></item>
<item><p>344b2</p><section>mdo sde</section><text>pa med cing sgrib pa med par 'khor gyi dkyil 'khor dga' bar byed pa'i sgra dang ldan pa zhes bya'o/ /skad cig la skad thams cad go bar byed pa'i sgra dang ldan pa zhes bya'o/ /tshangs</text></item>
<item><p>344b3</p><section>mdo sde</section><text>pa'i dbang pos mchod pa zhes bya'o/ /lha'i dbang pos bsti stang byas pa zhes bya'o/ /klu'i dbang pos phyag byas pa zhes bya'o/ /gnod sbyin gyi dbang pos zhal du bltas pa zhes bya'o/ /dri</text></item>
<item><p>344b4</p><section>mdo sde</section><text>za'i dbang pos glu dbyangs blangs pa zhes bya'o/ /srin po'i dbang pos dbang po dang bas mig mi 'dzum par bltas pa zhes bya'o/ /lha ma yin gyi dbang pos mngon par btud pa zhes bya'o/ /nam</text></item>
<item><p>344b5</p><section>mdo sde</section><text>mkha' lding gi dbang pos rnam par ma gtses par bltas pa zhes bya'o/ /mi'am ci'i dbang pos mngon par bstod pa zhes bya'o/ /lta 'phye chen po'i dbang pos blta 'dod pa zhes bya'o/ /</text></item>
<item><p>344b6</p><section>mdo sde</section><text>mi'i dbang pos mngon du yang dag par mchod pa zhes bya'o/ /dgra bcom pa'i tshogs mang pos bsten pa zhes bya'o/ /byang chub sems dpa' thams cad yang dag par 'dzin du 'jug pa</text></item>
<item><p>344b7</p><section>mdo sde</section><text>dang / yang dag par gzengs bstod pa dang / yang dag par dga' bar mdzad pa zhes bya'o/ /zang zing med par chos ston pa zhes bya'o/ /tshig dang tshig 'bru nyams pa med par 'bras bu</text></item>
<item><p>345a1</p><section>mdo sde</section><text>yod pa'i chos ston pa zhes bya'o/ /dus las mi yol bar chos ston ba zhes bya'o/ /byams pa/ chos kyi 'khor lo bskor ba 'di ni de bzhin gshegs</text></item>
<item><p>345a2</p><section>mdo sde</section><text>pa'i yon tan bsngags pa'i phyogs la 'jug pa cung zad tsam zhig mdor bstan du zad de/ byams pa/ rgyas par bya ba ni de bzhin gshegs pas bskal pa'am/ bskal</text></item>
<item><p>345a3</p><section>mdo sde</section><text>pa las lhag par bstan kyang 'di'i mthar mi phyin to/ /de nas de'i tshe bcom ldan 'das kyis tshigs su bcad pa 'di dag bka' stsal to/ /zab cing blta dka' phra ba yi/ /chos kyi</text></item>
<item><p>345a4</p><section>mdo sde</section><text>'khor lo rab bskor te/ /de la pha rol tu mu stegs can/ /kun dang bdud kyis mi chud do/ /kun gzhi med cing spros med pa/ /skye ba med cing 'byung med la/ /dben zhing rang bzhin stong</text></item>
<item><p>345a5</p><section>mdo sde</section><text>pa yi| |chos kyi 'khor lo rab bskor to/ /blang ba med cing dor med la/ /mtshan ma med cing mtshan nyid med/ /mnyam pa nyid kyi chos bstan pa'i/ /'khor lo sangs rgyas kyis bskor</text></item>
<item><p>345a6</p><section>mdo sde</section><text>to| |ji ltar sgyu ma smig rgyu dang / /rmi lam brag ca chu zla dang / /de dag 'dra ba'i 'khor lo ni/ /'jig rten mgon pos rab bskor to/ /brten pa'i chos la 'jug byed pa/ /chad min</text></item>
<item><p>345a7</p><section>mdo sde</section><text>rtag pa ma yin pa/ /lta ba thams cad chad pa ni/ /chos kyi 'khor lo yin zhes brjod/ /rtag tu nam mkha' mtshungs 'dra zhing / /rnam par mi rtog 'od gsal ba/ /mtha' dang</text></item>
<item><p>345b1</p><section>mdo sde</section><text>dbus med bstan pa ni/ /chos kyi 'khor lor 'dir brjod do/ /yod dang med las rnam grol zhes/ /bdag dang bdag med rnam spangs la/ /rang bzhin ma skyes bstan pa ni/ /chos</text></item>
<item><p>345b2</p><section>mdo sde</section><text>kyi 'khor lor 'dir brjod do/ /yang dag mtha' ni mtha' min pa/ /de bzhin nyid la de bzhin nyid/ /gnyis su med pa'i chos bstan pa/ /chos kyi 'khor lor brjod pa yin/ /</text></item>
<item><p>345b3</p><section>mdo sde</section><text>mig ni ngo bo nyid kyis stong / /de bzhin sna dang rna ba dang / /lce dang lus dang sems kyang ni/ /stong pa'i bdag nyid g.yo ba med/ /'di lta bu yi 'khor lo 'di/ /chos kyi 'khor lo zhes</text></item>
<item><p>345b4</p><section>mdo sde</section><text>brjod de/ /sems can mi mkhas rtogs byed pas/ /des na sangs rgyas zhes brjod do/ /chos kyi mtshan nyid rang bzhin 'di/ /gzhan gyis bstan pa med par ni/ /nga bdag nyid kyis</text></item>
<item><p>345b5</p><section>mdo sde</section><text>sangs rgyas te/ /des na rang byung mig dang ldan/ /chos rnams kun la dbang brnyes pas/ /chos kyi rje zhes brjod pa yin/ /chos la tshul dang tshul min mkhyen/ /des na 'dren par</text></item>
<item><p>345b6</p><section>mdo sde</section><text>brjod pa yin/ /ji ltar 'dul bar 'gyur ba la/ /skye bo dang ga tu med 'dul te/ /'dul ba'i pha rol phyin par gyur/ /des na rnam par 'dren ces brjod/ /sems can gang dag lam</text></item>
<item><p>345b7</p><section>mdo sde</section><text>las nyams/ /de dag rnams la lam mchog bstan/ /pha rol gyi ni 'gram du bkri/ /de phyir nga ni rnam par 'dren/ /bsdu ba'i dngos po shes pa yis/ /skye bo dag ni ngas bsdus te/ /</text></item>
<item><p>346a1</p><section>mdo sde</section><text>'khor ba'i 'brog las rgal bas na/ /des na nga ni ded dpon yin/ /chos rnams kun la dbang sgyur te/ /des na rgyal ba chos la mnga'/ /chos kyi 'khor</text></item>
<item><p>346a2</p><section>mdo sde</section><text>lo rab bskor bas/ /chos kyi rgyal po brjod pa yin/ /chos kyi sbyin bdag ston pa yin/ /chos kyi bdag po bla na med/ /mchod sbyin legs mdzad don grub pa/ /dgongs pa</text></item>
<item><p>346a3</p><section>mdo sde</section><text>rdzogs pa bkra shis grub/ /dbugs 'byin mdzad pa de gzigs pa/ /dpa' bo nyon mongs chen po spong / /g.yul rnams kun las rgal gyur pa/ /grol ba skyes bu thar mdzad pa//</text></item>
<item><p>346a4</p><section>mdo sde</section><text>'jig rten gyi ni snang gyur pa/ /shes rab ye shes 'od mdzad pa/ /mi shes mun pa 'joms pa po/ /sgron ma 'dzin pa 'od chen ldan/ /ye shes che ldan sman pa che/ /nyon mongs pa</text></item>
<item><p>346a5</p><section>mdo sde</section><text>las gso mdzad pa/ /sems can nyon mongs zug rnams la/ /zug rngu 'byin pa bla na med/ /mtshan rnams thams cad phun sum tshogs/ /dpe byad bzang po kun gyis mdzes/ /</text></item>
<item><p>346a6</p><section>mdo sde</section><text>sku yis kun tu bzang ba ste/ /dman pa rnams dang mthun par mdzad/ /stobs bcus stobs dang shin tu ldan/ /bsnyengs pa mi mnga' mi bsnyengs pa/ /ma 'dres rnam pa bco</text></item>
<item><p>346a7</p><section>mdo sde</section><text>brgyad kyis/ /thub pa chen po theg pa mchog /chos kyi 'khor lo rab bskor ba/ /'di ni mdo tsam bshad pa yin/ /de bzhin gshegs pa'i yon tan bsngags/ /'di ni cung</text></item>
<item><p>346b1</p><section>mdo sde</section><text>zad brjod par zad/ /sangs rgyas ye shes mtha' yas te/ /nam mkha' rgya che mnyam pa bzhin/ /bskal pa zad par brjod kyang ni/ /sangs rgyas yon tan mi zad do/ /chos kyi</text></item>
<item><p>346b2</p><section>mdo sde</section><text>'khor lo bskor ba'i le'u zhes bya ste/ nyi shu rtsa drug pa'o// //de nas lha'i bu gang dag gis de bzhin gshegs pa la chos kyi rnam grangs 'di rab tu bshad par</text></item>
<item><p>346b3</p><section>mdo sde</section><text>gsol ba btab par gyur pa dbang phyug dang / dbang phyug chen po dang / dga' bo dang / rab dga' dang / tsan+dan dang / mchod pa dang / zhi ba dang / rab tu zhi ba dang / dul ba'i</text></item>
<item><p>346b4</p><section>mdo sde</section><text>dbang phyug la sogs pa gnas gtsang ma'i ris kyi lha'i bu khri brgyad stong dang / gang yang de bzhin gshegs pa chos kyi 'khor lo bskor ba'i tshe 'dus par gyur pa de la bcom</text></item>
<item><p>346b5</p><section>mdo sde</section><text>ldan 'das kyi lha'i bu dbang phyug chen po la sogs pa gnas gtsang ma'i ris kyi lha'i bu rnams la bka' stsal pa/ grogs po dag /rgya cher rol pa zhes bya ba'i mdo sde shin tu</text></item>
<item><p>346b6</p><section>mdo sde</section><text>rgyas pa chen po byang chub sems dpa'i rnam par rtsen pa/ sangs rgyas kyi yul la rol pa 'jug pa 'di ni bdag nyid kyi phyir de bzhin gshegs pas gsungs pa ste/ de khyed</text></item>
<item><p>346b7</p><section>mdo sde</section><text>kyis longs shig /zungs shig /lhogs shig /'khor la'ang rgya cher rab tu ston cig /de ltar na nga'i chos kyi tshul 'di rgyas par 'gyur te/ byang chub sems dpa'i theg pa</text></item>
<item><p>347a1</p><section>mdo sde</section><text>pa'i gang zag dag gis chos kyi rnam grangs 'di thos nas bla na med pa yang dag par rdzogs pa'i byang chub la brtson 'grus shin tu brtan ba rtsom par 'gyur</text></item>
<item><p>347a2</p><section>mdo sde</section><text>ro| |rgya chen po la mos pa'i sems can rnams ni chos chen po'i char ba'i shugs skyed par 'gyur ro/ /bdud kyi phyogs kyang tshar gcod par 'gyur ro/ /phas kyi rgol ba</text></item>
<item><p>347a3</p><section>mdo sde</section><text>thams cad kyis glags mi rnyed par 'gyur ro/ /khyed kyis chos bshad par bskul ba'i dge ba'i rtsa ba'ang don chen po dang / 'bras bu chen po dang / phan yon chen por 'gyur</text></item>
<item><p>347a4</p><section>mdo sde</section><text>ro| |grogs po dag /gang la la zhig rgya cher rol pa'i chos kyi rnam grangs 'di la thal mo sbyor bar 'gyur ba de mchog gi chos brgyad 'thob par 'gyur te/ brgyad gang zhe na/</text></item>
<item><p>347a5</p><section>mdo sde</section><text>'di lta ste/ gzugs mchog 'thob par 'gyur ba dang / stobs mchog 'thob par 'gyur ba dang / g.yog 'khor mchog 'thob par 'gyur ba dang / spobs pa mchog</text></item>
<item><p>347a6</p><section>mdo sde</section><text>'thob par 'gyur ba dang / 'byung ba mchog 'thob par 'gyur ba dang / sems yongs su dag pa mchog 'thob par 'gyur ba dang / ting nge 'dzin phun sum tshogs pa mchog</text></item>
<item><p>347a7</p><section>mdo sde</section><text>'thob par 'gyur ba dang / shes rab kyi snang ba mchog 'thob par 'gyur ba ste/ mchog gi chos brgyad po de dag 'thob par 'gyur ro/ /grogs po dag /gang la la zhig</text></item>
<item><p>347b1</p><section>mdo sde</section><text>rgya cher rol pa'i chos kyi rnam grangs 'di ston par 'dod pa'i chos smra ba la chos kyi stan 'ding na/ stan bting ma thag tu de stan brgyad 'thob par shes par bya ste/ brgyad gang zhe na/</text></item>
<item><p>347b2</p><section>mdo sde</section><text>'di lta ste/ tshong dpon gyi stan 'thob pa dang / khyim bdag gi stan 'thob pa dang / 'khor los bsgyur ba'i stan 'thob pa dang / brgya byin gyi stan 'thob pa dang / dbang sgyur</text></item>
<item><p>347b3</p><section>mdo sde</section><text>gyi stan 'thob pa dang / tshangs pa'i stan 'thob pa dang / byang chub kyi snying po mchog dam par song ba'i byang chub sems dpar gyur pa/ phyir mi ldog pa/ bdud phyir rgol</text></item>
<item><p>347b4</p><section>mdo sde</section><text>pa bcom pa'i seng+ge'i khri 'thob pa dang / bla na med pa yang dag par rdzogs pa'i byang chub mngon par rdzogs par sangs rgyas nas kyang bla na med pa'i chos kyi 'khor lo bskor ba'i</text></item>
<item><p>347b5</p><section>mdo sde</section><text>khri stan 'thob par shes par bya ste/ stan brgyad po de dag 'thob par shes par bya'o/ /grogs po dag /gang la la zhig rgya cher rol pa'i chos kyi rnam grangs 'di 'chad pa'i chos</text></item>
<item><p>347b6</p><section>mdo sde</section><text>smra ba la legs so zhes bya ba sbyin pa de dag gi las yongs su dag pa brgyad 'thob par 'gyur te/ brgyad gang zhe na/ 'di lta ste/ dben pa'i rjes su 'brang ba'i ngag gi las yongs su</text></item>
<item><p>347b7</p><section>mdo sde</section><text>dag pas ji skad smras pa de bzhin du byed pa dang / 'khor zil gyis gnon pas gzung bar 'os pa'i tshig dang 'gal bar mi byed pas blang bar 'os pa'i tshig dang / mi brlang bas snyan</text></item>
<item><p>348a1</p><section>mdo sde</section><text>cing 'jam pa'i tshig dang / lus dang sems tshim par byed pas ka la ping+ka'i sgra skad lta bu dang / sems can sdud pas tshig snyan pa dang / sgra thams cad</text></item>
<item><p>348a2</p><section>mdo sde</section><text>zil gyis gnon pas tshangs pa'i sgra lta bu dang / phas kyi rgol ba thams cad kyis zil gyis mi non pas seng+ge bsgyings pa'i sgra lta bu dang / sems can thams cad kyi dbang</text></item>
<item><p>348a3</p><section>mdo sde</section><text>po yongs su tshim par byed pas sangs rgyas kyi gsung ste/ ngag gi las yongs su dag pa brgyad po de dag 'thob par 'gyur ro/ /grogs po dag /gang la la zhig rgya cher rol pa'i</text></item>
<item><p>348a4</p><section>mdo sde</section><text>chos kyi rnam grangs 'di glegs bam du bris te 'chang ngam/ klog gam/ bsti stang du byed dam/ btsun par byed dam/ rim gro byed dam/ mchod pa byed dam/ ser sna med pa'i</text></item>
<item><p>348a5</p><section>mdo sde</section><text>sems kyis chos kyi rnam grangs 'di'i bsngags pa phyogs bzhir brjod pa dang / tshur shog chos kyi rnam grangs 'di yi ger bris shig /chongs shig /lhogs shig /</text></item>
<item><p>348a6</p><section>mdo sde</section><text>soms shig /kha ton gyis shig ces spyod par byed pa de gter chen po brgyad 'thob par 'gyur te/ brgyad gang zhe na/ brjed pa med pas dran pa'i gter dang / blos rab tu</text></item>
<item><p>348a7</p><section>mdo sde</section><text>'byed pas blo gros kyi gter dang / mdo sde thams cad kyi don gyi rnam pa khong du chud pas rtogs pa'i gter dang / thos pa thams cad kun tu 'dzin pas gzungs kyi gter dang /</text></item>
<item><p>348b1</p><section>mdo sde</section><text>legs par bshad pas sems can thams cad tshim par byed pas spobs pa'i gter dang / dam pa'i chos yongs su srung bas chos kyi gter dang / dkon mchog gsum gyi</text></item>
<item><p>348b2</p><section>mdo sde</section><text>rigs rgyun mi gcod pas byang chub kyi sems kyi gter dang / mi skye ba'i chos la bzod pa thob pas sgrub pa'i gter te/ gter chen po brgyad po de dag 'thob par 'gyur ro/ /grogs</text></item>
<item><p>348b3</p><section>mdo sde</section><text>po dag /gang la la zhig gis rgya cher rol pa'i chos kyi rnam grangs 'di legs par bstan te 'chang ba de tshogs brgyad yongs su rdzogs par 'gyur te/ brgyad gang zhe na/ 'di</text></item>
<item><p>348b4</p><section>mdo sde</section><text>lta ste| ser sna'i sems med pas sbyin pa'i tshogs yongs su rdzogs par 'gyur ba dang / dge ba'i bsam pa thams cad yongs su rdzogs par byed pas tshul khrims kyi</text></item>
<item><p>348b5</p><section>mdo sde</section><text>tshogs yongs su rdzogs par 'gyur pa dang / chags pa med pa'i shes rab yang dag par sgrub pa'i phyir thos pa'i tshogs yongs su rdzogs par 'gyur ba dang / ting nge 'dzin dang</text></item>
<item><p>348b6</p><section>mdo sde</section><text>snyoms par 'jug pa thams cad mngon du bya ba'i phyir zhi gnas kyi tshogs yongs su rdzogs par 'gyur ba dang / rig pa gsum gyis rig pa rab tu rdzogs par bya ba'i phyir lhag</text></item>
<item><p>348b7</p><section>mdo sde</section><text>mthong gi tshogs yongs su rdzogs par 'gyur ba dang / mtshan dang / dpe byad bzang po dang / sangs rgyas kyi zhing gi rgyan yongs su sbyang ba'i phyir bsod nams kyi tshogs yongs</text></item>
<item><p>349a1</p><section>mdo sde</section><text>su rdzogs par 'gyur ba dang / sems can thams cad ji ltar mos pa bzhin du tshim par bya ba'i phyir ye shes kyi tshogs yongs su rdzogs par 'gyur</text></item>
<item><p>349a2</p><section>mdo sde</section><text>ba dang / sems can thams cad yongs su smin par bya ba la yongs su mi skyo bar bya ba'i phyir snying rje chen po'i tshogs yongs su rdzogs par 'gyur ba ste/ tshogs brgyad</text></item>
<item><p>349a3</p><section>mdo sde</section><text>po de dag yongs su rdzogs par 'gyur ro/ /grogs po dag /gang la la zhig 'di lta bu'i sems dang ldan te/ 'di lta ste/ ji ltar sems can 'di dag rnam pa 'di lta bu'i chos</text></item>
<item><p>349a4</p><section>mdo sde</section><text>'di thob par 'gyur snyam nas rgya cher rol pa'i chos kyi rnam grangs 'di gzhan dag la rgya cher rab tu ston par byed na/ de dge ba'i rtsa ba 'dis bsod nams chen po brgyad 'thob</text></item>
<item><p>349a5</p><section>mdo sde</section><text>par 'gyur te/ brgyad gang zhe na/ 'di lta ste/ 'khor los bsgyur ba'i rgyal po 'thob par 'gyur ba 'di ni bsod nams chen po dang po'o/ /rgyal chen bzhi'i ris kyi lha</text></item>
<item><p>349a6</p><section>mdo sde</section><text>rnams kyi bdag po byed par 'gyur ba 'di ni bsod nams chen po gnyis pa'o/ /lha'i dbang po brgya byin du 'gyur pa 'di ni bsod nams chen po gsum pa'o/ /lha'i bu</text></item>
<item><p>349a7</p><section>mdo sde</section><text>rab 'thab bral du 'gyur ba 'di ni bsod nams chen po bzhi pa'o/ /yongs su dga' ldan du 'gyur ba 'di ni bsod nams chen po lnga pa'o/ /rab 'phrul du 'gyur ba 'di</text></item>
<item><p>349b1</p><section>mdo sde</section><text>ni bsod nams chen po drug pa'o/ /lha'i rgyal po dbang sgyur du 'gyur ba 'di ni bsod nams chen po bdun pa'o/ /tshangs pa chen po'i tshangs par 'gyur ba 'di ni bsod nams chen</text></item>
<item><p>349b2</p><section>mdo sde</section><text>po brgyad pa'o/ /tha mar de bzhin gshegs pa dgra bcom pa yang dag par rdzogs pa'i sangs rgyas mi dge ba'i chos thams cad spangs nas dge ba'i chos thams cad dang ldan par</text></item>
<item><p>349b3</p><section>mdo sde</section><text>yang 'gyur te/ bsod nams chen po brgyad po de dag 'thob par 'gyur ro/ /grogs po dag /gang la la zhig rgya cher rol pa'i chos kyi rnam grangs 'di 'chad pa na rna ba blags te</text></item>
<item><p>349b4</p><section>mdo sde</section><text>nyan par 'gyur ba de sems dri ma med pa brgyad 'thob par 'gyur te/ brgyad gang zhe na/ 'di lta ste/ zhe sdang thams cad gzhom pa'i phyir byams pa 'thob par 'gyur ba dang / rnam par</text></item>
<item><p>349b5</p><section>mdo sde</section><text>'tshe ba thams cad dor ba'i phyir snying rje 'thob par 'gyur ba dang / mi dga' ba thams cad bsal ba'i phyir dga' ba 'thob par 'gyur ba dang / rjes su chags pa dang / khong khro ba</text></item>
<item><p>349b6</p><section>mdo sde</section><text>dor ba'i phyir btang snyoms 'thob par 'gyur ba dang / 'dod pa'i khams thams cad la dbang bsgyur bar bya ba'i phyir bsam gtan bzhi 'thob par 'gyur ba dang / sems la dbang</text></item>
<item><p>349b7</p><section>mdo sde</section><text>bsgyur bar bya ba'i phyir gzugs med pa'i snyoms par 'jug pa bzhi 'thob par 'gyur ba dang / sangs rgyas kyi zhing gzhan du 'gro ba dang 'ong bar bya ba'i phyir mngon par shes pa lnga</text></item>
<item><p>350a1</p><section>mdo sde</section><text>'thob par 'gyur ba dang / dpa' bar 'gro ba'i ting nge 'dzin 'thob par bya ba'i phyir bag chags kyi mtshams sbyor ba thams cad yang dag par gzhom pa</text></item>
<item><p>350a2</p><section>mdo sde</section><text>thob par 'gyur ba ste/ sems dri ma med pa brgyad po de dag 'thob par 'gyur ro/ /grogs po dag /grong ngam/ grong khyer ram/ grong rdal lam/ ljongs sam/ ljongs kyi phyogs</text></item>
<item><p>350a3</p><section>mdo sde</section><text>sam| 'chags sa'am/ gtsug lag khang du rgya cher rol pa'i chos kyi rnam grangs 'di spyod par 'gyur ba der sngon gyi las kyi rnam par smin pa ma gtogs par 'jigs pa</text></item>
<item><p>350a4</p><section>mdo sde</section><text>brgyad 'byung bar mi 'gyur ro/ /brgyad gang zhe na/ 'di lta ste/ rgyal pos dkrugs pa'i 'jigs pa 'byung bar mi 'gyur ba dang / chom rkun gyis dkrugs pa'i 'jigs pa 'byung</text></item>
<item><p>350a5</p><section>mdo sde</section><text>bar mi 'gyur ba dang / sprul gyis dkrugs pa'i 'jigs pa 'byung bar mi 'gyur ba dang / mu ge'i dgon pas dkrugs pa'i 'jigs pa 'byung bar mi 'gyur ba dang / phan tshun</text></item>
<item><p>350a6</p><section>mdo sde</section><text>'thab pa dang / rtsod pa dang / 'gyed pa dang / mtshang 'dru bas dkrugs pa'i 'jigs pa 'byung bar mi 'gyur ba dang / lhas dkrugs pa'i 'jigs pa 'byung bar mi 'gyur ba dang /</text></item>
<item><p>350a7</p><section>mdo sde</section><text>klus dkrugs pa'i 'jigs pa 'byung bar mi 'gyur ba dang / gnod sbyin la sogs pas dkrugs pa'i 'jigs pa 'byung bar mi 'gyur ba dang / gtso ba thams cad kyis dkrugs</text></item>
<item><p>350b1</p><section>mdo sde</section><text>pa'i 'jigs pa 'byung bar mi 'gyur ba ste/ sngon gyi las kyi rnam par smin pa ma gtogs par grogs po dag /'jigs pa brgyad po de dag 'byung bar mi 'gyur ro/ /grogs po</text></item>
<item><p>350b2</p><section>mdo sde</section><text>dag/ mdor na gal te de bzhin gshegs pa sku tshe'i tshad bskal par bzhugs la nyin mtshan du rgyun mi 'chad par chos kyi rnam grangs 'di'i bsngags pa brjod kyang chos kyi rnam</text></item>
<item><p>350b3</p><section>mdo sde</section><text>grangs 'di'i bsngags pa mthar thug par yang mi 'gyur la de bzhin gshegs pa'i spobs pa'ang zad par mi 'gyur ro/ /grogs po dag /ji ltar de bzhin gshegs pa'i tshul</text></item>
<item><p>350b4</p><section>mdo sde</section><text>khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba tshad med cing thug pa med pa de bzhin du grogs po dag /gang chos rgya</text></item>
<item><p>350b5</p><section>mdo sde</section><text>chen po 'di lta bu 'di sems can 'di dag gis ji ltar thob par 'gyur snyam pa'i sems 'di sa chos kyi rnam grangs 'di 'dzin pa dang / 'chang ba dang / klog pa dang / yi ger 'bri</text></item>
<item><p>350b6</p><section>mdo sde</section><text>ba dang / yi ger 'brir 'jug pa dang / 'jug par byed pa dang / 'khor gyi nang du rgya cher yang dag par ston par 'gyur ba de dag gis bsod nams kyang thug pa med do/ /de nas</text></item>
<item><p>350b7</p><section>mdo sde</section><text>bcom ldan 'das kyis tshe dang ldan pa 'od srung chen po dang / tshe dang ldan pa kun dga' bo dang / byang chub sems dpa' sems dpa' chen po byams pa la bka' stsal pa/ grogs po dag /</text></item>
<item><p>351a1</p><section>mdo sde</section><text>bla na med pa yang dag par rdzogs pa'i byang chub ngas bskal pa grangs med pa bye ba khrag khrig brgya stong du yang dag par bsgrubs pa 'di khyed kyi lag tu gtad</text></item>
<item><p>351a2</p><section>mdo sde</section><text>de| yongs su gtang ba'i mchog gis gtad do/ /bdag nyid kyis kyang chos kyi rnam grangs 'di zungs shig /gzhan dag la'ang rgya cher yang dag par ston cig /de skad ces</text></item>
<item><p>351a3</p><section>mdo sde</section><text>bka' stsal nas de'i tshe bcom ldan 'das kyis chos kyi rnam grangs 'di rgya cher yongs su gtad pa'i phyir de'i tshe tshigs su bcad pa 'di dag bka' stsal to/ /sangs rgyas</text></item>
<item><p>351a4</p><section>mdo sde</section><text>gzigs pas sems can gang dag ngas mthong ba/ /de dag shA ri'i bu 'drar dgra bcom par gyur la/ /gal te la las gang+gA'i klung gi bye snyed kyi/ /bskal pa bye bar de dag rnams</text></item>
<item><p>351a5</p><section>mdo sde</section><text>la'ang mchod byed la/ /gang zhig nyin zhag gcig tu rab tu dga' ba yis/ /rang sangs rgyas rnams la ni phreng ba de bzhin du/ /gzhan yang rnam pa mchog rnams kyis ni</text></item>
<item><p>351a6</p><section>mdo sde</section><text>mchod byed na/ /de bas bsod nams byas pa 'di ni khyad par 'phags/ /gal te sems can thams cad rang rgyal thob gyur la/ /de dag rnams la gang zhig 'dir ni bag yod</text></item>
<item><p>351a7</p><section>mdo sde</section><text>par| |bskal pa du mar zas dang skom dang bgo ba dang / /me tog spos dang byug pa rnams kyis mchod byed la/ /gang zhig gis ni de bzhin gshegs pa gcig cig la/ /lan</text></item>
<item><p>351b1</p><section>mdo sde</section><text>gcig phyag 'tshal byed cing dad pa'i sems kyis ni/ /dgra bcom pa la phyag 'tshal lo zhes tshig brjod na/ /de bas bsod nams 'di ni shin tu ches mchog go /gal te sems can</text></item>
<item><p>351b2</p><section>mdo sde</section><text>thams cad sangs rgyas thob gyur la/ /de dag rnams la gang zhig sngar bzhin mchod byed cing / /lha yi me tog rnams dang mi yi mchog rnams dang / /rnam pa mang pos bskal pa du mar</text></item>
<item><p>351b3</p><section>mdo sde</section><text>mchod byed la/ /gang zhig dam pa'i chos ni rnam par 'jig pa'i tshe/ /rang gi lus dang de bzhin srog kyang btang nas ni/ /zhag gcig bar du mdo sde 'di ni 'dzin byed na/ /bsod</text></item>
<item><p>351b4</p><section>mdo sde</section><text>nams 'di ni de bas khyad par 'phags par 'gyur/ /gang zhig rnam par 'dren pa rnams dang rang rgyal dang / /de bzhin nyan thos rnams la mchod pa byed 'dod pa/ /de yis byang chub sems</text></item>
<item><p>351b5</p><section>mdo sde</section><text>ni brtan por bskyed byas te/ /mdo sde 'di ni rtag par rab tu gzung bar bya/ /de bzhin gshegs pa thams cad mngon byung gang yin pa/ /'di ni legs par bshad pa kun gyi rgyal</text></item>
<item><p>351b6</p><section>mdo sde</section><text>po yin| |mdo sde dkon mchog 'di ni gang na gnas 'gyur ba/ /de kyi khyim du de bzhin gshegs pa rtag tu gnas/ /gang gis mdo 'di pha rol dag la byin pa dang / /tshig gcig</text></item>
<item><p>351b7</p><section>mdo sde</section><text>brjod pa de yang bskal pa bye bar ni/ /tshig 'bru rnams las mi nyams don las nyams mi 'gyur/ /spobs pa dge ba mtha' yas pa dga' thob par 'gyur/ /gang zhig chos 'di</text></item>
<item><p>352a1</p><section>mdo sde</section><text>thos nas rab tu sgrub byed pa/ /de ni mi yi 'dren pa ma gtogs 'og tu ni/ /de 'dra ba yi sems can gang yang yod ma yin/ /de ni rgya mtsho lta bur zad mi</text></item>
<item><p>352a2</p><section>mdo sde</section><text>shes par 'gyur/ /bcom ldan 'das kyis de skad ces bka' stsal nas lha'i bu dbang phyug chen po la sogs pa gnas gtsang ma'i ris kyi lha'i bu de dag dang / byams pa la sogs</text></item>
<item><p>352a3</p><section>mdo sde</section><text>pa byang chub sems dpa' sems dpa' chen po thams cad dang / 'od srung chen po la sogs pa nyan thos chen po thams cad dang / tshe dang ldan pa kun dga' bo dang / lha dang / mi</text></item>
<item><p>352a4</p><section>mdo sde</section><text>dang / lha ma yin dang / dri zar bcas pa'i 'jig rten yi rang ste/ bcom ldan 'das kyis gsungs pa la mngon par bstod do/ /mjug sdud pa'i le'u zhes bya ba ste/ nyi shu</text></item>
<item><p>352a5</p><section>mdo sde</section><text>rtsa bdun pa'o// //'phags pa rgya cher rol pa zhes bya ba theg pa chen po'i mdo rdzogs so// /rgya gar gyi mkhan po dzi na mi tra dang / dA na shI la dang / mu</text></item>
<item><p>352a6</p><section>mdo sde</section><text>ne warma dang / zhu chen gyi lo tsA ba ban+d+he ye shes sdes bsgyur cing zhus te/ skad gsar bcad kyis kyang bcos nas gtan la phab pa/ /rgya gar skad du/ AR+Ya many+dzu shrI bi krI DI ta</text></item>
<item><p>352a7</p><section>mdo sde</section><text>nA ma ma hA yA na sU tra/ bod skad du/ 'phags pa 'jam dpal rnam par rol pa zhes bya ba theg pa chen po'i mdo/ bam po dang po/ sangs rgyas dang byang chub sems dpa'</text></item>
<item><p>352b1</p><section>mdo sde</section><text>thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na bya rgod kyi phung po'i ri la dge slong lnga brgya tsam gyi dge slong gi</text></item>
<item><p>352b2</p><section>mdo sde</section><text>dge 'dun chen po dang / byang chub sems dpa' brgya stong dang thabs cig tu bzhugs te/ de'i tshe rgyal po'i khab kyi grong khyer chen po na smad tshong ma'i bu mo gser mchog 'od dpal zhes bya</text></item>
<item><p>352b3</p><section>mdo sde</section><text>ba gzugs bzang zhing mdzes la blta na sdug pa/ kha dog bzang po rgyas pa mchog dang ldan pa zhig 'dug ste/ bu mo de'ang sngon gyi dge ba'i rtsa ba'i rgyus lus kyi mdog gser gyi kha</text></item>
<item><p>352b4</p><section>mdo sde</section><text>dog lta bur mngon par grub par gyur cing / sa'i phyogs gang du 'greng ba dang / 'dug pa dang / 'gro ba'i sa phyogs de dag kyang gser gyi kha dog lta bu'i 'od kyis snang bar gyur te/</text></item>
<item><p>352b5</p><section>mdo sde</section><text>des gos dmar po'am/ dkar po'am/ gang dag gyon par gyur pa'i gos de dag thams cad kyang gser gyi kha dog lta bu nyid du kun tu snang ngo / /bu mo de'ang skye bo'i tshogs thams</text></item>
<item><p>352b6</p><section>mdo sde</section><text>cad la dga' zhing yid gcugs pa dang / blta bas mi ngoms shing bka' blo bde la des pa dang / 'jam pa dang / snyan pa dang / dga' bar smra zhing bzhin 'dzum pa dang / shin tu mthun</text></item>
<item><p>352b7</p><section>mdo sde</section><text>par 'dzin pa dang / khro gnyer med pa dang / mi rtsub pa dang / mi brlang bar gyur pas rgyal po'i khab kyi grong khyer chen po de na rgyal bu gzhon nu rnams dang / blon po'i bu gzhon nu</text></item>
<item><p>353a1</p><section>mdo sde</section><text>rnams dang / tshong dpon gyi bu gzhon nu rnams dang / khyim bdag gi bu gang ji snyed pa de dag kyang de la shin tu chags shing yid 'brang bar gyur te blta bas</text></item>
<item><p>353a2</p><section>mdo sde</section><text>chog mi shes so/ /smad tshong ma'i bu mo gser mchog 'od dpal de skyed mos tshal lam/ 'bab chu'am/ rdzing bu'am/ khyim mam/ lam po che'am/ grong bar ram/ gang</text></item>
<item><p>353a3</p><section>mdo sde</section><text>dang gang du 'gro ba de dang de dag tu skyes pa dang / bud med dang / khye'u dang / bu mo mang po rnams kyang shin tu ltad mor gyur nas kun 'dus te de'i phyi bzhin 'brang zhing 'gro'o//</text></item>
<item><p>353a4</p><section>mdo sde</section><text>de nas smad tshong ma'i bu mo gser mchog 'od dpal de tshong dpon gyi bu 'jigs byin zhes bya bas nor gyis glas te skyed mos tshal gyi sar byung nas rta bzhi dang ldan pa'i</text></item>
<item><p>353a5</p><section>mdo sde</section><text>shing rta dang / nor bu dang / mu tig dang / bai DUR+Ya dang / gser gyis legs par brgyan pa/ gdugs dang / rgyal mtshan dang / ba dan bsgreng zhing me tog dang / bdug</text></item>
<item><p>353a6</p><section>mdo sde</section><text>pa dang / spos dang / phye ma dang / me tog phreng gis mdzes par byas pa/ me tog tsam+pa ka'i phreng bas skar khung byas pa'i nang du stan bzang po bshams pa la 'dug nas</text></item>
<item><p>353a7</p><section>mdo sde</section><text>'di ltar rtse zhing dga' ba'i bsam pas shing rta de'i mdun du ni sil snyan dang / phag rdob pa dang / glu dbyangs len pa dag gis drangs/ shing rta de'i phyi bzhin du ni nye bar spyad</text></item>
<item><p>353b1</p><section>mdo sde</section><text>pa dang / yongs su spyad pa thogs pa thams cad rjes su 'brang la/ skye bo'i tshogs chen po ltad mo lta ba'i bsam pa can dag kyang phyi bzhin 'brang bar gyur cing skyed mos tshal gyi</text></item>
<item><p>353b2</p><section>mdo sde</section><text>sar dong ngo / /de nas 'jam dpal gzhon nur gyur pa nang du yang dag 'jog las langs te sems can thams cad la snying rje chen po skyes nas 'di snyam du sems te/ su zhig</text></item>
<item><p>353b3</p><section>mdo sde</section><text>rdzu 'phrul gyi cho 'phrul lam/ kun brjod pa'i cho 'phrul lam/ rjes su bstan pa'i cho 'phrul gyis 'dul bar 'gyur ba'i sems can gang theg pa chen po la yongs su smin par bya</text></item>
<item><p>353b4</p><section>mdo sde</section><text>snyam pa dang / 'jam dpal gzhon nur gyur pas smad tshong ma'i bu mo gser mchog 'od dpal tshong dpon gyi bu 'jigs byin dang lhan cig tu shing rta la zhon te skyed mos tshal</text></item>
<item><p>353b5</p><section>mdo sde</section><text>gyi sar 'gro ba mthong ngo / /mthong nas kyang gdul ba'i phyir de'i dbang po dang / stobs dang / brtson 'grus kyi bye brag la rnams par bltas na/ de sngon gyi dge ba'i rtsa ba dang ldan</text></item>
<item><p>353b6</p><section>mdo sde</section><text>zhing chos kun shes par bya ba'i nus pa dang / mthu dang / skal pa yod par rig nas de'i tshe 'jam dpal gzhon nur gyur pas 'di lta bu rdzu 'phrul mngon par 'du bya ba mngon par</text></item>
<item><p>353b7</p><section>mdo sde</section><text>byas te| ji lta bu'i rdzu 'phrul mngon par byas pas/ 'di ltar rang gi lus bstan ma thag tu nyi ma dang / zla ba'i 'od kyang zil du rlag par byed na/ sems can gzhan dag gi lta</text></item>
<item><p>354a1</p><section>mdo sde</section><text>smos kyang ci dgos pa de lta bur rang gi lus mngon par sprul nas gos gang gi 'od kyis dpag tshad gcig tsam gyi khor yug snang bas snang bar byed</text></item>
<item><p>354a2</p><section>mdo sde</section><text>pa'i gos de lta bu'ang lus la gyon par kun tu bstan to/ /rang gi lus rgyan thams cad kyis rnam par brgyan par yang bstan to/ /de nas 'jam dpal gzhon nur gyur pas lus</text></item>
<item><p>354a3</p><section>mdo sde</section><text>la gos dang rgyan thams cad kyis legs par brgyan nas lam gang nas smad tshong ma'i bu mo gser mchog 'od dpal 'ong ba'i lam de'i mdun logs su bsdad do/ /'jam</text></item>
<item><p>354a4</p><section>mdo sde</section><text>dpal gzhon nur gyur pas der bsdad ma thag tu de nas tshong dpon gyi bu de'i shing rta'ang mog mog por gyur/ smad tshong ma'i bu mo gser mchog 'od dpal gyi lus thams cad</text></item>
<item><p>354a5</p><section>mdo sde</section><text>kyang mog mog por gyur to/ /'di lta ste/ dper na/ dzam+bu chu bo'i gser gyi drung du snag tsha'i yug bzhag na lam mer mi 'dug /lhan ner mi 'dug /lhang nger mi 'dug go /de</text></item>
<item><p>354a6</p><section>mdo sde</section><text>bzhin du 'jam dpal gzhon nur gyur pa'i lus kyi 'od kyis reg pa na bu mo de'i lus kyang lam mer mi 'dug /lhan ner mi 'dug /lhang nger mi 'dug go /smad tshong ma'i bu</text></item>
<item><p>354a7</p><section>mdo sde</section><text>mo gser mchog 'od dpal gyis 'jam dpal gzhon nur gyur pa lha'i bu gzhon nu ltar 'dug la/ lus la rgyan gyis brgyan cing gsal ba'i gos legs par gyon la/</text></item>
<item><p>354b1</p><section>mdo sde</section><text>gos de las kyang 'od 'byung bar mthong ste/ mthong ma thag tu de bdag gi lus la brnyas pa'i 'du shes dang / dman pa'i 'du shes skyes shing gos de la'ang mngon par 'dod pa dang / gzung</text></item>
<item><p>354b2</p><section>mdo sde</section><text>pa'i 'du shes skyes nas de 'di snyam du sems te/ tshong dpon gyi bu 'dis chog gi bdag shing rta 'di las babs la 'di dang lhan cig tu dga' ba dang / rtse ba dang / dga' mgur</text></item>
<item><p>354b3</p><section>mdo sde</section><text>spyad la gos 'di'ang bslang bar bya'o snyam mo/ /bu mo des de lta bu'i sems bskyed ma thag tu de nas 'jam dpal gzhon nur gyur pa'i byin gyis rlabs kyis rgyal po chen po rnam thos kyi</text></item>
<item><p>354b4</p><section>mdo sde</section><text>bus bdag nyid mi'i gzugs su mngon par sprul nas bu mo de la 'di skad ces smras so/ /bu mo/ khyod skyes bu dam pa 'di la kun tu chags pa'i sems ma skyed cig /de ci'i phyir zhe</text></item>
<item><p>354b5</p><section>mdo sde</section><text>na| 'di ni 'dod pa don du gnyer ba ma yin pa'i phyir ro/ /bu mos smras pa/ 'di su zhig yin/ 'di'i ming ci/ rnam thos kyi bus smras pa/ 'di ni byang chub sems dpa' ste/</text></item>
<item><p>354b6</p><section>mdo sde</section><text>'jam dpal gzhon nur gyur pa zhes bya'o/ /bu mos smras pa/ byang chub sems dpa' zhes bya ba de ci zhig yin/ ci de lha'am/ 'on te klu'am/ gnod sbyin nam/ dri za'am/ lha ma</text></item>
<item><p>354b7</p><section>mdo sde</section><text>yin nam/ nam mkha' lding ngam/ mi'am ci'am/ lto 'phye chen po'am/ brgya byin nam/ tshangs pa'am/ 'jig rten skyong ba'am/ rgyal po chen po'am/ byang chub sems dpa'</text></item>
<item><p>355a1</p><section>mdo sde</section><text>zhes bya ba de ci zhig yin/ rnam thos kyi bus smras pa/ bu mo/ byang chub sems dpa' zhes bya ba de ni/ lha'ang ma yin/ klu'ang ma yin/ gnod sbyin</text></item>
<item><p>355a2</p><section>mdo sde</section><text>yang ma yin/ dri za'ang ma yin/ lha ma yin yang ma yin/ nam mkha' lding yang ma yin/ mi'am ci'ang ma yin/ lto 'phye chen po'ang ma yin/ brgya byin yang ma yin/ tshangs</text></item>
<item><p>355a3</p><section>mdo sde</section><text>pa'ang ma yin/ 'jig rten skyong ba'ang ma yin/ rgyal po chen po'ang ma yin te/ bu mo/ de ni sems can thams cad kyi bsam pa kun yongs su rdzogs par byed pa ste/ de'i</text></item>
<item><p>355a4</p><section>mdo sde</section><text>phyir byang chub sems dpa' zhes bya'o/ /'di ni bslang ba thams cad sbyin par byed de/ yongs su mi gtong ba ci'ang med pas de'i phyir byang chub sems dpa' zhes bya'o/ /de nas bu mo</text></item>
<item><p>355a5</p><section>mdo sde</section><text>de 'di snyam du sems te/ de skad grags pa las na/ 'dis bdag la gos 'di sbyin par 'gyur ro snyam nas de nas smad tshong ma'i bu mo gser mchog 'od dpal shing rta de</text></item>
<item><p>355a6</p><section>mdo sde</section><text>las babs nas 'jam dpal gzhon nur gyur pa la 'di skad ces smras so/ /'jam dpal/ gang khyod kyi sku la gsol ba'i na bza' 'di bdag la stsal du gsol/ de'i tshe</text></item>
<item><p>355a7</p><section>mdo sde</section><text>tshigs su bcad pa 'di'ang smras so/ /gal te khyod ni byang chub la yang zhugs gyur na/ /'jam dbyangs na bza' 'di ni bdag la stsal du gsol/ /ser sna can gyi byang chub</text></item>
<item><p>355b1</p><section>mdo sde</section><text>sems dpa' mi mdzes te/ /dper na chab dang bral zhing bskams pa'i klung dang mtshungs/ /'jam dpal gyis smras pa/ gal te bu mo khyod ni byang chub zhugs gyur na/ /kho bos</text></item>
<item><p>355b2</p><section>mdo sde</section><text>de ring gos 'di khyod la sbyin par bya/ /gang dag g.yo ba med par byang chub sems la gnas/ /de dag 'di na lhar bcas 'jig rten mchod 'os yin/ /bu mos smras pa/ byang chub</text></item>
<item><p>355b3</p><section>mdo sde</section><text>ces bgyi tshig gi don ni gang zhig lags/ /de ni gang las 'thob cing su zhig stsal bar bgyid/ /tshogs rnams gang dag la ni nges par bstan bgyis na/ /mkhas pa ma lags</text></item>
<item><p>355b4</p><section>mdo sde</section><text>ma rtogs rnams kyis rtogs par 'gyur/ /'jam dpal gyis smras pa/ sring mo/ brjod pa med pa dang / yi ge med pa dang / phung po dang / khams dang / skye mched dag las</text></item>
<item><p>355b5</p><section>mdo sde</section><text>rnam par grol ba dang / stong pa dang / mtshan ma dag dang bral ba dang / nyon mongs pa med pa dang / zhi ba dang / rab tu zhi ba dang / nye bar zhi ba ni byang chub ces bya'o/ /de skad ces</text></item>
<item><p>355b6</p><section>mdo sde</section><text>smras nas yang 'jam dpal gzhon nur gyur pas bu mo de la 'di skad ces smras so/ /sring mo/ khyod byang chub tu sems skyed cig dang / ngas khyod la gos 'di sbyin no/ /bu mos</text></item>
<item><p>355b7</p><section>mdo sde</section><text>smras pa| 'jam dpal/ byang chub ces bgyi ba de gang lags/ 'jam dpal gyis smras pa/ sring mo/ khyod nyid byang chub yin no/ /bu mos smras pa/ 'jam dpal/ khyod kyis</text></item>
<item><p>356a1</p><section>mdo sde</section><text>gsungs ba'i don de bdag gis ma 'tshal na/ ji ltar bdag byang chub lags/ 'jam dpal gyis smras pa/ sring mo/ de bzhin gshegs pa dgra bcom</text></item>
<item><p>356a2</p><section>mdo sde</section><text>pa yang dag par rdzogs pa'i sangs rgyas shAkya thub pa zhes bya ba zhig bzhugs pa de 'di skad du/ 'di ltar lus mnyam pa nyid kyis byang chub mnyam pa nyid do/ /byang chub</text></item>
<item><p>356a3</p><section>mdo sde</section><text>mnyam pa nyid kyis lus mnyam pa nyid do zhes chos ston te/ sring mo/ de'i phyir ngas khyod la 'di skad du khyod nyid byang chub bo zhes smras so/ /sring mo/ 'di ji snyam du sems/</text></item>
<item><p>356a4</p><section>mdo sde</section><text>khyod kyi lus 'di la phung po dang / khams dang / skye mched mngon par grub pa yod dam/ de nas bu mo des bstan pa 'di thos nas de sngon gyi dge ba'i rtsa ba'i rgyu mthun pas chos la</text></item>
<item><p>356a5</p><section>mdo sde</section><text>snang ba skyes par gyur te/ des snang ba thob nas 'jam dpal gzhon nur gyur pa la 'di skad ces smras so/ /'jam dpal/ de ni de lta lags te/ bdag gi lus 'di la phung</text></item>
<item><p>356a6</p><section>mdo sde</section><text>po dang / khams dang / skye mched dag mngon par grub lags so/ /'jam dpal gyis smras pa/ sring mo/ 'di ji snyam du sems/ gzugs la sems pa'am/ rnam par</text></item>
<item><p>356a7</p><section>mdo sde</section><text>shes pa yod dam/ bu mos smras pa/ 'jam dpal/ de ni ma mchis so/ /'jam dpal gyis smras pa/ sring mo/ byang chub kyang mi sems shing rnam par shes pa med de/</text></item>
<item><p>356b1</p><section>mdo sde</section><text>sring mo| de'i phyir gzugs mnyam pa nyid kyis byang chub mnyam pa nyid do/ /byang chub mnyam pa nyid kyis gzugs mnyam pa nyid do/ /sring mo/ de'i phyir ngas khyod la 'di skad du</text></item>
<item><p>356b2</p><section>mdo sde</section><text>khyod nyid byang chub bo zhes smras so/ /sring mo/ 'di ji snyam du sems/ tshor ba dang / 'du shes dang / 'du byed rnams dang / rnam par shes pa la sems pa'am/ rnam</text></item>
<item><p>356b3</p><section>mdo sde</section><text>par shes pa yod dam/ bu mos smras pa/ 'jam dpal/ de ni/ ma mchis so/ /'jam dpal gyis smras pa/ sring mo/ byang chub kyang mi sems shing rnam par shes pa</text></item>
<item><p>356b4</p><section>mdo sde</section><text>mi sems so/ /sring mo/ de'i phyir rnam par shes pa mnyam pa nyid kyis byang chub mnyam pa nyid do/ /byang chub mnyam pa nyid kyis rnam par shes pa mnyam pa nyid de/ sring</text></item>
<item><p>356b5</p><section>mdo sde</section><text>mo| de'i phyir ngas khyod la 'di skad du khyod nyid byang chub bo zhes smras so/ /sring mo/ gzhan yang gzugs nang ngam/ phyi rol lam/ gnyi ga med par ram/ gzugs 'di</text></item>
<item><p>356b6</p><section>mdo sde</section><text>sngon po 'am/ ser po'am/ dmar po'am/ dkar po'am/ le rgan nam/ shel dang dngul gyi kha dog gam/ yul na gnas pa'am/ phyogs na gnas pa zhes bstan par</text></item>
<item><p>356b7</p><section>mdo sde</section><text>nus sam/ bu mos smras pa/ 'jam dpal/ de ni ma lags so/ /'jam dpal gyis smras pa/ sring mo/ byang chub kyang nang ngam/ phyi rol lam/ gnyi ga med par</text></item>
<item><p>357a1</p><section>mdo sde</section><text>ram| byang chub de sngon po'am/ ser po'am/ dmar po'am/ dkar po'am/ le brgan nam/ shel dang dngul gyi kha dog gam/ yul na gnas</text></item>
<item><p>357a2</p><section>mdo sde</section><text>pa'am| phyogs na gnas pa zhes bstan par mi nus te/ sring mo/ de'i phyir gzugs mnyam pa nyid kyis byang chub mnyam pa nyid do/ /byang chub mnyam pa nyid kyis gzugs</text></item>
<item><p>357a3</p><section>mdo sde</section><text>mnyam pa nyid de/ sring mo/ de'i phyir ngas khyod la 'di skad du khyod nyid byang chub bo zhes smras so/ /sring mo/ de bzhin du tshor ba dang / 'du shes dang / 'du byed rnams dang / rnam</text></item>
<item><p>357a4</p><section>mdo sde</section><text>par shes pa nang ngam/ phyi rol lam/ gnyi ga med par ram/ rnam par shes pa 'di sngon po'am/ ser po'am/ dmar po'am/ dkar po'am/ le brgan nam/ shel dang /</text></item>
<item><p>357a5</p><section>mdo sde</section><text>dngul gyi kha dog gam/ yul na gnas pa'am/ phyogs na gnas pa zhes bstan par nus sam/ bu mos smras pa/ 'jam dpal/ de ni ma lags so/ /'jam dpal</text></item>
<item><p>357a6</p><section>mdo sde</section><text>gyis smras pa/ sring mo/ byang chub kyang nang ngam/ phyi rol lam/ gnyi ga med par ram/ byang chub de sngon po'am/ ser po'am/ dmar po'am/ dkar po'am/ le brgan</text></item>
<item><p>357a7</p><section>mdo sde</section><text>nam| shel dang dngul gyi kha dog gam/ yul na gnas pa'am/ phyogs na gnas pa zhes bstan par mi nus te/ sring mo/ de'i phyir rnam par shes pa mnyam pa nyid kyis</text></item>
<item><p>357b1</p><section>mdo sde</section><text>byang chub mnyam pa nyid do/ /byang chub mnyam pa nyid kyis rnam par shas pa mnyam pa nyid de/ sring mo/ de'i phyir ngas khyod la 'di skad du khyod nyid byang chub bo zhes smras so/ /sring mo/</text></item>
<item><p>357b2</p><section>mdo sde</section><text>gzhan yang phung po lnga ni sgyu ma lta bu ste/ yod pa ma yin pa/ phyin ci log nas skyes shing yod pa ma yin pa/ phyin ci log gis tha snyad btags pa'o/ /sring mo/ byang chub kyang sgyu ma</text></item>
<item><p>357b3</p><section>mdo sde</section><text>lta bu ste| yod pa ma yin pa phyin ci log gis tha snyad btags pa ste/ sring mo/ de'i phyir sgyu ma mnyam pa nyid kyis phung po mnyam pa nyid do/ /phung po mnyam pa nyid kyis sgyu ma</text></item>
<item><p>357b4</p><section>mdo sde</section><text>mnyam pa nyid do/ /sgyu ma mnyam pa nyid kyis byang chub mnyam pa nyid do/ /byang chub mnyam pa nyid kyis sgyu ma mnyam pa nyid de/ sring mo/ de'i phyir ngas khyod la 'di skad du khyod nyid</text></item>
<item><p>357b5</p><section>mdo sde</section><text>byang chub bo zhes smras so/ /sring mo/ gzhan yang phung po lnga ni/ rmi lam lta bu ste/ shin tu mngon par ma grub pa'o/ /sring mo/ byang chub kyang rmi lam gyi rang bzhin yin pas shin</text></item>
<item><p>357b6</p><section>mdo sde</section><text>tu mngon par ma grub pa ste/ sring mo/ de'i phyir rmi lam mnyam pa nyid kyis phung po mnyam pa nyid do/ /phung po mnyam pa nyid kyis rmi lam mnyam pa nyid do/ /rmi lam mnyam pa nyid</text></item>
<item><p>357b7</p><section>mdo sde</section><text>kyis byang chub mnyam pa nyid do/ /byang chub mnyam pa nyid kyis rmi lam mnyam pa nyid de/ sring mo/ de'i phyir ngas khyod la 'di skad du khyod nyid byang chub bo zhes smras so/ /sring mo/</text></item>
<item><p>358a1</p><section>mdo sde</section><text>gzhan yang phung po lnga ni smig rgyu lta bu ste/ 'khrul pa'i las kyis bskyed pa'o/ /sring mo/ byang chub kyang smig rgyu'i rang bzhin te/ las kyi rnam par smin</text></item>
<item><p>358a2</p><section>mdo sde</section><text>pa med pa'o/ /sring mo/ de'i phyir smig rgyu mnyam pa nyid kyis phung po mnyam pa nyid do/ /phung po mnyam pa nyid kyis smig rgyu mnyam pa nyid do/ /smig rgyu mnyam pa nyid kyis byang chub</text></item>
<item><p>358a3</p><section>mdo sde</section><text>mnyam pa nyid do/ /byang chub mnyam pa nyid kyis smig rgyu mnyam pa nyid de/ sring mo/ de'i phyir ngas khyod la 'di skad du khyod nyid byang chub bo zhes smras so/ /sring mo/ gzhan yang</text></item>
<item><p>358a4</p><section>mdo sde</section><text>phung po lnga ni gzugs brnyan lta bu ste/ 'pho ba med pa'o/ /sring mo/ byang chub kyang gzugs brnyan gyi rang bzhin te/ 'pho ba med pa'o/ /sring mo/ de'i phyir gzugs brnyan mnyam</text></item>
<item><p>358a5</p><section>mdo sde</section><text>pa nyid kyis phung po mnyam pa nyid do/ /phung po mnyam pa nyid kyis gzugs brnyan mnyam pa nyid do/ /gzugs brnyan mnyam pa nyid kyis byang chub mnyam pa nyid do/ /byang chub mnyam</text></item>
<item><p>358a6</p><section>mdo sde</section><text>pa nyid kyis gzugs brnyan mnyam pa nyid de/ sring mo/ de'i phyir ngas khyod la 'di skad du khyod nyid byang chub bo zhes smras so/ /sring mo/ gzhan yang phung po lnga ni ming tsam ste/</text></item>
<item><p>358a7</p><section>mdo sde</section><text>ming de'ang g.yo ba med pa'o/ /sring mo/ byang chub kyang ming tsam ste/ ming de'ang g.yo ba med pa'o/ /sring mo/ de'i phyir g.yo ba med pa mnyam pa nyid kyis phung po mnyam pa nyid do//</text></item>
<item><p>358b1</p><section>mdo sde</section><text>phung po mnyam pa nyid kyis g.yo ba med pa mnyam pa nyid do/ /g.yo ba med pa mnyam pa nyid kyis byang chub mnyam pa nyid do/ /byang chub mnyam pa nyid kyis g.yo ba med pa mnyam pa nyid de/</text></item>
<item><p>358b2</p><section>mdo sde</section><text>sring mo| de'i phyir ngas khyod la 'di skad du khyod nyid byang chub bo zhes smras so/ /sring mo/ gzhan yang phung po rnams la byed pa po med de/ ma byas pa'i don ni byang chub bo/ /phung po rnams</text></item>
<item><p>358b3</p><section>mdo sde</section><text>la ngo bo nyid med de/ ngo bo nyid med pa'i don ni byang chub bo/ /phung po rnams la 'byung ba med de/ ma byung ba'i don ni byang chub bo/ /phung po rnams la rtag pa nyid med de/ mi rtag pa'i don</text></item>
<item><p>358b4</p><section>mdo sde</section><text>ni byang chub bo/ /phung po rnams la bde ba nyid med de/ sdug bsngal ba'i don ni byang chub bo/ /phung po rnams la sdug pa med de/ mi sdug pa'i don ni byang chub bo/ /phung po rnams</text></item>
<item><p>358b5</p><section>mdo sde</section><text>la bdag med de/ bdag med pa'i don ni byang chub bo/ /sring mo/ gzhan yang phung po rnams la mngon par grub pa med de/ mngon par ma grub pa'i don ni byang chub bo/ /phung po rnams</text></item>
<item><p>358b6</p><section>mdo sde</section><text>ni dben pa ste/ dben pa'i don ni byang chub bo/ /phung po rnams la gzung ba med de/ gzung ba med pa'i don ni byang chub bo/ /phung po rnams la gzhi med de/ gzhi med pa'i don ni</text></item>
<item><p>358b7</p><section>mdo sde</section><text>byang chub bo/ /phung po rnams la 'ong ba dang 'gro ba med de/ 'ong ba dang 'gro ba med pa'i don ni byang chub bo/ /phung po rnams ni da ltar byung ba la mi gnas pa ste/ da ltar byung ba la</text></item>
<item><p>359a1</p><section>mdo sde</section><text>mi gnas pa'i don ni byang chub bo/ /sring mo/ gzhan yang phung po rnams ni 'phags pa rnams kyi tha snyad yin pas byang chub kyang 'phags pa rnams kyi</text></item>
<item><p>359a2</p><section>mdo sde</section><text>tha snyad do/ /phung po rnams ni tha snyad med pa'i rang bzhin can te/ byang chub kyang tha snyad med pa'o/ /phung po lnga'i rang bzhin gang yin pa de ni de bzhin gshegs pas thugs su chud</text></item>
<item><p>359a3</p><section>mdo sde</section><text>pa'i chos thams cad kyi rang bzhin te/ de ni byang chub ces bya'o/ /sring mo/ de ltar na/ phung po lnga'i rang bzhin ni byang chub kyi rang bzhin no/ /byang chub kyi rang bzhin ni chos thams</text></item>
<item><p>359a4</p><section>mdo sde</section><text>cad kyi rang bzhin te/ sring mo/ phung po lnga'i rang bzhin gang yin pa dang / byang chub kyi rang bzhin gang yin pa de ni sems can thams cad kyi rang bzhin yin te/ sring mo/ de'i phyir</text></item>
<item><p>359a5</p><section>mdo sde</section><text>ngas khyod la 'di skad du khyod nyid byang chub bo zhes smras so/ /sring mo/ gzhan yang phung po rtogs pa gang yin pa de nyid byang chub yin te/ phung po ma gtogs par rtogs pa'ang med</text></item>
<item><p>359a6</p><section>mdo sde</section><text>la| byang chub ma gtogs par yang rtogs pa med pas de ltar rtogs pa gang yin pa de byang chub ces bya ste/ sring mo/ de'i phyir ngas khyod la 'di skad du khyod nyid byang chub bo zhes</text></item>
<item><p>359a7</p><section>mdo sde</section><text>smras so| |sring mo rnam grangs 'dis khyod kyis 'di ltar rig par bya ste/ ji ltar sems can thams cad byang chub tu gtogs pa ltar de gtogs pa med par bstan pa ni byang</text></item>
<item><p>359b1</p><section>mdo sde</section><text>chub ste| sring mo/ de'i phyir ngas khyod la 'di skad du khyod nyid byang chub bo zhes smras so/ /sring mo/ gzhan yang khyod kyi lus 'di la sa'i khams dang / chu'i khams dang / me'i khams</text></item>
<item><p>359b2</p><section>mdo sde</section><text>dang / rlung gi khams dang khams bzhi po dag mngon par grub pa de la sring mo/ sa'i khams ni bdag ma yin/ sems can ma yin/ srog ma yin/ skyes bu ma yin/ gang zag ma</text></item>
<item><p>359b3</p><section>mdo sde</section><text>yin no| |byang chub kyang bdag ma yin/ sems can ma yin/ srog ma yin/ skyes bu ma yin/ gang zag ma yin no/ /de bzhin du chu'i khams dang / me'i khams dang / rlung gi</text></item>
<item><p>359b4</p><section>mdo sde</section><text>khams kyang bdag ma yin/ sems can ma yin/ srog ma yin/ skyes bu ma yin/ gang zag ma yin no/ /byang chub kyang bdag ma yin/ sems can ma yin/ srog ma yin/ skyes bu ma</text></item>
<item><p>359b5</p><section>mdo sde</section><text>yin| gang zag ma yin no/ /shin tu nam mkha' dang mtshungs pa'i phyir sa'i khams dang byang chub mnyam mo/ /shin tu med pa'i phyir chu'i khams dang byang chub mnyam mo/ /shin</text></item>
<item><p>359b6</p><section>mdo sde</section><text>tu mi g.yo ba'i phyir me'i khams dang byang chub mnyam mo/ /shin tu bstan du med pa'i phyir rlung gi khams dang byang chub mnyam mo/ /sring mo/ sa'i khams gang yin pa'i khams de</text></item>
<item><p>359b7</p><section>mdo sde</section><text>ni de bzhin gshegs pas mkhyen te/ mngon par rdzogs par thugs su chud do/ /sring mo/ chu'i khams gang yin pa'i khams de ni de bzhin gshegs pas mkhyen te/ mngon</text></item>
<item><p>360a1</p><section>mdo sde</section><text>par rdzogs par thugs su chud do/ /sring mo/ me'i khams gang yin pa'i khams de ni de bzhin gshegs pas mkhyen te/ mngon par rdzogs par</text></item>
<item><p>360a2</p><section>mdo sde</section><text>thugs su chud do/ /sring mo/ rlung gi khams gang yin pa'i khams de ni de bzhin gshegs pas mkhyen te/ mngon par rdzogs par thugs su chud do/ /sring mo/ sa'i khams rtogs</text></item>
<item><p>360a3</p><section>mdo sde</section><text>pa ni byang chub bo/ /sring mo/ de bzhin du chu'i khams dang / me'i khams dang / rlung gi khams rtogs pa ni byang chub ste/ sring mo/ de'i phyir ngas khyod la 'di skad du khyod nyid byang chub bo</text></item>
<item><p>360a4</p><section>mdo sde</section><text>zhes smras so/ /sring mo/ sa'i khams kyis chu'i khams yang dag par mi shes so/ /chu'i khams kyis me'i khams yang dag par mi shes so/ /me'i khams kyis rlung gi khams yang</text></item>
<item><p>360a5</p><section>mdo sde</section><text>dag par mi shes so/ /sring mo/ de ltar na/ khams kyi ming yongs su shes pa gang yin pa de ni byang chub ces bya ste/ sring mo/ de'i phyir ngas khyod la 'di skad du khyod nyid byang</text></item>
<item><p>360a6</p><section>mdo sde</section><text>chub bo zhes smras so/ /sring mo/ gzhan yang gang khyod kyi lus 'di la mig mngon par grub pa dang / de bzhin du rna ba dang / sna dang / lce dang / lus dang / yid mngon par grub pa</text></item>
<item><p>360a7</p><section>mdo sde</section><text>de la sring mo/ mig ni stong pa ste/ mig stong pa nyid kyi rang bzhin ni byang chub bo/ /rna ba ni stong pa ste/ rna ba stong pa nyid kyi rang bzhin ni byang chub bo/ /sna ni stong pa ste/ sna stong</text></item>
<item><p>360b1</p><section>mdo sde</section><text>pa nyid kyi rang bzhin ni byang chub bo/ /lce ni stong pa ste/ lce stong pa nyid kyi rang bzhin ni byang chub bo/ /lus ni stong pa ste/ lus stong pa nyid kyi rang bzhin ni byang chub bo/ /yid ni stong</text></item>
<item><p>360b2</p><section>mdo sde</section><text>pa ste| yid stong pa nyid kyi rang bzhin ni byang chub bo/ /sring mo/ de'i phyir ngas khyod la 'di skad du khyod nyid byang chub bo zhes smras so/ /sring mo/ gzhan yang mig stong pa nyid gang yin pa de ni</text></item>
<item><p>360b3</p><section>mdo sde</section><text>gzugs su 'dogs par mi byed do/ /gzugs stong pa'i gzugs kyi ngo bo nyid ni byang chub bo/ /rna ba dang / sna dang / lce dang / lus dang / yid stong pa nyid gang yin pa de ni chos su 'dogs</text></item>
<item><p>360b4</p><section>mdo sde</section><text>par mi byed do/ /chos stong pa'i chos kyi ngo bo nyid ni byang chub ste/ sring mo/ de'i phyir ngas khyod la 'di skad du khyod nyid byang chub bo zhes smras so/ /sring mo/ mig ni gzugs mi len</text></item>
<item><p>360b5</p><section>mdo sde</section><text>te| byang chub kyang gzugs mi len to/ /rna ba ni sgra mi len te/ byang chub kyang sgra mi len to/ /sna ni dri mi len te/ byang chub kyang dri mi len to/ /lce ni ro mi len te/ byang chub kyang ro mi len</text></item>
<item><p>360b6</p><section>mdo sde</section><text>te| |lus ni reg bya mi len te/ byang chub kyang reg bya mi len to/ /yid ni chos mi len te/ byang chub kyang chos mi len to/ /sring mo/ de ci'i phyir zhe na/ mig gzugs dang bral ba ni byang</text></item>
<item><p>360b7</p><section>mdo sde</section><text>chub bo| |yid chos dang bral ba'i bar du'ang byang chub yin pa'i phyir ro/ /sring mo/ de ltar na/ mig gi rnam par shes pa'i khams gang yin pa de ni gzugs kyi khams dang mtshams</text></item>
<item><p>361a1</p><section>mdo sde</section><text>sbyor ba med de/ mig gi rnam par shes pa'i khams dang / gzugs kyi khams su bral ba ni byang chub bo/ /rna ba'i rnam par shes pa'i khams gang</text></item>
<item><p>361a2</p><section>mdo sde</section><text>yin pa de ni sgra'i khams dang mtshams sbyor ba med de/ rna ba'i rnam par shes pa'i khams dang / sgra'i khams su bral ba ni byang chub bo/ /sna'i rnam par shes pa'i khams</text></item>
<item><p>361a3</p><section>mdo sde</section><text>gang yin pa de ni dri'i khams dang mtshams sbyor ba med de/ sna'i rnam par shes pa'i khams dang / dri'i khams su bral ba ni byang chub bo/ /lce'i rnam par shes pa'i khams</text></item>
<item><p>361a4</p><section>mdo sde</section><text>gang yin pa de ni ro'i khams dang mtshams sbyor ba med de/ lce'i rnam par shes pa'i khams dang / ro'i khams su bral ba ni byang chub bo/ /lus kyi rnam par shes pa'i khams</text></item>
<item><p>361a5</p><section>mdo sde</section><text>gang yin pa de ni reg bya'i khams dang mtshams sbyor ba med de/ lus kyi rnam par shes pa'i khams dang / reg bya'i khams su bral ba ni byang chub bo/ /yid kyi rnam par</text></item>
<item><p>361a6</p><section>mdo sde</section><text>shes pa'i khams gang yin pa de ni/ chos kyi khams dang mtshams sbyor ba med de/ yid kyi rnam par shes pa'i khams dang / chos kyi khams su bral ba ni byang chub ste/ sring</text></item>
<item><p>361a7</p><section>mdo sde</section><text>mo| de'i phyir ngas khyod la 'di skad du khyod nyid byang chub bo zhes smras so/ /sring mo/ de ltar na/ byang chub dang / mig gi rnam par shes pa'i khams de ni gnyis su med de gnyis</text></item>
<item><p>361b1</p><section>mdo sde</section><text>su dbyer med do/ /byang chub dang / gzugs kyi khams de ni gnyis su med de gnyis su dbyer med do/ /byang chub dang / mig gi rnam par shes pa'i khams de ni gnyis su med de</text></item>
<item><p>361b2</p><section>mdo sde</section><text>gnyis su dbyer med do/ /byang chub dang / yid kyi khams kyi bar de ni gnyis su med de gnyis su dbyer med do/ /byang chub dang / chos kyi khams de ni gnyis su med de gnyis su</text></item>
<item><p>361b3</p><section>mdo sde</section><text>dbyer med do/ /byang chub dang / yid kyi rnam par shes pa'i khams de ni gnyis su med de gnyis su dbyer med do/ /sring mo/ de'i phyir ngas khyod la 'di skad du khyod nyid byang chub bo zhes</text></item>
<item><p>361b4</p><section>mdo sde</section><text>smras so| |sring mo/ gzhan yang mig rtogs pa ni byang chub bo/ /de bzhin du rna ba dang / sna dang / lce dang / lus dang / yid rtogs pa ni byang chub bo/ /mig gi rang bzhin ni stong pa</text></item>
<item><p>361b5</p><section>mdo sde</section><text>pa ste| rang bzhin stong pa de ni byang chub bo/ /de bzhin du rna ba dang / sna dang / lce dang / lus dang / yid kyi rang bzhin ni stong pa ste/ rang bzhin stong pa de ni byang chub bo/ /sring mo//</text></item>
<item><p>361b6</p><section>mdo sde</section><text>mig gi rang bzhin ni ma chags/ mi sdang / ma rmongs pa ste/ 'dod chags dang / zhe sdang dang / gti mug dang bral ba ni byang chub bo/ /rna ba dang / sna dang / lce dang / lus dang / yid</text></item>
<item><p>361b7</p><section>mdo sde</section><text>kyi rang bzhin ni ma chags pa/ mi sdang ba/ ma rmongs pa ste/ 'dod chags dang / zhe sdang dang / gti mug dang bral ba ni byang chub bo/ /sring mo/ mig ni bdag po med pa/ bdag</text></item>
<item><p>362a1</p><section>mdo sde</section><text>gi med pa/ yongs su 'dzin pa med pa ste/ byang chub kyang bdag po med pa/ bdag gi med pa/ yongs su 'dzin pa med pa'o/ /de bzhin du rna ba dang / sna</text></item>
<item><p>362a2</p><section>mdo sde</section><text>dang / lce dang / lus dang / yid kyang bdag po med pa/ bdag gi med pa/ yongs su 'dzin pa med pa ste/ byang chub kyang bdag po med pa/ bdag gi med pa/ yongs su 'dzin pa</text></item>
<item><p>362a3</p><section>mdo sde</section><text>med pa'o/ /sring mo/ mig ni skyes pa'i chos dang mtshungs par ldan pa'ang ma yin/ bud med kyi chos dang mtshungs par ldan pa'ang ma yin no/ /sring mo/ byang chub kyang skyes pa'i</text></item>
<item><p>362a4</p><section>mdo sde</section><text>chos dang mtshungs par ldan pa'ang ma yin/ bud med kyi chos dang mtshungs par ldan pa'ang ma yin no/ /sring mo/ de bzhin du rna ba dang / sna dang / lce dang / lus dang / yid kyang</text></item>
<item><p>362a5</p><section>mdo sde</section><text>skyes pa'i chos dang mtshungs par ldan pa'ang ma yin/ bud med kyi chos dang mtshungs par ldan pa'ang ma yin no/ /sring mo/ byang chub kyang skyes pa'i chos dang mtshungs par ldan pa'ang</text></item>
<item><p>362a6</p><section>mdo sde</section><text>ma yin| bud med kyi chos dang mtshungs par ldan pa'ang ma yin no/ /sring mo/ mig ni skyes pa'ang ma yin/ bud med kyang ma yin no/ /sring mo/ byang chub kyang skyes pa'ang ma yin/</text></item>
<item><p>362a7</p><section>mdo sde</section><text>bud med kyang ma yin no/ /sring mo/ yid kyi bar du'ang skyes pa'ang ma yin/ bud med kyang ma yin no/ /sring mo/ byang chub kyang skyes pa'ang ma yin/ bud med kyang ma yin no/ /sring mo/</text></item>
<item><p>362b1</p><section>mdo sde</section><text>de ltar mig gi de bzhin nyid ni de bzhin gshegs pas thugs su chud de/ de bzhin nyid rtogs pa ni byang chub bo/ /yid kyi de bzhin nyid kyi bar du'ang de bzhin gshegs pas thugs su</text></item>
<item><p>362b2</p><section>mdo sde</section><text>chud de| de bzhin nyid rtogs pa ni byang chub bo/ /sring mo/ de'i phyir ngas khyod la 'di skad du khyod nyid byang chub bo zhes smras so/ /sring mo/ gzhan yang khyod kyi lus 'di ni bdag ma</text></item>
<item><p>362b3</p><section>mdo sde</section><text>yin| sems can ma yin/ srog ma yin/ skyes bu ma yin/ gang zag ma yin/ shed las skyes pa ma yin/ shed bu ma yin/ byed pa po ma yin/ tshor ba po ma yin/ shes pa po</text></item>
<item><p>362b4</p><section>mdo sde</section><text>ma yin| mthong ba po ma yin/ nyan pa po ma yin/ snom pa bo ma yin/ za ba po ma yin/ reg pa po ma yin/ rnam par shes pa po ma yin no/ /sring mo/ byang chub kyang bdag ma yin</text></item>
<item><p>362b5</p><section>mdo sde</section><text>sems can ma yin/ srog ma yin/ gso ba ma yin/ gang zag ma yin/ bdag gi ma yin/ yongs su 'dzin pa ma yin/ byas pa ma yin/ tshor ba ma yin/ gzugs ma yin/ sgra</text></item>
<item><p>362b6</p><section>mdo sde</section><text>ma yin| dri ma yin/ ro ma yin/ reg ma yin/ rnam par reg pa ma yin te/ sring mo/ de lta bas na/ chos thams cad mnyam pa nyid ni byang chub ces bya'o/ /sring mo/ gang yang khyod</text></item>
<item><p>362b7</p><section>mdo sde</section><text>kyi lus ni g.yo ba med pa/ byed pa med pa/ rtag pa med pa ste/ rtswa dang / shing dang / shing ljon pa dang / rtsig pa'i tshogs rnams dang khyad par med cing tha dad du dbyer med do/ /sring</text></item>
<item><p>363a1</p><section>mdo sde</section><text>mo| gang yang nang gi sa'i khams dang / phyi rol gyi sa'i khams ni gnyis su med cing gnyis su dbyer med de/ 'di ltar mtshan nyid med par mtshan</text></item>
<item><p>363a2</p><section>mdo sde</section><text>nyid gcig par de bzhin gshegs pas shes rab dang / ye shes kyis mngon par rdzogs par thugs su chud de/ sring mo/ de'i phyir ngas khyod la 'di skad du khyod nyid byang chub bo</text></item>
<item><p>363a3</p><section>mdo sde</section><text>zhes smras so/ /sring mo/ gzhan yang sems dang / yid dang / rnam par shes pa'i rnam par rig pa gang gis sems pa dang / rnam par shes pa'i sems dang / yid dang / rnam</text></item>
<item><p>363a4</p><section>mdo sde</section><text>par shes pa'i rnam par rig pa de ni skra la gnas pa ma yin/ spu la gnas pa ma yin/ sha mdog la gnas pa ma yin/ pags pa la gnas pa ma yin/ sha la gnas pa ma yin/</text></item>
<item><p>363a5</p><section>mdo sde</section><text>khrag la gnas pa ma yin/ rus pa la gnas pa ma yin/ chu ba la gnas pa ma yin/ rkang la gnas pa ma yin/ nang la gnas pa ma yin/ phyi rol la gnas pa ma yin/ gnyis ka med</text></item>
<item><p>363a6</p><section>mdo sde</section><text>pa la gnas pa ma yin/ mig la gnas pa ma yin/ rna ba la gnas pa ma yin/ sna la gnas pa ma yin/ lce la gnas pa ma yin/ lus la gnas pa ma yin/ yid la gnas pa ma</text></item>
<item><p>363a7</p><section>mdo sde</section><text>yin te| gnas pa ma yin/ mi gnas pa ma yin/ rgyun chad pa ma yin/ yul na gnas pa ma yin/ phyogs na gnas pa ma yin/ gzugs med pa/ bstan du med pa/ rnam par rig</text></item>
<item><p>363b1</p><section>mdo sde</section><text>pa med pa/ gzung ba med pa/ 'dre ba med pa/ gzhi med pa/ dag pa/ gtsang ba/ 'od gsal ba ste/ sems dang / yid kyi rnam par rig pa de ni kun nas nyon mongs pa med pa/ rnam</text></item>
<item><p>363b2</p><section>mdo sde</section><text>par byang ba med pa ste/ de ni rang bzhin gyis rnam par dag cing 'od gsal la lus med pa'i phyir kun nas nyon mongs pa med cing rnam par byang ba med do/ /sring mo/ de ltar na/ phung</text></item>
<item><p>363b3</p><section>mdo sde</section><text>po dang / khams dang / skye mched kyi rang bzhin ni byang chub bo/ /byang chub kyi rang bzhin yang phung po dang / khams dang / skye mched rnams so/ /sring mo/ khyed kyi lus 'di la phung po</text></item>
<item><p>363b4</p><section>mdo sde</section><text>dang / khams dang / skye mched gang dag mngon par grub pa de dag ni byang chub ste/ byang chub gzhan ma yin no/ /de ci'i phyir zhe na/ byang chub ni phung po dang / khams dang / skye mched</text></item>
<item><p>363b5</p><section>mdo sde</section><text>rnams las gzhan pa ma yin te/ de dag nyid byang chub yin pas chos thams cad mnyam pa nyid du rtogs pas ni byang chub yin pa'i phyir ro/ /sring mo/ de'i phyir ngas khyod la 'di skad</text></item>
<item><p>363b6</p><section>mdo sde</section><text>du khyod nyid byang chub bo zhes smras so/ /'jam dpal gzhon nur gyur pas bstan pa 'di bshad pa na nam mkha'i dkyil na gnas pa'i lha'i bu lnga 'bum gyis bla na med pa yang dag</text></item>
<item><p>363b7</p><section>mdo sde</section><text>par rdzogs pa'i byang chub tu sems bskyed do/ /gang dag smad tshong ma'i bu mo gser mchog 'od dpal gyi phyi bzhin 'brang ba'i skyes pa dang / bud med dang / khye'u dang / bu mo rnams</text></item>
<item><p>364a1</p><section>mdo sde</section><text>las srog chags nyis brgyas kyang bla na med pa yang dag par rdzogs pa'i byang chub tu sems bskyed do/ /lha dang mi drug cu ni chos rnams la chos kyi</text></item>
<item><p>364a2</p><section>mdo sde</section><text>mig rdul med cing dri ma dang bral ba rnam par dag go /smad tshong ma'i bu mo gser mchog 'od dpal yang tshim zhing mgu la yid rangs te rab tu dga' nas dga' ba dang / yid bde</text></item>
<item><p>364a3</p><section>mdo sde</section><text>ba skyes te yan lag lngas phyag 'tshal nas 'jam dpal gzhon nur gyur pa'i rkang pa gnyis la gtugs te sangs rgyas dang / chos dang / dge 'dun la skyabs su song nas tshangs</text></item>
<item><p>364a4</p><section>mdo sde</section><text>par spyad pa dang / bslab pa'i gzhi rnams yang dag par blangs te/ lhag pa'i bsam pas bla na med pa yang dag par rdzogs pa'i byang chub tu sems bskyed nas 'di skad ces smras</text></item>
<item><p>364a5</p><section>mdo sde</section><text>so| |'jam dpal/ bdag kyang khyod kyis rjes su bstan pa dang / sems can thams cad la snying brtse ba dang / snying rjes sangs rgyas kyi gdung mi gcad pa dang / chos kyi gdung mi</text></item>
<item><p>364a6</p><section>mdo sde</section><text>gcad pa dang / dge 'dun gyi gdung mi gcad pa'i slad du khyod kyis bstan pa bla na med pa yang dag par rdzogs pa'i byang chub der sems bskyed par bgyi'o/ /de bzhin du chos rtogs par</text></item>
<item><p>364a7</p><section>mdo sde</section><text>bgyi ba'i slad du sems can thams cad la chos bstan par yang bgyi'o/ /nyes par bgyis pa'i las kyi sgrib pa yongs su sbyang ba'i slad du nongs pa la nongs par bshags par bgyi'o/ /</text></item>
<item><p>364b1</p><section>mdo sde</section><text>gang na chos thams cad zhi zhing nye bar zhi bar ma rtogs nas tshul bzhin ma lags pa yid la bgyid pa sngon du 'gro ba dang / phyin ci log gi dbang du mchis pa dang / rang gi lus la mngon</text></item>
<item><p>364b2</p><section>mdo sde</section><text>par zhen pas 'dod chags kyi sbyor ba dang ldan pa'i sems can rnams kyis ni chos rnams kyi rang bzhin nyid ma gtogs so/ /'jam dpal/ de lta lags mod kyi 'on kyang gang dag</text></item>
<item><p>364b3</p><section>mdo sde</section><text>'dod chags kyi sbyor ba dang ldan pa'i sems can de dag kyang chos rnams kyi chos nyid 'di ci 'dra ba de nyid dang ldan no/ /byang chub sems dpa' rnams ni ldan pa'i chos 'di la slob cing /</text></item>
<item><p>364b4</p><section>mdo sde</section><text>bla na med pa yang dag par rdzogs pa'i byang chub tu sems bskyed do/ /de ci'i slad du zhe na/ 'jam dpal/ nyon mongs pa rnams ni ji ltar mchis pa ma lags pa la kun btags pa las</text></item>
<item><p>364b5</p><section>mdo sde</section><text>'byung bar de ltar kun btags pa yongs su rtogs na 'gag par 'gyur bas gsog dang 'dra ba'i slad du'o/ /'jam dpal/ ji ltar khyod kyis gsungs pa'i don bdag gis 'tshal ba ltar</text></item>
<item><p>364b6</p><section>mdo sde</section><text>na| nyon mongs pa rnams ni rang bzhin ma mchis shing byung ba ma mchis pas sprin gyi tshogs dang 'dra'o/ /nyon mongs pa rnams ni skad cig la 'jig cing 'ju ste/ chu'i chu bur dang 'dra'o//</text></item>
<item><p>364b7</p><section>mdo sde</section><text>nyon mongs pa rnams ni shin tu mngon par grub pa ma mchis pa ste/ rlung dang 'dra'o/ /nyon mongs pa rnams ni yul thams cad las yang dag par 'das pa ste/ nam mkha'i ri mo dang</text></item>
<item><p>365a1</p><section>mdo sde</section><text>'dra'o| |nyon mongs pa rnams ni ring du mi gnas pas chu'i ri mo dang 'dra'o/ /nyon mongs pa rnams ni tshul bzhin ma lags pa yid la bgyid pa'i 'jug</text></item>
<item><p>365a2</p><section>mdo sde</section><text>pa las 'byung ba ste/ gnod sbyin dang 'byung po 'dra'o/ /nyon mongs pa rnams ni ma mchis pa la phyin ci log tu mthong ba las byung ba ste/ sprin mar dang 'dra'o/ /nyon mongs pa</text></item>
<item><p>365a3</p><section>mdo sde</section><text>rnams ni kun btags pa las byung ba ste/ yang dag pa ma lags pa'o/ /nyon mongs pa rnams ni bar 'dzin pas lhag par chags pa dang 'brel ba'o/ /nyon mongs pa rnams</text></item>
<item><p>365a4</p><section>mdo sde</section><text>ni bdag gir 'dzin pas dngos po yongs su 'dzin pa'o/ /nyon mongs pa rnams ni log par bskyed pas glo bur du byung ba'o/ /nyon mongs pa rnams ni rnam par rtog pa las byung</text></item>
<item><p>365a5</p><section>mdo sde</section><text>bas mtshan ma'i rjes su 'brang ba dang 'dra'o/ /nyon mongs pa rnams ni khams sna tshogs la mi dpyod pa'i tshul gyis bskyed pa ste/ so sor mi rtog pa'o/ /nyon mongs pa rnams ni</text></item>
<item><p>365a6</p><section>mdo sde</section><text>sems dang rjes su mthun pas bskyed pa ste/ nges par mi sems pa'o/ /nyon mongs pa rnams ni bdag dang gzhan la mngon par zhen pa las byung ba ste/ yid ches par mi bgyi ba'o/ /</text></item>
<item><p>365a7</p><section>mdo sde</section><text>nyon mongs pa rnams ni phung po dag len pa'o/ /nyon mongs pa rnams ni khams rnams la ril por 'dzin pa'o/ /nyon mongs pa rnams ni skye mched rnams gsog pa'o/ /nyon mongs</text></item>
<item><p>365b1</p><section>mdo sde</section><text>pa rnams ni ming dang gzugs la rnam par 'byed pa'o/ /nyon mongs pa rnams ni tshul bzhin ma lags pa yid la bgyid pa dag mi rtogs pa'o/ /'jam dpal/ de lta lags mod kyi/ 'on</text></item>
<item><p>365b2</p><section>mdo sde</section><text>kyang nyon mongs pa rnams ni byang chub kyi phur bu'i gzhi lags so/ /de ci'i slad du zhe na/ byang chub ni g.yo ba ma mchis pa'i slad du'o/ /nyon mongs pa rnams ni byang chub kyi sa bon te/ nyon</text></item>
<item><p>365b3</p><section>mdo sde</section><text>mongs pa rtogs pa nyid byang chub lags so/ /nyon mongs pa rnams ni byang chub rdo rje'i gzhi lags so/ /de ci'i slad du zhe na/ chos kyi dbyings dbyer ma mchis pa'i tshul gyis byang chub ni nyon</text></item>
<item><p>365b4</p><section>mdo sde</section><text>mongs pa rnams kyis mi phyed pa'i slad du'o/ /'jam dpal/ nyon mongs pa rnams mthong ba ni byang chub ste/ byang chub ni yul thams cad kyi rjes su song ba'o/ /'jam dpal/ ji ltar byang</text></item>
<item><p>365b5</p><section>mdo sde</section><text>chub rnam par gnas pa ma mchis pa de ltar nyon mongs pa rnams kyang rnam par gnas pa ma mchis pa ste/ skyes nas 'jig cing 'dzubs mi gnas pa'o/ /'jam dpal/ nyon mongs pa</text></item>
<item><p>365b6</p><section>mdo sde</section><text>rnams ni sems kyi rang bzhin lags so/ /de ci'i slad du zhe na 'jam dpal/ sems 'di ni chags pa'am/ sdang ba'am/ rmongs pa zhes sems kyi rang bzhin bstan par mi nus</text></item>
<item><p>365b7</p><section>mdo sde</section><text>te| 'jam dpal/ ji ltar sems bstan par mi nus pa de bzhin du nyon mongs pa rnams kyang yul na gnas pa'am/ phyogs na gnas pa zhes nyon mongs pa'i rang bzhin bstan par mi</text></item>
<item><p>366a1</p><section>mdo sde</section><text>nus pa'i slad du'o/ /'jam dpal/ byang chub sems dpa' sems dpa' chen pos ji lta ji ltar nyon mongs pa de dag rab tu rtogs pa de lta de ltar de 'dod chags</text></item>
<item><p>366a2</p><section>mdo sde</section><text>la spyod pa'i sems can rnams yongs su smin par bgyi ba la skyo bar mi 'gyur ro/ /zhe sdang la spyod pa rnams la ma lags/ gti mug la spyod pa rnams la ma lags te/ cha mnyam pa la</text></item>
<item><p>366a3</p><section>mdo sde</section><text>spyod pa'i sems can rnams yongs su smin par bgyi ba la skyo bar mi 'gyur ro/ /'jam dpal/ da ltar bdag gi 'dod chags ji lta ba de bzhin du 'dod chags la spyod pa thams cad kyi</text></item>
<item><p>366a4</p><section>mdo sde</section><text>'dod chags la blta bar bgyi'o/ /'jam dpal/ da ltar bdag gi zhe sdang ji lta ba de bzhin du zhe sdang la spyod pa thams cad kyi zhe sdang la blta bar bgyi'o/ /'jam dpal/ da ltar</text></item>
<item><p>366a5</p><section>mdo sde</section><text>bdag gi gti mug ji lta ba de bzhin du gti mug la spyod pa thams cad kyi gti mug la blta bar bgyi'o/ /'jam dpal/ da ltar bdag gi nyon mongs pa thams cad ji lta ba de bzhin du</text></item>
<item><p>366a6</p><section>mdo sde</section><text>nyon mongs pa thams cad la spyod pa'i sems can thams cad kyi nyon mongs pa la blta bar bgyi'o/ /'jam dpal/ 'di lta ste/ dper na/ me ni rtswa dang / shing thams cad kyis</text></item>
<item><p>366a7</p><section>mdo sde</section><text>'jigs pa ma mchis pa'o/ /'jam dpal/ de bzhin du 'phags pa'i shes rab kyi me'ang nyon mongs pa'i rtswa dang / shing thams cad kyis 'jigs pa ma mchis pa'o/ /'jam dpal</text></item>
<item><p>366b1</p><section>mdo sde</section><text>'di lta ste/ dper na/ nyi ma'i dkyil 'khor ni mun pa mun nag thams cad dang lhan cig mi gnas so/ /'jam dpal/ de bzhin du 'phags pa'i shes rab kyang nyon mongs pa thams cad</text></item>
<item><p>366b2</p><section>mdo sde</section><text>dang lhan cig mi gnas so/ /'jam dpal/ 'di lta ste/ dper na/ rlung dmar ni shing ljon pa dang / ri thams cad la mi chags so/ /'jam dpal/ de bzhin du 'phags pa'i shes</text></item>
<item><p>366b3</p><section>mdo sde</section><text>rab la spyod pa'i byang chub sems dpa' yang nyon mongs pa'i yul thams cad la mi chags so/ /'jam dpal/ 'di lta ste/ dper na/ nam mkha'i khams ni sreg pa'i bskal pa</text></item>
<item><p>366b4</p><section>mdo sde</section><text>thams cad kyis tshig par mi 'gyur ro/ /'jam dpal/ de bzhin du 'phags pa'i shes rab la spyod pa'i byang chub sems dpa' yang nyon mongs pa'i sreg pa'i bskal pa thams</text></item>
<item><p>366b5</p><section>mdo sde</section><text>cad kyis tshig par mi 'gyur ro/ /'jam dpal/ 'di lta ste/ dper na/ nam mkha' ni/ rdul dang / na bun dang / sprin thams cad dang lhan cig mi gnas so/ /'jam dpal/ de</text></item>
<item><p>366b6</p><section>mdo sde</section><text>bzhin du 'phags pa'i shes rab la spyod pa'i byang chub sems dpa' yang nyon mongs pa thams cad dang lhan cig mi gnas so/ /'jam dpal/ 'di lta ste/ dper na/ nam mkha'</text></item>
<item><p>366b7</p><section>mdo sde</section><text>ni| sa dang lhan cig mi gnas so/ /'jam dpal/ de bzhin du 'phags pa'i shes rab la spyod pa'i byang chub sems dpa' yang nyon mongs pa thams cad dang lhan cig mi gnas so/ /</text></item>
<item><p>367a1</p><section>mdo sde</section><text>'jam dpal/ 'di lta ste/ dper na/ khab long ni lcags dang lhan cig mi gnas so/ /'jam dpal/ de bzhin du 'phags pa'i shes rab la spyod</text></item>
<item><p>367a2</p><section>mdo sde</section><text>pa'i byang chub sems dpa' yang nyon mongs pa thams cad dang lhan cig mi gnas so/ /'jam dpal/ 'di lta ste/ dper na/ ri khor yug ni rlung thams cad kyis bskyod par</text></item>
<item><p>367a3</p><section>mdo sde</section><text>mi nus so/ /'jam dpal/ de bzhin du 'phags pa'i shes rab la spyod pa'i byang chub sems dpa' yang nyon mongs pa thams cad kyis bskyod par mi nus so/ /'jam dpal/</text></item>
<item><p>367a4</p><section>mdo sde</section><text>'di lta ste/ dper na/ dud 'gro'i skye gnas su song ba bya ngang pa zhes bgyi ba ni 'o ma dang / chab bsres pa las 'o ma nyid ni 'tshal gyi/ chab ni ma lags so/ /'jam</text></item>
<item><p>367a5</p><section>mdo sde</section><text>dpal| de bzhin du 'phags pa'i shes rab la spyod pa'i byang chub sems dpa' yang 'phags pa'i shes rab dang / nyon mongs pa'i 'dres pa dag las shes rab nyid ni len</text></item>
<item><p>367a6</p><section>mdo sde</section><text>gyi| nyon mongs pa ni ma lags so/ /'jam dpal/ 'di lta ste/ dper na/ byang gi sgra mi snyan gyi gling na nye dur 'brel ba'i bud med rnams la shing gi yal ga 'dud par mi bgyid</text></item>
<item><p>367a7</p><section>mdo sde</section><text>do| |'jam dpal/ de bzhin du dbang po yongs su ma smin pa'i sems can rnams la byang chub sems dpa'i spyod pa dang / 'phags pa'i shes rab dang / ye shes 'dud par mi</text></item>
<item><p>367b1</p><section>mdo sde</section><text>bgyid do/ /'jam dpal/ da ltar bdag ni nyon mongs pa rnams kyis 'jigs pa'am/ skrag pa ci'ang ma mchis so/ /de ci'i slad du zhe na/ 'jam dpal/ bdag gis chos thams cad kyi rang</text></item>
<item><p>367b2</p><section>mdo sde</section><text>bzhin dben par rtogs pa'i slad du'o/ /'jam dpal/ byang chub sems dpa' rnams ni 'jigs pa ma mchis pa'i go cha bgos pa ste/ 'jam dpal/ 'di lta ste/ dper na/ gang</text></item>
<item><p>367b3</p><section>mdo sde</section><text>dgras 'jigs pa de ni dpa' bo zhes mi bgyi'o/ /'jam dpal/ de bzhin du gang nyon mongs pa rnams kyis 'jigs pa de'ang byang chub sems dpa' zhes mi bgyi'o/ /'jam dpal/</text></item>
<item><p>367b4</p><section>mdo sde</section><text>'di lta ste/ dper na/ gang dgras bcom pa de ni dpa' bo zhes mi bgyi'o/ /'jam dpal/ de bzhin du gang nyon mongs pa rnams kyis bcom pa de'ang byang chub sems dpa' zhes</text></item>
<item><p>367b5</p><section>mdo sde</section><text>mi bgyi'o/ /'jam dpal/ 'di lta ste/ dper na/ nor bu rin po che chu 'dang zhes bgyi ba chab kyi nang du stsal na/ gsher bar yang mi 'gyur zhing chab kyi dri mas kyang mi gos la/ chab</text></item>
<item><p>367b6</p><section>mdo sde</section><text>kyi rnyog pa thams cad kyang rab tu dang bar bgyid do/ /'jam dpal/ de bzhin du 'phags pa'i shes rab la spyod pa'i byang chub sems dpa' yang nyon mongs pa'i nang na gnas kyang nyon</text></item>
<item><p>367b7</p><section>mdo sde</section><text>mongs pas gsher bar yang mi 'gyur zhing nyon mongs pa'i dri mas kyang mi gsol/ nyon mongs pa'i rnyog pa thams cad kyang rab tu zhi bar bgyid do/ /de nas smad tshong ma'i bu mo gser</text></item>
<item><p>368a1</p><section>mdo sde</section><text>mchog 'od dpal gyis bstan pa 'di bshad nas yang 'jam dpal gzhon nur gyur pa la 'di skad ces smras so/ /'jam dpal/ ji ltar na/ byang chub sems</text></item>
<item><p>368a2</p><section>mdo sde</section><text>dpa' nyon mongs pa ma mchis pa lags/ 'jam dpal gyis smras pa/ sring mo/ byang chub sems dpa' gang gis nyon mongs pa skye ba'am/ 'gag par mthong na/ byang chub sems</text></item>
<item><p>368a3</p><section>mdo sde</section><text>dpa' de ni nyon mongs pa med pa zhes mi bya'o/ /sring mo/ 'di lta ste/ dper na/ 'bru mar gyi sgron ma la mun pa mun nag snang na/ 'bru mar gyi sgron ma zhes mi bya'o/ /sring mo/ de bzhin</text></item>
<item><p>368a4</p><section>mdo sde</section><text>du byang chub sems dpa' gang gis nyon mongs pa skye ba'am/ 'gag par mthong na/ byang chub sems dpa' de ni nyon mongs pa med pa zhes mi bya'o/ /sring mo/ nyon mongs pa med pa zhes bya</text></item>
<item><p>368a5</p><section>mdo sde</section><text>ba ni su gang du kun nas nyon mongs pa'ang mi mthong / rnam par byang ba'ang mi mthong ste/ mthong ba dang / mi mthong ba dang / sems dang / yid dang / rnam par rig pa dang bral ba ni nyon</text></item>
<item><p>368a6</p><section>mdo sde</section><text>mongs pa med pa'o/ /sring mo/ gang dang gang du sems dang / yid dang / rnam par rig pa 'jug na/ tha na mya ngan las 'das par sems pa'ang rung ste/ de thams cad ni/ nyon mongs</text></item>
<item><p>368a7</p><section>mdo sde</section><text>pa'o| |de ci'i phyir zhe na/ nyon mongs pa med pa la ni sems sam/ sems pa 'jug pa med pa'i phyir te/ gang gis dge ba'am mi dge ba'i dmigs pa la sems 'jug pa de dag</text></item>
<item><p>368b1</p><section>mdo sde</section><text>thams cad ni mngon par 'du byed pa'o/ /gang mngon par 'du byed pa de ni 'khor ba'o/ /gang 'khor ba de ni 'du byed do/ /'du byed thams cad ni 'khor ba ste/ sring mo/ de dag ni nyon</text></item>
<item><p>368b2</p><section>mdo sde</section><text>mongs pa yin no/ /sring mo/ nyon mongs pa zhes bya ba de ni sbyor ba ste/ mig dang gzugs su sbyor ba ni nyon mongs pa'o/ /de bzhin du rna ba dang / sgra dang / sna dang / dri dang / lce dang / ro</text></item>
<item><p>368b3</p><section>mdo sde</section><text>dang / lus dang / reg bya dang / yid dang / chos su sbyor ba ni nyon mongs pa'o/ /tshul khrims la sbyor ba ni nyon mongs pa'o/ /ting nge 'dzin la sbyor ba ni nyon mongs pa'o/ /shes rab</text></item>
<item><p>368b4</p><section>mdo sde</section><text>dang / rnam par grol ba'i ye shes mthong ba la sbyor ba ni nyon mongs pa'o/ /rab tu dben pa la sbyor bar sems pa ni nyon mongs pa'o/ /sring mo/ nyon mongs pa med pa zhes bya ba de ni rgyu ba</text></item>
<item><p>368b5</p><section>mdo sde</section><text>med pa zhes bya ba'i tshig bla dwags so/ /de ni spros pa med pa zhes bya ba'i tshig bla dwags so/ /de ni rtsol ba med pa zhes bya ba'i tshig bla dwags so/ /kun tu 'byung ba med pa zhes bya ba'i tshig</text></item>
<item><p>368b6</p><section>mdo sde</section><text>bla dwags te/ sring mo/ grangs dang grangs med pa dang bral ba ni nyon mongs pa med pa nyid do/ /sring mo/ gzhan yang byang chub sems dpa' gang bdag la'ang nyon mongs pa med la/ gzhan</text></item>
<item><p>368b7</p><section>mdo sde</section><text>dag nyon mongs pa las rab tu thar pa la'ang shin tu brtson pa de ni nyon mongs pa med pa'o zhes de bzhin gshegs pas gsungs te/ gzhan dag nyon mongs pa las rab tu thar</text></item>
<item><p>369a1</p><section>mdo sde</section><text>par byed pa ni byang chub sems dpa'i brtson 'grus yang dag phul lo/ /bu mos smras pa/ 'jam dpal/ byang chub sems dpa'i brtson 'grus yang dag</text></item>
<item><p>369a2</p><section>mdo sde</section><text>phul gang lags/ 'jam dpal gyis smras pa/ stong pa nyid la so sor rtog pa'i rjes su 'jug cing lta ba la spyod pa'i sems can rnams la snying rje ba dang / mtshan ma med pa la</text></item>
<item><p>369a3</p><section>mdo sde</section><text>so sor rtog pa'i rjes su 'jug cing mtshan ma la spyod pa'i sems can rnams la snying rje ba dang / smon pa med pa la so sor rtog pa'i rjes su 'jug cing smon pa la spyod pa'i sems</text></item>
<item><p>369a4</p><section>mdo sde</section><text>can rnams la snying rje ba dang / mngon par 'du byed pa med pa la so sor rtog pa'i rjes su 'jug cing mngon par 'du byed pa la spyod pa'i sems can rnams la snying rje ba dang / skye ba</text></item>
<item><p>369a5</p><section>mdo sde</section><text>med cing 'chi 'pho ba med pa la so sor rtog pa'i rjes su 'jug cing rga ba dang shi bar 'du shes pa'i sems can rnams la snying rje ba dang / skye ba med pa la so sor rtog pa'i rjes su</text></item>
<item><p>369a6</p><section>mdo sde</section><text>'jug cing skye ba dang / 'jig par 'du shes pa'i sems can rnams la snying rje ba dang / nyan thos su nges pa la so sor rtog pa'i rjes su 'jug cing nyan thos kyi 'bras bu thob pa las</text></item>
<item><p>369a7</p><section>mdo sde</section><text>ldog pa dang / rang sangs rgyas su nges pa la so sor rtog pa'i rjes su 'jug cing rang sangs rgyas kyi 'bras bu thob pa las ldog pa dang / byang chub sems dpa'i skyon med pa la</text></item>
<item><p>369b1</p><section>mdo sde</section><text>'jug pa so sor rtog pa'i rjes su 'jug cing sems can thams cad la'ang snying rje ba ste/ sring mo/ 'di ni byang chub sems dpa'i brtson 'grus yang dag phul lo/ /sring mo/ 'di</text></item>
<item><p>369b2</p><section>mdo sde</section><text>lta ste| dper na/ rgya mtsho chen por 'jug pa ni sla'i/ rin po che chen po dag thogs te ldog par ni dka'o/ /sring mo/ de bzhin du stong pa nyid la so sor brtag pa ni sla'i/ thabs la</text></item>
<item><p>369b3</p><section>mdo sde</section><text>mkhas pa dang bral bas ldog par ni dka'o/ /mtshan ma med pa dang / smon pa med pa dang / mngon pa 'du byed pa med pa dang / skye ba med pa dang / 'byung ba med pa dang / nyan thos kyi</text></item>
<item><p>369b4</p><section>mdo sde</section><text>skyon med pa dang / rang sangs rgyas kyi skyon med pa la'ang so sor brtag pa ni sla'i/ /thabs la mkhas pa dang bral ba ldog par ni dka'o/ /sring mo/ 'di lta ste/ dper na/ g.yul ngo</text></item>
<item><p>369b5</p><section>mdo sde</section><text>chen por 'jug pa ni sla'i/ /ma rmas ma nyams par rgal ba ni dka'o/ /sring mo/ de bzhin du rnam par thar pa'i sgo gsum du'ang 'jug pa ni sla'i/ /thabs la mkhas pa dang bral bas</text></item>
<item><p>369b6</p><section>mdo sde</section><text>ldog par ni dka'o/ /bu mos smras pa/ 'jam dpal/ thabs zhes bgyi ba ji lta bu lags/ 'jam dpal gyis smras pa/ sring mo/ thabs zhes bya ba ni gang phyogs gnyis mi spong ba ste/</text></item>
<item><p>369b7</p><section>mdo sde</section><text>'di ltar 'khor ba'i phyogs dang / mya ngan las 'das pa'i phyogs so/ /sring mo/ thabs zhes bya ba ni gang sgo gnyis ston par byed pa ste/ 'khor ba'i sgo dang / mya ngan las 'das pa'i sgo</text></item>
<item><p>370a1</p><section>mdo sde</section><text>dang / stong pa nyid kyi sgo dang / lta ba las rab tu thar pa'i sgo dang / mtshan ma med pa'i sgo dang / mtshan ma las rnam par thar pa'i sgo dang / smon pa med pa'i sgo dang /</text></item>
<item><p>370a2</p><section>mdo sde</section><text>bsam bzhin du skye ba'i sgo dang / mngon par 'du byed pa med pa'i sgo dang / dge ba mngon par 'du bya ba'i sgo dang / skye ba med pa'i sgo dang / skye ba kun tu ston pa'i sgo dang / 'byung ba med pa'i</text></item>
<item><p>370a3</p><section>mdo sde</section><text>sgo dang / phung po dang / khams dang / skye mched kyi sgo dang / skye ba med cing 'gag pa med pa'i sgo dang / skye ba dang 'byung ba'i sgo dang / dben pa'i sgo dang / sems can yongs su smin par bya</text></item>
<item><p>370a4</p><section>mdo sde</section><text>ba'i sgo dang / chos kyi dbyings kyi sgo dang / chos thams cad so sor srung ba'i sgo dang / nyan thos kyi theg pa'i sgo dang / byang chub sems dpa'i lhag pa'i bsam pa'i sgo dang / rang byang chub kyi</text></item>
<item><p>370a5</p><section>mdo sde</section><text>sgo dang / sangs rgyas kyi chos mi brjed pa'i sgo ste/ sring mo/ byang chub sems dpa' gang sgo gnyis nye bar ston kyang sgo thams cad la'ang chags pa med pa de ni thabs la mkhas pa</text></item>
<item><p>370a6</p><section>mdo sde</section><text>zhes bya'o/ /de bzhin du 'dod chags kyi sgo dang / 'dod chags dang bral ba'i sgo dang / zhe sdang gi sgo dang / zhe sdang dang bral ba'i sgo dang / gti mug gi sgo dang / gti mug dang bral ba'i sgo</text></item>
<item><p>370a7</p><section>mdo sde</section><text>dang / nyon mongs pa'i sgo dang / nyon mongs pa dang bral ba'i sgo dang / 'gro ba thams cad kyi sgo dang / 'gro ba med pa'i sgo ste/ sring mo/ 'di ni byang chub sems dpa'i thabs la mkhas pa'o//</text></item>
<item><p>370b1</p><section>mdo sde</section><text>byis pa so so'i skye bo thams cad kyi spyod pa'i sgo dang / slob pa dang / mi slob pa dang / nyan thos dang / rang sangs rgyas dang / byang chub sems dpa'i spyod pa'i sgo gang yin pa de gnyis shes pa</text></item>
<item><p>370b2</p><section>mdo sde</section><text>gang yin pa 'di ni/ byang chub sems dpa'i thabs la mkhas pa zhes bya'o/ /bam po gnyis pa ste/ tha ma/ yang de'i tshe na bcom ldan 'das bya rgod kyi phung po'i ri'i ngos kyi sman ljongs shig na</text></item>
<item><p>370b3</p><section>mdo sde</section><text>zhabs 'bring byed pa'i dag sbyong tshe dang ldan pa kun dga' bo dang thabs cig tu ring du 'chag pas 'chag cing bzhugs so/ /der bzhugs nas bcom ldan 'das kyis 'jam dpal gzhon nur</text></item>
<item><p>370b4</p><section>mdo sde</section><text>gyur pa la 'jam dpal/ khyod kyis byang chub sems dpa'i brtson 'grus yang dag phul dang / thabs la mkhas pa ji skad bstan pa de ni de bzhin te/ legs so/ /legs so zhes bya ba byin pa</text></item>
<item><p>370b5</p><section>mdo sde</section><text>dang / legs so zhes bya ba'i sgra des stong gsum gyi stong chen po'i 'jig rten gyi khams 'di dbyangs kyis go bar gyur cing / legs so/ /zhes bya ba'i sgra de nyid kyis stong gsum gyi stong chen</text></item>
<item><p>370b6</p><section>mdo sde</section><text>po'i 'jig rten gyi khams 'di rnam pa drug tu rab tu g.yos par yang gyur nas lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye</text></item>
<item><p>370b7</p><section>mdo sde</section><text>chen po dang / mi dang / mi ma yin pa rnams dang / brgya byin dang / tshangs pa dang / 'jig rten skyong ba mang po dag legs so zhes bya ba'i sgra des bskul nas bcom ldan 'das ga la ba der dong</text></item>
<item><p>371a1</p><section>mdo sde</section><text>ste phyin nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /phyogs gcig tu 'khod nas lha dang / klu dang / gnod sbyin dang</text></item>
<item><p>371a2</p><section>mdo sde</section><text>dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa dang / brgya byin dang / tshangs pa dang / 'jig rten skyong ba de dag gis bcom</text></item>
<item><p>371a3</p><section>mdo sde</section><text>ldan 'das la 'di skad ces gsol to/ /bcom ldan 'das/ legs so zhes bgyi ba'i sgra gang gis stong gsum gyis stong chen po'i 'jig rten gyi khams dbyangs kyis go bar mdzad</text></item>
<item><p>371a4</p><section>mdo sde</section><text>pa de bcom ldan 'das kyis su la stsal/ bcom ldan 'das kyis bka' stsal pa/ lha'i bu dag /de ni 'jam dpal gzhon nur gyur pa la'o/ /lha'i bu rnams kyis gsol pa/ bcom</text></item>
<item><p>371a5</p><section>mdo sde</section><text>ldan 'das/ 'jam dpal gzhon nur gyur pa de da ltar gang na mchis/ bcom ldan 'das kyis bka' stsal pa/ lha'i bu dag /'jam dpal gzhon nur gyur pa ni rgyal po'i khab kyi grong khyer</text></item>
<item><p>371a6</p><section>mdo sde</section><text>chen po'i shar phyogs kyi sgo na smad tshong ma'i bu mo gser mchog 'od dpal zhes bya ba dang lhan cig tu chos dang ldan pa'i gtam zer zhing 'dug gi /lha'i bu dag /gang dag chos nyan par</text></item>
<item><p>371a7</p><section>mdo sde</section><text>'dod pa dag kyang der dengs shig /de nas lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma</text></item>
<item><p>371b1</p><section>mdo sde</section><text>yin pa dang / brgya byin dang / tshangs pa dang / 'jig rten skyong ba de dag thams cad lhan cig tu 'dus nas 'jam dpal gzhon nur gyur pa ga la ba der dong ste phyin pa dang / lus rags par</text></item>
<item><p>371b2</p><section>mdo sde</section><text>sprul nas me tog gi char rab tu phab ste/ me tog gi char des rgyal po'i khab kyi kho ra khor yug tu me tog chal bar bkram par gyur to/ /de na lha rnams kyis kyang mi rnams mthong zhing /</text></item>
<item><p>371b3</p><section>mdo sde</section><text>mi rnams kyis kyang lha rnams kyang mthong ste/ phan tshun smra bar ni mi byed do/ /de ltar rgyal po'i khab kyi grong khyer chen po nas srog chags brgya stong phrag mang po dag me tog de dag gis kyang</text></item>
<item><p>371b4</p><section>mdo sde</section><text>bskul/ lha'i lus rags pa de dag gis kyang bskul nas 'jam dpal gzhon nur gyur ba ga la ba der dong ngo / /rgyal po ma skyes dgra'ang bud med kyi tshogs rnams kyis bskor te dpung gi tshogs</text></item>
<item><p>371b5</p><section>mdo sde</section><text>yan lag bzhi pa dang lhan cig tu rgyal po'i 'byor ba chen po dang / rgyal po'i mthu chen pos 'jam dpal gzhon nur gyur pa ga la ba der song nas 'khor de dang / rgyal po ma skyes dgra dang /</text></item>
<item><p>371b6</p><section>mdo sde</section><text>rgyal po dang / blon po'i bu rnams dang / tshong dpon dang / khyim bdag gi bu rnams kyis smad tshong ma'i bu mo gser mchog 'od dpal de 'dod chags kyis nyon mongs pa'i kun nas ldang ba</text></item>
<item><p>371b7</p><section>mdo sde</section><text>dang bral te/ dbang po dang spyod lam rab tu zhi zhing dbang po mi g.yeng la ngo tsha shes pa dang / dpal gyis legs par brgyan par mthong ngo / /mthong nas kyang de la phyin chad su'ang 'dod pa'i</text></item>
<item><p>372a1</p><section>mdo sde</section><text>rnam par rtog pa mi skye bar gyur to/ /de nas 'jam dpal gzhon nur gyur pas skye bo'i tshogs chen po de 'dus par rig nas smad tshong ma'i bu mo gser</text></item>
<item><p>372a2</p><section>mdo sde</section><text>mchog 'od dpal la 'di skad ces smras so/ /bu mo/ skye bo'i tshogs chen po thams cad kyis khyod mthong yang phyir zhing chags pa med na/ khyod kyis nyon mongs pa de dag gang du</text></item>
<item><p>372a3</p><section>mdo sde</section><text>bzhag /bu mos smras pa/ 'jam dpal/ sems can thams cad kyi nyon mongs pa rnams ni ye shes dang rnam par grol ba la gnas pa dang / chos kyi dbyings la gnas pa ste/</text></item>
<item><p>372a4</p><section>mdo sde</section><text>de dag kyang ma skyed pa dang / ma bkag pa dang / ma bsgyur bar de ltar bdag gis rtogs so/ /nyon mongs pa'i rang bzhin gang lags pa de'ang bdag gis rtogs lags so/ /'jam</text></item>
<item><p>372a5</p><section>mdo sde</section><text>dpal gyis smras pa/ bu mo/ nyon mongs pa'i rang bzhin de gang yin/ bu mos smras pa/ 'jam dpal/ rtog pa ma mchis shing rnam par rtog pa ma mchis pa'i rang bzhin ni</text></item>
<item><p>372a6</p><section>mdo sde</section><text>nyon mongs pa'i rang bzhin lags so/ /tshul bzhin ma lags pa ma skyes pa'i rang bzhin ni nyon mongs pa'i rang bzhin lags so/ /nyon mongs pa rnams ni glo bur te/ stong pa nyid</text></item>
<item><p>372a7</p><section>mdo sde</section><text>rtogs pa dang lhan cig mi gnas so/ /mtshan ma med pa dang / smon pa med pa shes pa dang lhan cig mi gnas so/ /rang bzhin gyis 'od gsal ba dang lhan cig mi gnas so/ /'jam</text></item>
<item><p>372b1</p><section>mdo sde</section><text>dpal| 'di lta ste/ dper na/ dug drag po'i sbrul gdug pas bltas ba tsam gyis skye bo 'gum par 'gyur ba las der mi zhig gis dug thams cad 'jil ba dang / dug thams cad rab tu</text></item>
<item><p>372b2</p><section>mdo sde</section><text>zhi bar bgyid pa'i sman gnod sel zhes bgyi ba 'tshal te mchis nas de nas sman de bstan ma thag tu sbrul gdug pa'i dug de ma mchis par bgyis nas de la khye'u dang / bu mo rnams rtse</text></item>
<item><p>372b3</p><section>mdo sde</section><text>bas rtse zhing / khye'u dang / bu mo de dag sprul gdug pa de dang lhan cig tu rtse bar bgyid de/ phang par len cing glo la se ral phreng du btags te rgyan du bgyis kyang tshig par mi bgyid/ za</text></item>
<item><p>372b4</p><section>mdo sde</section><text>bar mi bgyid/ sdug bsngal du mi bgyid do/ /'jam dpal/ de bzhin du bdag kyang sngon chos 'dul ba ma thos pas tshul bzhin ma lags pa yid la bgyid pa phyin ci log la nye bar</text></item>
<item><p>372b5</p><section>mdo sde</section><text>gnas pa'i nyon mongs pas yongs su bsregs pa na 'dod chags kyi rang gi lus la chags shing rang gi gzugs la mngon par zhen te/ gzugs dbu ba lta bur so sor rtog par mi bgyid</text></item>
<item><p>372b6</p><section>mdo sde</section><text>lus sgyu ma'i chos nyid du ma 'tshal/ dga' ba'i rtsed mo rmi lam lta bur ma 'tshal/ 'dod pa'i dga' ba'i ro myang ba sbrang rtsi'i thigs pa lta bur ma 'tshal/ srog gi dbang po zil pa'i thigs</text></item>
<item><p>372b7</p><section>mdo sde</section><text>pa lta bur ma 'tshal/ 'du byed thams cad mi rtag par ma 'tshal/ lus mi sdug par ma 'tshal/ 'du byed thams cad shin tu sdug bsngal bar ma 'tshal zhing / chos thams cad bdag</text></item>
<item><p>373a1</p><section>mdo sde</section><text>ma mchis par so sor rtog par mi bgyid de/ bdag kyang mun pa mun nag gis bsgribs shing / gzhan la'ang mun par bgyid/ bdag kyang bcings shing</text></item>
<item><p>373a2</p><section>mdo sde</section><text>gzhan la'ang 'ching bar bgyid pa las/ 'jam dpal/ gang gi tshe bdag gis khyod las chos dang ldan pa'i bka' mchid thos te/ thos nas kyang mos shing mos nas kyang rnam</text></item>
<item><p>373a3</p><section>mdo sde</section><text>par grol te/ de'i slad du bdag da ltar dang / slan chad chags pa'i mig gis su la'ang lta bar mi bgyid do/ /de ci'i slad du zhe na/ 'jam dpal/ snang ba ni mun pa dang lhan cig mi</text></item>
<item><p>373a4</p><section>mdo sde</section><text>gnas so/ /'jam dpal/ de bzhin du 'dod chags dang bral ba ni su'ang nyon mongs pa rnams la chags pa ma mchis pa'i slad du'o/ /de nas yang 'jam dpal gzhon nur gyur</text></item>
<item><p>373a5</p><section>mdo sde</section><text>pa la smad tshong ma'i bu mo gser mchog 'od dpal gyis 'di skad ces smras so/ /kye ma 'jam dpal/ lha'i 'khor dang / mi'i 'khor chen po 'di 'dus kyi/ gang gis lha dang mi</text></item>
<item><p>373a6</p><section>mdo sde</section><text>'di dag gis nyon mongs pa'i rang bzhin de dag rtogs nas sems can rnams la snying rje bas bla na med pa yang dag par rdzogs pa'i byang chub tu sems bskyed par 'gyur ba de lta bu'i</text></item>
<item><p>373a7</p><section>mdo sde</section><text>chos kyi bka' mchid bgyi bar khyod spo bas par mdzod cig /'jam dpal gyis smras pa/ sring mo/ nyon mongs pa'i rang bzhin la ni mos par dka'o/ /de ci'i phyir zhe na/ sring</text></item>
<item><p>373b1</p><section>mdo sde</section><text>mo| |nyon mongs pa'i rang bzhin ni byang chub yin pa'i phyir ro/ /sring mo/ 'di lta ste/ dper na/ me ma sbar ba ni sreg pa'i bdag nyid ma yin no/ /sring mo/ de bzhin du nyon mongs pa'ang yongs</text></item>
<item><p>373b2</p><section>mdo sde</section><text>su ma brtags na/ 'khor ba'i bdag nyid ma yin no/ /sring mo/ 'di lta ste/ dper na/ me sbar ba ni sreg pa'i bdag nyid yin no/ /sring mo/ de bzhin du nyon mongs pa'ang yongs su brtags</text></item>
<item><p>373b3</p><section>mdo sde</section><text>na| 'khor ba'i bdag nyid yin no/ /sring mo/ 'di lta ste/ dper na/ me ni rgyu yod na/ 'bar ro/ /sring mo/ /de bzhin du nyon mongs pa rnams kyang lta ba'i kun nas ldang ba'i rgyu yod na/</text></item>
<item><p>373b4</p><section>mdo sde</section><text>khams gsum du 'bar ro/ /sring mo/ 'di lta ste/ dper na/ me ni rgyu med na/ mi 'bar ro/ /sring mo/ de bzhin du nyon mongs pa rnams kyang lta ba'i kun nas ldang ba'i rgyu med na/ khams</text></item>
<item><p>373b5</p><section>mdo sde</section><text>gsum du mi 'bar ro/ /sring mo/ 'di lta ste/ dper na/ lo stong du 'bar ba'i me la ni skye ba dang / 'bri ba med do/ /sring mo/ de bzhin du bskal pa brgya stong du rgyu ba'i nyon mongs pa la'ang skye pa</text></item>
<item><p>373b6</p><section>mdo sde</section><text>dang / 'bri ba med do/ /sring mo/ /'di lta ste/ dper na/ me shi ba la ni me zhes mi gdags so/ /sring mo/ de bzhin du nyon mongs pa zhi ba la'ang nyon mongs pa zhes mi gdags so/ /sring mo/ 'di</text></item>
<item><p>373b7</p><section>mdo sde</section><text>lta ste| dper na/ nam mkha' gang la me 'bar yang nam mkha' ni me des tshig par mi nus so/ /sring mo/ de bzhin du gang rang bzhin gyis 'od gsal ba la glo bur gyi nyon mongs pa byung  yang</text></item>
<item><p>374a1</p><section>mdo sde</section><text>rang bzhin gyis 'od gsal ba de ni glo bur gyi nyon mongs pa des kun nas nyon mongs par byed mi nus so/ /sring mo/ 'di ltar yang gzugs kyi lus la ji ltar</text></item>
<item><p>374a2</p><section>mdo sde</section><text>blta bar bya/ bu mos smras pa/ 'jam dpal/ dper na/ mtsho bran gyi chab kyi nang gi chu zla bzhin du'o/ /'jam dpal gyis smras pa/ bu mo/ phung po rnams ji ltar blta bar bya/ bu</text></item>
<item><p>374a3</p><section>mdo sde</section><text>mos smras pa/ 'jam dpal/ dper na/ de bzhin gshegs pa'i sprul pa bzhin du'o/ /'jam dpal gyis smras pa/ bu mo/ khams rnams ji ltar blta bar bya/ bu mos smras pa/</text></item>
<item><p>374a4</p><section>mdo sde</section><text>'jam dpal/ dper na/ khams gsum bskal pa'i mes bsregs par gyur pa de bzhin du'o/ /'jam dpal gyis smras pa/ bu mo/ skye mched rnams ji ltar blta bar bya/ bu mos</text></item>
<item><p>374a5</p><section>mdo sde</section><text>smras pa| 'jam dpal/ dper na/ mngon par 'du bya ba'i las mngon par 'dus ma bgyis pa bzhin du'o/ /'jam dpal gyis smras pa/ bu mo/ 'khor 'di ji ltar blta bar bya/ bu</text></item>
<item><p>374a6</p><section>mdo sde</section><text>mos smras pa/ 'jam dpal/ dper na/ 'khor 'di ni steng gi nam mkha'i mtshams bzhin du'o/ /'jam dpal gyis smras pa/ bu mo/ khyod ji ltar blta bar bya/ bu mos smras pa/</text></item>
<item><p>374a7</p><section>mdo sde</section><text>'jam dpal/ dper na/ bdag gi pha dang ma gnyis kyi gnyis phrad pa ma mchis pa bzhin du'o/ /'jam dpal gyis smras pa/ bu mo/ nga ji ltar blta bar bya/ bu mos smras pa/ 'jam</text></item>
<item><p>374b1</p><section>mdo sde</section><text>dpal/ dper na/ long ba gzugs la blta ba bzhin du'o/ /'jam dpal gyis smras pa/ bu mo/ khyod kyis chos 'di dag thos sam/ bu mos smras pa/ 'jam dpal/ dper na/ sgyu ma sprul</text></item>
<item><p>374b2</p><section>mdo sde</section><text>pa'i rna ba'i rnam par rig pa lta bus thos lags so/ /'jam dpal gyis smras pa/ bu mo/ khyod bla na med pa yang dag par rdzogs pa'i byang chub 'dod dam/ bu mos smras pa/ 'jam</text></item>
<item><p>374b3</p><section>mdo sde</section><text>dpal| bdag nyid byang chub lags te/ yang 'dod par mi bgyid do/ /'jam dpal gyis smras pa/ bu mo/ khyod kyis sbyin pa'i pha rol tu phyin pa spyad dam/ bu mos smras pa/ 'jam</text></item>
<item><p>374b4</p><section>mdo sde</section><text>dpal| bdag gis nyon mongs pa thams cad gtan du yongs su btang bas spyad lags so/ /'jam dpal gyis smras pa/ bu mo/ khyod kyis tshul khrims kyi pha rol tu phyin pa yongs</text></item>
<item><p>374b5</p><section>mdo sde</section><text>su rdzogs par byas sam/ bu mos smras pa/ 'jam dpal/ nam mkha' yongs su rdzogs pas yongs su rdzogs par bgyis lags so/ /'jam dpal gyis smras pa/ bu mo/ /</text></item>
<item><p>374b6</p><section>mdo sde</section><text>khyod kyis bzod pa'i pha rol tu phyin pa bsgoms sam/ bu mos smras pa/ 'jam dpal/ sems can thams cad skye ba ma mchis pa dang / 'byung ba ma mchis pas bsgoms lags</text></item>
<item><p>374b7</p><section>mdo sde</section><text>so| |'jam dpal gyis smras pa/ bu mo/ khyod kyis brtson 'grus kyi pha rol tu phyin pa brtsams sam/ bu mos smras pa/ 'jam dpal/ chos thams cad thob par bgyi ba ma mchis</text></item>
<item><p>375a1</p><section>mdo sde</section><text>pa'i tshul gyis brtsams lags so/ /'jam dpal gyis smras pa/ bu mo/ khyod kyis bsam gtan gyi pha rol tu phyin pa la gnas sam/ bu mos smras</text></item>
<item><p>375a2</p><section>mdo sde</section><text>pa| 'jam dpal/ chos kyi dbyings gnas pa ma mchis pa'i tshul gyis bdag gnas lags so/ /'jam dpal gyis smras pa/ bu mo/ khyod kyis shes rab kyi pha rol tu phyin pa</text></item>
<item><p>375a3</p><section>mdo sde</section><text>yongs su rdzogs par byas sam/ bu mos smras pa/ 'jam dpal/ lhag chad ma mchis par yongs su rdzogs par bgyis lags so/ /'jam dpal gyis smras pa/ bu mo /</text></item>
<item><p>375a4</p><section>mdo sde</section><text>khyod kyis byams pa bsgoms sam/ bu mos smras pa/ 'jam dpal/ sems can thams cad mi srid pa'i tshul gyis bsgoms lags so/ /'jam dpal gyis smras pa/ bu mo/ byang</text></item>
<item><p>375a5</p><section>mdo sde</section><text>chub sems dpas snying rje chen po gang nas btsal bar bya/ bu mos smras pa/ 'jam dpal/ byang chub sems dpas snying rje chen po ni sems can thams cad kyi nyon mongs pa</text></item>
<item><p>375a6</p><section>mdo sde</section><text>rnams las btsal bar bgyi'o/ /de ci'i slad du zhe na/ gal te sems can rnams kyi nyon mongs pa ma mchis par gyur na/ byang chub sems dpa' yang bla na med pa yang dag</text></item>
<item><p>375a7</p><section>mdo sde</section><text>par rdzogs pa'i byang chub tu sems skye bar mi 'gyur ba'i slad du'o/ /'jam dpal gyis smras pa/ bu mo/ byang chub sems dpas dga' ba ga las btsal bar bya/ bu mos smras</text></item>
<item><p>375b1</p><section>mdo sde</section><text>pa| lhag pa'i bsam pa dang ldan pa'i byang chub kyi sems las so/ /'jam dpal gyis smras pa/ bu mo/ byang chub sems dpa'i btang snyoms ci zhig byed/ bu mos smras pa/ 'jam dpal/</text></item>
<item><p>375b2</p><section>mdo sde</section><text>byang chub sems dpa'i btang snyoms ni sems can thams cad la mi slu ba yongs su rdzogs par bgyid pa dang / chos thams cad la 'gal ba ma mchis par nye bar mchi bar</text></item>
<item><p>375b3</p><section>mdo sde</section><text>bgyid pa'o/ /'jam dpal gyis smras pa/ bu mo/ 'gal ba zhes bya ba ji lta bu yin/ bu mos smras pa/ gang dag ma mchis pa'i nyon mongs pa rnams spang ba'i slad du byang chub la rab tu</text></item>
<item><p>375b4</p><section>mdo sde</section><text>zhugs pa dag go /'jam dpal gyis smras pa/ de dag gang dang 'gal/ bu mos smras pa/ phas kyi rgol ba thams cad dang ngo / /'jam dpal gyis smras pa/ bu mo/ phas kyi rgol</text></item>
<item><p>375b5</p><section>mdo sde</section><text>ba gang dag yin/ bu mos smras pa/ gang dag bzod pa'i rlom sems kyis gzhan la rgol ba dag lags so/ /'jam dpal gyis smras pa/ bu mo/ bzod pa zhes bya ba ga las 'ong / bu</text></item>
<item><p>375b6</p><section>mdo sde</section><text>mos smras pa/ 'jam dpal/ sems can thams cad kyis mtho btsams pa las mchi'o/ /de ci'i slad du zhe na/ mtho btsams pa ma mchis na/ bzod pa ci'ang ma mchis pa'i slad du</text></item>
<item><p>375b7</p><section>mdo sde</section><text>ste| 'jam dpal/ gang la sems can thams cad kyis mtho btsams pa na 'khrug pa ma mchis shing gnod pa mi bgyid pa de bzod pa bsgoms pa lags so/ /'jam dpal gyis smras</text></item>
<item><p>376a1</p><section>mdo sde</section><text>pa| bu mo/ khong khro ba zhes bya ba ji lta bu yin/ bu mos smras pa/ 'jam dpal/ gang gis bskal pa brgyar bsags pa'i dge ba'i rtsa ba rnams la gnod par</text></item>
<item><p>376a2</p><section>mdo sde</section><text>bgyid pa 'di ni/ khong khro ba zhes bgyi'o/ /'jam dpal gyis smras pa/ bu mo| khong khro ba med pa zhes bya ba ji lta bu yin/ bu mos smras pa/ 'jam dpal/ gang gis sems la</text></item>
<item><p>376a3</p><section>mdo sde</section><text>zhe 'gras pa ma mchis shing yul thams cad la gnod pa mi bgyid pa ste/ de ni bzod pa lags par rig par bgyi'o/ /'jam dpal gyis smras pa/ bu mo/ ji ltar na/ byang chub</text></item>
<item><p>376a4</p><section>mdo sde</section><text>sems dpa' g.yul las rnam par rgyal ba yin/ bu mos smras pa/ 'jam dpal/ gang chos thams cad la rnam par 'byed kyang mi dmigs pa lags so/ /'jam dpal gyis smras</text></item>
<item><p>376a5</p><section>mdo sde</section><text>pa| bu mo/ ji ltar na byang chub sems dpa' bdud phyir rgol ba bcom pa yin/ bu mos smras pa/ gang bdud thams cad 'dul bar bgyid kyang nyon mongs pa ma mchis pa ste/ de ci'i</text></item>
<item><p>376a6</p><section>mdo sde</section><text>slad du zhe na/ 'jam dpal/ byang chub sems dpa' ni phung po rnams ston kyang phung po'i nyon mongs pa rnams dang lhan cig mi gnas pa dang / 'jam dpal/ byang chub sems</text></item>
<item><p>376a7</p><section>mdo sde</section><text>dpa' ni nyon mongs pa rnams ston kyang rang bzhin chos nyid kyis chags pa ma mchis pa dang / 'jam dpal/ byang chub sems dpa' sems can yongs su smin par bgyi ba'i slad</text></item>
<item><p>376b1</p><section>mdo sde</section><text>du rga ba dang / 'chi ba ston kyang chos thams cad la 'chi 'pho ba dang / 'gro ba ma mchis par rab tu rtogs pa dang / 'jam dpal/ byang chub sems dpa' ni lha'i bu dag ston kyang phrag</text></item>
<item><p>376b2</p><section>mdo sde</section><text>dog dang / rlom sems thams cad dang bral ba'i slad du'o/ /'jam dpal gyis smras pa/ bu mo/ byang chub sems dpa' ji ltar sems can yongs su smin par byed/ bu mos smras pa/</text></item>
<item><p>376b3</p><section>mdo sde</section><text>'jam dpal/ byang chub sems dpas shes rab dang thabs yongs su sgom pas sems can yongs su smin par bgyid do/ /'jam dpal gyis smras pa/ bu mo /byang chub sems dpas</text></item>
<item><p>376b4</p><section>mdo sde</section><text>ji ltar sems can thams cad kyi drung du gnas par bya/ bu mos smras pa/ 'jam dpal/ rang gi sems dang shes pa yongs su sgom pas byang chub sems dpas sems can thams</text></item>
<item><p>376b5</p><section>mdo sde</section><text>cad kyi drung du gnas par bgyi'o/ /'jam dpal gyis smras pa/ bu mo/ 'khor 'di ni khyod la chos nyan par 'dod do/ /bu mos smras pa/ 'jam dpal/ gang du bdag dang gzhan gyi</text></item>
<item><p>376b6</p><section>mdo sde</section><text>'du shes 'jug pa de ni nyan par 'tshal ba ma lags la/ gang la rna ba'i rnam par rig pas rnam par shes pa 'jug pa'am nyan par 'tshal ba ma lags so/ /'jam dpal gyis</text></item>
<item><p>376b7</p><section>mdo sde</section><text>smras pa| bu mo/ chos nyan par 'dod pa zhes bya ba ji lta bu yin/ bu mos smras pa/ 'jam dpal/ gang gi tshe rang gi lus la rmi lam gyi mi lta bur mos pa dang / chos ston pa la sgyu ma'i</text></item>
<item><p>377a1</p><section>mdo sde</section><text>mi lta bur mos pa dang / bstan pa'i chos de la'ang brag ca'i sgra skad lta bur mos shing / mos pa dang / rnam par grol ba la'ang gnyis su mi bgyid pa de tsam</text></item>
<item><p>377a2</p><section>mdo sde</section><text>gyis na| chos nyan par 'tshal pa lags so/ /'jam dpal gyis smras pa/ bu mo/ chos ji ltar mnyan par bya/ bu mos smras pa/ chos la rton pa la nan tan bgyid pas chos</text></item>
<item><p>377a3</p><section>mdo sde</section><text>mnyan par bgyi'o/ /de nas 'jam dpal gzhon nur gyur pa'i byin gyi rlabs dang / rang gi dge ba'i rtsa ba bsags pa'i shes rab kyis smad tshong ma'i bu mo gser mchog 'od</text></item>
<item><p>377a4</p><section>mdo sde</section><text>dpal gyis de lta de ltar chos bstan pa na 'khor de las srog chags khri nyis ston gis bla na med pa yang dag par rdzogs pa'i byang chub tu sems bskyed par gyur to/ /byang chub sems</text></item>
<item><p>377a5</p><section>mdo sde</section><text>dpa'i theg pa ma sngon dge ba'i rtsa ba bsags pa'i lha dang mi lnga brgyas ni mi skye ba'i chos la bzod pa thob par gyur to/ /srog chags sum khri nyis stong ni chos rnams la chos kyi</text></item>
<item><p>377a6</p><section>mdo sde</section><text>mig rdul med cing dri ma dang bral ba rnam par dag go /bu mo de'ang chos nyan pa'i dga' ba dang / mchog tu dga' bas chos rnams la rjes su mthun pa'i bzod pa thob par gyur to/ /</text></item>
<item><p>377a7</p><section>mdo sde</section><text>des bzod pa thob nas 'jam dpal gzhon nur gyur pa'i rkang pa la gtugs te 'jam dpal/ thugs brtse ba'i slad du bdag rab tu dbyung du gsol/ tshul bzhin ma lags par</text></item>
<item><p>377b1</p><section>mdo sde</section><text>bskyed pa/ 'phags pa ma lags pa/ 'phags pa'i chos las nyams par bgyid pa'i lus 'di las thar par mdzad du gsol zhes rab tu 'byung bar gsol ba btab bo/ /'jam</text></item>
<item><p>377b2</p><section>mdo sde</section><text>dpal gyis smras pa/ sring mo/ 'di lta ste/ mgo'i skra 'breg pa de ni byang chub sems dpa'i rab tu 'byung ba ma yin no/ /de ci'i phyir zhe na/ bu mo/ gang sems can thams cad kyi nyon</text></item>
<item><p>377b3</p><section>mdo sde</section><text>mongs pa gcad pa'i phyir brtson pa de ni byang chub sems dpa'i rab tu 'byung ba yin pa'i phyir ro/ /bu mo/ gang gos ngur smrig 'chang ba de ni byang chub sems dpa'i rab tu 'byung ba ma</text></item>
<item><p>377b4</p><section>mdo sde</section><text>yin gyi| bu mo/ gang bdag nyid kyang bslab pa dang / tshul khrims yang dag par blangs la/ tshul khrims 'chal pa'i sems can rnams kyang tshul khrims kyi sdom pa dang / brtul zhugs la</text></item>
<item><p>377b5</p><section>mdo sde</section><text>yang dag par sbyor bar byed pa de ni byang chub sems dpa'i rab tu 'byung ba yin no/ /bu mo/ gang bdag nyid dben par gnas pa de ni byang chub sems dpa'i rab tu 'byung ba ma yin gyi/</text></item>
<item><p>377b6</p><section>mdo sde</section><text>bu mo| |gang 'gro ba lnga'i 'khor ba na rnam par rgyug pa'i sems can rnams dben pa shes pa la 'god par byed pa de ni byang chub sems dpa'i rab tu 'byung ba yin no/ /kha dog dang /</text></item>
<item><p>377b7</p><section>mdo sde</section><text>gzugs kyi rtags dang / spyod lam gyi dbyibs ni byang chub sems dpa'i rab tu 'byung ba ma yin gyi/ sems can gzhan dang / gang zag gzhan dag la byams pa dang / snying rje'i sems</text></item>
<item><p>378a1</p><section>mdo sde</section><text>bskyed pa ni byang chub sems dpa'i rab tu 'byung ba yin no/ /bdag gi dge ba'i rtsa ba bskyed pa ni byang chub sems dpa'i rab tu 'byung ba ma yin gyi/</text></item>
<item><p>378a2</p><section>mdo sde</section><text>sems can gzhan gyi dge ba'i rtsa ba bskyed pa ni byang chub sems dpa'i rab tu 'byung ba yin no/ /bdag yongs su mya ngan las 'da' ba'i lhag pa'i bsam pa la gus pa ni byang</text></item>
<item><p>378a3</p><section>mdo sde</section><text>chub sems dpa'i rab tu 'byung ba ma yin gyi/ sems can gzhan yongs su mya ngan las bzla ba'i lhag pa'i bsam par gus pa ni byang chub sems dpa'i rab tu 'byung ba</text></item>
<item><p>378a4</p><section>mdo sde</section><text>yin no| |bdag gi nyon mongs pa zhi bar byed pa ni byang chub sems dpa'i rab tu 'byung ba ma yin gyi/ sems can thams cad kyi nyon mongs pa zhi bar byed pa ni byang chub sems</text></item>
<item><p>378a5</p><section>mdo sde</section><text>dpa'i rab tu 'byung ba yin no/ /bdag gi sems rjes su srung ba ni byang chub sems dpa'i rab tu 'byung ba ma yin gyi/ sems can thams cad kyi sems rjes su srung pa ni byang</text></item>
<item><p>378a6</p><section>mdo sde</section><text>chub sems dpa'i rab tu 'byung ba yin no/ /bdag thar par bya ba la brtson pa ni byang chub sems dpa'i rab tu 'byung ba ma yin gyi/ sems can thams cad thar par bya ba la</text></item>
<item><p>378a7</p><section>mdo sde</section><text>brtson pa ni byang chub sems dpa'i rab tu 'byung ba yin no/ /bu mo/ 'khor bas skyo ba ni byang chub sems dpa'i rab tu 'byung ba ma yin gyi/ sems can thams cad 'khor ba las</text></item>
<item><p>378b1</p><section>mdo sde</section><text>sgrol bar bya ba la dga' ba ni byang chub sems dpa'i rab tu 'byung ba yin no/ /bu mo/ mya ngan las 'da' ba la dga' ba ni byang chub sems dpa'i rab tu 'byung ba ma yin gyi/</text></item>
<item><p>378b2</p><section>mdo sde</section><text>sangs rgyas kyi chos thams cad yongs su rdzogs par byed pa ni byang chub sems dpa'i rab tu 'byung ba yin no/ /bu mo/ rab tu 'byung ba zhes bya ba de ni sems can gzhan</text></item>
<item><p>378b3</p><section>mdo sde</section><text>dag la snying rje che ba zhes bya ba'i tshig bla dwags so/ /bu mo/ rab tu 'byung ba zhes bya ba de ni gzhan gyi 'khrul pa la skyon du mi lta ba zhes bya ba'i tshig bla dwags so/ /bu mo/ rab tu</text></item>
<item><p>378b4</p><section>mdo sde</section><text>'byung ba zhes bya ba de ni gzhan gyi rnyed pa la phrag dog med pa zhes bya ba'i tshig bla dwags so/ /bu mo/ rab tu 'byung ba zhes bya ba de ni bdag dang gzhan la gdung pa med pa zhes bya ba'i</text></item>
<item><p>378b5</p><section>mdo sde</section><text>tshig bla dwags so/ /bu mo/ rab tu 'byung ba zhes bya ba de ni/ gzhan la mi smod pa zhes bya ba'i tshig bla dwags so/ /bu mo/ rab tu 'byung ba zhes bya ba de ni gzhan la bsten pa zhes bya</text></item>
<item><p>378b6</p><section>mdo sde</section><text>ba'i tshig bla dwags so/ /bu mo/ rab tu 'byung ba zhes bya ba de ni gzhan gyi ltung ba mi gleng ba zhes bya ba'i tshig bla dwags so/ /bu mo/ rab tu 'byung ba zhes bya ba de ni nyes pa thams cad</text></item>
<item><p>378b7</p><section>mdo sde</section><text>las 'byin pa zhes bya ba'i tshig bla dwags so/ /bu mo/ byang chub sems dpa'i rab tu 'byung ba ni gzhan la rag las pa yin te/ byang chub sems dpas gzhan la rag ma las par bya'o/</text></item>
<item><p>379a1</p><section>mdo sde</section><text>bu mos smras pa/ 'jam dpal/ ji ltar na/ byang chub sems dpa'i rab tu 'byung ba gzhan la rag las pa lags/ 'jam dpal gyis smras pa/ bu mo</text></item>
<item><p>379a2</p><section>mdo sde</section><text>rab tu 'byung ba tshul khrims la rag las pa yin te/ tshul khrims 'chal pa la ni rab tu 'byung ba ci'ang med do/ /bu mo/ rab tu 'byung ba ni ting nge 'dzin la rag las pa yin</text></item>
<item><p>379a3</p><section>mdo sde</section><text>te| brjed ngas pa la ni rab tu 'byung ba ci'ang med do/ /bu mo/ rab tu 'byung ba ni shes rab la rag las pa yin te/ shes rab 'chal pa la ni rab tu 'byung ba ci'ang med do/ /</text></item>
<item><p>379a4</p><section>mdo sde</section><text>bu mo| rab tu 'byung ba ni rnam par grol ba la rag las pa yin te/ sems rnam par ma grol ba la ni/ rab tu 'byung ba ci'ang med do/ /bu mo/ rab tu 'byung ba ni rnam par grol ba'i ye</text></item>
<item><p>379a5</p><section>mdo sde</section><text>shes mthong ba la rag las pa yin te/ rnam par grol ba'i ye shes mthong ba med pa la ni rab tu 'byung ba ci'ang med do/ /bu mos smras pa/ 'jam dpal/ ji ltar na/ byang chub</text></item>
<item><p>379a6</p><section>mdo sde</section><text>sems dpa'i rab tu 'byung ba gzhan la reg las pa ma mchis pa lags/ 'jam dpal gyis smras pa/ bu mo/ byang chub sems dpa' ni gzhan gyi dring mi 'jog pas na/ gzhan</text></item>
<item><p>379a7</p><section>mdo sde</section><text>la rag las pa med pa ste/ rang gi kun shes pa'i ye shes kyis 'dis gang ci shes pa de bdag gis kyang shes la/ 'di gang ci smra ba de bdag kyang smra'o zhes gzhan dag gi ngor</text></item>
<item><p>379b1</p><section>mdo sde</section><text>mi lta bas na/ gzhan la rag las pa med pa yin no/ /'jam dpal/ gzhon nur gyur pas rab tu 'byung ba'i le'u'i chos kyi rnam grangs 'di bshad pa na/ legs par bshad pa'i</text></item>
<item><p>379b2</p><section>mdo sde</section><text>phyir byang chub sems dpa' lnga brgyas rang rang gi gos dang rgyan thams cad lus las phud de/ 'jam dpal gzhon nur gyur pa la phul nas 'di skad ces smras so/ /'jam dpal/</text></item>
<item><p>379b3</p><section>mdo sde</section><text>khyed kyis byang chub sems dpa' rnams kyi rab tu 'byung ba legs par bshad de/ bdag cag rnams kyis kyang rab tu 'byung ba 'di bsgrub par bgyi'o/ /de nas 'jam dpal</text></item>
<item><p>379b4</p><section>mdo sde</section><text>gzhon nur gyur pas smad tshong ma'i bu mo gser mchog 'od dpal la 'di skad ces smras so/ /bu mo/ khyod rta'i shing rta 'di la zhon la/ tshong dpon gyi bu 'jigs byin la snying</text></item>
<item><p>379b5</p><section>mdo sde</section><text>brtse ba'i phyir yongs su smin par gyis shig dang / de nyid kyis khyod rab tu 'byung ba dang / bsnyen par rdzogs par 'gyur ro/ /de nas skye bo phal po che de dag 'di snyam du sems te/</text></item>
<item><p>379b6</p><section>mdo sde</section><text>'dod chags dang bral ba dang / 'dod chags dang ma bral ba gnyis lhan cig gnas su ji ltar rung snyam mo/ /de nas bu mo des skye bo phal po che de dag gi sems kyi yongs su rtog pa sems</text></item>
<item><p>379b7</p><section>mdo sde</section><text>kyis shes nas skye bo phal po che de dag la 'di skad ces smras so/ /grogs po dag /'dod chags dang bral ba'i byang chub sems dpa' ni 'dod chags dang bcas pa'i sems can</text></item>
<item><p>380a1</p><section>mdo sde</section><text>rnams dang lhan cig gnas kyang kha na ma tho ba med la/ 'dod chags dang bcas pa'i sems can rnams kyang 'dul bar byed do/ /grogs po dag /zhe sdang dang bral</text></item>
<item><p>380a2</p><section>mdo sde</section><text>ba'i byang chub sems dpa' ni zhe sdang dang bcas pa'i sems can rnams dang lhan cig gnas kyang kha na ma tho ba med la/ zhe sdang dang bcas pa'i sems can rnams kyang 'dul bar byed do/ /</text></item>
<item><p>380a3</p><section>mdo sde</section><text>grogs po dag /gti mug dang bral ba'i byang chub sems dpa' ni gti mug dang bcas pa'i sems can rnams dang lhan cig gnas kyang kha na ma tho ba med la/ gti mug dang bcas pa'i</text></item>
<item><p>380a4</p><section>mdo sde</section><text>sems can rnams kyang 'dul bar byed do/ /grogs po dag /nyon mongs pa dang bral ba'i byang chub sems dpa' ni nyon mongs pa dang bcas pa'i sems can rnams dang lhan cig gnas kyang</text></item>
<item><p>380a5</p><section>mdo sde</section><text>kha na ma tho ba med la/ nyon mongs pa dang bcas pa'i sems can rnams kyang 'dul bar byed do/ /grogs po dag /'di lta ste/ dper na/ ma ni bu dang lhan cig gnas kyang chags pa med</text></item>
<item><p>380a6</p><section>mdo sde</section><text>do| |grogs po dag /de bzhin du byang chub sems dpa' yang sems can thams cad dang lhan cig gnas kyang chags pa med do/ /grogs po dag /'di lta ste/ dper na/ bcings pa</text></item>
<item><p>380a7</p><section>mdo sde</section><text>las bkrol ba'i mi ni 'dod chags kyi kun tu spyad pa la mi spyod do/ /grogs po dag /de bzhin du byang chub sems dpa' yang khams gsum pa dag 'ching ba dang / 'obs lta bur</text></item>
<item><p>380b1</p><section>mdo sde</section><text>'du shes pas chags pa med do/ /de nas smad tshong ma'i bu mo gser mchog 'od dpal chos kyi 'bab stegs su ni zhugs/ gting ni rnyed/ thang la ni phyin/ ma rig pa'i mun pa dang ni</text></item>
<item><p>380b2</p><section>mdo sde</section><text>bral te srid pa'i skyon gyi nyon mongs pa 'jigs par lta ba ni legs par mthong nas 'jam dpal gzhon nur gyur pa'i rkang pa la mgo bos phyag 'tshal te lan gsum bskor ba byas</text></item>
<item><p>380b3</p><section>mdo sde</section><text>nas shing rta la zhon khar tshigs su bcad pa 'di dag smras so/ /rang bzhin rnam dag chags pas ma chags shing / /rtag tu byams sems snang bas sdang ba med/ /shes rab snang shar gti</text></item>
<item><p>380b4</p><section>mdo sde</section><text>mug rmongs bral ba/ /nyon mongs med par shing rta bzhon par bya/ /gang gis sngon chad bdag ni rgyal gyur cig /nor chags tshong dpon bu dang lhan cig tu/ /shing rtar zhugs nas skyed mos</text></item>
<item><p>380b5</p><section>mdo sde</section><text>tshal song ba/ /'dod pa'i rnam rtog de dag gang du song / /ji ltar sprin tshogs stug pos sa khebs na/ /nyi ma'i 'od zer lham me lhan ner min/ /'on kyang 'od zer de dag gar mi 'gro /sprin</text></item>
<item><p>380b6</p><section>mdo sde</section><text>gyis bsgribs pas snang ba med du zad/ /de bzhin nyon mongs bsgribs pas byis pa kun/ /shes rab snang la blo skye med pa yang / /shes rab yul gang na yang gnas pa med/ /nyon mongs</text></item>
<item><p>380b7</p><section>mdo sde</section><text>yongs su shes pas shes rab snang / /nyon mongs gang nas 'ong ba'ang ma yin zhing / /yul gyi phyogs dang char yang ma yin te/ /tshul bzhin ma yin pa las nyon mongs 'byung / /tshul</text></item>
<item><p>381a1</p><section>mdo sde</section><text>bzhin gyis ni de dag 'byung mi 'gyur/ /bor ba med cing blangs pa'ang yod ma yin/ /bskyed pa med cing bkag pa'ang yod ma yin/ /gzhan la ma byin 'phrog</text></item>
<item><p>381a2</p><section>mdo sde</section><text>pa'ang ma yin te/ /chos mnyam nyid kyis bdag kyang rnam par dag /'bru mar sgron ma mun par byung ba na/ /mun pa phyogs su 'dong ba med pa ltar/ /shes rab kyis ni mun pa med</text></item>
<item><p>381a3</p><section>mdo sde</section><text>gyur na| |nyon mongs zad gyur med cing 'byung ba'ang med/ /ji ltar sman pas nad pa gso ba na/ /de yi khams ni 'jigs par mi byed kyang / /de yi glo bur nad ni zhi bar 'gyur/ /</text></item>
<item><p>381a4</p><section>mdo sde</section><text>nad rnams gzhar yang 'byung ba med pa ltar/ /de bzhin sman pa'i dam pa 'jam dbyangs kyis/ /rigs pa'i tshul mkhyen sbyor ba sna tshogs kyi/ /sems can nyon mongs nye</text></item>
<item><p>381a5</p><section>mdo sde</section><text>bar zhi mdzad kyang / /chos rnams rnam par 'jig par mdzad pa med/ /phung po 'di dang khams rnams 'di dag dang / /skye mched 'di rnams gtan du 'gyur ba med/ /gang dag</text></item>
<item><p>381a6</p><section>mdo sde</section><text>sngon chad nyes ldan dug bcas pa/ /de dag de ni dug med 'gyur ba med/ /de nas smad tshong ma'i bu mo gser mchog 'od dpal gyis tshogs su bcad pa de dag smras nas yang</text></item>
<item><p>381a7</p><section>mdo sde</section><text>'jam dpal gzhon nur gyur pa'i rkang pa la mgo bos phyag byas te/ yang 'jam dpal gzhon nur gyur pa la bskor ba byas nas tshong dpon gyi bu 'jigs byin dang lhan cig tu</text></item>
<item><p>381b1</p><section>mdo sde</section><text>shing rta la zhon te/ de lta bu'i 'byor pa nyid kyis skyed mos tshal gyi sar song ngo / /'jam dpal gzhon nur gyur pas kyang thams cad dang ldan pa'i 'khor de la chos dang ldan pa'i</text></item>
<item><p>381b2</p><section>mdo sde</section><text>gtam gyis yang dag par bstan/ yang dag par 'dzin du bcug/ yang dag par gzengs bstod/ /yang dag par rab tu dga' bar byas so/ /yang dag par bstan/ yang dag par</text></item>
<item><p>381b3</p><section>mdo sde</section><text>'dzin du bcug /yang dag par gzengs bstod/ yang dag par rab tu dga' bar byas nas de dag la 'di skad ces smras so/ /grogs po dag /gang dag chos nyan par dga' ba rnams</text></item>
<item><p>381b4</p><section>mdo sde</section><text>de'ang phyi dro'i dus kyi tshe de bzhin gshegs pa'i spyan sngar dengs shig /de skad ces smras nas sa phyogs de nas langs te/ rang rang gi gnas ga la ba de logs su song ngo / /de nas smad</text></item>
<item><p>381b5</p><section>mdo sde</section><text>tshong ma'i bu mo gser mchog 'od dpal dang / tshong dpon gyi bu 'jigs byin gnyis lhan cig tu skyed mos tshal du phyin pa dang / der me tog chal bar bkram ste bdug pas bdugs /</text></item>
<item><p>381b6</p><section>mdo sde</section><text>bla bre bres nas gdugs dang / rgyal mtshan dang / ba dan sna tshogs kyis legs par brgyan te bza' btung 'byor pa dag kyang bshams nas dga' ba'i rtsed mo dang rjes su mthun pa'i</text></item>
<item><p>381b7</p><section>mdo sde</section><text>sil snyan dang / pheg rdob par glu dbyangs len par byed cing skyed mos tshal na gnas par gyur to/ /de dag gis zos shing 'thungs nas rab tu myos par gyur ba dang / smad tshong ma'i bu</text></item>
<item><p>382a1</p><section>mdo sde</section><text>mo gser mchog 'od dpal tshong dpon gyi bu 'jigs byin gyi phang bar sngas bcas te nyal lo/ /de nas bu mo des mngon par shes pa'i stobs kyis rang</text></item>
<item><p>382a2</p><section>mdo sde</section><text>gi lus rnyis par bstan nas des 'chi ba'i 'du shes bskyed de/ de'i lus thams cad mi sdug par gyur nas ro myags pa 'dra bar snang zhing / de'i rna ba'i bu ga gnyis dang / mig</text></item>
<item><p>382a3</p><section>mdo sde</section><text>gi dbang po dang / sna'i nang nas mi gtsang pa dri mi zhim pa dag 'byung zhing byung nas kyang lus thams cad la khyab par gyur to/ /de'i kha'i nang nas kyang dri mnam po dag byung ste/ dri</text></item>
<item><p>382a4</p><section>mdo sde</section><text>mnam po de dag gis skyed mos tshal de thams cad kyang khyab par gyur to/ /spu'i khung bu thams cad nas kyang khrag dang rang mnam po dag 'dzag go /lto ba dang lte ba'i dbus rdol</text></item>
<item><p>382a5</p><section>mdo sde</section><text>ba nas kyang mtsher ba dang rgyu ma thams cad byung ngo / /rkub dang 'doms nas kyang bshang gci dag 'byung zhing 'dzag go /de'i spyi bo nas kyang klad pa 'dzag go/ rkang lag gi sor</text></item>
<item><p>382a6</p><section>mdo sde</section><text>mo rnams la'ang sbrang ma sngon po dag rgyu bar gyur to/ /de nas tshong dpon gyi bu 'jigs byin gyis bu mo de'i lus la de lta bu'i gnas skabs su gyur pa dag mthong ngo / /mthong nas</text></item>
<item><p>382a7</p><section>mdo sde</section><text>kyang 'jigs skrag ste yi chad cing skyabs med rten med dpung gnyen med par gyur nas skyabs tshol zhing 'jigs pa chen pos skrag par gyur nas 'dar zhing cho nges 'debs par gyur to/ /</text></item>
<item><p>382b1</p><section>mdo sde</section><text>de 'jigs pa chen po skyes pa'i rgyu ni gnyis te/ so so'i skye bo nyid yin pa dang / 'jigs pa'i skyon de dag mthong ba'o/ /bdag re zhig na bu mo 'di'i le lan gyis rgyal po ma skyes</text></item>
<item><p>382b2</p><section>mdo sde</section><text>dgras gsad par 'ong ngo snyam nas des bu mo de phang pa nas dor ba dang 'bros par brtsams na'ang ma nus so/ /de'i 'khor thams cad kyis kyang 'jigs su rung ba'i 'jigs pa</text></item>
<item><p>382b3</p><section>mdo sde</section><text>chen po de mthong nas bros par gyur to/ /de nas de gcig pu grogs med par de na shin tu 'jigs shing skrag nas bdag 'jigs skrag chen po 'di las yongs su thar par byed pa</text></item>
<item><p>382b4</p><section>mdo sde</section><text>lha'am| klu'am/ gnod sbyin nam/ dri za'am/ lha ma yin nam/ nam mkha' lding ngam/ mi'am ci'am/ lto 'phye chen po'am/ mi'am/ mi ma yin pa'am/ dge slong ngam/</text></item>
<item><p>382b5</p><section>mdo sde</section><text>bram ze su yod snyam sems shing 'dug go /tshong dpon gyi bu de dang dge ba'i rtsa ba yongs su ma smin pas 'jam dpal gzhon nur gyur pas bu mo de la chos bshad pa dag kyang</text></item>
<item><p>382b6</p><section>mdo sde</section><text>ma thos mi shes so/ /de nas 'jam dpal gzhon nur gyur pa'i byin gyi rlabs kyis skyed mos tshal de'i shing ljon pa thams cad las tshigs su bcad pa 'di dag byung ngo / /'jig</text></item>
<item><p>382b7</p><section>mdo sde</section><text>rten thams cad yang dag min/ /ji ltar sgyu ma mthong ba bzhin/ /khye'us ji ltar mthong gyur pa/ /chos rnams rang bzhin de yin no/ /sha dang khrag gis bskus pa ni/ /byis pa rnams</text></item>
<item><p>383a1</p><section>mdo sde</section><text>kyi 'khrul ba ste/ /yang dag min der rnam brtags nas/ /mi mkhas byis pa chags par byed/ /ji ltar mi mkhas mi zhig ni/ /dri nga gla rtsi'i bum pa la/ /</text></item>
<item><p>383a2</p><section>mdo sde</section><text>phyi rol ri mo bris pa zhig /mgo la khyer te song pa las/ /'gro ba de yi de yang ni/ /de las lhung ste chag gyur nas/ /dri nga gla rtsi'i mthong gyur te/ /chags pa med cing 'bros pa ltar/ /de</text></item>
<item><p>383a3</p><section>mdo sde</section><text>bzhin byis pa mi mkhas pa/ /bud med rnams la yid zhen cing / /kha dog gzugs dang dbyibs rnams la/ /brtags nas de la chags par byed/ /lus kyi rang bzhin gang yin pa/ /de</text></item>
<item><p>383a4</p><section>mdo sde</section><text>la khye'u khyod rab rtogs shig /dur khrod rul pa'i dri la ni/ /mkhas pa su zhig chags par 'gyur/ /yang dag min la 'jigs med kyi/ /khyod ni 'jigs par ma byed par/ /gang la</text></item>
<item><p>383a5</p><section>mdo sde</section><text>khyod sngon brgya la gyur pa'i/ /chos rnams kyi ni rang bzhin ltos/ /chos kyi dam pa ston mdzad cing / /'jigs gyur 'jigs pa sel mdzad pa/ /shAkya seng+ge zhes bya ba'i/ /ston pa yang</text></item>
<item><p>383a6</p><section>mdo sde</section><text>dag byung ba yod/ /'dod pa mi rtag mi brtan pa/ /glog 'od snang ba ji bzhin te/ /snang yang yang dag ma yin pas/ /mkhas pa de la chags pa med/ /ji ltar chu ni 'khrugs pa las/ /</text></item>
<item><p>383a7</p><section>mdo sde</section><text>dbu brdos pa byung ba yang / /rgyu yi sbyor las skyes pa ste/ /de la byed pa po yang med/ /de bzhin ming dang gzugs rnams kyang / /las kyi sbyor las skyes pa ste/ /rgyu las byung ba yin pas</text></item>
<item><p>383b1</p><section>mdo sde</section><text>na| |byed pa po ni gang yang med/ /kha dog bzang po gar song zhing / /gang gis khyod 'dir skrag pa yi/ /mi gtsang ba yang ga las 'ongs/ /khye'u khyod de la mngon sum gyis/ /chos rnams yul na</text></item>
<item><p>383b2</p><section>mdo sde</section><text>mi gnas shing / /de dag phyogs nas 'ongs pa med/ /'ong ba med cing 'gro med kyang / /de dag rang bzhin ston par byed/ /'di la byed pa po med cing / /tshor ba po yang 'di la med/ /byed</text></item>
<item><p>383b3</p><section>mdo sde</section><text>med tshor ba po med pa'i/ /chos rnams sgyu 'dra dngos po med/ /rang gi lus la rtogs shig dang / /de yang 'di dang 'dra bas na/ /khye'u khyod gzhan gyi lus kyis ni/ /'dir yang skrag par</text></item>
<item><p>383b4</p><section>mdo sde</section><text>ma byed cig /ji ltar rmi lam rmis pa na/ /rtsed mo byed cing dga' bltar/ /de bzhin dga' ba'i rtsed mo kun/ /rmi lam rtsed mo byas dang 'dra/ /shAkya seng+ge'i spyan sngar ni/ /khye'u khyod 'gro bar gyis</text></item>
<item><p>383b5</p><section>mdo sde</section><text>shig dang / /des ni khye'u khyod 'jigs dang skrag /rtsa dang bcas te 'byin par 'gyur/ /pha ma khyod kyi skyabs ma yin/ /mdza' bshes rtsa lag rnams kyang min/ /de dag gis ni khyod por</text></item>
<item><p>383b6</p><section>mdo sde</section><text>nas| |ji ltar 'dod pa bzhin du 'gro /'jigs gyur 'jigs pa sel mdzad cing / /skyabs med skyob pa'i sangs rgyas dang / /chos dang tshogs mchog dge 'dun la/ /der ni skyabs su</text></item>
<item><p>383b7</p><section>mdo sde</section><text>'gro bar gyis/ /lha dang dri za mi rnams las/ /gang dag de la skyabs song ba/ /'jigs pa kun las thar par 'gyur/ /bde ba rnyed par dka' ba med/ /de nas tshong dpon gyi khye'u des</text></item>
<item><p>384a1</p><section>mdo sde</section><text>tshigs su bcad pa de dag thos nas dga' mgu zhing yid rangs te 'jigs skrag pa dang bral nas dga' ba dang / mchog tu dga' ba skyes te/ shi ba'i</text></item>
<item><p>384a2</p><section>mdo sde</section><text>ro myags pa de bor nas nags khrod de nas byung ngo / /de nas bcom ldan 'das kyis tshong dpon gyi bu de gdul ba'i dbang gi phyir sku las 'od rab tu phyung ste/ 'od des yul ma ga d+ha</text></item>
<item><p>384a3</p><section>mdo sde</section><text>thams cad snang bas khyab par gyur to/ /khye'u des de bzhin gshegs pa dgra bcom pa yang dag par rdzogs pa'i sangs rgyas nyi ma'i dkyil 'khor 'char ba dang 'dra ba/ gzi</text></item>
<item><p>384a4</p><section>mdo sde</section><text>brjid dang dpal gyis 'bar ba/ mdzes pa/ dga' bar bya ba/ dbang po zhi ba/ thugs zhi ba/ dul ba mchog /mtshungs pa med pa/ dam pa'i mchog brnyes pa/ gser gyi</text></item>
<item><p>384a5</p><section>mdo sde</section><text>mchod sdong ltar mngon du 'bar ba/ glang po che ltar dbang po thul cing bsrungs ba/ mtsho ltar dwangs shing gsal la rnyog pa med pa/ skyes bu chen po'i mtshan sum cu rtsa gnyis kyis</text></item>
<item><p>384a6</p><section>mdo sde</section><text>brgyan ba/ nyan thos kyi tshogs kyis yongs su bskor nas chos ston cing bzhugs par bya ba ring po nas mthong ngo / /de'i lam bkra ba/ blta na sdug pa/ rin po che'i lan kan bres pa/</text></item>
<item><p>384a7</p><section>mdo sde</section><text>me tog bkram pa zhig kyang byung bar gyur to/ /lha'i dbang po brgya byin yang khye'u de'i mdun du 'greng nas khye'u de la 'di skad ces smras so/ /khye'u/ khyod kyis de bzhin gshegs pa</text></item>
<item><p>384b1</p><section>mdo sde</section><text>mthong nas sems rab tu dang bar gyur pa ni/ rnyed pa legs par rnyed pa yin no/ /de bzhin gshegs pa'ang khyod nyid la dgongs kyi/ khye'u/ khyod lam 'dir zhugs la de bzhin gshegs</text></item>
<item><p>384b2</p><section>mdo sde</section><text>pa'i spyan sngar song zhig /de nas khye'u de lha'i dbang po brgya byin dang lhan cig tu bcom ldan 'das ga la ba der song ngo / /de nas lha'i dbang po brgya byin gyis khye'u de la khye'u/ khyod kyis me</text></item>
<item><p>384b3</p><section>mdo sde</section><text>tog 'di dag gis de bzhin gshegs pa la mngon par gtor cig ces me tog man+dA ra ba thu ba gang byin no/ /de nas khye'u des me tog de dag bcom ldan 'das la mngon par gtor to /gtor</text></item>
<item><p>384b4</p><section>mdo sde</section><text>nas bcom ldan 'das kyi zhabs la mgo bos phyag btsal te lan gsum bskor ba byas nas bcom ldan 'das kyi spyan sngar 'dug ste bcom ldan 'das la 'di skad ces gsol to/ /</text></item>
<item><p>384b5</p><section>mdo sde</section><text>bdag bcom ldan 'das dang / chos dang / dge slong gi dge 'dun la skyabs su mchi'o/ /bdag gi dge ba'i rtsa ba 'di'ang bla na med pa yang dag par rdzogs pa'i byang chub tu yongs su</text></item>
<item><p>384b6</p><section>mdo sde</section><text>bsngo bar bgyi'o/ /bcom ldan 'das/ bdag gis yul gyi bzang mo rgyal pos thugs su chud pa gser mchog 'od dpal zhes bgyi ba zhig dga' bar rtse ba'i slad du skyed mos tshal</text></item>
<item><p>384b7</p><section>mdo sde</section><text>du khrid pa las/ bcom ldan 'das/ de mdog yal zhing lus myags te nye du'i tshogs thams cad kyis kyang spangs nas bdag kyang 'jigs pa chen po skyes na/ bcom ldan 'das/</text></item>
<item><p>385a1</p><section>mdo sde</section><text>'di'i le lan gyis bdag rgyal pos bkum du mi mchi lags sam/ bcom ldan 'das kyis bka' stsal pa/ khye'u /ma dogs shig /sangs rgyas la skyabs su</text></item>
<item><p>385a2</p><section>mdo sde</section><text>song ba rnams la 'jigs pa phyis mi 'byung bas ngas khyod mi 'jigs pas mgron du gnyer gyi 'jigs pa ma skyed cig /khye'u/ de lta mod kyi gzhi gang las 'jigs pa dang / skrag</text></item>
<item><p>385a3</p><section>mdo sde</section><text>par gyur pa'i gzhi de yongs su spongs shig /gsol pa/ bcom ldan 'das/ 'jigs pa dang / skrag par 'gyur ba'i gzhi gang lags/ bcom ldan 'das kyis bka' stsal pa/</text></item>
<item><p>385a4</p><section>mdo sde</section><text>khye'u| 'dod chags dang / zhe sdang dang / gti mug ni 'jigs pa dang / skrag par 'gyur ba'i gzhi'o/ /nga'o snyam pa'i nga rgyal ni gzhi'o/ /lta ba'i kun nas ldang ba ni gzhi'o/ /</text></item>
<item><p>385a5</p><section>mdo sde</section><text>sred pas lhag par chags pa ni gzhi'o/ /ngar 'dzin pa dang / nga yir 'dzin pa ni gzhi'o/ /dngos po la mngon par zhen pa ni gzhi'o/ /yongs su 'dzin pa dang / rtsod pa ni gzhi'o/ /</text></item>
<item><p>385a6</p><section>mdo sde</section><text>'jig tshogs la lta ba'i 'ching ba ni gzhi'o/ /mi rtag pa la rtag par 'du shes pa ni gzhi'o/ /sdug bsngal ba la bde bar 'du shes pa ni gzhi'o/ /mi sdug pa la sdug par 'du</text></item>
<item><p>385a7</p><section>mdo sde</section><text>shes pa ni gzhi'o/ /bdag med pa la bdag tu 'du shes pa ni gzhi'o/ /phung po rnams la yongs su 'dzin pa'i 'du shes ni gzhi'o/ /khams la so sor mi rtog pa ni gzhi'o/ /</text></item>
<item><p>385b1</p><section>mdo sde</section><text>skye mched rnams yongs su mi shes pa ni gzhi'o/ /lus la skyon du mi lta ba ni gzhi'o/ /srog la mngon par dga' ba ni gzhi ste/ khye'u/ gzhi de dag las 'jigs pa dang / skrag pa</text></item>
<item><p>385b2</p><section>mdo sde</section><text>'byung bas de dag spang bar bya'o/ /khye'u/ khyod kyi bu mo de'i lus rnam par zhig pa mthong ngam/ gsol pa/ bcom ldan 'das/ bdag gis mthong lags so/ /bcom ldan 'das kyis</text></item>
<item><p>385b3</p><section>mdo sde</section><text>bka' stsal pa/ khye'u/ 'dus byas thams cad ni de ltar mi rtag pa/ sdug bsngal ba/ bdag med pa/ rnam par 'gyur ba'i chos can/ mi brtan pa/ ther zug ma yin pa/ byis pa</text></item>
<item><p>385b4</p><section>mdo sde</section><text>'drid pa| log pa las byung ba/ g.yo ba med pa/ rnam par bsgrubs pa ste/ med pa las snang bas sgyu ma lta bu'o/ /ro myang ba chung bas rmi lam lta bu'o/ /'khrul par snang bas smig rgyu lta</text></item>
<item><p>385b5</p><section>mdo sde</section><text>bu'o| |gzod ma nas ma skyes pas mig yor lta bu'o/ /las kyi rnam par smin pas chud mi za ba'i tshul gyis gzugs brnyan lta bu'o/ /'pho ba med pa'i tshul gyis chu zla lta bu'o/ /sgra</text></item>
<item><p>385b6</p><section>mdo sde</section><text>med pa las sgrar go bar byed pas brag ca lta bu'o/ /mngon par 'du byed pa med pa'i sgo yin pas grib ma'i gzugs lta bu'o/ /rang bzhin gyis ya ma brla yin pas chang ba stong pa lta bu'o//</text></item>
<item><p>385b7</p><section>mdo sde</section><text>gzung du med pa'o/ /rlung dang mtshungs pa'o/ /rdzun pa'o/ /gzhi med pa'o/ /gsog go /'grib pa med pa'o/ /rdzogs pa med pa'o/ /khye'u/ de ltar na/ chos thams cad bdag po med pa ste/</text></item>
<item><p>386a1</p><section>mdo sde</section><text>de la khyod mngon par zhen par mi bya'o/ /khye'u/ de ji snyam du sems/ khyod kyi 'dod pa dang ldan pa'i rtog pa dang / dpyod pa gang yin pa de dag ji ltar</text></item>
<item><p>386a2</p><section>mdo sde</section><text>mthong / khye'us gsol pa/ bcom ldan 'das/ byis pa so so'i skye bo rnams kyi 'dod chags ni kha dog dang dbyibs bzang po las yongs su brtags pas skye lags so/ /de</text></item>
<item><p>386a3</p><section>mdo sde</section><text>ni 'phags pa'i chos 'dul bas mi gtsang ba la sogs par so sor brtags pas mi 'byung ste/ bcom ldan 'das/ de las mi rtog na 'dod chags kyi kun 'byung ba kun tu</text></item>
<item><p>386a4</p><section>mdo sde</section><text>'byung bar mi 'gyur lags so/ /bcom ldan 'das kyis bka' stsal pa/ khye'u/ legs so lags so/ /'di lta ste/ mi rtog cing rnam par mi rtog pa 'di ni 'dod chags kyi</text></item>
<item><p>386a5</p><section>mdo sde</section><text>rang bzhin yin no/ /khye'u/ khyod kyis bdag tu lta ba med pa dang / gzhan du lta bar sgro 'dogs pa med par chos la tshul bzhin du sems par brtson par bya'o/ /khye'us gsol pa/</text></item>
<item><p>386a6</p><section>mdo sde</section><text>bcom ldan 'das/ ji ltar na/ byang chub sems dpa' chos la tshul bzhin du sems par brtson pa lags/ bcom ldan 'das kyis bka' stsal pa/ khye'u/ byang chub sems dpa' ni 'dod</text></item>
<item><p>386a7</p><section>mdo sde</section><text>chags kyi rang bzhin gyis byang chub yongs su tshol lo/ /khye'u/ de bzhin du byang chub sems dpa' ni zhe sdang gi rang bzhin dang / gti mug gi rang bzhin dang / nyon mongs pa thams</text></item>
<item><p>386b1</p><section>mdo sde</section><text>cad kyi rang bzhin gyis byang chub yongs su tshol lo/ /khye'u/ ji ltar 'dod chags dang / zhe sdang dang / gti mug dngos po med pa de ltar chos thams cad la byang chub sems dpa'i shes pa</text></item>
<item><p>386b2</p><section>mdo sde</section><text>'jug go /khye'u| 'dod chags dang / zhe sdang dang / gti mug rnams ni rtsa ba med pa/ gnas med pa/ gzhi med pa/ byed pa po med pa/ tshor ba po med pa/ nang dang phyi rol dben</text></item>
<item><p>386b3</p><section>mdo sde</section><text>pa| stong pa/ bdag dang / sems can dang / srog dang / gso ba dang / skyes bu dang / gang zag dang bral ba/ mtshan ma med pa ste/ mtshan mar rtog pa dang bral ba/ smon pa med pa/</text></item>
<item><p>386b4</p><section>mdo sde</section><text>mngon par dga' ba med pa/ dga' ba dang sred pa dang bral ba/ mngon par 'du byed pa med pa/ rang bzhin med pa'o/ /khye'u/ 'dod chags dang / zhe sdang dang / gti mug ji lta</text></item>
<item><p>386b5</p><section>mdo sde</section><text>ba de bzhin du chos thams cad la byang chub sems dpa'i shes pa 'jug go/ khye'u/ gzhan yang tshul bzhin la brtson pa'i byang chub sems dpa'i sems bskyed pa thams cad ni</text></item>
<item><p>386b6</p><section>mdo sde</section><text>byang chub yin no/ /de ci'i phyir zhe na/ sems rtogs pa gang yin pa de ni bstan du med pa dang / smon pa med pa dang / rnam par rig pa med pa dang / sgyu ma'i rang bzhin lta bu dang / nang ma</text></item>
<item><p>386b7</p><section>mdo sde</section><text>yin pa dang / phyi rol ma yin pa dang / gzhan dang ldan pa ma yin pas gzugs med pa ste/ khye'u/ de nyid byang chub sems dpa'i byang chub yin te/ khye'u/ byang chub sems dpas rang gi</text></item>
<item><p>387a1</p><section>mdo sde</section><text>sems rtogs pa ma gtogs par khong du chud par bya ba gzhan med do/ /rang gi sems rtogs pa gang yin pa de nyid sems can thams cad kyi sems</text></item>
<item><p>387a2</p><section>mdo sde</section><text>rtogs pa yin no/ /rang gi sems dben pas sems can thams cad kyi sems dben no/ /rang gi sems kyi rang bzhin gyis sems can thams cad kyi sems kyi rang bzhin</text></item>
<item><p>387a3</p><section>mdo sde</section><text>no| |rang gi sems rnam par dag pas sems can thams cad kyi sems rnam par dag go /rang gi sems 'dod chags dang bral bas sems can thams cad kyi sems</text></item>
<item><p>387a4</p><section>mdo sde</section><text>'dod chags dang bral lo/ /rang gi sems la zhe sdang med pas sems can thams cad kyi sems la zhe sdang med do/ /rang gi sems la gti mug med pas sems can</text></item>
<item><p>387a5</p><section>mdo sde</section><text>thams cad kyi sems la gti mug med do/ /rang gi sems la nyon mongs pa med pas sems can thams cad kyi sems la nyon mongs pa med do/ /de ltar rtogs pa gang</text></item>
<item><p>387a6</p><section>mdo sde</section><text>yin pa de thams cad mkhyen pa'i ye shes rtogs pa yin no/ /khye'u/ de ltar tshul bzhin la brtson pa'i byang chub sems dpa' ni sems can thams cad kyi sems la</text></item>
<item><p>387a7</p><section>mdo sde</section><text>rang bzhin gyis kun nas nyon mongs pa med par rab tu shes so/ /gang glo bur gyi nyon mongs pas nye bar nyon mongs kyang sems kyi rgyud la ni nyon mongs par 'gyur ba'ang</text></item>
<item><p>387b1</p><section>mdo sde</section><text>med la| chos kyi rigs pa'i lhag mthong gis de dag de la yongs su gdung ba'ang med de/ des byang chub sems dpa' de dag gis glo bur gyi nyon mongs pa rnams mthong bas na/ kun</text></item>
<item><p>387b2</p><section>mdo sde</section><text>nas nyon mongs par mi 'gyur ro/ /bstan pa 'di bshad pa na tshong dpon gyi bu 'jigs byin chos rnams la rjes su mthun pa'i bzod pa skyes par gyur to/ /de nas smad tshong ma'i</text></item>
<item><p>387b3</p><section>mdo sde</section><text>bu mo gser mchog 'od dpal gyis tshong dpon gyi bu de dul bar rig nas lha'i bu mo lnga brgya tsam gyis yongs su bskor te sil snyan dang / pheg rdob pa dang / glu dbyangs len pa</text></item>
<item><p>387b4</p><section>mdo sde</section><text>dag byed cing / bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te bcom ldan 'das la lan gsum bskor ba byas nas bcom</text></item>
<item><p>387b5</p><section>mdo sde</section><text>ldan 'das kyi spyan sngar 'dug go /de nas 'jam dpal gzhon nur gyur pas tshong dpon gyi bu 'jigs byin la 'di skad ces smras so/ /khye'u/ khyod kyis sring mo 'di shes sam/ smras</text></item>
<item><p>387b6</p><section>mdo sde</section><text>pa| 'jam dpal/ 'tshal lags so/ /'jam dpal gyis smras pa/ ji lta bur shes/ de nas khye'u des 'jam dpal gzhon nur gyur pa la tshigs su bcad de smras pa/ gzugs</text></item>
<item><p>387b7</p><section>mdo sde</section><text>ni dbu ba rdos pa 'dra/ /tshor ba chu yi chu bur bzhin/ /'du shes smig rgyu lta bu ste/ /'du byed rnams ni chu shing bzhin/ /rnam shes sgyu ma lta bu ste/ /yongs su rtogs pas kun tu bskyed//</text></item>
<item><p>388a1</p><section>mdo sde</section><text>byis pas yang dag min brtags pa/ /de ltar bdag gis yongs su 'tshal/ /'di lus mi g.yo bem po ste/ /rtswa dang rtsig pa lta bu lags/ /rnam shes bstan</text></item>
<item><p>388a2</p><section>mdo sde</section><text>du ma mchis te/ /de ltar bdag gis yongs su 'tshal/ /'di la sems can bdag ma mchis/ /srog dang gang zag ma mchis te/ /lus 'di bsags pa tsam lags par/ /de ltar</text></item>
<item><p>388a3</p><section>mdo sde</section><text>bdag gis yongs su 'tshal/ /'di la 'dod chags sdang ma mchis/ /gti mug 'byung ba'ang ma mchis te/ /nyon mongs ma mchis bdag ma mchis/ /de ltar bdag gis yongs su</text></item>
<item><p>388a4</p><section>mdo sde</section><text>'tshal| |tshul bzhin ma lags bslad pa 'di/ /byis pa rnams kyi 'khrul pa ste/ /mkhas pa de la mi chags par/ /de ltar bdag gis yongs su 'tshal/ /dper na 'dir ni nags</text></item>
<item><p>388a5</p><section>mdo sde</section><text>khrod na| |shi ba'i ro ni man ma pa bzhin/ /gzugs 'di rang bzhin de 'dra bar/ /de ltar bdag gis yongs su 'tshal/ /'di ni sngon mthar ma skyes te/ /phyi mthar 'chi 'phor 'gyur ma</text></item>
<item><p>388a6</p><section>mdo sde</section><text>mchis| |da ltar byung ba ma mchis par/ /de ltar bdag gis yongs su 'tshal/ /'di yis bdag ni rgyal ba las/ /mi gtsang ba yis bkrol bas na/ /'jam dbyangs rnam pa ji ltas kyang /</text></item>
<item><p>388a7</p><section>mdo sde</section><text>'di la lan glan rngo ma thogs/ /mi 'gum 'chi 'pho ma mchis kyang / /sems can yongs smin bgyi slad du/ /bdag ni 'chi bar ston bgyid pas/ /su zhig byang chub tshol mi bgyid/ /ji</text></item>
<item><p>388b1</p><section>mdo sde</section><text>ltar bdag gis chags sdang dang / /nyon mongs thams cad tshul bzhin min/ /sems can kun gyi mtshan de 'dra/ /'di ni chos rnams chos nyid lags/ /de nas de'i tshe bcom ldan</text></item>
<item><p>388b2</p><section>mdo sde</section><text>'das 'dzum pa mdzad do/ /'di ni sangs rgyas bcom ldan 'das rnams kyi chos nyid de/ gang gi tshe 'dzum pa mdzad pa de'i tshe bcom ldan 'das kyi zhal gyi sgo nas 'od zer kha dog sna</text></item>
<item><p>388b3</p><section>mdo sde</section><text>tshogs| kha dog du ma 'di lta ste/ sngon po dang / ser po dang / dmar po dang / dkar po dang / btsod ka dang / shel dang / dngul gyi kha dog lta bu dag byung ste/ de dag byung nas tshangs pa'i 'jig rten</text></item>
<item><p>388b4</p><section>mdo sde</section><text>gyi bar du song ste/ 'jig rten gyi khams mtha' yas mu med bdag snang bas khyab par byas nas slar log ste bcom ldan 'das kyi dbu'i gtsug tu nub bo/ /de nas tshe dang ldan pa kun</text></item>
<item><p>388b5</p><section>mdo sde</section><text>dga' bos bcom ldan 'das 'dzum pa mdzad pa mthong nas stan las langs te bla gos phrag pa gcig tu gzar nas pus mo g.yas pa'i lha ngas la btsugs te bcom ldan 'das</text></item>
<item><p>388b6</p><section>mdo sde</section><text>ga la ba de logs su thal mo sbyar ba btud nas bcom ldan 'das la 'di skad ces gsol to/ /de bzhin gshegs pa dgra bcom pa yang dag par rdzogs pa'i sangs rgyas rnams ni/ rgyu</text></item>
<item><p>388b7</p><section>mdo sde</section><text>dang rkyen ma mchis par 'dzum pa mi mdzad na/ bcom ldan 'das/ 'dzum pa mdzad pa'i rgyu ni gang lags/ rkyen ni gang lags/ de nas de'i tshe tshigs su bcad pa 'di dag kyang gsol</text></item>
<item><p>389a1</p><section>mdo sde</section><text>to| |rnam 'dren 'jig rten mkhyen la ya mtshan mi mnga' bas/ /ston pa rgyu ma mchis par 'dzum pa mi mdzad na/ /'di ltar khyod ni 'dzum pa mdzad par gyur pa</text></item>
<item><p>389a2</p><section>mdo sde</section><text>yi| |khyod kyi 'dzum pa'i rgyu ni bdag cag shin tu 'tshal/ /rgyal ba'i zhal 'dzum mdzad par gyur pa mthong nas ni/ /lhar bcas 'gro ba 'di dag the tshom skyes par gyur/ /the tshom gyur</text></item>
<item><p>389a3</p><section>mdo sde</section><text>pa rnams kyi som nyi bsal du gsol/ /mi dbang 'dzum pa mdzad pa'i rgyu ni bstan du gsol/ /gang gis de ring chos rnams la ni yid bzhag gam/ /chos nyid du ni rgyal ba la las mthong</text></item>
<item><p>389a4</p><section>mdo sde</section><text>gyur tam/ /sangs rgyas bsngags pa'i mchod pa gang gis deng bgyis sam/ /bdag cag de dag nyan par 'tshal lo mi yi gtso/ /gang gang de ring bdud rnams bzhon dang bcas bcom</text></item>
<item><p>389a5</p><section>mdo sde</section><text>mam| |gang gis ston pa'i thugs ni de ring dgyes bgyis sam/ /gang gis de ring 'dus byas rnams kyi gting rtogs sam/ /de dag nyan par 'tshal gyi the tshom bsal du gsol/ /</text></item>
<item><p>389a6</p><section>mdo sde</section><text>'dren pa 'dzum pa mdzad pa'i rgyu ni mnyan slad du/ /'gro ba thams cad thal mo sbyar ba bgyis te sdod/ /rkang gnyis rnams kyi gtso bo thugs rje bskyed mdzod la/ /the tshom gyur pa rnams</text></item>
<item><p>389a7</p><section>mdo sde</section><text>kyi yid gnyis bsal du gsol/ /bcom ldan 'das kyis bka' stsal pa/ kun dga' bo/ khyod kyis smad tshong ma'i bu mo gser mchog 'od dpal zhes bya ba 'di mthong ngam/</text></item>
<item><p>389b1</p><section>mdo sde</section><text>gsol pa/ bcom ldan 'das/ mthong lags so/ /bde bar gshegs pa/ mthong lags so/ /bcom ldan 'das kyis bka' stsal pa/ kun dga' bo/ smad tshong ma'i bu mo gser</text></item>
<item><p>389b2</p><section>mdo sde</section><text>mchog 'od dpal 'di ni sngon 'jam dpal gzhon nur gyur pas bla na med pa yang dag par rdzogs pa'i byang chub yang dag par 'dzin du bcug ste/ 'dis de las thos nas chos rnams</text></item>
<item><p>389b3</p><section>mdo sde</section><text>la rjes su mthun pa'i bzod pa thob par gyur to/ /kun dga' bo/ khyod kyis tshong dpon gyi bu 'jigs byin zhes bya ba 'di mthong ngam/ gsol pa/ bcom ldan 'das/ mthong lags so/ /</text></item>
<item><p>389b4</p><section>mdo sde</section><text>bde bar gshegs pa/ mthong lags so/ /bcom ldan 'das kyis bka' stsal pa/ kun dga' bo/ 'di ni ngas sngon bla na med pa yang dag par rdzogs pa'i byang chub yang dag par 'dzin</text></item>
<item><p>389b5</p><section>mdo sde</section><text>du bcug ste/ 'dis kyang nga las chos thos nas chos rnams la rjes su mthun pa'i bzod pa thob par gyur to/ /kun dga' bo/ smad tshong ma'i bu mo gser mchog 'od dpal 'di ni bskal</text></item>
<item><p>389b6</p><section>mdo sde</section><text>pa 'bum phrag dgu bcu rtsa gnyis 'das pa'i 'og tu bskal pa rin chen 'byung ba zhes bya ba la 'jig rten gyi khams rin chen can zhes bya bar mngon par rdzogs par 'tshang rgya ste/ de bzhin</text></item>
<item><p>389b7</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas rin chen 'od ces bya bar 'gyur ro/ /kun dga' bo/ 'jig rten gyi khams de'i sems can rnams kyi longs spyod dang / nye bar</text></item>
<item><p>390a1</p><section>mdo sde</section><text>spyod pa ni sum cu rtsa gsum gyi lha rnams ci 'dra ba de 'dra bar 'gyur ro/ /de na byang chub sems dpa' rin po che dag ma gtogs par rin po che gzhan 'byung par</text></item>
<item><p>390a2</p><section>mdo sde</section><text>mi 'gyur ro/ /de bzhin gshegs pa de'i tshe'i tshad ni dpag tu med par 'gyur ro/ /de bla na med pa yang dag par rdzogs pa'i byang chub mngon par rdzogs par sangs rgyas pa dang /</text></item>
<item><p>390a3</p><section>mdo sde</section><text>tshong dpon gyi bu 'jigs byin 'di'ang byang chub sems dpa' yon tan rin chen 'od ces bya ba 'gyur te/ de bzhin gshegs pa de'i chos kyi mdzod 'dzin par byed do/ /gang gi tshe de</text></item>
<item><p>390a4</p><section>mdo sde</section><text>bzhin gshegs pa rin chen 'od yongs su mya ngan las 'da' bar 'gyur ba de'i tshe byang chub sems dpa' yon tan rin chen 'od de la byang chub sems dpa' yon tan rin chen 'od</text></item>
<item><p>390a5</p><section>mdo sde</section><text>'di ni de'i 'og tu bla na med pa yang dag par rdzogs pa'i byang chub mngon par rdzogs par 'tshang rgya ste/ de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>390a6</p><section>mdo sde</section><text>rin chen 'od 'phro zhes bya bar 'gyur ro/ /de'i sangs rgyas kyi zhing bkod pa'ang nga'i ci 'dra ba de 'dra bar 'gyur ro zhes lung ston par 'gyur ro/ /smad tshong ma'i bu mo gser mchog 'od</text></item>
<item><p>390a7</p><section>mdo sde</section><text>dpal dang / tshong dpon gyi bu 'jigs byin gnyis lung bstan ma thag tu de'i mod la stong gsum gyi stong chen po'i 'jig rten gyi khams 'di rnam pa drug tu g.yos shing 'jig rten du</text></item>
<item><p>390b1</p><section>mdo sde</section><text>snang ba chen pos khyab par gyur to/ /lung bstan pa bshad pa 'di bstan pa na srog chags brgya stong gis bla na med pa yang dag par rdzogs pa'i byang chub tu sems bskyed par gyur to/ /de</text></item>
<item><p>390b2</p><section>mdo sde</section><text>nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ chos kyi rnam grangs 'di'i ming ci lags/ 'di ji ltar gzung bar bgyi/ bcom ldan</text></item>
<item><p>390b3</p><section>mdo sde</section><text>'das kyis bka' stsal pa/ kun dga' bo/ de'i phyir khyod kyis chos kyi rnam grangs 'di bkod pa chen po'i sgo'i le'u zhes bya bar zungs shig /'jam dpal rnam par rol pa zhes bya bar</text></item>
<item><p>390b4</p><section>mdo sde</section><text>yang zungs shig /smad tshong ma'i bu mo gser mchog 'od dpal btul ba zhes bya bar yang zungs shig /bcom ldan 'das kyis de skad ces bka' stsal nas tshe dang ldan pa kun dga'</text></item>
<item><p>390b5</p><section>mdo sde</section><text>bo dang / /smad tshong ma'i bu mo gser mchog 'od dpal dang / tshong dpon gyi bu 'jigs byin dang / 'jam dpal gzhon nur gyur pa dang / byang chub sems dpa' sems dpa' chen po de dag</text></item>
<item><p>390b6</p><section>mdo sde</section><text>dang / thams cad dang ldan pa'i 'khor de dang / lha dang / mi dang / lha ma yin dang / dri zar bcas pa'i 'jig rten yi rang ste bcom ldan 'das kyis gsungs pa la mngon par bstod do/ /'phags</text></item>
<item><p>390b7</p><section>mdo sde</section><text>pa 'jam dpal rnam par rol pa zhes bya ba theg pa chen po'i mdo rdzogs so// //rgya gar gyi mkhan po su ren+d+ra bo d+hi dang / zhu chen gyi lo ts+tsha ba ban+d+he ye shes sdes zhus te gtan la</text></item>
<item><p>391a1</p><section>mdo sde</section><text>phab pa| rgya gar skad du/ a R+Ya many+dzu shrI bi ku rbA Na pa ri brta nA ma ma hA mAn su tra/ bod skad du/ 'phags pa 'jam dpal rnam par 'phrul pa'i le'u</text></item>
<item><p>391a2</p><section>mdo sde</section><text>zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan</text></item>
<item><p>391a3</p><section>mdo sde</section><text>yod na rgyal bu rgyal byed kyi tshal mgon med zas sbyin gyi kun dga' ra ba na dge slong stong nyis brgya lnga bcu'i dge slong gi dge 'dun chen po dang thabs cig tu bzhugs te/ byang</text></item>
<item><p>391a4</p><section>mdo sde</section><text>chub sems dpa'i dge 'dun chen po dang / 'dod pa na spyod pa dang / gzugs na spyod pa dang / gnas gtsang ma'i ris kyi lha'i bu du ma dag dang yang thabs cig go /de na bcom ldan</text></item>
<item><p>391a5</p><section>mdo sde</section><text>'das 'khor brgya stong du mas yongs su bskor cing mdun gyis bltas nas chos ston to/ /de'i tshe lha'i bu 'od mang po zhes bya ba 'khor de nyid du 'dus par gyur te 'dug go /'jam dpal</text></item>
<item><p>391a6</p><section>mdo sde</section><text>gzhon nur gyur pa'ang 'khor de nyid du 'dus par gyur te 'dug go/ de nas lha'i bu 'od mang pos 'jam dpal gzhon nur gyur pa la 'di skad ces smras so/ /'jam dpal/ byang chub</text></item>
<item><p>391a7</p><section>mdo sde</section><text>sems dpa' rnams kyi bla na med pa yang dag par rdzogs pa'i byang chub la bdud bar chad byed na/ 'jam dpal/ byang chub sems dpa' rnams kyi bdud kyi las gang yin/ de skad</text></item>
<item><p>391b1</p><section>mdo sde</section><text>ces smras pa dang / 'jam dpal gzhon nur gyur pas lha'i bu 'od mang po la 'di skad ces smras so/ /lha'i bu ji tsam du las rnams 'byung ba de tsam du bdud kyi las so/ /ji tsam du smon pa dang /</text></item>
<item><p>391b2</p><section>mdo sde</section><text>ji tsam du log par 'dzin pa dang / ji tsam du mchog tu 'dzin pa de tsam du bdud kyi smras so/ /ji tsam du 'dod pa dang / ji tsam du 'du shes pa dang / ji tsam du rlom sems pa dang / ji tsam</text></item>
<item><p>391b3</p><section>mdo sde</section><text>du yongs su rtog pa de tsam du bdud kyi las so/ /lha'i bu/ gzhan yang byang chub kyi sems la mngon par zhen pa'ang bdud kyi las so/ /sbyin pa'i sems la mngon par zhen pa'ang bdud kyi</text></item>
<item><p>391b4</p><section>mdo sde</section><text>las so| |tshul khrims dang / bzod pa dang / brtson 'grus dang / bsam gtan dang / shes rab kyi sems la mngon par zhen pa'ang bdud kyi las so/ /sbyin pa rlom sems su byed pa dang /</text></item>
<item><p>391b5</p><section>mdo sde</section><text>tshul khrims mchog tu 'dzin pa dang / bzod pa 'dzin pa dang / brtson 'grus len pa dang / bsam gtan la mtshan ma dang / shes rab rgyu ba'ang bdud kyi las so/ /dgon pa la dga' zhing mos</text></item>
<item><p>391b6</p><section>mdo sde</section><text>pa'i sems dang / btang snyoms su lhung ba'ang bdud kyi las so/ /'dod pa nyung ba dang / chog shes pa dang / sbyangs pa'i yon tan dang / yo byad bsnyungs pa la rlom sems su byed pa'ang bdud</text></item>
<item><p>391b7</p><section>mdo sde</section><text>kyi las so/ /bdag ni stong pa nyid la gnas pa/ bdag ni mtshan ma med pa la gnas pa/ bdag ni smon pa med pa la gnas pa/ bdag ni spros pa med pa la gnas pa/ bdag ni/ de</text></item>
<item><p>392a1</p><section>mdo sde</section><text>bzhin gshegs pa'i bka' sgrub cing gnas pa'o snyam du rlom sems su byed cing rnam par rtog pa'ang bdud kyi las so/ /lha'i bu/ rtog pa dang / rnams par rtog pa</text></item>
<item><p>392a2</p><section>mdo sde</section><text>dang / yongs su rtog pa dang / mthong ba dang / thos pa dang / bye brag phyed pa dang / rnam par shes pa'i gnas ji tsam pa de tsam du bdud kyi las so/ /lha'i bus smras pa/ 'jam dpal/ bdud kyi</text></item>
<item><p>392a3</p><section>mdo sde</section><text>las ga las 'byung / 'jam dpal gyis smras pa/ lha'i bu/ bdud kyi las ni brtson pa las 'byung po/ /de ci'i phyir zhe na/ lha'i bu/ brtson pa la bdud kyis glags tshol gyi/ mi brtson pa</text></item>
<item><p>392a4</p><section>mdo sde</section><text>la bdud kyis ci zhig bya bar 'gyur de/ de nyid bdud kyi las yin no/ /lha'i bus smras pa/ 'jam dpal/ byang chub sems dpa' ji ltar na brtson pa yin/ ji ltar na mi brtson pa yin/</text></item>
<item><p>392a5</p><section>mdo sde</section><text>'jam dpal gyis smras pa/ lha'i bu/ ji tsam du gnyis la sbyor ba de tsam du brtson pa ma yin no/ /de ci'i phyir zhe na/ 'jig rten gnas pa ni gnyis la sbyor ba dang ldan pa'o/ /lha'i</text></item>
<item><p>392a6</p><section>mdo sde</section><text>bu brjod pa zhes pa ba 'di ni sbyor ba yang dag pa'i tshig bla dgas so/ /sbyor ba yang dag pa zhes bya ba 'di ni sbyor ba med pa'i tshig bla dwags so/ /sbyor ba med pa zhes bya ba 'di ni spros pa</text></item>
<item><p>392a7</p><section>mdo sde</section><text>med pa'i tshig bla dgas so/ /spros pa med pa zhes bya ba 'di ni sbyor ba yang dag pa'i tshig bla dgas so/ /lha'i bu/ gang na mig la mi sbyor ba dang / gzugs la mi sbyor ba 'di ni byang chub sems</text></item>
<item><p>392b1</p><section>mdo sde</section><text>dpa'i sbyor ba yang dag pa zhes bya'o/ /gang na rna ba la mi sbyor ba dang / sgra la mi sbyor ba dang / sna la mi sbyor ba dang / dri la mi sbyor ba dang / lce la mi sbyor ba dang / ro la mi sbyor ba dang / lus la mi sbyor ba</text></item>
<item><p>392b2</p><section>mdo sde</section><text>dang / reg bya la mi sbyor ba dang / yid la mi sbyor ba dang / chos la mi sbyor ba 'di ni byang chub sems dpa'i sbyor ba yang dag pa zhes bya'o/ /lha'i bu/ gzhan yang nyon mongs pa thams cad la'ang mi sbyor</text></item>
<item><p>392b3</p><section>mdo sde</section><text>la| sems can thams cad kyi nyon mongs pa spang ba'i phyir yang brtson pa 'di ni byang chub sems dpa'i sbyor ba yang dag pa zhes bya'o/ /lha'i bu/ gzhan yang khams gsum pa thams cad</text></item>
<item><p>392b4</p><section>mdo sde</section><text>la'ang mi sbyor la/ khams gsum du gtogs pa'i sems can rnams kyang 'byung bar sbyor ba 'di ni byang chub sems dpa'i sbyor ba yang dag pa zhes bya'o/ /gzhan yang sbyin pa la rlom sems</text></item>
<item><p>392b5</p><section>mdo sde</section><text>med par yang sbyor la/ sems can ser sna can sdud par yang sbyor ba dang / tshul khrims la rlom sems med par yang sbyor la/ sems can tshul khrims 'chal ba sdud par sbyor ba dang /</text></item>
<item><p>392b6</p><section>mdo sde</section><text>bzod pa la rlom sems med par yang sbyor la/ sems can gnod sems can sdud par yang sbyor ba dang / brtson 'grus la rlom sems med par yang sbyor la/ sems can le lo can sdud</text></item>
<item><p>392b7</p><section>mdo sde</section><text>par yang sbyor ba dang / bsam gtan la rlom sems med par yang sbyor la/ sems can sems rnam par g.yeng ba sdud par yang sbyor ba dang / shes rab la rlom sems med par yang sbyor la/</text></item>
<item><p>393a1</p><section>mdo sde</section><text>sems can shes rab 'chal pa can sdud par yang sbyor ba 'di'ang byang chub sems dpa'i sbyor ba yang dag pa zhes bya'o/ /gzhan yang stong pa nyid la rlom sems med</text></item>
<item><p>393a2</p><section>mdo sde</section><text>par yang sbyor la/ lta bar song ba thams cad dang yang bral zhing lta bar song ba las rnam par grol ba'ang ma yin pa ni stong pa nyid la sbyor ba ste/ stong pa nyid gang gis stong pa nyid stong pa'i stong</text></item>
<item><p>393a3</p><section>mdo sde</section><text>pa nyid des lta bar gyur pa rnams stong pa dang / stong pa nyid gang gis lta bar gyur pa rnams stong pa'i stong pa nyid des chos thams cad stong par 'di shes shing shes pa la lhag pa'i nga rgyal</text></item>
<item><p>393a4</p><section>mdo sde</section><text>yang med pa gang yin pa 'di'ang byang chub sems dpa'i sbyor ba yang dag pa'o/ /lha'i bu/ gzhan yang mtshan ma med pa la rlom sems med par yang sbyor la rnam par rtog pa thams cad</text></item>
<item><p>393a5</p><section>mdo sde</section><text>dang bral zhing rnam par rtog pa las grol ba'ang ma yin pa ni mtshan ma med pa la sbyor ba ste/ rnam par rtog pa gang gis mtshan ma med pa la rnam par rtog pa'i rnam par rtog pa de'ang mtshan</text></item>
<item><p>393a6</p><section>mdo sde</section><text>ma med pa dang mnyam zhing / rnam par rtog pa de dang mtshan ma med pa'ang mtshan ma med par rnam par rtog pas mnyam par shes te/ 'di shes shing shes pa la lhag pa'i nga rgyal yang med pa gang</text></item>
<item><p>393a7</p><section>mdo sde</section><text>yin pa 'di'ang byang chub sems dpa'i sbyor ba yang dag pa'o/ /gzhan yang smon pa med pa la rlom sems med par yang sbyor la/ bsam bzhin du skye ba yongs su 'dzin par yang sbyor te/ de</text></item>
<item><p>393b1</p><section>mdo sde</section><text>smon lam 'debs kyang sems kyi bag la nyal bar mi byed cing / smon lam 'debs kyang smon lam gyis rgyu ba'ang med la/ skye'ang skye zhing mtha' gnyis kar lta ba dang bral ba 'di lta ste/ ngar</text></item>
<item><p>393b2</p><section>mdo sde</section><text>'dzin pa dang / nga yir 'dzin pa'i lta ba dang bral bar gyur cing / skye'ang skye la 'chi 'pho dang skye pa dang yang bral ba yin te/ 'di shes shing shes pa la lhag pa'i nga rgyal yang med pa gang</text></item>
<item><p>393b3</p><section>mdo sde</section><text>yin pa 'di'ang byang chub sems dpa'i sbyor ba yang dag pa'o/ /lha'i bu/ gzhan yang byang chub sems dpa' rnams kyi sbyor ba yang dag pa yang dag phul ni gang shes rab kyi shes pas brtson pa'ang</text></item>
<item><p>393b4</p><section>mdo sde</section><text>med la/ thabs kyi shes pas dge ba'i chos thams cad sdud par yang sbyor ba dang / shes rab kyi shes pas bdag med pa dang / sems can med pa dang / srog med pa dang / gso ba med</text></item>
<item><p>393b5</p><section>mdo sde</section><text>pa dang / gang zag med par yang sbyor la/ thabs kyi shes pas sems can thams cad yongs su smin par byed par yang sbyor ba dang / shes rab kyi shes pas chos thams cad blang ba</text></item>
<item><p>393b6</p><section>mdo sde</section><text>med pa dang / dor ba med par yang sbyor la/ thabs kyi shes pas chos thams cad yongs su 'dzin par yang sbyor ba dang / shes rab kyi shes pas sangs rgyas thams cad dang chos kyi dbyangs</text></item>
<item><p>393b7</p><section>mdo sde</section><text>dbyer med par yang sbyor la/ thabs kyi shes pas sangs rgyas thams cad la bla mar bya ba dang / gus par bya ba dang / mchod pa dang / rim gro byed par yang sbyor ba dang / shes rab kyi</text></item>
<item><p>394a1</p><section>mdo sde</section><text>shes pas sangs rgyas kyi zhing thams cad nam mkha'i zhing du'ang sbyor la/ thabs kyi shes pas sangs rgyas kyi zhing gi yon tan bkod pa yongs su sbyong ba'i rgyan la</text></item>
<item><p>394a2</p><section>mdo sde</section><text>sbyor ba dang / shes rab kyi shes pas 'phags pa thams cad 'dus ma byas kyis rab tu phye bar yang sbyor la/ thabs kyi shes pas 'phags pa thams cad la bla ma dang / gus pa dang /</text></item>
<item><p>394a3</p><section>mdo sde</section><text>rim gro byed par yang sbyor ba dang / shes rab kyi shes pas sangs rgyas kyi sku zag pa med par so sor rtog par yang sbyor la/ thabs kyi shes pas mtshan dang dpe byad bzang po dang / rgyan la'ang</text></item>
<item><p>394a4</p><section>mdo sde</section><text>sbyor ba dang / shes rab kyi shes pas 'du byed thams cad ma skyes pa dang / ma byung bar so sor rtog par yang sbyor la/ thabs kyi shes pas bsam bzhin du srid par skye ba yongs su 'dzin par</text></item>
<item><p>394a5</p><section>mdo sde</section><text>yang sbyor ba dang / shes rab kyi shes pas stong pa nyid dang / mtshan ma med pa dang / smon pa med par yang sbyor la/ thabs kyi shes pas lta ba dang / rnam par rtog pa dang / smon lam</text></item>
<item><p>394a6</p><section>mdo sde</section><text>spang ba ston pa yang sbyor ba dang / shes rab kyi shes pas mngon par shes pa skye ba med par yang sbyor la/ thabs kyi shes pas mngon par shes pa thams cad kyis rnam par</text></item>
<item><p>394a7</p><section>mdo sde</section><text>'phrul par yang sbyor ba dang / shes rab kyi shes pas phung po dang / khams dang / skye mched ma skyes pa dang mi gsog par yang sbyor la/ thabs kyi shes pas phung po dang / khams</text></item>
<item><p>394b1</p><section>mdo sde</section><text>dang / skye mched yongs su 'dor bar yang sbyor ba dang / shes rab kyi shes pas srid pa mya ngan las 'das pa'i rang bzhin du rtog par byed par yang sbyor la/ thabs kyi shes pas 'khor ba na</text></item>
<item><p>394b2</p><section>mdo sde</section><text>sems can yongs su smin par byed par yang sbyor ba dang / shes rab kyi shes pas shes rab kyi mig la'ang sbyor la/ thabs kyi shes pas lha'i mig la mngon par sgrub pa la'ang sbyor</text></item>
<item><p>394b3</p><section>mdo sde</section><text>ba dang / shes rab kyi shes pas chos brjod du med par khong du chud par yang sbyor la/ thabs kyi shes pas yi ge dang nges pa'i tshig gis chos ston par yang sbyor ba dang / shes rab kyi shes</text></item>
<item><p>394b4</p><section>mdo sde</section><text>pas don dang chos so so yang dag par rig pa la yang sbyor la/ thabs kyi shes pas nges pa'i tshig dang spobs pa so so yang dag par rig pa la'ang sbyor ba dang / shes rab kyi shes pas</text></item>
<item><p>394b5</p><section>mdo sde</section><text>sems can gyi dbang po mchog dang / mchog ma yin pa thams cad shes pa la'ang sbyor la/ thabs kyi shes pas so so ci rigs par chos ston par yang sbyor ba dang / shes rab kyi shes pas</text></item>
<item><p>394b6</p><section>mdo sde</section><text>sems can gyi spyod pa brgyad khri bzhi stong khong du chud par byed par yang sbyor la/ thabs kyi shes pas chos kyi phung po brgyad khri bzhi stong yang dag par ston par yang sbyor ba 'di ni lha'i bu</text></item>
<item><p>394b7</p><section>mdo sde</section><text>byang chub sems dpa' rnams kyi sbyor ba yang dag pa yang dag phul lo/ /'jam dpal gzhon nur gyur pas sbyor ba yang dag pa 'di bstan pa na 'khor de las lha'i bu brgyad stong ni bla na</text></item>
<item><p>395a1</p><section>mdo sde</section><text>med pa yang dag par rdzogs pa'i byang chub tu sems bskyed do/ /byang chub sems dpa' lnga stong ni mi skye ba'i chos la bzod pa skyes so/ /bcom ldan 'das kyis kyang 'jam dpal</text></item>
<item><p>395a2</p><section>mdo sde</section><text>gzhon nur gyur pa la 'jam dpal/ khyod kyis byang chub sems dpa' rnams kyi sbyor ba yang dag pa 'di legs par bshad pa lags so/ /legs so/ /zhes bya ba byin no/ /de nas lha'i bu 'ong mang pos</text></item>
<item><p>395a3</p><section>mdo sde</section><text>'jam dpal gzhon nur gyur pa la 'di skad ces smras so/ /'jam dpal/ khyod la de bzhin gshegs pas gang gi phyir legs so/ /zhes bya ba byin pas ci khyod dga' bar 'gyur ram/ 'jam dpal</text></item>
<item><p>395a4</p><section>mdo sde</section><text>gyis smras pa/ lha'i bu/ 'di ji snyam du sems/ gang sprul pa'i sprul pa la legs so/ /zhes bya ba byin na/ sprul pa de la ci dga' bar 'gyur ba lta yod dam/ lha'i bus smras pa/ 'jam dpal/ sprul pa la rjes su chags</text></item>
<item><p>395a5</p><section>mdo sde</section><text>pa'ang med/ khong khro ba'ang med na/ de la dga' bar 'gyur ba ci zhig yod/ 'jam dpal gyis smras pa/ lha'i bu/ de bzhin du chos thams cad kyang sprul pa'i ngo bo nyid kyi mtshan nyid de/ de bzhin gshegs pa'ang</text></item>
<item><p>395a6</p><section>mdo sde</section><text>de'i mtshan nyid la/ 'jam dpal yang de'i mtshan nyid yin na/ de la legs so/ /zhes bya bas kho bo dga' bar 'gyur du ci zhig yod/ lha'i bu/ 'di lta ste/ dper na/ brag ca ni sgra snyan pa dang / mi snyan pa</text></item>
<item><p>395a7</p><section>mdo sde</section><text>rnams la rjes su chags par yang mi 'gyur/ khong khro bar yang mi 'gyur ro/ /lha'i bu/ de bzhin du chos thams cad ni brag ca'i ngo bo nyid kyi rang bzhin te/ de bzhin gshegs pa'ang de'i rang bzhin/</text></item>
<item><p>395b1</p><section>mdo sde</section><text>'jam dpal yang de'i rang bzhin yin na/ de la legs so zhes bya bas kho bo dga' bar 'gyur du ci yod/ lha'i bus smras pa/ 'jam dpal/ de bzhin gshegs pas su la legs so zhes bya ba</text></item>
<item><p>395b2</p><section>mdo sde</section><text>gnang / 'jam dpal gyis smras pa/ lha'i bu/ rnam par shes pa mi gnas par ston pa dang / bstan pa thams cad la su'i blo thogs par mi 'gyur ba dang / su sems can thams cad la</text></item>
<item><p>395b3</p><section>mdo sde</section><text>sems can du 'du shes mi 'jug pa dang / su chos thams cad la chos su 'du shes mi 'jug pa dang / su bsam pa mya ngan las 'das pa la'ang gnas la/ sbyor ba 'khor ba la'ang gnas pa dang / su</text></item>
<item><p>395b4</p><section>mdo sde</section><text>bdud kyi las khong du chud nas bdud kyi las kyang sangs rgyas kyi 'phrin las su shes shing sangs rgyas kyi 'phrin las la mngon par zhen na/ sangs rgyas kyi 'phrin las kyang bdud kyi las su shes pa</text></item>
<item><p>395b5</p><section>mdo sde</section><text>de lta bu'i chos dang ldan pa'i byang chub sems dpa' la/ lha'i bu/ de bzhin gshegs pas legs so zhes bya ba gnang ngo / /lha'i bus smras pa/ 'jam dpal/ ci de lta bu'i chos dang ldan pas de bzhin</text></item>
<item><p>395b6</p><section>mdo sde</section><text>gshegs pas khyod la legs so zhes bya ba gnang ngam/ 'jam dpal gyis smras pa/ lha'i bu/ 'di ji snyam du sems/ gang mnyam pa nyid de la mi mnyam pa gang yang yod dam/ lha'i bus smras pa/</text></item>
<item><p>395b7</p><section>mdo sde</section><text>'jam dpal/ mnyam pa nyid la mi mnyam pa gang yang med do/ /'jam dpal gyis smras pa/ lha'i bu/ mnyam pa nyid gang dang mnyam pa de dang mtshams med pa mnyam mo/ /mtshams med pa gang dang mnyam</text></item>
<item><p>396a1</p><section>mdo sde</section><text>pa de dang kho bo mnyam mo/ /mnyam pa nyid gang dang mnyam pa de dang lta bar gyur pa rnams mnyam mo/ /lta bar gyur pa rnams gang dang mnyam pa de dang kho bo mnyam mo/ /mnyam pa nyid gang dang</text></item>
<item><p>396a2</p><section>mdo sde</section><text>mnyam pa de dang phyin ci log rnams mnyam mo/ /phyin ci log rnams gang dang mnyam pa de dang kho bo mnyam mo/ /mnyam pa nyid gang dang mnyam pa de dang dmigs pa mnyam mo/ /dmigs pa gang dang mnyam pa</text></item>
<item><p>396a3</p><section>mdo sde</section><text>de dang kho bo mnyam mo/ /mnyam pa nyid gang dang mnyam pa de dang 'khor ba'i mtha' mnyam mo/ /'khor ba'i mtha' gang dang mnyam pa de dang mya ngan las 'das pa'i mtha' mnyam mo/ /mya ngan las 'das pa'i mtha'</text></item>
<item><p>396a4</p><section>mdo sde</section><text>gang dang mnyam pa de dang bdag gi mtha' mnyam mo/ /bdag gi mtha' gang dang mnyam pa de dang yang dag pa'i mtha' mnyam mo/ /yang dag pa'i mtha' gang dang mnyam pa de dang ma rig pa dang / srid pa dang / sred pa'i mtha'</text></item>
<item><p>396a5</p><section>mdo sde</section><text>mnyam mo/ /ma rig pa dang / srid pa dang / sred pa'i mtha' gang dang mnyam pa de dang rig pa dang / rnam par grol ba'i mtha' mnyam mo/ /rig pa dang / rnam par grol ba'i mtha' gang dang mnyam pa de dang 'dod chags dang / zhe</text></item>
<item><p>396a6</p><section>mdo sde</section><text>sdang dang / gti mug gi mtha' mnyam mo/ /'dod chags dang / zhe sdang dang / gti mug gi mtha' gang dang mnyam pa de dang stong pa nyid dang / mtshan ma med pa dang / smon pa med pa'i mtha' mnyam mo/ /stong pa nyid dang /</text></item>
<item><p>396a7</p><section>mdo sde</section><text>mtshan ma med pa dang / smon pa med pa'i mtha' gang dang mnyam pa de dang 'dus byas kyi mtha' mnyam mo/ /'dus byas kyi mtha' gang dang mnyam pa de dang 'dus ma byas kyi mtha' mnyam mo/ /'dus ma byas kyi</text></item>
<item><p>396b1</p><section>mdo sde</section><text>mtha' gang dang mnyam pa de dang 'jam dpal gzhon nur gyur pa mnyam ste/ lha'i bu/ mnyam pa nyid des chos thams cad mnyam mo/ /de la su 'chad pa dang / gang bshad pa dang / gang la</text></item>
<item><p>396b2</p><section>mdo sde</section><text>bshad pa dang / su la legs so zhes bya ba sbyin pa'i chos de dag thams cad nam mkha' dang mnyam pa nyid kyis mnyam ste/ nam mkha' yang 'dus ma byas yin pas nam mkha' ni mnyam</text></item>
<item><p>396b3</p><section>mdo sde</section><text>pa'ang med/ mi mnyam pa'ang med de/ su rjes su mi 'gro ba'i tshul gyis mnyam pa nyid 'di dag gi rjes su song ba de la de bzhin gshegs pas legs so zhes bya ba gnang ngo / /lha'i bus</text></item>
<item><p>396b4</p><section>mdo sde</section><text>smras pa| 'jam dpal/ khyod legs so/ /zhes bya ba dang / legs so zhes bya ba ma yin pa las brtsams te chos bstan pa la spobs par gyis shig /'jam dpal gyis smras pa/</text></item>
<item><p>396b5</p><section>mdo sde</section><text>lha'i bu| lhag pa'i bsam pas byang chub kyi phyir 'jug pa ni legs pa'o/ /g.yo dang sgyus nye bar spyod pa ni legs pa ma yin pa'o/ /snying rje chen pos sems can thams cad mi gtong ba ni</text></item>
<item><p>396b6</p><section>mdo sde</section><text>legs pa'o/ /sems can rnams la rnam par 'tshe ba ni legs pa ma yin pa'o/ /sems can thams cad la zhe 'gras pa med pa'i sems ni legs pa'o/ /gnod sems kyi bsam pa</text></item>
<item><p>396b7</p><section>mdo sde</section><text>ni legs pa ma yin pa'o/ /nyes pa byung ba mi 'chab cing 'chags te rnam par 'byed la kun nas bskor ba med par gnas pa ni legs pa'o/ /nyes pa byung ba 'chab pa ni legs pa ma</text></item>
<item><p>397a1</p><section>mdo sde</section><text>yin pa'o/ /bdag gi 'khrul pa la so sor rtog pa ni legs pa'o/ /gzhan gyi 'khrul pa'i skyon tshol ba ni legs pa ma yin pa'o/ /byas pa gzo ba dang /</text></item>
<item><p>397a2</p><section>mdo sde</section><text>byas pa shes pa dang / byas pa chud mi gzon pa dang / byas pa la lan du phan 'dogs pa ni legs pa'o/ /byas pa mi gzo ba dang / byas pa mi shes pa dang / byas pa chud</text></item>
<item><p>397a3</p><section>mdo sde</section><text>gzon pa dang / byas pa lan du phan mi 'dogs pa ni legs pa ma yin pa'o/ /thos pa yang dag par sgrub pa ni legs pa'o/ /thos pa log par sgrub pa ni legs pa ma</text></item>
<item><p>397a4</p><section>mdo sde</section><text>yin pa'o/ /bslab pa yang dag par blangs nas ma nyams pa ni legs pa'o/ /bslab pa yang dag par blangs pa las 'da' ba ni legs pa ma yin pa'o/ /dben pa la sems</text></item>
<item><p>397a5</p><section>mdo sde</section><text>gzhol zhing dben pa la dga' ba ni legs pa'o/ /'du 'dzi la dga' ba ni legs pa ma yin pa'o/ /dgon pa la gnas par lus dang srog 'dor ba ni legs pa'o/ /</text></item>
<item><p>397a6</p><section>mdo sde</section><text>lus dang srog la lta ba ni legs pa ma yin pa'o/ /'phags pa'i rigs la yang dag par dga' ba dang / rung ba rnams la tshod rig pa ni legs pa'o/ /chog mi shes</text></item>
<item><p>397a7</p><section>mdo sde</section><text>shing 'dod pa che la sdig pa 'dod pa ni legs pa ma yin pa'o/ /nyam chung ba rnams la bzod cing dang du len pa ni legs pa'o/ /sems can rnams la sma 'bebs pa ni</text></item>
<item><p>397b1</p><section>mdo sde</section><text>legs pa ma yin pa'o/ /'tsho ba dag pa ni legs pa'o/ /snyom las can ni legs pa ma yin pa'o/ /skyabs su sod pa rnams mi gtong ba ni legs pa'o/ /skyabs su song ba</text></item>
<item><p>397b2</p><section>mdo sde</section><text>rnams la 'khu ba ni legs pa ma yin pa'o/ /dam bcas pa las mi nyams pa'i tshig bden pa dang / ji skad smras pa de bzhin byed pa ni legs pa'o/ /'jig rten thams cad</text></item>
<item><p>397b3</p><section>mdo sde</section><text>la bslu ba ni legs pa ma yin pa'o/ /dam pa'i chos yongs su 'dzin pa ni legs pa'o/ /dam pa'i chos yongs su spong ba ni legs pa ma yin pa'o/ /thos pa la ser sna</text></item>
<item><p>397b4</p><section>mdo sde</section><text>med cing chos la slob dpon gyis dpe mkhyud med de zang zing med par chos ston pa ni legs pa'o/ /chos la ser sna byed cing chos la slob dpon gyi dpe mkhyud byed de zang zing dang</text></item>
<item><p>397b5</p><section>mdo sde</section><text>'brel ba'i sems kyis chos ston pa ni legs pa ma yin pa'o/ /sems can yongs su smin par byed pa'i thabs dang ldan pa'i bsdu ba ni legs pa'o/ /sems can la mi lta zhing</text></item>
<item><p>397b6</p><section>mdo sde</section><text>thabs dang mi ldan par bsdu ba'i dngos po ston pa ni legs pa ma yin pa'o/ /pha rol tu phyin pa drug tshol ba ni legs pa'o/ /pha rol tu phyin pa drug gi mi mthun pa'i phyogs ni legs</text></item>
<item><p>397b7</p><section>mdo sde</section><text>pa ma yin pa'o/ /shes pas byas pa'i las rnams ni legs pa'o/ /nga rgyal gyis byas pa'i las rnams ni legs pa ma yin pa'o/ /mdza' ba brtan pa ni legs pa'o/ /ngan pa dang</text></item>
<item><p>398a1</p><section>mdo sde</section><text>bshes pa ni legs pa ma yin pa'o/ /dge ba bcu'i las kyi lam la brtan pa ni legs pa'o/ /mi dge ba bcu'i las kyi lam du zhugs pa ni legs pa</text></item>
<item><p>398a2</p><section>mdo sde</section><text>ma yin pa'o/ /sdig pa'i las thams cad mi spyod pa ni legs pa'o/ /sdig pa'i las thams cad la zhugs pa ni legs pa ma yin pa'o/ /lha'i bu/ dmigs pa can gyi rab</text></item>
<item><p>398a3</p><section>mdo sde</section><text>tu 'byung ba ni legs pa ma yin pa'o/ /stong pa nyid smra ba'i mngon par 'byung ba ni legs pa'o/ /'jig rten rgyang phan pa'i gtam smra ba'i seng+ge'i khri ni legs pa ma yin pa'o//</text></item>
<item><p>398a4</p><section>mdo sde</section><text>byang chub sems dpa'i sde snod rab tu thob pa'i dam pa'i chos kyi gtam smra ba'i seng+ge'i khri ni legs pa'o/ /tshul khrims 'chal pas dad pas byin pa spyad pa ni legs pa</text></item>
<item><p>398a5</p><section>mdo sde</section><text>ma yin pa'o/ /tshul khrims dang ldan pa'i thob pa dang / bkur sti dang / tshigs su bcad pa thams cad ni legs pa'o/ /lhag pa'i nga rgyal can gyi byang chub ni legs pa</text></item>
<item><p>398a6</p><section>mdo sde</section><text>ma yin pa'o/ /lhag pa'i nga rgyal med par shes pa'i brda sprod pa ni legs pa'o/ /byang chub sems dpa' rnams la gnod par sems pa ni legs pa ma yin pa'o/ /byang chub</text></item>
<item><p>398a7</p><section>mdo sde</section><text>sems dpa' rnams la ston pa tsam du phangs par 'dzin pa ni legs pa'o/ /byang chub sems dpa'i ming gis rnyed pas 'tsho ba ni legs pa ma yin pa'o/ /byang chub sems</text></item>
<item><p>398b1</p><section>mdo sde</section><text>dpa' chos smra ba yang dag par sgrub pa la gnas pa'i rnyed pa ni legs pa'o/ /lha'i bu/ de ltar na ji tsam du de bzhin gshegs pa'i bka' dang 'gal ba de tsam du thams cad</text></item>
<item><p>398b2</p><section>mdo sde</section><text>legs pa ma yin pa'o/ /ji tsam du de bzhin gshegs pa'i bka' dang mthun pa de tsam du thams cad legs pa'o/ /lha'i bus smras pa/ 'jam dpal/ khyod ci legs so zhes bya ba'i</text></item>
<item><p>398b3</p><section>mdo sde</section><text>chos la brtson nam/ 'on te legs pa ma yin zhes bya ba'i chos la brtson/ 'jam dpal gyis smras pa/ lha'i bu/ kho bo ni legs so zhes bya ba'i chos la brtson pa'ang ma yin/</text></item>
<item><p>398b4</p><section>mdo sde</section><text>legs pa ma yin pa zhes bya ba'i chos la brtson pa'ang ma yin no/ /de ci'i phyir zhe na/ lha'i bu/ kho bo ni chos thams cad la brtson pa ma yin no/ /lha'i bus smras pa/ 'jam dpal/</text></item>
<item><p>398b5</p><section>mdo sde</section><text>khyod ci dge ba'i chos la mi brtson nam/ 'jam dpal gyis smras pa/ lha'i bu/ kho bo ni dge ba'i chos la brtson pa'ang ma yin/ mi dge ba'i chos la brtson pa'ang ma yin no/ /de ci'i</text></item>
<item><p>398b6</p><section>mdo sde</section><text>phyir zhe na/ lha'i bu/ dge ba zhes bya ba 'di'ang 'dus byas so/ /mi dge ba zhes bya ba 'di'ang 'dus byas so/ /mi g.yo ba zhes bya ba 'di'ang 'dus byas so/ /lha'i bus smras pa/ 'jam</text></item>
<item><p>398b7</p><section>mdo sde</section><text>dpal| khyod ci 'dus ma byas pa'am/ 'jam dpal gyis smras pa/ lha'i bu/ gal te 'dus byas kyis skrag pa lta na ni kho bo 'dus ma byas su 'gyur ro/ /lha'i bus smras pa/</text></item>
<item><p>399a1</p><section>mdo sde</section><text>'jam dpal/ khyod ci 'dus byas kyis mi skrag gam/ 'jam dpal gyis smras pa/ lha'i bu/ gal te yang dag par 'dus byas kyis yongs su grub pa</text></item>
<item><p>399a2</p><section>mdo sde</section><text>zhig mthong na ni kho bo 'dus byas kyis skrag par 'gyur ro/ /lha'i bus smras pa/ 'jam dpal/ ci khyod kyis yang dag par 'dus byas kyis yongs su grub pa ma mthong ngam/</text></item>
<item><p>399a3</p><section>mdo sde</section><text>'jam dpal gyis smras pa/ lha'i bu/ kho bos ni yang dag par 'dus byas kyis yongs su grub pa ma mthong ste/ 'dus ma byas kyi'ang ma yin no/ /lha'i bus smras pa/ 'jam</text></item>
<item><p>399a4</p><section>mdo sde</section><text>dpal| khyod ci 'dus byas su gtogs sam/ 'on te 'dus ma byas su gtogs/ 'jam dpal gyis smras pa/ lha'i bu/ kho bo ni 'dus byas su gtogs pa'ang ma yin/</text></item>
<item><p>399a5</p><section>mdo sde</section><text>'dus ma byas su gtogs pa'ang ma yin no/ /de ci'i phyir zhe na/ gal te 'dus byas su gtogs par gyur na ni byis pa so so'i skye bo thams cad dang 'dra bar 'gyur ro/ /gal</text></item>
<item><p>399a6</p><section>mdo sde</section><text>te 'dus ma byas su gtogs par gyur na ni nyan thos dang rang sangs rgyas thams cad dang 'dra bar 'gyur ro/ /lha'i bus smras pa/ 'jam dpal/ gal te khyod 'dus byas</text></item>
<item><p>399a7</p><section>mdo sde</section><text>su gtogs pa'ang ma yin/ 'dus ma byas su gtogs pa'ang ma yin/ khyod ji ltar shes par bya/ 'jam dpal gyis smras pa/ lha'i bu/ 'di ji snyam du sems/ gang de</text></item>
<item><p>399b1</p><section>mdo sde</section><text>bzhin gshegs pas sprul pa 'dus byas su gtogs sam/ 'on te 'dus ma byas su gtogs/ lha'i bus smras pa/ 'jam dpal/ de bzhin gshegs pas sprul pa ni 'dus</text></item>
<item><p>399b2</p><section>mdo sde</section><text>byas su gtogs pa'ang ma yin/ 'dus ma byas su gtogs pa'ang ma yin no/ /'jam dpal gyis smras pa/ lha'i bu/ de bzhin gshegs pas sprul pa'i chos kyi de bzhin nyid ci</text></item>
<item><p>399b3</p><section>mdo sde</section><text>'dra ba de 'dra ba kho bo shes par gyis shig /lha'i bu/ de ji snyam du sems/ de bzhin gshegs pa'i rnam par shes pa gang la gnas/ gzugs la gnas sam/ smras pa/ ma yin</text></item>
<item><p>399b4</p><section>mdo sde</section><text>no| |smras pa/ de ci tshor ba dang / 'du shes dang / 'du byed rnams la gnas sam/ smras pa/ ma yin no/ /smras pa/ de ci 'dus byas la gnas sam/ smras pa/ ma yin no/ /smras pa/</text></item>
<item><p>399b5</p><section>mdo sde</section><text>de ci 'dus ma byas la gnas sam/ smras pa/ ma yin no/ /smras pa/ de bzhin gshegs pa'i rnam par shes pa gang la gnas/ smras pa/ 'jam dpal/ de bzhin gshegs pa'i</text></item>
<item><p>399b6</p><section>mdo sde</section><text>rnam par shes pa ni gang la'ang mi gnas so/ /'jam dpal gyis smras pa/ lha'i bu/ de bzhin gshegs pa'i rnam par shes pa gang la gnas pa de la kho bo gnas par shes</text></item>
<item><p>399b7</p><section>mdo sde</section><text>par bya'o/ /lha'i bus smras pa/ 'jam dpal/ khyod ci de bzhin gshegs pa yin nam/ 'jam dpal gyis smras pa/ lha'i bu/ de bzhin nyid kyi 'ong ba med pa dang / 'gro ba med</text></item>
<item><p>400a1</p><section>mdo sde</section><text>pa gang yin pa de nyid kho bo'i 'gro ba de nyid de bzhin gshegs pa'i 'gro ba ste/ des na kho bo de bzhin gshegs pa'o/ /de bzhin nyid ji lta bar kho</text></item>
<item><p>400a2</p><section>mdo sde</section><text>bo'ang de ltar 'ong bas des na kho bo de bzhin gshegs pa'o/ /de bzhin nyid ji lta bar kho bo'ang de ltar gnas te/ des na kho bo de bzhin gshegs pa'o/ /lha'i bu/ 'jam</text></item>
<item><p>400a3</p><section>mdo sde</section><text>dpal zhes bya ba 'di ni de bzhin nyid ci 'dra ba de 'dra ste/ des na kho bo de bzhin gshegs pa'o/ /de bzhin nyid sems med cing zhi ba'i phyir 'jam dpal yang sems med cing</text></item>
<item><p>400a4</p><section>mdo sde</section><text>zhi ba ste/ des na kho bo de bzhin gshegs pa'o/ /lha'i bus smras pa/ 'jam dpal/ de bzhin nyid gang du btsal bar bya/ 'jam dpal gyis smras pa/ lha'i bu/ de bzhin nyid</text></item>
<item><p>400a5</p><section>mdo sde</section><text>ni lta bar song ba drug cu rtsa gnyis rnams su btsal bar bya'o/ /lha'i bus smras pa/ lta bar song ba drug cu rtsa gnyis po rnams gang du btsal bar bya/ 'jam dpal gyis smras</text></item>
<item><p>400a6</p><section>mdo sde</section><text>pa| lha'i bu/ lta bar song ba drug cu rtsa gnyis po dag ni de bzhin gshegs pa mi 'khrugs pa'i chos can gyi rnam par grol ba las btsal bar bya'o/ /lha'i bus smras pa/</text></item>
<item><p>400a7</p><section>mdo sde</section><text>'jam dpal/ de bzhin gshegs pa'i rnam par grol ba gang du btsal bar bya/ 'jam dpal gyis smras pa/ lha'i bu/ de bzhin gshegs pa'i rnam par grol ba ni sems</text></item>
<item><p>400b1</p><section>mdo sde</section><text>can thams cad kyi sems kyi spyod pa dang / bsam pa rnams su btsal bar bya'o/ /lha'i bus smras pa/ 'jam dpal/ sems can thams cad kyi sems kyi spyod pa dang / bsam pa</text></item>
<item><p>400b2</p><section>mdo sde</section><text>gang du btsal bar bya/ 'jam dpal gyis smras pa/ lha'i bu/ sangs rgyas kyi spyod yul du'o/ /lha'i bus smras pa/ 'jam dpal/ sangs rgyas kyi spyod yul gang du btsal bar bya</text></item>
<item><p>400b3</p><section>mdo sde</section><text>'jam dpal gyis smras pa/ lha'i bu/ sems can gyi dbang po mchog dang / mchog ma yin pa thams cad shes pa las btsal bar bya'o/ /lha'i bus smras pa/ 'jam dpal/ khyod ji</text></item>
<item><p>400b4</p><section>mdo sde</section><text>ltar 'dir shes pa nyung bar 'gyur ba de lta bur ston tam/ 'jam dpal gyis smras pa/ lha'i bu/ sangs rgyas kyi ye shes ni sus kyang kun shes pa'am/ rnam par shes par ma</text></item>
<item><p>400b5</p><section>mdo sde</section><text>nus so| |de ci'i phyir zhe na/ lha'i bu/ sangs rgyas kyi ye shes ni chags pa med pa/ rnam par rtog pa med pa/ brjod du med pa/ bsnyad du med pa/ sbyor ba med pa/ tshig med pa/</text></item>
<item><p>400b6</p><section>mdo sde</section><text>sems dang / yid dang / rnam par shes pa dang bral ba ste/ de sus kyang kun shes par ram/ rnam par shes par mi nus pa'i phyir ro/ /lha'i bus smras pa/ 'jam dpal/ gal te</text></item>
<item><p>400b7</p><section>mdo sde</section><text>sangs rgyas kyi ye shes kun shes par bya ba ma yin na/ nyan thos 'di dag gis kun shes par ga la 'gyur/ byang chub sems dpa' rnams kyang phyir mi ldog pa la gnas par ga</text></item>
<item><p>401a1</p><section>mdo sde</section><text>la 'gyur/ 'jam dpal gyis smras pa/ lha'i bu/ gang yi ge rnams kyi ye shes de bstan pa 'di ni de bzhin gshegs pa rnams kyi thabs te/ ye shes</text></item>
<item><p>401a2</p><section>mdo sde</section><text>de ni yi ge med pa'o/ /lha'i bu/ 'di lta ste/ dper na/ me gtsubs pa las me mi 'byung gi /gtsub shing gtsubs pa las me 'byung ba de bzhin du/ lha'i bu/ de bzhin gshegs</text></item>
<item><p>401a3</p><section>mdo sde</section><text>pas gal te thog ma kho nar sangs rgyas kyi ye shes rgya cher yang dag par rab tu bstan na/ sems can gang gis kyang de bzhin gshegs pa'i ye shes de kun shes par mi</text></item>
<item><p>401a4</p><section>mdo sde</section><text>'gyur bas/ de bzhin gshegs pas gtsubs shing gi gtam gyis ye shes de bstan te/ ye shes de ni yi ge med pa'o/ /lha'i bus smras pa/ 'jam dpal/ gtsub</text></item>
<item><p>401a5</p><section>mdo sde</section><text>shing gi gtam gang / 'jam dpal gyis smras pa/ lha'i bu/ gang ci'ang rung ste/ sdom pa dang yo byad bsnyungs pa'i gtam dang / pha rol tu phyin pa la sbyor ba'i gtam dang /</text></item>
<item><p>401a6</p><section>mdo sde</section><text>byang chub kyi phyogs kyi chos la 'jug pa'i gtam 'di ni gtsub shing gi gtam zhes bya'o/ /lha'i bus smras pa/ 'jam dpal/ gtsub shing gi gtam ma yin pa'i gtam</text></item>
<item><p>401a7</p><section>mdo sde</section><text>gang / 'jam dpal gyis smras pa/ lha'i bu/ gtam gang skye ba dang / 'jig pa dang / gnas pa'i gtam ma yin pa dang / 'dren pa dang / sel ba'i gtam ma yin pa dang /</text></item>
<item><p>401b1</p><section>mdo sde</section><text>gtam gang kun nas nyon mongs pa yongs su brjod pa'i gtam ma yin pa dang / rnam par byang ba'i phan yon gyi gtam ma yin pa dang / gtam gang 'khor ba la yid 'byung bar</text></item>
<item><p>401b2</p><section>mdo sde</section><text>bya ba'i gtam ma yin pa dang / mya ngan las 'das pa la mngon par dga' bar bya ba ma yin pa'i gtam dang / gtam gang yongs su shes par bya ba'i phyir ma yin/ spang par</text></item>
<item><p>401b3</p><section>mdo sde</section><text>bya ba'i phyir ma yin/ bsgom par bya ba'i phyir ma yin/ mngon sum du bya ba'i phyir ma yin pa dang / gtam gang thob par bya ba'i phyir ma yin/ mngon par rtogs par bya ba'i phyir</text></item>
<item><p>401b4</p><section>mdo sde</section><text>ma yin pa 'di ni lha'i bu dag /snying po yod pa'i gtam mo/ /lha'i bus smras pa/ 'jam dpal/ gtam 'di lta bu rjod pa'i tshe mig gis mi rtsol bar bya ba'i phyir bdud sdig can</text></item>
<item><p>401b5</p><section>mdo sde</section><text>'dir mi 'ong ba ni ngo mtshar to/ /tshig de smras nas ring por ma lon par de'i mod la bdud sdig can steng gi bar snang la sprin chen po 'khrugs par mngon par sprul nas sgra chen</text></item>
<item><p>401b6</p><section>mdo sde</section><text>po'i nga ro phyung ba dang / des thams cad dang ldan pa'i 'khor de dngangs skrag nas sgra skad kyi nga ro 'di lta bu su zhig gi snyam mo/ /de nas bcom ldan 'das kyis 'jam dpal</text></item>
<item><p>401b7</p><section>mdo sde</section><text>gzhon nur gyur pa la bka' stsal pa/ 'jam dpal/ khyod kyis bdud sdig can gyi 'gyur ba mthong ngam/ 'jam dpal gyis gsol pa/ bcom ldan 'das/ mthong lags so/ /</text></item>
<item><p>402a1</p><section>mdo sde</section><text>bde bar gshegs pa/ mthong lags so/ /de nas 'jam dpal gzhon nur gyur pas de'i tshe bdud sdig can bcing ba dam pos bcings te sa'i steng du</text></item>
<item><p>402a2</p><section>mdo sde</section><text>lhung ba de lta bu'i bsam pa bsams pa dang / bdag ni bcing ba dam pos bcings so/ /bdag ni bcing ba dam pos bcings so zhes sgra byin to/ /'jam dpal gyis smras</text></item>
<item><p>402a3</p><section>mdo sde</section><text>pa| sdig can/ bcing ba 'di bas ches dam pa'i 'ching ba gzhan yod de/ des khyod rtag tu bcings kyang khyod kyis khong du ma chud do/ /de'ang gang zhe na/ 'di lta ste/ nga'o snyam</text></item>
<item><p>402a4</p><section>mdo sde</section><text>pa'i nga rgyal gyi 'ching ba dang / phyin ci log gi 'ching ba dang / sred pa dang lta ba'i 'ching ba ste/ sdig can/ 'di ni 'ching ba 'di bas ches dam pa'i 'ching ba dam po gzhan</text></item>
<item><p>402a5</p><section>mdo sde</section><text>yin te| des khyod rtag tu bcings kyang khong du ma chud do/ /bdud kyis smras pa/ 'jam dpal/ thong zhig dang bdag gi gnas su 'gro'o/ /yang bdud kyi las mi bya'o/ /'jam</text></item>
<item><p>402a6</p><section>mdo sde</section><text>dpal gyis smras pa/ sdig can/ sangs rgyas kyi mdzad pa khyod kyis bya dgos na/ khyod ci'i phyir gtang / bdud kyis smras pa/ 'jam dpal/ bdag ni sangs rgyas kyi chos</text></item>
<item><p>402a7</p><section>mdo sde</section><text>rnams la bar chad bya ba'i phyir zhugs pa yin na/ bdag gis sangs rgyas kyi mdzad pa ji ltar bya/ 'jam dpal gyis smras pa/ sdig can/ gang sangs rgyas kyi mdzad pa bdud</text></item>
<item><p>402b1</p><section>mdo sde</section><text>byed du gzhug pa 'di ni byang chub sems dpa' rnams kyi thabs dang / shes rab kyi shes pa rnam par sprul pa'o/ /gang sangs rgyas kyis sangs rgyas kyi mdzad pa mdzad pa 'di ni</text></item>
<item><p>402b2</p><section>mdo sde</section><text>ngo mtshar ma yin te/ gang bdud sangs rgyas kyi mdzad pa byed pa 'di rab tu ngo mtshar to/ /de nas 'jam dpal gzhon nur gyur pas de'i tshe gang sdig can sangs rgyas kyi gzugs</text></item>
<item><p>402b3</p><section>mdo sde</section><text>dang ldan pa dang / sangs rgyas kyi seng+ge'i khri la 'dug pa dang / sangs rgyas kyi spobs pa dang ldan par 'gyur ba'i byin gyi rlabs de lta bu'i byin gyis brlabs so/ /de nas bdud</text></item>
<item><p>402b4</p><section>mdo sde</section><text>sdig can gyis tshe dang ldan pa dag /ci dang ci 'dod pa kho bo la dris shig dang / kho bos dris pa lung bstan pas khyed kyi sems rangs par bya'o zhes tshig de skad smras so/ /de nas</text></item>
<item><p>402b5</p><section>mdo sde</section><text>gnas brtan 'od srung chen pos bdud sdig can la 'di skad ces smras so/ /sdig can/ dge slong rnal 'byor spyod pa'i 'ching ba gang yin/ bdud kyis smras pa/ btsun pa 'od</text></item>
<item><p>402b6</p><section>mdo sde</section><text>srung chen po/ bsam gtan gyi ro myang bar byed pa ni dge slong rnal 'byor spyod pa'i 'ching ba'o/ /zhi gnas de la chags pa dang / 'du shes med 'du shes med min skye mched</text></item>
<item><p>402b7</p><section>mdo sde</section><text>la snyoms par 'jug pa dang / stong pa nyid la snying por 'du shes pa dang / lta bar song ba rnams bsal bar 'du shes pa dang / mtshan ma med pa la snying por 'du shes pa dang /</text></item>
<item><p>403a1</p><section>mdo sde</section><text>mtshan ma rnams la bsal bar 'du shes pa dang / smon pa med pa la snying por 'du shes pa dang / smon lam la bsal bar 'du shes pa dang / mya ngan</text></item>
<item><p>403a2</p><section>mdo sde</section><text>las 'das pa la snying por 'du shes pa dang / 'khor ba la bsal bar 'du shes pa 'di dag ni btsun pa 'od srung chen po/ dge slong rnal 'byor spyod pa'i 'ching ba'o/ /de</text></item>
<item><p>403a3</p><section>mdo sde</section><text>ci'i phyir zhe na/ btsun pa 'od srung chen po/ lta bar song ba bsal nas stong pa nyid bsgom par bya ba ma yin gyi/ lta bar song ba nyid stong pa nyid do/ /mtshan ma bsal nas</text></item>
<item><p>403a4</p><section>mdo sde</section><text>mtshan ma med pa bsgom par bya ba ma yin gyi/ mtshan ma'i ngo bo nyid mtshan ma med pa'o/ /smon lam bsal nas smon pa med pa bsgom par bya ba ma yin gyi/ smon lam gyi</text></item>
<item><p>403a5</p><section>mdo sde</section><text>ngo bo nyid smon pa med pa'o/ /'khor ba bsal nas mya ngan las 'das pa bsgom par bya ba ma yin gyi/ 'khor bar dmigs pa nyid mya ngan las 'das pa'o/ /btsun pa 'od srung</text></item>
<item><p>403a6</p><section>mdo sde</section><text>chen po| mya ngan las 'das pa zhes bya ba ni 'du shes pa dang / rlom sems dang / mtshan ma la dmigs pa thams cad la mi spyod pa ste/ mya ngan las 'das pa ni skye</text></item>
<item><p>403a7</p><section>mdo sde</section><text>ba dang / 'jig pa dang / zad pa las ma yin gyi/ rang bzhin gyis skye ba med pa nyid mya ngan las 'das pa'o/ /bstan pa 'di bshad pa na dge slong lnga brgya nye bar len pa med</text></item>
<item><p>403b1</p><section>mdo sde</section><text>par zag pa rnams las sems rnam par grol lo/ /de nas gnas brtan rab 'byor gyis dge slong de dag la 'di skad ces smras so/ /tshe dang ldan pa dag sus btul/ dge slong de</text></item>
<item><p>403b2</p><section>mdo sde</section><text>dag gis smras pa/ gang thob pa'ang med la/ mngon par rdzogs par sangs rgyas pa'ang med pas so/ /rab 'byor gyis smras pa/ btul ba de ji lta bu/ smras pa/ ji ltar gnas pa nyid</text></item>
<item><p>403b3</p><section>mdo sde</section><text>kyi phyir cung zad kyang khrid pa'ang med/ ma khrid pa'ang med de/ ji ltar gnas pa bzhin du shes pa dang / bskyed pa'ang med/ bkag pa'ang med de/ mnyan pa nyid du shes pa de ltar</text></item>
<item><p>403b4</p><section>mdo sde</section><text>bdag cag btul to/ /dge slong de dag gis bstan pa 'di bshad pa na lha'i bu stong nyis brgya chos rnams la chos kyi mig rdul med cing dri ma dang bral ba rnam par dag go /gnas</text></item>
<item><p>403b5</p><section>mdo sde</section><text>brtan rab 'byor gyis gzhan yang bdud sdig can la 'di skad ces smras so/ /sdig can/ ji ltar na dge slong sbyin gnas yin/ bdud kyis smras pa/ btsun pa rab 'byor/ nam</text></item>
<item><p>403b6</p><section>mdo sde</section><text>dge slong len pa'ang med/ nod pa'ang med la dad cing dang ba thams cad las kyang yongs su spyod pa na'o/ /btsun pa rab 'byor/ gang dge slong gang la byin pa de la sgyu ma'i blo</text></item>
<item><p>403b7</p><section>mdo sde</section><text>dang / gang len pa de la mig yor gyi blo dang / nye bar len pa'i sems dang / nye bar len pa med pa'i sems kyis kyang yongs su mi spyod pa'i dge slong de lta bu ni sbyin pa'i</text></item>
<item><p>404a1</p><section>mdo sde</section><text>gnas yin no/ /shA ra dwa ti'i bus smras pa/ sdig can/ bcom ldan 'das kyis ting nge 'dzin 'khrugs pa med par gsungs pa gang yin/ bdud</text></item>
<item><p>404a2</p><section>mdo sde</section><text>kyis smras pa/ byang chub sems dpa' ting nge 'dzin gang la brten nas shin tu zad pa'i phyir zad pa'ang zad par mi byed/ rang bzhin gyis ma skyes pa'i phyir ma skyes pa'ang</text></item>
<item><p>404a3</p><section>mdo sde</section><text>mi skyed| myong ba med pa'ang myong bar mi byed de/ chos thams cad kyang rang bzhin gyis snyoms par zhugs par shes la/ shes nas kyang tshor ba thams cad 'gog pa'i</text></item>
<item><p>404a4</p><section>mdo sde</section><text>snyoms par 'jug pa la snyoms par 'jug cing mnyam par yang mthong la/ cung zad kyang mthong ba'ang med/ mi mthong ba'ang med pa 'di ni bcom ldan 'das kyis ting nge</text></item>
<item><p>404a5</p><section>mdo sde</section><text>'dzin 'khrugs pa med par gsungs pa'o/ /maud+gal gyi bus smras pa/ sdig can/ ji ltar na dge slong sems thams cad la dbang thob pa yin/ bdud kyis smras pa/ btsun</text></item>
<item><p>404a6</p><section>mdo sde</section><text>pa maud+gal gyi bu chen po/ nam dge slong chos thams cad la sems rnam par grol ba'i mtshan nyid du shes la/ rnam par grol ba'i mtshan nyid la mngon par zhen pa'ang</text></item>
<item><p>404a7</p><section>mdo sde</section><text>med cing sems gzod ma nas rnam par grol ba'i sems la 'ching bar yang mi byed/ grol bar yang mi byed/ sems gzugs med pas chos thams cad gzugs med</text></item>
<item><p>404b1</p><section>mdo sde</section><text>par shes/ sems gnas pa med pas chos thams cad gnas pa med par mthong / sems 'dzin pa med pas chos thams cad 'dzin pa med par shes kyang sems kyis sems</text></item>
<item><p>404b2</p><section>mdo sde</section><text>shes pa'ang med la/ sems kyis ngo bo nyid kyi rang bzhin gyis chos thams cad kyi chos kyi dbyings kyi ngo bo nyid kyi rang bzhin yang shes shing / chos kyi dbyings kyi ngo bo nyid</text></item>
<item><p>404b3</p><section>mdo sde</section><text>kyi rang bzhin gyis gzhan gyi dring la mi 'jog par dbang thob pa ni mos pa'i rdzu 'phrul dang ldan pa yin te/ btsun pa maud+gal gyi bu chen po/ dge slong de lta bu ni sems thams</text></item>
<item><p>404b4</p><section>mdo sde</section><text>cad la dbang thob pa yin no/ /gang pos smras pa/ sdig can/ ji ltar na dge slong yongs su dag par chos ston pa yin/ bdud kyis smras pa/ btsun pa gang po/ nam dge slong</text></item>
<item><p>404b5</p><section>mdo sde</section><text>gis gzhan las chos thams cad shes kyang gzhan dang gzhan ma yin pa'i sems la mngon par zhen pa'ang med/ chos thams cad kyang sgro btags par ston/ yi ge dang /</text></item>
<item><p>404b6</p><section>mdo sde</section><text>skad dang / dbyangs dang / tshig gi lam thams cad kyang brag ca lta bur shes/ chos nyan pa thams cad kyang sgyu ma'i skyes bu ltar mthong / gang gi lus kyi rnam par rig byed</text></item>
<item><p>404b7</p><section>mdo sde</section><text>kyang chu zla dang 'dra bar mthong / nyon mongs pa thams cad kyang yongs su rtog pa las byung bar shes/ chos 'ga' zhig gzung ba'i phyir ram/ dor ba'i phyir ram/ shin tu</text></item>
<item><p>405a1</p><section>mdo sde</section><text>bzla ba'i phyir ram/ thob par bya ba'i phyir yang chos mi ston/ so so yang dag par rig pa bzhi po rnams la'ang dbang thob cing legs so zhes bya ba la'ang</text></item>
<item><p>405a2</p><section>mdo sde</section><text>re ba med la/ zang zing med par chos ston cing rang gi sems rang bzhin gyis yongs su dag pas sems can thams cad kyi sems rang bzhin gyis yongs su dag bar shes te/</text></item>
<item><p>405a3</p><section>mdo sde</section><text>sems rang bzhin gyis yongs su dag par shes nas phung po'i bdud la dben par mthong ba dang / nyon mongs pa'i bdud la bcos mar 'du shes pa dang / 'chi bdag gi bdud la</text></item>
<item><p>405a4</p><section>mdo sde</section><text>ma skyes pa dang mi skye bar gnas pa dang / lha'i bu'i bdud la g.yo ba dang rlom sems thams cad dang bral bar gyur pa yin te/ dge slong de lta bu ni yongs su dag par chos</text></item>
<item><p>405a5</p><section>mdo sde</section><text>ston pa yin no/ /nye bar 'khor gyis smras pa/ sdig can/ ji ltar na dge slong 'dul ba 'dzin pa yin/ bdud kyis smras pa/ btsun pa nye bar 'khor/ dge slong gis nam chos</text></item>
<item><p>405a6</p><section>mdo sde</section><text>thams cad shin tu dul bar shes te/ nyes pa rnams kyi thog ma'i sngon gyi mtha' yang dben pa'i mthar shes la/ nyes pa byung ba rnams kyi 'gyod pa'ang sel cing dam por</text></item>
<item><p>405a7</p><section>mdo sde</section><text>mi byed de/ de dag gang gis mtshams med pa rnams kyang rnam par gnon na/ cho ga dang tshul khrims la log par zhugs pa phran tshegs lta smos kyang ci dgos pa de lta</text></item>
<item><p>405b1</p><section>mdo sde</section><text>bu'i chos kyi tshul gyi rnam pa'ang nye bar sgrub/ nyon mongs pa 'dul ba la'ang mkhas/ glo bur gyi nyon mongs pa rnams la'ang kun nas nyon mongs par gyur pa ma yin pa dang / 'byung</text></item>
<item><p>405b2</p><section>mdo sde</section><text>bar 'du shes/ nyon mongs pa nang du'ang mi ston/ phyi rol du'ang ma yin/ gnyis ka med par yang ma yin te/ nyon mongs pa khong du chud pa nyid nyon mongs pa med par shes shing</text></item>
<item><p>405b3</p><section>mdo sde</section><text>nyon mongs pa'ang mi sel/ nyon mongs pa med pa'ang mi sgrub/ nyon mongs pa thams cad kyang sprin 'dra bar shes te/ ye shes dang lhag mthong gi rlung gis gtor nas phyogs dang yul</text></item>
<item><p>405b4</p><section>mdo sde</section><text>du 'gro ba'ang med/ gnas pa'ang med pa dang / nyon mongs pa rnams ni chu zla dang 'dra ste/ yongs su rtog pa'i gzugs brnyan gyis bzhin nye bar ston pa dang / nyon mongs pa rnams</text></item>
<item><p>405b5</p><section>mdo sde</section><text>na| mun pa'i spyod yul te/ shes rab kyi sgron mas mi snang ba snang bar byed pa dang / nyon mongs pa rnams ni chom rkun dang / mkha' 'gro ma dang / gnod sbyin dang / srin po dang</text></item>
<item><p>405b6</p><section>mdo sde</section><text>'dra ste| tshul bzhin yid la byed pas brtags na gnas pa ma yin pa dang / nyon mongs pa rnams ni glags tshol ba ste/ tshul bzhin ma yin pa yid la byed pas 'phel ba</text></item>
<item><p>405b7</p><section>mdo sde</section><text>dang / stong pa nyid dang / mtshan ma med pa dang / smon pa med pa'i shes pas yid la 'jug par mi byed pas sus nyon mongs pa rnams 'di 'dra bar shes te/ sems can nyon</text></item>
<item><p>406a1</p><section>mdo sde</section><text>mongs pas kun nas nyon mongs par gyur pa rnams la snying rje zhing bdag med pa dang / sems can med pa mngon sum du gyur pa na 'dul ba 'dzin pa yang</text></item>
<item><p>406a2</p><section>mdo sde</section><text>dag pa zhes bya'o/ /de ltar nyan thos chen po de dag thams cad kyis rang rang gi 'dod pa bdud sdig can de la kun dris nas bdud sdig can gyis kyang de dag thams cad kyi</text></item>
<item><p>406a3</p><section>mdo sde</section><text>don gtan la bab par bstan pas sems rangs par gyur to/ /de nas lha'i bu mtshams bzang 'khor de nyid du 'dus par gyur te 'dug pa des bdud sdig can la 'di skad</text></item>
<item><p>406a4</p><section>mdo sde</section><text>ces smras so/ /sdig can/ 'jam dpal gzhon nur gyur pas ni byang chub sems dpa' rnams kyi bdud kyi las bshad zin gyi/ khyod kyang spobs par gyis shig /sdig can/</text></item>
<item><p>406a5</p><section>mdo sde</section><text>byang chub sems dpa' rnams kyi bdud kyi las gang / de skad ces smras pa dang / sdig can gyis lha'i bu mtshams bzang la 'di skad ces smras so/ /lha'i bu/ nyi shu po 'di</text></item>
<item><p>406a6</p><section>mdo sde</section><text>dag ni byang chub sems dpa' rnams kyi bdud kyi las yang dag phul yin no/ /nyi shu gang zhe na/ 'di lta ste/ rnal 'byor spyod pa rnam par grol ba 'dod cing 'khor bas</text></item>
<item><p>406a7</p><section>mdo sde</section><text>skrag pa rnams la bsnyen pa dang / bsten pa dang / bsnyen bkur byed pa ni bdud kyi las so/ /stong pa nyid la so sor rtog cing sems can yal bar 'dor ba'ang bdud</text></item>
<item><p>406b1</p><section>mdo sde</section><text>kyi las so/ /'dus ma byas la so sor rtog cing 'dus byas kyi dge ba'i rtsa bas yongs su skyo ba'ang bdud kyi las so/ /bsam gtan skyed cing bsam gtan las rnam par ldog</text></item>
<item><p>406b2</p><section>mdo sde</section><text>pa tshol ba'ang bdud kyi las so/ /chos ston kyang chos nyan pa rnams la snying rje chen po mi skyed pa'ang bdud kyi las so/ /yon tan dang ldan pa dang / sbyin gnas tshol zhing tshul khrims</text></item>
<item><p>406b3</p><section>mdo sde</section><text>'chal pa rnams la khro ba'ang bdud kyi las so/ /nyan thos dang / rang sangs rgyas kyi gtam ston cing theg pa chen po'i gtam 'chab pa'ang bdud kyi las so/ /zab mo'i gtam 'chab</text></item>
<item><p>406b4</p><section>mdo sde</section><text>cing gtam sna tshogs ston pa'ang bdud kyi las so/ /byang chub sems dpa'i lam shes kyang pha rol tu phyin pa'i lam yongs su mi tshol ba'ang bdud kyi las so/ /rab tu brtson pa'i</text></item>
<item><p>406b5</p><section>mdo sde</section><text>bsngags pa brjod kyang sems can mi brtson pa rnams mngon par mi sbyor ba'ang bdud kyi las so/ /dge ba'i rtsa ba gsog kyang byang chub kyi sems mngon du mi byed pa'ang bdud kyi</text></item>
<item><p>406b6</p><section>mdo sde</section><text>las so| |lhag mthong gi rnal 'byor dang ldan par gnas kyang sems can rnams lhag mthong yang dag par 'dzin du mi 'jug pa'ang bdud kyi las so/ /nyon mongs pa ma lus par</text></item>
<item><p>406b7</p><section>mdo sde</section><text>zad par tshol zhing 'khor ba'i rgyun gyi nyon mongs pa rnams la smon pa'ang bdud kyi las so/ /shes rab kyis rnam par dpyod cing snying rje chen po la dmigs pa mi 'dzin pa'ang bdud</text></item>
<item><p>407a1</p><section>mdo sde</section><text>kyi las so/ /thabs dang mi ldan par dge ba spyod pa thams cad kyang bdud kyi las so/ /byang chub sems dpa'i sde snod mi tshol gyi/ 'jig rten rgyang phan</text></item>
<item><p>407a2</p><section>mdo sde</section><text>pa'i gsang tshig 'dzin pa'ang bdud kyi las so/ /mang du thos kyang gzhan gyis shes kyis dogs te chos la slob dpon gyi dpe mkhyud byed pa'ang bdud kyi las so/ /'jig</text></item>
<item><p>407a3</p><section>mdo sde</section><text>rten pa'i dgos pa'i zhal ta byed cing mang du thos pa mi tshol ba'ang bdud kyi las so/ /byang chub sems dpa' chos smra ba theg pa chen po la yang dag par zhugs pa skal pa</text></item>
<item><p>407a4</p><section>mdo sde</section><text>mnyam pa rnams la mi bsten/ mi bsnyen/ bsnyen bkur mi byed/ nyan thos dang / rang sangs rgyas kyi theg pa la yang dag par zhugs pa skal ba mi mnyam par dga'</text></item>
<item><p>407a5</p><section>mdo sde</section><text>ba'ang bdud kyi las so/ /gang gi tshe brgya byin nam/ tshangs pa'am/ 'jig rten skyong ba'am/ rgyal po'am/ tshong dpon nam/ khyim bdag gi longs spyod dang / nor dang / rin</text></item>
<item><p>407a6</p><section>mdo sde</section><text>po che dang / dbang phyug gi che ba nyid du gyur pa de'i tshe chos kyi che ba nyid dang ldan pa rnams la mi bsten/ mi bsnyen/ bsnyen bkur mi byed pa 'di dag ni lha'i bu byang chub sems</text></item>
<item><p>407a7</p><section>mdo sde</section><text>dpa' rnams kyi bdud kyi las yang dag phul nyi shu'o/ /de nas bcom ldan 'das kyis bdud sdig can la sdig can/ khyod kyis byang chub sems dpa' rnams kyi bdud kyi</text></item>
<item><p>407b1</p><section>mdo sde</section><text>las 'di dag legs par bshad pa ni legs so/ /legs so zhes bya ba byin no/ /byang chub sems dpa' gang dag bdud kyi las 'di rnams thos shing thos nas kyang rnam</text></item>
<item><p>407b2</p><section>mdo sde</section><text>par spong ba de dag byang chub yongs su smin par byed pa'i chos nyi shu thob par 'gyur ro/ /nyi shu gang zhe na/ 'di lta ste/ byams pa chen po dang / snying rje chen po dang / 'khor ba na yongs</text></item>
<item><p>407b3</p><section>mdo sde</section><text>su mi skyo ba dang / dge ba'i bshes gnyen gyis yongs su zin pa dang / sangs rgyas 'byung ba mnyes par byed pa dang / pha rol tu phyin pa rnams nyan pa dang / byang chub sems dpa'i</text></item>
<item><p>407b4</p><section>mdo sde</section><text>khor dang skal ba mnyam pa dang / gzungs rab tu thob pa dang / spobs pa phun sum tshogs pa dang / mngon par shes pa shes pa dang / chos ma thos pa nyan pa dang / tshe rabs tshe</text></item>
<item><p>407b5</p><section>mdo sde</section><text>rabs su byang chub kyi sems mngon du 'gyur ba dang / rtag tu rgyun mi chad par rab tu 'byung ba rnyed pa dang / dal ba phun sum tshogs pa dang / ji ltar thos pa'i chos rnams sgrub pa</text></item>
<item><p>407b6</p><section>mdo sde</section><text>dang / thabs dang shes rab kyi shes pas sems can sdud cing yongs su 'dzin pa dang / dam pa'i chos yongs su 'dzin pa dang / g.yo med cing sgyu med pa dang / phangs pa'i dngos po</text></item>
<item><p>407b7</p><section>mdo sde</section><text>thams cad yongs su gtong ba dang / sems can thams cad la khong khro ba med pa ste/ byang chub yongs su smin par byed pa'i chos nyi shu po 'di dag thob par 'gyur ro/ /de nas lha'i</text></item>
<item><p>408a1</p><section>mdo sde</section><text>bu mtshams bzang gis bdud sdig can la 'di skad ces smras so/ /sdig can/ khyod la bcom ldan 'das kyis legs so zhes bya ba gnang ba ni sdig</text></item>
<item><p>408a2</p><section>mdo sde</section><text>can| khyod kyis rnyed pa legs par rnyed do/ /bdud kyis smras pa/ lha'i bu/ 'di la kho bos rnyed pa ci zhig legs par rnyed/ de ci'i phyir zhe na/ lha'i bu/ 'di lta ste/ dper na/</text></item>
<item><p>408a3</p><section>mdo sde</section><text>mi gang 'byung po babs pa de ni mi de'i 'gyur ba ma yin gyi/ de ni 'byung po de'i 'gyur bar blta'o/ /lha'i bu/ de bzhin du kho bo'ang 'jam dpal gyis byin gyis brlabs</text></item>
<item><p>408a4</p><section>mdo sde</section><text>nas ston gyi/ 'di kho bo'i skyes bu'i rtsal du ni mi blta'o/ /lha'i bus smras pa/ sdig can/ khyod sangs rgyas kyi gzugs kyi mtshan dang ldan zhing sangs rgyas kyi seng+ge'i khri la</text></item>
<item><p>408a5</p><section>mdo sde</section><text>'dug ste/ sangs rgyas kyi spobs pa dang ldan zhing chos ston pas dga' bar ma gyur tam/ bdud kyis smras pa/ khyod kyis ni kho bo brgyan par mthong ba lta na/ kho bos ni</text></item>
<item><p>408a6</p><section>mdo sde</section><text>bcing ba dam pos bdag bcings par shes so/ /lha'i bus smras pa/ sdig can/ 'jam dpal gzhon nur gyur pa la bzod par gsol cig dang / de nas gtong bar</text></item>
<item><p>408a7</p><section>mdo sde</section><text>'gyur ro/ /de nas 'jam dpal gyi byin gyi rlabs kyis bdud kyis lha'i bu mtshams bzang la 'di skad ces smras so/ /lha'i bu/ byang chub sems dpa' sems dpa' chen</text></item>
<item><p>408b1</p><section>mdo sde</section><text>po theg pa chen po la yang dag par zhugs pa rnams la bzod pa gsol mi dgos so/ /de ci'i phyir zhe na/ de dag la 'khrug pa med cing khro ba med pa'i phyir ro/ /gang dag 'khrug cing</text></item>
<item><p>408b2</p><section>mdo sde</section><text>khro ba de dag la ni bzod pa gsol dgos so/ /lha'i bus smras pa/ sdig can/ byang chub sems dpa' rnams kyi bzod pa ci 'dra/ bdud kyis smras pa/ lha'i bu/ byang chub</text></item>
<item><p>408b3</p><section>mdo sde</section><text>sems dpa' rnams kyi bzod pa ni rnam pa bcu gnyis te/ rnam pa bcu gnyis gang zhe na/ 'di lta ste/ bcos ma ma yin pas bsam pa'i bzod pa dang / khong khro ba med</text></item>
<item><p>408b4</p><section>mdo sde</section><text>pa'i sems kyis lhag pa'i bsam pa'i bzod pa dang / sems can thams cad la mi slu bas g.yo med pa'i bzod pa dang / dbul zhing phongs pa yongs su skyob pas snying brtse</text></item>
<item><p>408b5</p><section>mdo sde</section><text>zhing snying rje ba'i bzod pa dang / ldog pa med pas ji skad smra ba de bzhin du byed pa'i bzod pa dang / lta bar song ba dang bral bas stong pa nyid kyi bzod pa dang / chos nyid la rton</text></item>
<item><p>408b6</p><section>mdo sde</section><text>pas chos nges par sems pa'i bzod pa dang / bdag med pas zab mo'i bzod pa dang / 'phags pa'i skye bo'i rjes su 'jug pas mthun pa'i bzod pa dang / rten cing 'brel</text></item>
<item><p>408b7</p><section>mdo sde</section><text>bar 'byung ba dang mthun pas yang dag pa'i bzod pa dang / sems can thams cad rjes su srung bas ngo byed pa'ang med la mi mthun pa'ang med pa'i bzod pa dang / mi skye ba'i</text></item>
<item><p>409a1</p><section>mdo sde</section><text>chos la bzod pa rab tu thob pa'i phyir skye ba med cing 'byung ba med pa'i bzod pa ste/ lha'i bu/ 'di dag ni byang chub sems dpa' rnams kyi bzod pa</text></item>
<item><p>409a2</p><section>mdo sde</section><text>rnam pa bcu gnyis so/ /lha'i bus smras pa/ sdig can/ khyod gal te bkrol na/ dga' bar 'gyur ram/ bdud kyis smras pa/ lha'i bu/ kho bo dga' ste/ mchog tu dga'o//</text></item>
<item><p>409a3</p><section>mdo sde</section><text>de nas lha'i bu mtshams bzang gis 'jam dpal gzhon nur gyur pa la 'di skad ces smras so/ /'jam dpal/ bdud sdig can thong zhig dang / rang gi gnas su 'gro'o//</text></item>
<item><p>409a4</p><section>mdo sde</section><text>de nas 'jam dpal gzhon nur gyur pas bdud sdig can la 'di skad ces smras so/ /sdig can/ khyod su zhig gis bcings/ gang las dgrol/ bdud kyis smras pa/</text></item>
<item><p>409a5</p><section>mdo sde</section><text>'jam dpal/ bdag ni sus bcings mi shes so/ /'jam dpal gyis smras pa/ sdig can/ khyod ji ltar bcings pa med pa la bcings par 'du shes pa de bzhin du</text></item>
<item><p>409a6</p><section>mdo sde</section><text>byis pa so so'i skye bo thams cad kyang mi rtag pa la rtag par 'du shes/ sdug bsngal ba la bde bar 'du shes/ bdag med pa la bdag tu 'du shes/ mi sdug pa la</text></item>
<item><p>409a7</p><section>mdo sde</section><text>sdug par 'du shes/ gzugs med pa la gzugs su 'du shes/ tshor ba med pa dang / 'du shes med pa dang / 'du byed rnams med pa dang / rnam par shes pa med pa</text></item>
<item><p>409b1</p><section>mdo sde</section><text>la tshor ba dang / 'du shes dang / 'du byed rnams dang / rnam par shes par 'du shes so/ /sdig can/ khyod dgrol na/ gang nas dgrol/ bdud kyis smras pa/ bdag ni gang</text></item>
<item><p>409b2</p><section>mdo sde</section><text>las kyang mi dgrol lo/ /smras pa/ sdig can/ de bzhin du gang dag rnam par dgrol ba'ang yang dag pa ma yin pa'i 'du shes yongs su shes pa me gtogs par gang las kyang</text></item>
<item><p>409b3</p><section>mdo sde</section><text>rnam par grol bar 'gyur ba med de/ de dag yongs su shes pas rnam par grol ba zhes bya'o/ /de nas 'jam dpal gzhon nur gyur pas byin gyi rlabs de bsdus pa dang / sdig can</text></item>
<item><p>409b4</p><section>mdo sde</section><text>de'ang rang gi gzugs dang ldan par bdag gis shes so/ /de nas gnas brtan 'od srung chen pos bdud sdig can la 'di skad ces smras so/ /sdig can/ khyod kyis sangs rgyas</text></item>
<item><p>409b5</p><section>mdo sde</section><text>kyi mdzad pa byas pa legs so/ /legs so/ /bdud kyis smras pa/ btsun pa 'od srung chen po/ 'di ni kho bo'i yul ma yin gyi/ 'di ni 'jam dpal gzhon nur gyur pa'i</text></item>
<item><p>409b6</p><section>mdo sde</section><text>yul du blta'o/ /de nas lha'i bu mtshams bzang gis 'jam dpal gzhon nur gyur pa la 'di skad ces smras so/ /'jam dpal/ sangs rgyas kyi mdzad pa gang du btsal bar bya/</text></item>
<item><p>409b7</p><section>mdo sde</section><text>'jam dpal gyis smras pa/ lha'i bu sangs rgyas kyi mdzad pa ni sems can thams cad kyi nyon mongs pa rnams su btsal bar bya'o/ /de ci'i phyir zhe na/ gal te sems can</text></item>
<item><p>410a1</p><section>mdo sde</section><text>rnams nyon mongs pas gzir ba med na/ sangs rgyas kyis kyang mdzad par mi 'gyur ba'i phyir ro/ /lha'i bu/ 'di lta ste/ dper na/ gal te sems can rnams</text></item>
<item><p>410a2</p><section>mdo sde</section><text>na bar ma gyur na/ sman pas kyang bya bar mi 'gyur ba de bzhin du/ lha'i bu/ gal te sems can rnams nyon mongs pas gzir bar ma gyur na/ sangs rgyas kyis kyang mdzad par</text></item>
<item><p>410a3</p><section>mdo sde</section><text>mi 'gyur ro/ /lha'i bus smras pa/ 'jam dpal/ gang byung na/ sangs rgyas 'byung / 'jam dpal gyis smras pa/ lha'i bu/ skye ba dang / rga ba dang / na ba dang / 'chi ba byung na /</text></item>
<item><p>410a4</p><section>mdo sde</section><text>sangs rgyas 'byung ngo / /de ci'i phyir zhe na/ chos de dag spang ba'i don du sangs rgyas bcom ldan 'das rnams 'byung ba'i phyir ro/ /lha'i bus smras pa/ 'jam dpal/ gang de</text></item>
<item><p>410a5</p><section>mdo sde</section><text>bzhin gshegs pas byang chub brnyes nas chos bskyed pa de gang / chos bkag pa gang / 'jam dpal gyis smras pa/ lha'i bu/ de bzhin gshegs pas byang chub brnyes</text></item>
<item><p>410a6</p><section>mdo sde</section><text>nas chos gang yang bskyed pa'ang med/ bkag pa'ang med do/ /de ci'i phyir zhe na/ lha'i bu/ chos thams cad ni skye ba ma yin/ 'gag pa ma yin pa'i phyir ro/ /lha'i bu/ sangs</text></item>
<item><p>410a7</p><section>mdo sde</section><text>rgyas 'byung ba sangs rgyas 'byung ba zhes bya ba 'di ni rang bzhin gyi ngo bo nyid kyis skye ba med pa'i tshig bla dwags so/ /lha'i bus smras pa/ 'jam dpal/ ji ltar na/ byang chub</text></item>
<item><p>410b1</p><section>mdo sde</section><text>sems dpa' bsam pa phun sum tshogs pa yin/ 'jam dpal gyis smras pa/ gang dmigs pa'i lta bas chos gang la'ang kun tu mi spyod pa'o/ /lha'i bus smras pa/ ji ltar na</text></item>
<item><p>410b2</p><section>mdo sde</section><text>lhag pa'i bsam pa phun sum tshogs pa yin/ 'jam dpal gyis smras pa/ gang nang dang phyi'i chos rnams la chags pa med pa'o/ /lha'i bus smras pa/ ji ltar na/ byang chub sems</text></item>
<item><p>410b3</p><section>mdo sde</section><text>dpa' sbyin pa phun sum tshogs pa yin/ 'jam dpal gyis smras pa/ gang nyon mongs pa thams cad kyang 'dor la sems can thams cad kyang yongs su mi gtong ba'o/ /lha'i</text></item>
<item><p>410b4</p><section>mdo sde</section><text>bus smras pa/ ji ltar na/ byang chub sems dpa' tshul khrims phun sum tshogs pa yin/ 'jam dpal gyis smras pa/ ji ltar ston pas bstan pa bzhin du sgrub cing sems</text></item>
<item><p>410b5</p><section>mdo sde</section><text>can thams cad kyang tshul khrims la 'god la/ lhag pa'i bsam pas byang chub kyi sems kyang mi 'dor ba'o/ /lha'i bus smras pa/ ji ltar na/ byang chub sems dpa' bzod</text></item>
<item><p>410b6</p><section>mdo sde</section><text>pa phun sum tshogs pa yin/ 'jam dpal gyis smras pa/ gang chos thams cad shin tu zad pa'i mtshan nyid du shes nas sems can thams cad kyi gnod sems dang / khro</text></item>
<item><p>410b7</p><section>mdo sde</section><text>ba dang / tha ba spang ba'i phyir thams cad mkhyen pa nyid kyi cho ga mi 'dor ba'o/ /lha'i bus smras pa/ ji ltar na/ byang chub sems dpa' brtson 'grus phun sum tshogs pa yin/</text></item>
<item><p>411a1</p><section>mdo sde</section><text>'jam dpal gyis smras pa/ nam byang chub sems dpa' chos gang gi phyir brtson 'grus brtsams pa'i chos de ni 'di lta ste/ bla na med pa yang dag par</text></item>
<item><p>411a2</p><section>mdo sde</section><text>rdzogs pa'i byang chub ste/ de nyid shin tu yang dag par rjes su mi mthong la/ sems can thams cad kyi le lo spang ba'i phyir brtson 'grus gces pa'ang mi 'dor ba na'o/ /</text></item>
<item><p>411a3</p><section>mdo sde</section><text>lha'i bus smras pa/ ji ltar na/ byang chub sems dpa' bsam gtan phun sum tshogs pa yin/ 'jam dpal gyis smras pa/ nam chos thams cad rang bzhin gyis snyoms</text></item>
<item><p>411a4</p><section>mdo sde</section><text>par zhugs par shes kyang sems can thams cad kyi nyon mongs pa 'dul ba'i phyir yang bsam gtan byed pa na'o/ /lha'i bus smras pa/ ji ltar na/ byang chub sems dpa'</text></item>
<item><p>411a5</p><section>mdo sde</section><text>shes rab phun sum tshogs pa yin/ 'jam dpal gyis smras pa/ nam rgyu ba med pa thob par gyur te/ spros pa thams cad dang bral zhing sems can thams cad kyi lta ba spang</text></item>
<item><p>411a6</p><section>mdo sde</section><text>ba'i phyir shes rab kyi rnam par dpyod pa na ste/ de ltar na/ byang chub sems dpa' shes rab phun sum tshogs pa yin no/ /lha'i bus smras pa/ ji ltar na/ byang chub sems</text></item>
<item><p>411a7</p><section>mdo sde</section><text>dpa' byams pa la gnas pa yin/ 'jam dpal gyis smras pa/ nam chos thams cad rang bzhin gyis yongs su mya ngan las 'das par mthong ba na'o/ /lha'i bus smras pa/</text></item>
<item><p>411b1</p><section>mdo sde</section><text>ji ltar na/ byang chub sems dpa' snying rje la gnas pa yin/ 'jam dpal gyis smras pa/ nam chos thams cad la las kyi rnam par smin pa med par shes pa na'o/ /lha'i bus</text></item>
<item><p>411b2</p><section>mdo sde</section><text>smras pa/ ji ltar na/ byang chub sems dpa' dga' ba la gnas pa yin/ 'jam dpal gyis smras pa/ nam chos thams cad la dga' ba'ang mi skyed la/ mi dga' ba'ang ma</text></item>
<item><p>411b3</p><section>mdo sde</section><text>yin pa na'o/ /lha'i bus smras pa/ ji ltar na/ byang chub sems dpa' btang snyoms la gnas pa yin/ 'jam dpal gyis smras pa/ nam chos thams cad la gnyis dang bral bar</text></item>
<item><p>411b4</p><section>mdo sde</section><text>gyur pa na'o/ /lha'i bus smras pa/ ji ltar na/ byang chub sems dpa' la byang chub sems dpa' yang dag pa zhes bya/ 'jam dpal gyis smras pa/ nam chos thams cad sgyu</text></item>
<item><p>411b5</p><section>mdo sde</section><text>ma lta bur byung ba med par shes pa na'o/ /lha'i bus smras pa/ ji ltar na/ byang chub sems dpa' sems dpa' chen po yin/ 'jam dpal gyis smras pa/ nam byang chub sems</text></item>
<item><p>411b6</p><section>mdo sde</section><text>dpas chos thams cad bdag med par mthong ba na'o/ /lha'i bus smras pa/ ji ltar na/ byang chub sems dpa' sems can gyi mchog yin/ 'jam dpal gyis smras pa/ nam</text></item>
<item><p>411b7</p><section>mdo sde</section><text>chos thams cad gzung ba med pa dang / gzhi med par shes pa na'o/ /lha'i bus smras pa/ ji ltar na/ byang chub sems dpa' go cha chen po bgos pa yin/ 'jam dpal gyis smras</text></item>
<item><p>412a1</p><section>mdo sde</section><text>pa| nam byang chub sems dpas chos thams cad nam mkha' dang mnyam par thos na mi dngangs/ mi skrag /skrag par mi 'gyur zhing go cha chen po mi</text></item>
<item><p>412a2</p><section>mdo sde</section><text>'dor ba na'o/ /lha'i bus smras pa/ ji ltar na/ byang chub sems dpa' des pa yin/ 'jam dpal gyis smras pa/ nam snying rje chen pos sems can thams cad ring du</text></item>
<item><p>412a3</p><section>mdo sde</section><text>bsrings pa'ang ma yin la sred pa'i bag la nyal gyis nye bar bsnyen pa'ang ma yin pa na'o/ /lha'i bus smras pa/ ji ltar na/ byang chub sems dpa' 'grogs na bde ba</text></item>
<item><p>412a4</p><section>mdo sde</section><text>yin| 'jam dpal gyis smras pa/ nam bdag dang gzhan mi dmigs pas lus dang / ngag dang / yid kyis gzhan la gnod pa mi byed pa na'o/ /lha'i bus smras pa/</text></item>
<item><p>412a5</p><section>mdo sde</section><text>ji ltar na/ byang chub sems dpa' bka' blo bde ba yin/ 'jam dpal gyis smras pa/ nam ji ltar thos pa'i chos rnams sgrub cing tshig ji skad smras pa de bzhin byed pa</text></item>
<item><p>412a6</p><section>mdo sde</section><text>na'o| |lha'i bus smras pa/ ji ltar na/ byang chub sems dpa' mthun par 'dzin pa yin/ 'jam dpal gyis smras pa/ nam rang gi sems dang mthun pa'i phyir sems can</text></item>
<item><p>412a7</p><section>mdo sde</section><text>thams cad kyis bsgo ba las mi 'gyur zhing / sems can thams cad dang mthun par gnas pa na'o/ /lha'i bus smras pa/ ji ltar na/ byang chub sems dpa' ngo tsha shes</text></item>
<item><p>412b1</p><section>mdo sde</section><text>shing khrel yod pa phun sum tshogs pa yin/ 'jam dpal gyis smras pa/ nam sems can thams cad yongs su smin par bya ba'i phyir nang yang nye bar zhi la phyi rol tu rgyu ba la'ang</text></item>
<item><p>412b2</p><section>mdo sde</section><text>rgyu ba na'o/ /lha'i bus smras pa/ ji ltar na/ byang chub sems dpa' dad pa dang ldan pa yin/ 'jam dpal gyis smras pa/ nam chags pa thams cad la'ang spyod la/ chags pa thams</text></item>
<item><p>412b3</p><section>mdo sde</section><text>cad la zhen pa'ang med pa na'o/ /lha'i bus smras pa/ ji ltar na/ byang chub sems dpa' mdza' ba bsten pa yin/ 'jam dpal gyis smras pa/ nam sangs rgyas kyi rigs mi gcod</text></item>
<item><p>412b4</p><section>mdo sde</section><text>pa na'o| |lha'i bus smras pa/ ji ltar na/ byang chub sems dpa' byas pa gzo ba yin/ 'jam dpal gyis smras pa/ nam ji ltar byas pa'i dge ba'i rtsa ba chud mi gzan pa na'o/ /</text></item>
<item><p>412b5</p><section>mdo sde</section><text>lha'i bus smras pa/ ji ltar na/ byang chub sems dpa' byas pa shes pa yin/ 'jam dpal gyis smras pa/ nam theg pa gzhan la 'dod pa mi byed pa na'o/ /lha'i bus smras pa/ ji</text></item>
<item><p>412b6</p><section>mdo sde</section><text>ltar na| byang chub sems dpa' 'dod pa nyung ba yin/ 'jam dpal gyis smras pa/ nam rang gi nyon mongs pa rnams kyang mi 'dod la sems can thams cad kyi nyon mongs pa</text></item>
<item><p>412b7</p><section>mdo sde</section><text>rnams spang bar yang 'dod pa na'o/ /lha'i bus smras pa/ ji ltar na/ byang chub sems dpa' chog shes pa yin/ 'jam dpal gyis smras pa/ nam 'phags pa'i shes rab kyi shes</text></item>
<item><p>413a1</p><section>mdo sde</section><text>pas chos gang yang mi len pa na'o/ /lha'i bus smras pa/ ji ltar na/ byang chub sems dpa' ngoms pa yin/ 'jam dpal gyis smras pa/ nam 'jig</text></item>
<item><p>413a2</p><section>mdo sde</section><text>rten las 'das pa'i shes rab la'ang gnas la/ 'jig rten pa'i rgyu bas kyang sems can rnams yongs su smin par byed pa na'o/ /lha'i bus smras pa/ ji ltar na/ byang chub</text></item>
<item><p>413a3</p><section>mdo sde</section><text>sems dpa' rab tu dben pa yin/ 'jam dpal gyis smras pa/ nam nyon mongs pa thams cad kyis kyang kun nas nyon mongs par mi 'gyur la sems can thams cad kyi</text></item>
<item><p>413a4</p><section>mdo sde</section><text>nyon mongs pa spang ba'i phyir brtson par yang snang ba na'o/ /lha'i bus smras pa/ ji ltar na/ byang chub sems dpa' rang dgar rang dbang can yin/ 'jam dpal gyis smras pa/</text></item>
<item><p>413a5</p><section>mdo sde</section><text>nam zag pa med pa'i lus kyis sangs rgyas kyi zhing thams cad du snang ste/ ye shes kyis dbang byed kyi/ nyon mongs pas dbang byed pa ma yin pa na'o/ /lha'i bus smras pa/ ji</text></item>
<item><p>413a6</p><section>mdo sde</section><text>ltar na/ byang chub sems dpa' mang du thos pa yin/ 'jam dpal gyis smras pa/ nam bdag nyid kyang ma thos pa'i chos nyan cing gzhan la'ang ma thos pa'i chos thos par</text></item>
<item><p>413a7</p><section>mdo sde</section><text>byed pa na'o/ /lha'i bus smras pa/ ji ltar na/ byang chub sems dpa' tshul bzhin la brtson pa yin/ 'jam dpal gyis smras pa/ nam dmigs pa thams cad las 'byung</text></item>
<item><p>413b1</p><section>mdo sde</section><text>ba rab tu shes kyang chos thams cad 'phro bar yang mi byed/ mi 'phro bar yang mi byed pa na'o/ /lha'i bus smras pa/ ji ltar na/ byang chub sems dpa' sgrub pa snying por byed pa</text></item>
<item><p>413b2</p><section>mdo sde</section><text>yin| 'jam dpal gyis smras pa/ nam gzhan dang 'brel ba'i rnam par rig pa mi skyed cing sems can thams cad kyi sems kyi spyod pa dben par yang rtog la/ rang gi sems</text></item>
<item><p>413b3</p><section>mdo sde</section><text>kyi spyod pa la'ang mi lta zhing / bdag dang gzhan du 'du shes pas sgrub pa snying por byed pa ma yin pa na'o/ /lha'i bus smras pa/ 'jam dpal/ ji ltar na/ byang chub sems</text></item>
<item><p>413b4</p><section>mdo sde</section><text>dpa' gzungs dang spobs pa phun sum tshogs pa yin/ 'jam dpal gyis smras pa/ lha'i bu/ nam byang chub sems dpa' thos pa thams cad kyang 'dzin la sems can thams</text></item>
<item><p>413b5</p><section>mdo sde</section><text>cad kyi dbang po rnams la'ang mtshungs par rab tu 'byed cing / sgra skad brag ca dang mtshungs par yang shes nas mngon par zhen pa med pa na ste/ de ltar na/ byang chub sems dpa'</text></item>
<item><p>413b6</p><section>mdo sde</section><text>gzungs dang spobs pa phun sum tshogs pa yin no/ /de nas lha'i bu 'od mang pos 'jam dpal gzhon nur gyur pa la 'di skad ces smras so/ /'jam dpal/ khyod kyis bshad</text></item>
<item><p>413b7</p><section>mdo sde</section><text>pa'i don 'di sus kun shes par 'gyur/ 'jam dpal gyi smras pa/ lha'i bu/ gang dag dge ba'i bshes gnyen gyis yongs su zin par gyur pa/ sngon gyi sbyor pa phun sum tshogs</text></item>
<item><p>414a1</p><section>mdo sde</section><text>pa| dge ba'i rtsa ba bskyed pa/ dmigs pa med par spyod pa de dag gis kho bos bshad pa'i don 'di kun shes par 'gyur ro/ /lha'i bus smras pa/ de dag ci</text></item>
<item><p>414a2</p><section>mdo sde</section><text>la mos par 'gyur/ bsam pa ni gang / 'jam dpal gyis smras pa/ de dag zab mo la mos par 'gyur te/ lhag pa'i nga rgyal med pa ni bsam pa'o/ /lha'i bus smras pa/</text></item>
<item><p>414a3</p><section>mdo sde</section><text>'jam dpal/ ji ltar na/ dge slong lhag pa'i nga rgyal med pa yin/ 'jam dpal gyis smras pa/ lha'i bu/ nam dge slong 'jig tshogs la lta ba ngo bo nyid kyis bgrod pa</text></item>
<item><p>414a4</p><section>mdo sde</section><text>gcig pu'i lam du sgom ste/ gnyis su med pas 'jig tshogs la lta ba'i ngo bo nyid gang yin pa de bgrod pa gcig pu'i lam gyi ngo bo nyid du mnyam par shes shing / ma</text></item>
<item><p>414a5</p><section>mdo sde</section><text>rig pa dang / srid pa dang / sred pa las 'byung ba'ang tshol la/ ma rig pa dang / srid pa dang / sred pa las 'byung ba la so sor rtog pa ni ma rig pa dang / srid pa dang / sred</text></item>
<item><p>414a6</p><section>mdo sde</section><text>pa'i ngo bo nyid kyang rig pa dang / rnam par grol bar shes pa na ste/ de ltar na/ dge slong lhag pa'i nga rgyal med pa yin no/ /lha'i bu/ gzhan yang nam dge slong 'dod chags</text></item>
<item><p>414a7</p><section>mdo sde</section><text>kyi mtha' la 'dod chags dang bral ba'i mthar shes shing / 'dod chags dang bral ba'i mtha'i rang bzhin yang 'dod chags su shes pa dang / zhe sdang gi mtha' la zhe</text></item>
<item><p>414b1</p><section>mdo sde</section><text>sdang dang bral ba'i mthar shes shing / zhe sdang dang bral ba'i mtha'i rang bzhin yang zhe sdang du shes pa dang / gti mug gi mtha' la gti mug dang bral ba'i mthar shes shing / gti</text></item>
<item><p>414b2</p><section>mdo sde</section><text>mug dang bral ba'i mtha'i rang bzhin yang gti mug tu shes pa na ste/ de ltar na/ dge slong lhag pa'i nga rgyal med pa yin no/ /lha'i bu/ gzhan yang nam dge slong sdug bsngal yongs</text></item>
<item><p>414b3</p><section>mdo sde</section><text>su shes par mi byed/ kun 'byung ba spong bar mi byed/ 'gog pa mngon sum du mi byed/ lam sgom par yang mi byed la/ sdug bsngal mi skye ba shes pas 'phags pa'i bden</text></item>
<item><p>414b4</p><section>mdo sde</section><text>pa bzhi rjes su rtogs te/ sdug bsngal mi skye ba shes pa gang yin pa de la kun 'byung ba gang yang med/ sdug bsngal mi skye ba shes pa gang yin pa de la 'gog pa gang yang med/</text></item>
<item><p>414b5</p><section>mdo sde</section><text>sdug bsngal mi skye ba shes pa gang yin pa de la lam gang yang med pa de ltar dge slong tshul bzhin la brtson pa ni chos gang yang skyed par mi byed/ 'gag par mi byed/ gnas</text></item>
<item><p>414b6</p><section>mdo sde</section><text>par mi byed do/ /gang la skye ba med pa dang / 'gag pa med pa dang / gnas pa med pa de 'dus ma byas pa'o/ /'dus ma byas kyi rang bzhin yang 'phags pa rnams kyi bden pa</text></item>
<item><p>414b7</p><section>mdo sde</section><text>sgom pa ste/ lha'i bu/ de ltar na/ dge slong lhag pa'i nga rgyal med pa yin no/ /de nas bdud sdig can sdug bsngal zhing yid mi bde ste/ gdong mchi mas gang zhing mchi mas</text></item>
<item><p>415a1</p><section>mdo sde</section><text>brnangs bzhin du tshig 'di skad ces smras so/ /gang na chos kyi rnam grangs 'di spyod pa de na bdud rnams kyi skabs med do/ /gang dag chos kyi rnam grangs</text></item>
<item><p>415a2</p><section>mdo sde</section><text>'di 'dzin par 'gyur ba de dag gi bdud kyi las thams cad bkag par 'gyur ro zhes de skad smras nas bdud sdig can sdug bsngal zhing yid mi bde ste/ yid la gcags</text></item>
<item><p>415a3</p><section>mdo sde</section><text>bzhin de nyid du mi snang bar gyur to/ /de nas lha'i bu 'od mang pos 'jam dpal gzhon nur gyur pa la 'di skad ces smras so/ /'jam dpal/ khyod kyis bshad pa'i don ji ltar</text></item>
<item><p>415a4</p><section>mdo sde</section><text>bdag gis shes pa ltar na/ gang dag lhag pa'i nga rgyal med pa'i tshul zab mo 'di thos nas spong ba'i dge slong de dag gi rab tu byung ba med do/ /bsnyen par rdzogs pa med</text></item>
<item><p>415a5</p><section>mdo sde</section><text>do| |lhag pa'i nga rgyal med pa'i tshul mchog tu zab pa 'dis skrag par 'gyur ba'i khyim de dag gi ston pa de bzhin gshegs pa ma yin no/ /dge slong ngam/ dge slong</text></item>
<item><p>415a6</p><section>mdo sde</section><text>ma'am/ dge bsnyen nam/ dge bsnyen ma gang dag lhag pa'i nga rgyal med pa'i tshul mchog tu zab pa 'di thos nas mi skrag mi dngang la dngang bar mi 'gyur zhing mos par</text></item>
<item><p>415a7</p><section>mdo sde</section><text>'gyur ba de dag rnam par grol ba nyid du rig par bya'o/ /de nas bcom ldan 'das kyis lha'i bu 'od mang po la 'di skad ces bka' stsal to/ /lha'i bu/ de de bzhin no/ /ji</text></item>
<item><p>415b1</p><section>mdo sde</section><text>skad smras pa bzhin te/ dge slong ngam/ dge slong ma'am/ dge bsnyen nam/ dge bsnyen ma gang dag lhag pa'i nga rgyal med pa'i tshul mchog tu zab pa 'di thos nas mi skrag mi</text></item>
<item><p>415b2</p><section>mdo sde</section><text>dngang la dngang bar mi 'gyur zhing mos par 'gyur ba de dag rnam par grol ba nyid du rig par bya'o/ /de ci'i phyir zhe na/ bzod pa 'dis byang chub sems dpa' rnams bla na med</text></item>
<item><p>415b3</p><section>mdo sde</section><text>pa yang dag par rdzogs pa'i byang chub tu lung ston pa dang / bzod pa 'dis nyan thos dang / rang sangs rgyas thams cad nges par 'byung ba'i phyir ro/ /lha'i bu 'od mang pos gsol pa</text></item>
<item><p>415b4</p><section>mdo sde</section><text>bcom ldan 'das/ chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/ /lha'i bu/ de'i phyir khyod kyis chos kyi rnam</text></item>
<item><p>415b5</p><section>mdo sde</section><text>grangs 'di 'jam dpal rnam par 'phrul pa'i le'u zhes bya bar zungs shig /bdud 'dul ba'i le'u zhes bya bar yang zungs shig /bcom ldan 'das kyis de skad ces bka' stsal</text></item>
<item><p>415b6</p><section>mdo sde</section><text>nas 'jam dpal gzhon nur gyur pa dang / lha'i bu 'od mang po dang / thams cad dang ldan pa'i 'khor de dang / lha dang / mi dang / lha ma yin dang / dri zar bcas pa'i 'jig rten</text></item>
<item><p>415b7</p><section>mdo sde</section><text>yi rang ste bcom ldan 'das kyis gsungs pa la mngon par bstod do/ /'phags pa 'jam dpal rnam par 'phrul pa'i le'u zhes bya ba theg pa chen po'i mdo rdzogs so// //</text></item>
<item><p>416a1</p><section>mdo sde</section><text>rgya gar gyi mkhan po shI len+d+ra bo d+hi dang / dzi na mi tra dang / zhu chen gyi lo tsA ba ban+d+he ye shes sdes bsgyur cing zhus te/ skad gsar bcad kyis bcos nas gtan</text></item>
<item><p>416a2</p><section>mdo sde</section><text>la phab pa/ rgya gar skad du/ Ar+ya sarba ta thA ga tA d+hiSh+ThA Na satwA ba lo ke na bud+d+ha k+She tre ni rde sha na byU ha nA ma ma hA yA na sU tra/ bod skad du/ 'phags pa de bzhin gshegs pa thams</text></item>
<item><p>416a3</p><section>mdo sde</section><text>cad kyi byin gyi rlabs sems can la gzigs shing sangs rgyas kyi zhing gi bkod pa kun tu ston pa zhes bya ba theg pa chen po'i mdo/ sangs rgyas dang byang chub sems dpa'</text></item>
<item><p>416a4</p><section>mdo sde</section><text>thams cad la phyag 'tshal lo/ /'di skad bdag gis thos pa dus gcig na/ bcom ldan 'das ri gru 'dzin na 'phags pa spyan ras gzigs dbang phyug gi gnas lha'i nor</text></item>
<item><p>416a5</p><section>mdo sde</section><text>bu rin po che dpal gyi snying po dang / me tog rgyas pa dang / lha'i seng+ge'i khri bkod pa na dge slong lnga brgya tsam gyi dge slong gi dge 'dun chen po thams cad kyang dgra bcom pa/</text></item>
<item><p>416a6</p><section>mdo sde</section><text>zag pa zad pa/ sems thams cad kyi dbang gi dam pa'i pha rol tu son pa sha stag dang / byang chub sems dpa' thams cad kyang snying rje chen po'i shes pa la gnas pa/</text></item>
<item><p>416a7</p><section>mdo sde</section><text>thams cad kyang skye ba gcig gis thogs pa dang / skye ba gnyis dang / skye ba gsum dang / skye ba bcu dang / skye ba nyi shu dang / skye ba sum cu dang / skye ba brgya'i bar dag gis</text></item>
<item><p>416b1</p><section>mdo sde</section><text>thogs pa/ thams cad kyang sa brgyad pa dang / sa bcu pa la gnas pa sha stag ste/ 'phags pa spyan ras gzigs dbang phyug dang / 'jam dpal dang / dri med tog dang / nor dpal</text></item>
<item><p>416b2</p><section>mdo sde</section><text>dang / glog gi tog dang / dri med 'od dang / tsan+dan dang / bdud rtsi'i tog la sogs pa byang chub sems dpa' sems dpa' chen po bdun brgya dang / dge bsnyen dang / dge bsnyen ma</text></item>
<item><p>416b3</p><section>mdo sde</section><text>thams cad kyang lung bstan pa dang ldan pa/ ting nge 'dzin thob pa/ 'jig rten gyi khams tha dad pa nas 'dus pa lnga stong dang / lha dang / klu dang / gnod sbyin dang / dri za thams cad kyang</text></item>
<item><p>416b4</p><section>mdo sde</section><text>sngon gyi sangs rgyas la bsnyen bkur byas pa/ de bzhin gshegs pa'i cho 'phrul mthong ba brgya stong dang / gnod sbyin mo chen mo thams cad kyang byang chub sems dpa'i ye shes thob pa</text></item>
<item><p>416b5</p><section>mdo sde</section><text>lung bstan pa thob pa/ phyir mi ldog pa dpe med ma dang / dri med 'od dang / 'od can ma dang / 'jigs byed ma dang / dpal ldan ma dang / 'phrog ma dang / dung can ma la sogs pa</text></item>
<item><p>416b6</p><section>mdo sde</section><text>gnod sbyin mo chen mo brgyad cu dang / brgya byin dang / tshangs pa dang / rnam thos kyi bu dang / yul 'khor srung dang / 'phags skyes po dang / mig mi bzang dang / nor bu bzang po'i bu</text></item>
<item><p>416b7</p><section>mdo sde</section><text>dang / gang pa bzang po la sogs pa 'jig rten skyong ba thams cad kyi bar dag dang thabs cig tu bzhugs so/ /de nas de dag thams cad kyis de bzhin gshegs pa seng+ge'i khri la</text></item>
<item><p>417a1</p><section>mdo sde</section><text>bzhugs par rig nas rang rang gi dge ba'i rtsa ba dag gis de bzhin gshegs pa la lha'i rgyan dang / na bza' dang / me tog dang / me tog phreng dang / spos</text></item>
<item><p>417a2</p><section>mdo sde</section><text>dang / byug pa dang / rol mo'i sgra rnams kyis mchod par byas/ ri mor byas so/ /kha cig gis lan 'bum phrag du mar bskor ba byas te bstod do/ /de nas de'i tshe bcom ldan</text></item>
<item><p>417a3</p><section>mdo sde</section><text>'das sems can thams cad la dmigs pa snying rje chen po'i shes pa la gnas pa zhes bya ba'i ting nge 'dzin la snyoms par zhugs so/ /ting nge 'dzin de'i mthus stong gsum</text></item>
<item><p>417a4</p><section>mdo sde</section><text>gyi stong chen po'i 'jig rten gyi khams 'di 'od kyis snang bar gyur cing / gzugs thams cad snang bas khyab par gyur nas sems can dmus long gang yin pa de dag gis ni/</text></item>
<item><p>417a5</p><section>mdo sde</section><text>mig gis gzugs mthong bar gyur to/ /'on pa rnams kyis ni rna bas sgra dag thos par gyur to/ /nad kyis btab pa rnams ni nad dag dang bral bar gyur to/ /gos med pa</text></item>
<item><p>417a6</p><section>mdo sde</section><text>rnams ni gos dag thob par gyur to/ /smyon pa rnams ni dran pa thob par gyur to/ /lus nyams pa dang dbang po ma tshang ba rnams ni lus dang dbang po yongs su rdzogs par gyur</text></item>
<item><p>417a7</p><section>mdo sde</section><text>to| |dbul po rnams kyis ni nor dag thob par gyur to/ /sems can gang dag nor dang / yo byad dang / longs spyod med pa de dag nor dang / yo byad dang / longs spyod dag dang</text></item>
<item><p>417b1</p><section>mdo sde</section><text>ldan par gyur to/ /sems can thams cad kyang bde ba thams cad dang ldan zhing bsam pa thams cad yongs su rdzogs par gyur to/ /stong gsum gyi stong chen po'i 'jig rten gyi khams</text></item>
<item><p>417b2</p><section>mdo sde</section><text>kyi sems can gang yin pa de dag thams cad la'ang bskul nas thams cad chos mnyan pa'i phyir bcom ldan 'das ga la ba der lhags te/ sems can gang dag lha rnams kyi nang du</text></item>
<item><p>417b3</p><section>mdo sde</section><text>skyes pa de dag thams cad kyis ni lha'i bde ba yongs su spangs nas sangs rgyas rjes su dran par byas te chos mnyan pa'i phyir bcom ldan 'das ga la ba der lhags so/ /sems</text></item>
<item><p>417b4</p><section>mdo sde</section><text>can gang dag mi rnams kyi nang du skyes pa de dag gis kyang mi'i bde ba yongs su spangs nas chos mnyan pa'i phyir bcom ldan 'das ga la ba der lhags so/ /sems can gang dag</text></item>
<item><p>417b5</p><section>mdo sde</section><text>klu dang / gnod sbyin dang / srin po dang / yi dwags dang / sha za rnams kyi nang du skyes pa de dag gis kyang sangs rgyas rjes su dran pa so sor thob nas sems can thams cad la</text></item>
<item><p>417b6</p><section>mdo sde</section><text>byams par gnas pa dang / lus dang sems bde bar gyur nas chos mnyan pa'i phyir bcom ldan 'das ga la ba der lhags so/ /sems can gang dag gshin rje'i 'jig rten</text></item>
<item><p>417b7</p><section>mdo sde</section><text>rnams su mun pa mun nag gi nang du skyes pa de dag kyang sangs rgyas kyi mthus yud tsam zhig dran pa so sor thob nas gcig gis gcig kun tu shes par gyur te/ de dag mun pa</text></item>
<item><p>418a1</p><section>mdo sde</section><text>chen po de nas yongs su thar par gyur to/ /sems can thams cad gcig la gcig byams par gnas shing nye ba'i nyon mongs pa rnams dang bral</text></item>
<item><p>418a2</p><section>mdo sde</section><text>bar gyur to/ /de nas de'i tshe sa chen po 'di rnam pa drug tu rab tu g.yos te mtho ba dang / dma' bar gyur to/ /de nas 'khor 'dus pa der 'jam dpal gzhon nur gyur pa</text></item>
<item><p>418a3</p><section>mdo sde</section><text>'dus te 'dug par gyur nas des byang chub sems dpa' sems dpa' chen po 'phags pa spyan ras gzigs dbang phyug la 'di skad ces smras so/ /rigs kyi bu/ byang</text></item>
<item><p>418a4</p><section>mdo sde</section><text>chub sems dpa'i 'dus pa chen po kun tu snang zhing 'dus pa chen po'i snga ltas kyang kun tu snang la/ rigs kyi bu/ byang chub sems dpa' bye ba khrag khrig 'bum phrag mang</text></item>
<item><p>418a5</p><section>mdo sde</section><text>po dag lung ston pa'ang kun tu snang zhing chos kyi 'brel ba'i gtam chen po'i snga ltas kyang kun tu snang ba las na/ rigs kyi bu/ byang chub sems dpa' bye ba khrag khrig</text></item>
<item><p>418a6</p><section>mdo sde</section><text>'bum phrag du ma dag gi re ba thams cad yongs su rdzogs par 'gyur zhing ye shes chen po'ang 'thob par 'gyur gyi/ rigs kyi bu/ de'i phyir khyed kyis sems can thams</text></item>
<item><p>418a7</p><section>mdo sde</section><text>cad la snying rje skyed la/ phan pa dang / bde ba dang / bla na med pa yang dag par rdzogs pa'i byang chub la dgod par bya ba'i bar gyi phyir de bzhin gshegs pa la yongs su zhus</text></item>
<item><p>418b1</p><section>mdo sde</section><text>shig /rigs kyi bu/ phyi ma'i dus phyi ma'i tshe na sems can sdig pa byed pa/ dbul ba/ nyam chung ba/ lus mdog ngan pa/ rga ba dang na bas yongs su gzir ba/ longs spyod chung ba/</text></item>
<item><p>418b2</p><section>mdo sde</section><text>lus yongs su ma bsgoms pa/ tshe thung ba/ blo chung ba/ 'dod chags dang / zhe sdang dang / gti mug gis yongs su gzir ba dag 'byung ba yod de/ rigs kyi bu/ de dag gi don</text></item>
<item><p>418b3</p><section>mdo sde</section><text>du chos bstan par bya ba'i phyir de bzhin gshegs pa la gsol ba thob cig dang / rigs kyi bu/ de'i phyir khyod kyis yun ring por sems can rnams kyi don dang / phan pa dang / bde</text></item>
<item><p>418b4</p><section>mdo sde</section><text>ba dang / nad thams cad rab tu zhi bar bya ba dang / sdig pa thams cad bzlog par bya ba dang / sdig pa thams cad rab tu zhi bar bya ba dang / re ba thams cad yongs su rdzogs par</text></item>
<item><p>418b5</p><section>mdo sde</section><text>bya ba dang / bla na med pa'i yongs su mya ngan las 'da' ba dag byas par 'gyur ro/ /de nas byang chub sems dpa' sems dpa' chen po 'phags pa spyan ras gzigs dbang phyug</text></item>
<item><p>418b6</p><section>mdo sde</section><text>gis phyogs bcur rnam par bltas te/ de bzhin gshegs pa bye ba phrag gang+gA'i klung gi bye ma snyed dag yid la byas nas bcom ldan 'das ga la ba de logs su thal mo sbyar ba</text></item>
<item><p>418b7</p><section>mdo sde</section><text>btud de lan gsum bskor ba byas nas yan lag lngas phyag 'tshal te bcom ldan 'das la 'di skad ces gsol to/ /bcom ldan 'das/ slad ma'i dus slad ma'i tshe na sems</text></item>
<item><p>419a1</p><section>mdo sde</section><text>can rga ba dang / na ba dang / 'chi ba dang / mya ngan gyis non par gyur pa/ dus ma lags par 'gum pas yongs su gzir ba/ nyam chung ba/ mdog</text></item>
<item><p>419a2</p><section>mdo sde</section><text>ngan pa/ tshe thung ba/ longs spyod chung ba/ lus yongs su ma bsgoms pa dag 'byung ba mchis te/ de dag ni/ ser sna dang / 'chal ba'i tshul khrims kyi sems kyis gcig la</text></item>
<item><p>419a3</p><section>mdo sde</section><text>gcig 'gum par 'gyur la/ gcig gis gcig gi nor dang / longs spyod dang / dbang phyug dag 'phrog par 'gyur zhing / gad mo dang / 'jo sgeg dang / bro gar dang /</text></item>
<item><p>419a4</p><section>mdo sde</section><text>rtsed mo dag gis mngon par rtse ba dang / mi rtag pa la rtag par 'du shes pa dang / mi sdug pa la sdug par 'du shes par bgyid lags so/ /de ci'i slad du zhe na/ de dag</text></item>
<item><p>419a5</p><section>mdo sde</section><text>rgyu de dang / gzhi des sems can rnams la mi dge ba rnam pa sna tshogs dag gis gtses nas sems can dmyal ba dang / dud 'gro'i skye gnas dang / gshin rje'i 'jig</text></item>
<item><p>419a6</p><section>mdo sde</section><text>rten dag tu'ang skye bar 'gyur lags pas/ bcom ldan 'das/ de'i slad du bdag de dag gi don dang / sman pa dang / bde ba dang / re ba thams cad yongs su rdzogs par</text></item>
<item><p>419a7</p><section>mdo sde</section><text>bgyi ba dang / de bzhin gshegs pa'i ye shes thob par bgyi ba dang / sangs rgyas kyi zhing du skye bar bgyi ba dang / sdig pa thams cad bzlog par bgyi ba'i slad du de bzhin</text></item>
<item><p>419b1</p><section>mdo sde</section><text>gshegs pa la gsol ba 'debs par 'tshal gyi/ bcom ldan 'das/ de bzhin gshegs pa la ni mi mkhyen pa dang / ma rtogs pa dang / ma gzigs pa dang / ma gsan pa</text></item>
<item><p>419b2</p><section>mdo sde</section><text>dang / rnam par mi mkhyen pa ci'ang mi mnga' bas chos kyi 'bel ba'i gtam nyan par 'tshal ba dang / sngon gyi sangs rgyas la bsnyen bkur bgyis pa dang / shes rab dang ldan</text></item>
<item><p>419b3</p><section>mdo sde</section><text>pa'i rang bzhin can gyi byang chub sems dpa' dang / dge slong dang / dge slong ma dang / dge bsnyen dang / dge bsnyen ma dang / lha dang / klu dang / gnod sbyin dang / dri za dang / lha</text></item>
<item><p>419b4</p><section>mdo sde</section><text>ma yin dang / nam mkha' lding dang / mi 'am ci dang / lto 'phye chen po mang po lhags pa 'di dag re ba ma mchis par gyur cing / slar mchi bar mi 'gyur bar bcom ldan 'das/</text></item>
<item><p>419b5</p><section>mdo sde</section><text>bshad du gsol/ bde bar gshegs pa/ bshad du gsol/ de nas thams cad dang ldan pa'i 'khor ji ltar lhags pa de dag gis kyang yan lag lngas phyag byas te tshig mthun</text></item>
<item><p>419b6</p><section>mdo sde</section><text>par 'di skad ces gsol to/ /bcom ldan 'das/ legs par bshad du gsol/ bde bar gshegs pa/ legs par bshad du gsol/ de nas bcom ldan 'das kyis lan</text></item>
<item><p>419b7</p><section>mdo sde</section><text>gnyis lan gsum du gsol ba btab par thugs su chud nas phyogs bcur rnam par gzigs te/ snyan cing 'jebs la yid du 'ong ba'i gsung dbyangs kyis byang chub sems</text></item>
<item><p>420a1</p><section>mdo sde</section><text>dpa' sems dpa' chen po 'phags pa spyan ras gzigs dbang phyug la 'di skad ces bka' stsal to/ /rigs kyi bu/ de bzhin gshegs pa thams cad</text></item>
<item><p>420a2</p><section>mdo sde</section><text>kyi byin gyi rlabs sems can la gzigs shing sangs rgyas kyi zhing gi bkod pa kun tu ston pa zhes bya ba'i ting nge 'dzin yod de/ ngas sngon dang po sems bskyed pa nas bzung ste/</text></item>
<item><p>420a3</p><section>mdo sde</section><text>de bzhin gshegs pa me tog snang ba kun tu ston pa zhes bya ba'i spyan sngar de thos so/ /rigs kyi bu/ ting nge 'dzin de'i ming thos ma thag tu sems can bye ba phrag dgu bcus de</text></item>
<item><p>420a4</p><section>mdo sde</section><text>bzhin gshegs pa'i ye shes thob par gyur nas thams cad kyang de bzhin gshegs pas sangs rgyas kyi zhing tha dad pa dag tu lung bstan te/ ngas kyang lung bstan pa thob bo/ /</text></item>
<item><p>420a5</p><section>mdo sde</section><text>rigs kyi bu/ ngas de bzhin gshegs pa'i lha'i mkhyen pas sngon de bzhin gshegs pa sum khris sems can thams cad kyi don du chos kyi rnam grangs 'di bshad de/ thams</text></item>
<item><p>420a6</p><section>mdo sde</section><text>cad du'ang de bzhin gshegs pa la gsol ba 'debs pa ni 'phags pa spyan ras gzigs dbang phyug khyod nyid dang / 'jam dpal gzhon nur gyur pa yin la/ byang chub sems/</text></item>
<item><p>420a7</p><section>mdo sde</section><text>dpa' sems dpa' chen po'i 'khor rnams dang / dge slong dang / dge slong ma dang / dge bsnyen dang / dge bsnyen ma 'khor ji ltar lhags pa 'di dag gis kyang thos nas ri</text></item>
<item><p>420b1</p><section>mdo sde</section><text>mo dang / mchod pa dag byas te/ de'i 'og tu sems can bye ba khrag khrig 'bum phrag du ma ngag gis lung bstan pa thob cing byang chub sems dpa'i ting nge 'dzin dag thob par gyur</text></item>
<item><p>420b2</p><section>mdo sde</section><text>nas 'dod pa thams cad du 'gro ba dang / re ba thams cad grub pa dang / nad rnams dang bral bar yang gyur la/ dge ba'i rtsa ba rnams yongs su smin pa dang / sgrib pa thams cad</text></item>
<item><p>420b3</p><section>mdo sde</section><text>spangs pa dang / gzugs bzang zhing mdzes la blta na sdug pa dang / nor dang / 'bru dang / mdzod dang / bang ba rnams 'byor ba dang / rgyal po dang / rgyal bu dang / blon po rnams</text></item>
<item><p>420b4</p><section>mdo sde</section><text>kyis mngon par bstod par 'os pa dang / sems can thams cad kyis phyag bya bar 'os pa dang / dran pa dang ldan pa dang / shes rab dang ldan pa dang / sangs rgyas dang / chos</text></item>
<item><p>420b5</p><section>mdo sde</section><text>dang / dge 'dun la dad pa mi phyed pa dang ldan pa dang / rdzu 'phrul dang ldan pa dang / tshe dang / kha dog dang / gzi brjid dang / mthu stobs dang ldan zhing rnam pa thams cad kyi</text></item>
<item><p>420b6</p><section>mdo sde</section><text>mchog dang ldan par gyur te/ nam yang sdug pa dang bral bar ma gyur cing / sdug pa'i sdug bsngal med par gyur pa de dran te/ rigs kyi bu/ de ltar na/ rigs kyi bu'am/ rigs kyi</text></item>
<item><p>420b7</p><section>mdo sde</section><text>bu mo dag chos smra ba de la mchog tu gus pa'i sems bskyed de/ chos kyi rnam grangs 'di la yan lag lngas phyag byas shing / me tog dang / bdug spos dang / me tog phreng dang /</text></item>
<item><p>421a1</p><section>mdo sde</section><text>byug pa dang / gdugs dang / rgyal mtshan dang / ba dan dag gis legs par brgyan nas sangs rgyas la phyag 'tshal lo/ /zhes brjod cing phyag 'tshal</text></item>
<item><p>421a2</p><section>mdo sde</section><text>bar byed pa dang / lags so/ /zhes bya ba sbyin par byed pa dang / 'dzin pa dang / 'chang ba dang / klog pa dang / yi ger 'brir 'jug pa de dag ni yon tan mang po dang ldan par</text></item>
<item><p>421a3</p><section>mdo sde</section><text>'gyur ro/ /de dag ni tshe 'di nyid la'ang yon tan mang po dang ldan par 'gyur te/ gzugs bzang zhing mdzes la blta na sdug pa dang / nad rnams dang bral ba dang / tshe ring ba dang /</text></item>
<item><p>421a4</p><section>mdo sde</section><text>blo brtan pa dang / dran pa dang ldan pa dang / brtan pa dang ldan pa dang / rgyal po thams cad dang / rgyal po'i btsun mo thams cad dang / rgyal bu thams cad dang / blon po thams</text></item>
<item><p>421a5</p><section>mdo sde</section><text>cad dang / dgra thams cad dang / sems can gyis mngon par bstod par 'os pa dang / phyag bya bar 'os pa dang / bsnyen bkur bya bar 'os par 'gyur ro/ /nor dang yo byad mang</text></item>
<item><p>421a6</p><section>mdo sde</section><text>por yang 'gyur ro/ /de dag gi kha nas tsan+dan gyi dri'i ngad 'byung bar yang 'gyur ro/ /mig ut+pa la sngon po'i 'dab ma 'dra bar yang 'gyur ro/ /de dag gis nyin mtshan du sangs</text></item>
<item><p>421a7</p><section>mdo sde</section><text>rgyas dang byang chub sems dpa' dag mthong bar yang 'gyur ro/ /mtshams med pa la sogs pa'i sgrib pa thams cad zad par yang 'gyur ro/ /de dag la lha rnams srung bar yang</text></item>
<item><p>421b1</p><section>mdo sde</section><text>'gyur ro/ /de dag 'chi ba'i dus na sangs rgyas dang byang chub sems dpa' dag mthong bar yang 'gyur ro/ /phrag dog med pa dang / sems rnam par g.yeng ba med par 'chi ba'i dus byed</text></item>
<item><p>421b2</p><section>mdo sde</section><text>par yang 'gyur ro/ /shi 'phos nas kyang 'jig rten gyi khams bde ba can du skye ba'i bar du 'gyur ro/ /rigs kyi bu/ gang dag chos kyi rnam grangs 'di 'dzin pa dang / bsnyen bkur</text></item>
<item><p>421b3</p><section>mdo sde</section><text>byas te yi ger 'bri ba dang / yi ger 'brir 'jug pa dang / klog pa dang / mchod par byed pa dang / 'chang ba dang / ming tsam thos par 'gyur ba de dag ni ngas mngon sum du lung</text></item>
<item><p>421b4</p><section>mdo sde</section><text>bstan pas lung bstan pa yin te/ de dag gis nga mthong zhing bsnyen bkur byas/ ri mor byas/ mchod pa byas pa'ang yin pas/ de dag gis ni sangs rgyas kyi byang chub la the tshom</text></item>
<item><p>421b5</p><section>mdo sde</section><text>bskyed par mi bya'o/ /gang dag gi rna lam du grag par gyur pa de dag kyang byang chub sems dpa' yin par yid la byas la bsnyen bkur bya'o/ /de'i sngon gyi las kyi rnam par smin</text></item>
<item><p>421b6</p><section>mdo sde</section><text>pas gzugs mi mdzes pa dang / longs spyod med pa dang / blo med pa dang / sred pa che ba dang / sdug pa dang bral ba dang / rgyal srid 'khrugs par gyur pa gang yin pa de dag dang / klad</text></item>
<item><p>421b7</p><section>mdo sde</section><text>pa na ba gang yin pa dang / zan chad pa gang yin pa dang / gos ngan par gyur pa gang yin pa dang / lus dang sems la gnod pa gang yin pa dang / reg na mi bde ba'i mal bcas</text></item>
<item><p>422a1</p><section>mdo sde</section><text>pa gang yin pa dang / spyo ba gang yin pa'i las kyi sgrib pa de dag thams cad kyang ting nge 'dzin 'di thos pa'i mthus yongs su zad par 'gyur ro/ /des</text></item>
<item><p>422a2</p><section>mdo sde</section><text>kyang 'di ltar sems bskyed par bya ste/ bdag gis sngon 'khor ba na 'khor ba'i tshe sems can rnams la sdig pa me dge ba rnam pa sna tshogs bsags pa de dag so sor</text></item>
<item><p>422a3</p><section>mdo sde</section><text>bshags par bya'o/ /bsal bar bya'o/ /mi bcab par bya'o/ /sangs rgyas dang / chos dang / dge 'dun la dad pa mi phyed pa dang ldan pa'i sems bskyed par bya ste/ rigs kyi</text></item>
<item><p>422a4</p><section>mdo sde</section><text>bu'am rigs kyi bu mo de'i longs spyod kyi 'bras bu med par 'gyur ba'i las kyi sgrib pa dang / sangs rgyas dang / chos dang / dge 'dun dang / nyan thos dang / rang sangs rgyas</text></item>
<item><p>422a5</p><section>mdo sde</section><text>dag dang / pha ma dag la sdig pa'i las byas shing bsags par gyur pa gang yin pa de dag thams cad yongs su zad par 'gyur zhing dbang phyug chen po dag kyang yang dag par</text></item>
<item><p>422a6</p><section>mdo sde</section><text>'grub par 'gyur ro/ /rigs kyi bu'am rigs kyi bu mo de'i sems can dmyal ba'i sdug bsngal myong bar 'gyur ba'i las kyi sgrib pa dang / sdug pa dang bral bar 'gyur ba dang /</text></item>
<item><p>422a7</p><section>mdo sde</section><text>dmus long du 'gyur ba dang / bud med kyi dngos por 'gyur ba dang / mtshan gnyis par 'gyur ba dang / phrag dog dang / nga rgyal dang / khro ba'i dbang gis gshin rje'i 'jig rten</text></item>
<item><p>422b1</p><section>mdo sde</section><text>dang / yi dwags dang / dud 'gro'i skye gnas su 'gyur ba gang yin pa de dag thams cad kyang yongs su zad par 'gyur te/ rigs kyi bu/ de ltar na/ ting nge 'dzin 'di ni yon tan thams</text></item>
<item><p>422b2</p><section>mdo sde</section><text>cad kyi 'byung gnas yin no/ /rigs kyi bu/ chos kyi rnam grangs 'di yun ring du gnas par byed pa dang / rigs kyi bu dang / rigs kyi bu mo de dag la srung ba dang / skyob pa dang / sbed</text></item>
<item><p>422b3</p><section>mdo sde</section><text>bar byed pa dang / de dag thams cad kyi yon tan dang / re ba thams cad yongs su rdzogs par longs spyod pa dang / dbang phyug dang / bde ba chen por byed pa dang / bsam pa dang 'dod</text></item>
<item><p>422b4</p><section>mdo sde</section><text>pa thams cad yang dag par 'grub par byed pa dang / las thams cad zad par byed pa dang / dus ma yin par 'chi ba dang / rmi lam ngan pa thams cad rab tu zhi bar byed pa dang /</text></item>
<item><p>422b5</p><section>mdo sde</section><text>g.yul thams cad las rgyal bar byed pa dang / tshe dang / mdog dang / stobs dang / brtson 'grus dang / mthu che bar byed pa dang / gnod sbyin dang / 'byung po dang / mi dang / mi ma yin</text></item>
<item><p>422b6</p><section>mdo sde</section><text>pa thams cad dbang du byed pa dang / rims dang / dug dang / me dang / chu thams cad rab tu zhi bar byed pa dang / lung bstan pa'i bar dag thob par byed pa'i gzungs kyi gsang</text></item>
<item><p>422b7</p><section>mdo sde</section><text>sngags kyi gzhi dag yod de/ de dag mnyan cing bzung ste bsnyen bkur byed pa dang / klog pa dang / yi ger 'bri ba dang / yi ger 'brir 'jug pa'i rigs kyi bu dang / rigs kyi bu</text></item>
<item><p>423a1</p><section>mdo sde</section><text>mo dag ni yon tan de dag thams cad 'thob par 'gyur ro/ /de nas de'i tshe sa chen po 'di rnam pa drug tu rab tu g.yos pa dang / ji ltar lhags pa'i</text></item>
<item><p>423a2</p><section>mdo sde</section><text>'khor de dag gis kyang de bzhin gshegs pa'i sku la me tog dang / bdug spos dang / spos dang / me tog phreng dang / phye ma dang / byug pa dang / ras bcos bu zung dag</text></item>
<item><p>423a3</p><section>mdo sde</section><text>gsol te/ legs so zhes bya ba gsol nas bcom ldan 'das/ legs so/ /legs so/ /gzungs kyi gsang sngags kyi gzhi de dag gang lags/ bcom ldan 'das kyis</text></item>
<item><p>423a4</p><section>mdo sde</section><text>bka' stsal pa/ na maHsarba ta thA ga tA nAM/ tad+ya thA/ bud+d+he/ su bud+d+he/ bud+d+ha ma te/ lo ka bi lo ke lo a ti krAn+te/ satwa a ba lo ke ni/ sarba ta thA ga ta a d+hiSh+Tha te/ sarba a sha pa</text></item>
<item><p>423a5</p><section>mdo sde</section><text>ri pU ra Ne/ d+yu ti na d+ha re/ na ra de ba pU dzi te ta thA ga ta dz+nyA na da de/ ta thA ga ta a d+hiSh+ThA ne na/ sarba lo ka ma su khA b+ha ba tu/ pUrba k+Sharma k+Sha pa ya tu/ rak+Sha b+ha ba tu/ sarba ye b+h+ya ta thA ga ta</text></item>
<item><p>423a6</p><section>mdo sde</section><text>a d+hiSh+ThA ne na swAhA/ kye rigs kyi bu dag /gzungs kyi gsang sngags kyi gzhi 'di dag ni/ de bzhin gshegs pa sum khris gsungs shing byin gyis brlabs pa yin no/ /ngas</text></item>
<item><p>423a7</p><section>mdo sde</section><text>kyang da ltar sems can thams cad kyi don dang / phan pa dang / bde ba dang / srung ba dang / skyob pa dang / sba ba dang / nad thams cad rab tu zhi bar bya ba dang / sangs rgyas kyi</text></item>
<item><p>423b1</p><section>mdo sde</section><text>zhing du skye bar bya ba'i phyir bshad de/ grogs po dag /gang la la zhig 'di snyam du bdag gis ji ltar na/ de bzhin gshegs pas gsungs pa'i yon tan de dag thams cad</text></item>
<item><p>423b2</p><section>mdo sde</section><text>'thob par 'gyur snyam du sems pa des nang par sngar langs te sems can thams cad la snying brtse ba'i sems dang / snying rje'i sems dang / byams pa'i sems dang / phrag dog</text></item>
<item><p>423b3</p><section>mdo sde</section><text>dang / nga rgyal dang / 'chab pa dang / khro ba yongs su spangs pa'i sems dang / rtse gcig pa'i sems kyis sangs rgyas dang byang chub sems dpa' rnams la mchod pa shin tu rgya cher</text></item>
<item><p>423b4</p><section>mdo sde</section><text>byas la phyogs bcu'i de bzhin gshegs pa thams cad la phyag byas te gang 'dod pa yid la byas nas me tog la bzlas brjod lan brgya rtsa brgyad bya zhing / de bzhin gshegs pa la</text></item>
<item><p>423b5</p><section>mdo sde</section><text>re re nas dbul bar bya'o/ /des na de'i re ba thams cad yang dag par 'grub par 'gyur ro/ /rmi lam na de bzhin gshegs pa mthong bar yang 'gyur ro/ /dam pa gang 'dod pa de thob</text></item>
<item><p>423b6</p><section>mdo sde</section><text>par yang 'gyur ro/ /'chi ba'i tshe na de bzhin gshegs pa mthong bar yang 'gyur ro/ /shi 'phos kyang 'jig rten gyi khams bde ba can du skye bar 'gyur ro/ /tshe dang / stobs dang /</text></item>
<item><p>423b7</p><section>mdo sde</section><text>mdog dang / brtson 'grus dang ldan par yang 'gyur ro/ /dgra thams cad kyang de'i dbang du 'gyur ro/ /gzungs 'di bshad pa na srog chags drug khri mi skye ba'i chos la bzod pa thob</text></item>
<item><p>424a1</p><section>mdo sde</section><text>par gyur nas de dag thams cad las kyi sgrib pa thams cad las rnam par grol zhing bsam pa thams cad yongs su rdzogs par gyur to/ /de nas byang chub sems</text></item>
<item><p>424a2</p><section>mdo sde</section><text>dpa' sems dpa' chen po lag na rdo rjes phyogs bcur rnam par bltas te bcom ldan 'das la 'di skad ces gsol to/ /bcom ldan 'das/ byang chub sems dpa' rnams kyi</text></item>
<item><p>424a3</p><section>mdo sde</section><text>dam 'cha' ba mi 'jigs pa'i gzi brjid ces bgyi ba'i gzungs mchis te/ bdag gis de bzhin gshegs pa 'jigs med bkod pa gzi brjid rgyal po'i spyan sngar de bzung</text></item>
<item><p>424a4</p><section>mdo sde</section><text>lags so/ /bzung nas kyang sems can thams cad la bshad lags so/ /bcom ldan 'das/ deng slan chad bdag gis mngon 'tshal te/ gang gi rna lam du gzungs de grags</text></item>
<item><p>424a5</p><section>mdo sde</section><text>par gyur tam/ glo bur chud par gyur pa de'i lus nyam nga ba'am/ nyon mongs pa sna tshogs sam/ bro nad dam/ rims sam/ lus bro 'tshal ba'am/ sems gdung ba'am/ dus ma</text></item>
<item><p>424a6</p><section>mdo sde</section><text>lags par 'grum pa'am/ chab kyis 'jigs pa'am/ mtshon gyis 'jigs pa'am/ dug gis 'jigs pa'am/ dug sbyar mas 'jigs pa'am/ mkha' 'gro ma dang / 'byung</text></item>
<item><p>424a7</p><section>mdo sde</section><text>po'i 'jigs pa'am/ gnod sbyin nam/ dgra rnams sam/ mi dang / mi ma lags pa dag gis mtho 'tsham pa'am/ rnam par gtse ba'am/ gnod pa bgyid par 'gyur ba de ni</text></item>
<item><p>424b1</p><section>mdo sde</section><text>gnas ma mchis lags so/ /de'i slad du bcom ldan 'das kyis bdag la rjes su gnang ba stsol cig /bdag gis chos smra ba dang / chos nyan pa de dag gi don du nyan pa rnams dang /</text></item>
<item><p>424b2</p><section>mdo sde</section><text>ri mor bgyid pa rnams dang / mchod par bgyid pa rnams dang / 'dzin par bgyid pa rnams kyi re ba thams cad yongs su rdzogs par bgyid pa/ byang chub sems dpa' rnams kyi dam</text></item>
<item><p>424b3</p><section>mdo sde</section><text>bca' ba'i phyag rgya dag stsal bar bgyi'o/ /na maHsarba ta thA ga tA nAM/ sarba be d+hi satwa nAM/ a ri ha hA na/ tad+ya thA/ oM badzra d+ha ra/ badzra kA yaM/ badzra ba la/ badzra te dza/ hUM hUM/ badzra pA Ni/ ta thA</text></item>
<item><p>424b4</p><section>mdo sde</section><text>ga ta A dz+nyA pa lA ya/ sma ra pra ti dz+nyAM/ sarba bya d+hi na sarba pA paM nA sha ya/ de hi me/ yi the ba si taM pha ra ma/ yan ya me ba a b+hi prA yan tsa mi tan+ta me ba sa mraM d+h+ya tu/ he he/ tu ru tu ru/ A gats+tsha/</text></item>
<item><p>424b5</p><section>mdo sde</section><text>A gats+tsa/ ma bi lam+ba da ri sha ya/ badzra kA ya/ da ri sha ya/ badzra krA yaM/ bud+d+ha a d+hi sh+ThA ne na swAhA/ gzungs 'di brjod pa na sa chen po mtho ba dang dma' bar gyur to/ /gnod sbyin dang srin po</text></item>
<item><p>424b6</p><section>mdo sde</section><text>thams cad kyang rab tu dngangs so/ /lha thams cad dang / mi dang / mi ma yin pa'i bar dag kyang ngo mtshar du gyur nas sems can chen po rab tu grub par byed pa'i gzungs kyi gsang sngags</text></item>
<item><p>424b7</p><section>mdo sde</section><text>kyi gzhi 'di dag bshad pa ni legs so/ /legs so zhes bya ba byin no/ /de nas bcom ldan 'das la byang chub sems dpa' sems dpa' chen po lag na rdo rjes 'di skad ces gsol to/ /</text></item>
<item><p>425a1</p><section>mdo sde</section><text>btsun pa bcom ldan 'das/ gang la la zhig byang chub sems dpa'i sa'am/ nor dang / 'bru dang / longs spyod kyi dbang phyug gam/ rgyal srid kyi dbang phyug</text></item>
<item><p>425a2</p><section>mdo sde</section><text>gam| rig sngags 'chang ba nyid dam/ tshe dang / stobs dang / mdog dang / brtson 'grus dang / tshe ring po nyid 'tshal ba des snga nas bsnyen par bgyis la dgung zla yar gyi ngo</text></item>
<item><p>425a3</p><section>mdo sde</section><text>tshes brgyad la tsan+dan dkar po las rdo rje 'dzin pa rta gang du dgod cing rgyan thams cad kyis brgyan pa/ snying gar sku gdung stsal pa/ sku gdung dang bcas pa'i rdo rje 'dzin pa/ rig</text></item>
<item><p>425a4</p><section>mdo sde</section><text>sngags 'chang yang dag par dbugs 'byin par bgyid pa bgyis la/ gtsang mas bdug spos kyis bdug cing gdugs mtshan gcig tu smyung ba bgyis la/ de nas tshes brgyad</text></item>
<item><p>425a5</p><section>mdo sde</section><text>nas tshes bco lnga'i bar du de bzhin gshegs pa'i sku gzugs bzhugs pa'i gnas gtsang mar tsan+dan dkar po'i dkyil 'khor bgyis la bum pa gang ba bzhi'ang gzhag par</text></item>
<item><p>425a6</p><section>mdo sde</section><text>bgyi| phyogs bzhir yang ro dang ldan pa dang / dri dang ldan pa dang / skyems dang / 'o thug gi gtor ma dag stsal la rad pa dkar po bgos te sems rtse gcig tu bgyis nas dus</text></item>
<item><p>425a7</p><section>mdo sde</section><text>gsum du bdug spos dang / me tog dang / spos dang / mar me dag gis mchod pa chen po bgyi zhing de bzhin gshegs pa'ang mchod pa bgyis te/ de bzhin gshegs pa la phyag</text></item>
<item><p>425b1</p><section>mdo sde</section><text>bgyis nas sna ma'i me tog brgya rtsa brgyad la bzlas brjod brgya rtsa brgyad bzlas shing / re re nas lag na rdo rje la bsnun par bgyi'o/ /des na sgra skad chen po 'byung bar 'gyur zhing / dog sa</text></item>
<item><p>425b2</p><section>mdo sde</section><text>g.yo ba dang / 'od zer kyang 'byung bar 'gyur te/ de nas dam pa ci 'tshal ba'ang stsal bar bgyi'o/ /bzlas brjod bgyis pa tsam gyis las thams cad dang / dgos pa thams cad kyang yang</text></item>
<item><p>425b3</p><section>mdo sde</section><text>dag par 'grub par 'gyur lags so/ /bro nad ma mchis pa dang / tshe ring pa dang / sdig pa thams cad bral bar 'gyur zhing yon tan stong yang 'byung bar 'gyur lags so/ /'gum pa'i tshe</text></item>
<item><p>425b4</p><section>mdo sde</section><text>na'ang sangs rgyas bcom ldan 'das stong mthong bar 'gyur lags so/ /bdag mthong bar yang stsal bar bgyi lags so/ /de nas bcom ldan 'das kyis lag na rdo rje la legs so zhes</text></item>
<item><p>425b5</p><section>mdo sde</section><text>bya ba byin te/ lag na rdo rje legs so/ /legs so/ /phyag rgya 'di ni lha dang bcas pa'i 'jig rten gyis 'da' bar bya ba ma yin te/ 'di la som nyi med pa dang / yid gnyis med pa dang /</text></item>
<item><p>425b6</p><section>mdo sde</section><text>the tshom med par bya'o/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/ ci'i slad du ting nge 'dzin 'di de bzhin gshegs</text></item>
<item><p>425b7</p><section>mdo sde</section><text>pa thams cad kyi byin gyi rlabs sems can la gzigs shing sangs rgyas kyi zhing gi bkod pa kun tu ston pa zhes bgyi/ bcom ldan 'das kyis bka' stsal pa/ de bzhin gshegs</text></item>
<item><p>426a1</p><section>mdo sde</section><text>pa thams cad kyi byin gyi rlabs dang / byang chub sems dpa' thams cad kyi byin gyi rlabs de las ting nge 'dzin thams cad dang / gzungs kyi sgo thams cad</text></item>
<item><p>426a2</p><section>mdo sde</section><text>'thob par 'gyur ba dang / lha rnams dang / klu rnams dang / mi rnams dang / gnod sbyin rnams dang / dri za rnams dang / yi dwags rnams dang / dud 'gro'i skye gnas su</text></item>
<item><p>426a3</p><section>mdo sde</section><text>skyes pa rnams dang / gshin rje'i 'jig rten pa'i sems can thams cad kyi sems dang sems las byung ba lhag par g.yo ba dang bral bar g.yo ba dag rab tu shes shing</text></item>
<item><p>426a4</p><section>mdo sde</section><text>sems can 'di dag ni bsod nams su nye bar 'gro ba ste/ legs par spyod pa'i las byed la/ sangs rgyas dang / chos dang / dge 'dun dag la dad pa 'thob par</text></item>
<item><p>426a5</p><section>mdo sde</section><text>'gyur pa'o/ /'di dag ni sems can dmyal bar 'gro ba ste/ nyes par spyod pa'i las byed pa/ sdig pa spyod par byed pa/ shes nas sdig pa'i lta bar gyur pa'i sems</text></item>
<item><p>426a6</p><section>mdo sde</section><text>can de dag la chos ston par byed cing / sdig pa thams cad las zlog bar byed pa dang / sangs rgyas kyi byang chub la 'god par byed pa dang / bsam pa thams cad yongs su</text></item>
<item><p>426a7</p><section>mdo sde</section><text>rdzogs par byed pa dang / phrag dog dang / nga rgyal dang / khro ba dang / ser sna dag sel bar byed pa dang / sems can de dag kyang sangs rgyas dang / chos dang / dge 'dun</text></item>
<item><p>426b1</p><section>mdo sde</section><text>dag la dad pa rab tu thob nas sangs rgyas kyi zhing rnams su skye zhing nam du'ang sdug bsngal nyams su myong bar mi 'gyur la/ yid mi bde bar mi 'gyur bas na/ rigs kyi bu/ de'i</text></item>
<item><p>426b2</p><section>mdo sde</section><text>phyir ting nge 'dzin 'di ni de bzhin gshegs pa thams cad kyi byin gyi rlabs sems can la gzigs shing sangs rgyas kyi zhing gi bkod pa kun tu ston pa zhes bya ste/ 'di thos pa'i</text></item>
<item><p>426b3</p><section>mdo sde</section><text>sems can rnams ni phyir mi ldog par nges pa'i sa 'thob par 'gyur ro/ /gsol pa/ bcom ldan 'das/ ci'i slad du rigs kyi bu dang / rigs kyi bu mo de dag lung bstan par</text></item>
<item><p>426b4</p><section>mdo sde</section><text>'gyur lags/ bcom ldan 'das/ dgra bcom pa nyid kyang dka' ba lags te/ bla na med pa yang dag par rdzogs pa'i byang chub lta ci smos kyang mi 'tshol lags na/ de dag gi</text></item>
<item><p>426b5</p><section>mdo sde</section><text>bsod nams kyi phung po dang / dka' ba spyod pa ji tsam zhig tu 'gyur lags/ bcom ldan 'das kyis bka' stsal pa/ rigs kyi bu/ ngas dang po sems bskyed pa nas nye bar bzung ste</text></item>
<item><p>426b6</p><section>mdo sde</section><text>sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin</text></item>
<item><p>426b7</p><section>mdo sde</section><text>pa dang / shes rab kyi pha rol tu phyin pa yongs su rdzogs par byas pa gang yin pa dang / mgo dang / lag pa dang / rkang pa dang / mig dang / lus dang / sdug pa'i bu dang / bu mo dang /</text></item>
<item><p>427a1</p><section>mdo sde</section><text>chung ma dang / bran dang / bran mo dag yongs su btang bar gyur pa gang yin pa'i bsod nams mngon par 'du bya ba dang / dge ba'i rtsa ba mngon par 'du bya ba</text></item>
<item><p>427a2</p><section>mdo sde</section><text>snga ma 'di ni chos kyi rnam grangs 'di la mchod pa byed pa dang / bsnyen bkur byed pa dang / yi ger 'bri ba dang / yi ger 'brir 'jug pa dang / klog pa dang / 'dzin pa'i bsod</text></item>
<item><p>427a3</p><section>mdo sde</section><text>nams mngon par 'du bya ba dang / gzhan dag la'ang yang dag par ston par byed pa'i bsod nams mngon par 'du bya ba gang yin pa dang / chos smra ba de dag la'ang mchod pa</text></item>
<item><p>427a4</p><section>mdo sde</section><text>byed pa dang / bsnyen bkur byed pa'i bsod nams mngon par 'du bya ba gang yin pa de'i brgya'i char yang nye bar mi 'gro'o/ /rigs kyi bu/ nges kun chub par byas shing bshad</text></item>
<item><p>427a5</p><section>mdo sde</section><text>pa'i chos de dag thams cad la bsnyen bkur byed pa dang / bla mar byed pa dang / ri mor byed pa dang / mchod pa byed pa dang / bsnyen bkur byas te yi ger 'bri pa dang / yi ger 'brir</text></item>
<item><p>427a6</p><section>mdo sde</section><text>'jug pa gang yin pa de bas ni gang zhig chos kyi rnam grangs 'di yi ger 'bri ba dang / yi ger 'brir 'jug pa dang / klog pa dang / mchod pa byed pa dang / yang dag par ston</text></item>
<item><p>427a7</p><section>mdo sde</section><text>par byed pa dang / nyan par byed na/ de las bsod nams mngon par 'du bya ba ches mang du yongs su sdud par 'gyur te/ des na/ de bzhin gshegs pas bla na med pa yang</text></item>
<item><p>427b1</p><section>mdo sde</section><text>dag par rdzogs pa'i byang chub tu lung ston to/ /de ci'i phyir zhe na/ chos kyi rnam grangs 'di nyan pa dang / 'dzin pa dang / 'chang ba dang / klog pa dang / mchod pa dang / yi ger 'bri</text></item>
<item><p>427b2</p><section>mdo sde</section><text>ba dang / yi ger 'brir 'jug pa'i bsod nams ni/ de ltar dka' ba yin pa'i phyir ro/ /rigs kyi bu/ sems can gang dag sdig pa kun tu spyod pa dang / bza' ba dang / btung ba</text></item>
<item><p>427b3</p><section>mdo sde</section><text>dang / bro gar la mngon par dga' ba dang / mi sdug pa la sdug par 'du shes pa dang / 'dod pa dang / khro ba dang / gnod sems mang ba dang / mi bde ba la bde bar 'du shes pa dang /</text></item>
<item><p>427b4</p><section>mdo sde</section><text>mtshon cha dang / spyo ba dang / bsdigs pa dang / rdeg pa la mngon par dga' ba dang / shes par mi 'gyur ba dang / yid la byed par mi 'gyur ba de dag ni sdig pa'i las kyi</text></item>
<item><p>427b5</p><section>mdo sde</section><text>gzhi de dang / mi shes pa des mi dge ba'i bshes gnyen gyis yongs su zin cing rga ba dang / na ba dang / mya ngan dang / 'chi bas yongs su zin pas 'chi ba'i tshe na yongs su gdung</text></item>
<item><p>427b6</p><section>mdo sde</section><text>bar 'gyur te/ dmigs pa na so so nas dur khrod dang 'dra 'kho nar mthong zhing / dge ba'i sems bskyed par yang mi 'gyur la/ dad pa mi phyed pa thob par yang mi 'gyur te/ de dag de</text></item>
<item><p>427b7</p><section>mdo sde</section><text>nas shi 'phos nas kyang sdug bsngal dag nyams su myong bar 'gyur bas na/ lung bstan pa'i dge ba'i rtsa ba med pa dang / de bzhin gshegs pa ma mthong ba dang / lung bstan pa ma thob</text></item>
<item><p>428a1</p><section>mdo sde</section><text>pa dag gis ni chos kyi rnam grangs 'di mnyan pa dang / ri mor bya ba dang / mchod par bya ba dang / gzung ba dang / yi ger 'bri ba dang / yi ger</text></item>
<item><p>428a2</p><section>mdo sde</section><text>'brir gzhug pa dang / dad par yang mi nus la/ chos smra ba de la'ang bsnyen bkur bya ba dang / bla mar bya ba dang / ri mor bya ba dang / mchod pa bya bar yang mi nus so/ /rigs</text></item>
<item><p>428a3</p><section>mdo sde</section><text>kyi bu| gang du chos kyi rnam grangs 'di rab tu spyod par 'gyur ba'i yul der ni de bzhin gshegs pa'i mdzad pa 'byung bar 'gyur ro/ /de nas ji ltar lhags pa'i 'khor</text></item>
<item><p>428a4</p><section>mdo sde</section><text>de dag gis bcom ldan 'das la legs so zhes bya ba gsol to/ /bcom ldan 'das/ legs so/ legs so/ /bcom ldan 'das/ bdag cag gis kyang chos smra</text></item>
<item><p>428a5</p><section>mdo sde</section><text>ba de dang / chos nyan pa de dag la de bzhin gshegs pa'i mdzad pas bsnyen bkur bgyi/ bla mar bgyi/ ri mor bgyi/ mchod par bgyi zhing / bde ba'i yo byad thams cad</text></item>
<item><p>428a6</p><section>mdo sde</section><text>kyang nye bar bsgrub par bgyi lags so/ /chos kyi rnam grangs 'di'ang rgyas par bgyi bsrung bar bgyi ste/ des na chos kyi rnam grangs 'di yun ring du gnas par yang 'gyur</text></item>
<item><p>428a7</p><section>mdo sde</section><text>lags so/ /de nas de'i tshe bcom ldan 'das kyis ji ltar lhags pa'i 'khor rnams la rnam par gzigs te bka' stsal pa/ kye rigs kyi bu dag /legs so/ /legs</text></item>
<item><p>428b1</p><section>mdo sde</section><text>so| |khyed cag gis de bzhin du gyis shig /gnod pa byed pa dang / brnyas pa dang / gshe ba dang / bsdigs pa dang / mtshon 'byin pa dang / rgya 'gal bar byed na'ang lus dang / srog</text></item>
<item><p>428b2</p><section>mdo sde</section><text>la mi ta bar byas la chos kyi rnam grangs 'di mnyan par bya/ yi ger 'bri bar bya/ yi ger 'brir gzhug par bya/ bklag par bya'o/ /chos smra ba de la'ang bde ba'i yo byad thams</text></item>
<item><p>428b3</p><section>mdo sde</section><text>cad kyis rim gror bya'o/ /yul phyogs de dang / gling de dang / grong khyer de dag kyang 'jigs pa dang / gnod pa dang / 'go ba'i nad dang / 'khrug pa dag las bsrung bar bya'o/ /</text></item>
<item><p>428b4</p><section>mdo sde</section><text>rigs kyi bu dang / rigs kyi bu mo de dag la'ang rtag par rgyun du bsam par bya'o/ /de nas de'i tshe bcom ldan 'das kyis tshigs su bcad pa 'di dag bka' stsal to/ /bskal pa</text></item>
<item><p>428b5</p><section>mdo sde</section><text>grangs med stong phrag bye snyed du/ /sangs rgyas 'byung ba lan 'ga' rnyed pa la/ /phyi ma'i dus na 'gyod par mi 'gyur bar/ /rigs kyi bu rnams bag yod chos nyon cig /yon tan</text></item>
<item><p>428b6</p><section>mdo sde</section><text>nyan cing mngon par dad byed pa/ /de dag gis ni ting 'dzin rnyed mi dka'/ /gang gis rkang gnyis gtso bo rnams la ni/ /bskal pa bye ba gang+gA'i bye snyed du/ /nor dang 'bru dang de bzhin</text></item>
<item><p>428b7</p><section>mdo sde</section><text>gos dang rgyan/ /spos dang phreng ba byug pa phul ba bas/ /gang gis mdo sde 'di la dad byas te/ /nyan cing klog la yi ger 'bri byed pa/ /de la bsod nams tshad ni yod min te/ /bde bar</text></item>
<item><p>429a1</p><section>mdo sde</section><text>gshegs pas de snyed tshad ma gsungs/ /rtag tu bag yod dgon par rten byed cing / /sems gzhan med par bsam gtan dag sgom dang / /sdug pa'i</text></item>
<item><p>429a2</p><section>mdo sde</section><text>bu dang bu mo sbyin byed cing / /lag pa rkang pa yongs su gtong ba bas/ /gang su mdo sde 'di ni 'dzin byed pa/ /de ni de bas bsod nams mang po 'thob/ /mdo mchog 'di ni nor sbyin</text></item>
<item><p>429a3</p><section>mdo sde</section><text>byed pa ste/ /de yi ngan song kun kyang rtag tu spangs/ /'di ni nor dang 'bru sbyin byed pa ste/ /gang zhig mdo sde rnam dag 'di 'dzin pa/ /de la yon tan kun kyang mi dkon zhing / /</text></item>
<item><p>429a4</p><section>mdo sde</section><text>de la tshe stobs brtson 'grus mod pa yin/ /'dren pa sangs rgyas 'od dpag med mthong zhing / /ngas de sangs rgyas byang chub lung yang bstan/ /de la nam yang sdig pa yod min</text></item>
<item><p>429a5</p><section>mdo sde</section><text>cing / /bde ba can gyi 'jig rten khams kyang mthong / /de la rtag tu las gang 'byung 'gyur ba/ /sems gdung lus lan ba'ang de bzhin du/ /klad pa na bas thams cad</text></item>
<item><p>429a6</p><section>mdo sde</section><text>zad 'gyur zhing / /de ni nam yang rnam par ltung mi 'gyur/ /des ni mthong ba'i chos la'ang yon tan kun/ /ji ltar bsam zhing 'dod pas 'thob par 'gyur/ /de ltar rtag</text></item>
<item><p>429a7</p><section>mdo sde</section><text>tu dge slong pho mo dang / /dge bsnyen rnams dang rgyal pos rtag tu ni/ /mi yi dbang po de bzhin gshegs pa ltar/ /chos smra ba la rjes su gus byas te/ /mdo sde 'di ni</text></item>
<item><p>429b1</p><section>mdo sde</section><text>rtag tu gzung bya zhing / /'dzin pa la yang rtag tu bsnyen bkur bya/ /spos dang phreng ba byug pa rnams kyis ni/ /bsnyen bkur byas te yi ger 'brir yang gzhug /phyi ma'i dus la rga</text></item>
<item><p>429b2</p><section>mdo sde</section><text>nas gdungs gyur la/ /'khrug pa stong phrag du mas g.yen spyo zhing / /sems dmyal yi dwags rnams su yongs 'khyams dang / /za ma ma ning smad par bya ba dang / /dmus long nyid</text></item>
<item><p>429b3</p><section>mdo sde</section><text>dang ro dang khyi yi dri/ /rigs dma' bud med rnams su skye bar byed/ /phrag dog che zhing rtag tu sdig byed la/ /khro bas zil non rtag tu ser sna can/ /sangs rgyas chos la gus par</text></item>
<item><p>429b4</p><section>mdo sde</section><text>ma byas pas/ /de ni de 'dra'i rigs su skye 'gyur la/ /der yang sdug bsngal tshor ba myong 'gyur zhing / /de ni phyi ma'i dus la'ang gdung bar 'gyur/ /de phyir gang dag 'dzin cing ston</text></item>
<item><p>429b5</p><section>mdo sde</section><text>byed pa| |de dag gis ni rtag tu mchod par bya/ /gang gis de la yongs su spyo ba dang / /smad cing brdegs la bcing ba byas gyur pa/ /de ni nga yang yongs su spyos pa yin/ /'dzin la phu dud</text></item>
<item><p>429b6</p><section>mdo sde</section><text>byas na nga la'ang byas/ /de phyir de dag gis ni chos smra dang / /gang zhig 'di 'dzin 'bri zhing klog byed pa/ /de dag la ni rtag tu bsnyen bkur zhing / /tshig 'jam snyan pa rgyun du brjod</text></item>
<item><p>429b7</p><section>mdo sde</section><text>par bya| |de nas byang chub sems dpa' sems dpa' chen po 'phags pa spyan ras gzigs dbang phyug gis bcom ldan 'das kyi zhabs gnyis la gtugs te bcom ldan</text></item>
<item><p>430a1</p><section>mdo sde</section><text>'das la 'di skad ces gsol to/ /bcom ldan 'das/ bdag gis rnam par lta ba'i cho 'phrul zhes bgyi ba'i gzungs mchis par rjes su dran te/</text></item>
<item><p>430a2</p><section>mdo sde</section><text>bdag gis sngon de bzhin gshegs pa 'od mdzad ye shes tog ces bgyi ba'i spyan sngar de thos shing bzung lags so/ /de nyan cing bzung la bcangs shing bklags te</text></item>
<item><p>430a3</p><section>mdo sde</section><text>gzhan dag la'ang bsgrags shing bsnyen bkur bgyis nas yi ger bris sam/ yi ger 'brir stsal na/ phyir mi ldog pa'i sa 'thob par 'gyur zhing / de bzhin gshegs</text></item>
<item><p>430a4</p><section>mdo sde</section><text>pas gsungs pa'i yon tan de dag thams cad kyang 'thob par 'gyur/ des ji ltar bsam pa thams cad yang dag par 'grub par 'gyur/ de'i las kyi sgrib pa thams cad</text></item>
<item><p>430a5</p><section>mdo sde</section><text>kyang byang bar 'gyur/ ting nge 'dzin kyang 'thob par 'gyur/ bro nad rnams dang bral bar yang 'gyur/ sangs rgyas mthong ba dang / byang chub sems dpa' yang mthong bar</text></item>
<item><p>430a6</p><section>mdo sde</section><text>'gyur lags so/ /de nas bcom ldan 'das kyis byang chub sems dpa' sems dpa' chen po 'phags pa spyan ras gzigs dbang phyug la legs so/ /zhes bya ba</text></item>
<item><p>430a7</p><section>mdo sde</section><text>byin te| rigs kyi bu/ legs so/ /legs so/ /rigs kyi bu/ khyod la de bzhin gshegs pas byin gyis brlabs zin gyi shod cig /de nas byang chub sems dpa'</text></item>
<item><p>430b1</p><section>mdo sde</section><text>sems dpa' chen po 'phags pa spyan ras gzigs dbang phyug gis phyogs bcu'i de bzhin gshegs pa thams cad la phyag byas te gsang sngags kyi gzhi 'di dag smras so//</text></item>
<item><p>430b2</p><section>mdo sde</section><text>na maHsarba ta thA ga tA nAM/ sarba A shA pa ri pU ra kA nAM/ na ma AR+Ya ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ tad+ya thA/ ha ha ha/ ma ma ma/ d+hi ri d+hi ri d+hi ri/</text></item>
<item><p>430b3</p><section>mdo sde</section><text>shAn+te/ pra shAn+te/ sarba pA pa k+Sha yaM ka ri/ a ba lo kA ya/ kA ru ci ka/ /bo d+hi tsit+ta ma ma na si ku ru/ bya ba lo kA ya/ mA ma/ sma ra sma ra/ yan+ta yA bUrba/ sad t+ya a d+hiSh+Tha naM kri taM/ te</text></item>
<item><p>430b4</p><section>mdo sde</section><text>na san t+ye na pa tsa ne na/ sarba A shA me pa ri pU ra ya/ bud+d+ha k+She ta ma pa ri sho d+ha yA/ ma me kash+tsi de ba he thaM ka ro tu/ bud+d+ha a d+hiSh+ThA ne na swAhA/ tad+ya thA/ te dze te dze/ ma hA te dze/ ya na ma ma</text></item>
<item><p>430b5</p><section>mdo sde</section><text>kA ya du sh+tsa ri ta ma bA/ wA ga du sh+tsa ri ta ma bA/ ma no du sh+tsa ri ta ma bA/ dA rI d+r+ya ma bA/ tad sarba dak+ShA pA ya/ a lo kA ya/ bi lo kA ya/ ta thA ga ta da ri sha nan tsa/ a ha ma d+hi ka dak+Sha mi</text></item>
<item><p>430b6</p><section>mdo sde</section><text>bo d+hi sa t+ya da ri sha na ma/ d+ha d+hu ma/ dad sa swa me da ri sha na ma/ sarba me ku sha lA a b+hi bar+d+han+tu/ na maHsarba ta thA ga tA nan/ na ma Ar+yA ba lo ki te shwa ra ya/ bo d+hi satwA ya/ sma ra pra ti dz+nyA ma</text></item>
<item><p>430b7</p><section>mdo sde</section><text>ma satwa/ sid+d+h+yan+tu man+t+ra pa de swAhA/ gzungs 'di brjod pa na sa chen po 'di rab tu g.yos shing ga zha'i sgra chen po dang / lha'i me tog gi char dag kyang mngon par rab tu bab par gyur to/ /</text></item>
<item><p>431a1</p><section>mdo sde</section><text>thams cad dang ldan pa'i 'khor des legs so zhes bya ba byin te/ rigs kyi bu/ legs so/ /legs so/ /sems can chen po khyod sems can thams</text></item>
<item><p>431a2</p><section>mdo sde</section><text>cad bskyab pa'i phyir re ba thams cad yongs su rdzogs par byed pa/ 'jigs pa thams cad las srung bar byed pa/ las thams cad phyang bar phyed pa/ sdang ba dang rmi lam ngan pa'i</text></item>
<item><p>431a3</p><section>mdo sde</section><text>gnod pa thams cad rab tu zhi bar byed pa'i gzugs 'di legs par smras so/ /bdag cag thams cad kyis kyang gzung bar bya/ bsnyen bkur bya'o/ /spyan ras gzigs</text></item>
<item><p>431a4</p><section>mdo sde</section><text>dbang phyug gis smras pa/ rigs kyi bu dag /gang la la ji ltar de bzhin gshegs pas yongs su bsgrags pa'i yon tan de dag mngon par 'dod cing lung bstan pa dang /</text></item>
<item><p>431a5</p><section>mdo sde</section><text>kho bo'ang mngon sum du mthong ba dang / ting nge 'dzin 'thob pa dang / sangs rgyas dang byang chub sems dpa' mthong ba dang / longs spyod dang dbang phyug 'thob pa dang / sangs</text></item>
<item><p>431a6</p><section>mdo sde</section><text>rgyas kyi zhing du skye bar 'dod pa des zla ba yar gyi ngo la lus legs par khrus byas shing gtsang la bsnyen te gnas pa 'phags pa yan lag brgyad pa la gnas par byas la</text></item>
<item><p>431a7</p><section>mdo sde</section><text>tshes brgyad nas brtsams te/ de bzhin gshegs pas byin gyis brlabs pa'i phyogs su spos dang / me tog dang / rgyal mtshan dang / ba dan dag dang / bum pa gang ba</text></item>
<item><p>431b1</p><section>mdo sde</section><text>dag gis phyogs de dang / chos smra ba de'ang mchod pa byas nas lus legs par khrus byas pa gtsang mas gos dkar po bgos te me tog dang / bdug spos dang / spos dang /</text></item>
<item><p>431b2</p><section>mdo sde</section><text>me tog phreng dang / byug pa sna tshogs dag gis mchod nas yi ger bri bar bya'o/ /'bri ba'i tshe na nyin gcig bzhin du dge ba'i rtsa ba rnams sems can thams cad dang thun</text></item>
<item><p>431b3</p><section>mdo sde</section><text>mong du byas la/ de bzhin gshegs pa la bla ma dang / gus pa'i sems nye bar bzhag nas sems can thams cad la byams pa'i sems dang / snying brtse ba'i sems</text></item>
<item><p>431b4</p><section>mdo sde</section><text>dang / snying rje'i sems kyis nyi ma phyed tshun chad kyi bar de tsam du bri bar bya'o/ /tshes brgyad nas brtsams te tshes bco lnga'i bar du nyin gcig bzhin du mchod pa'ang de</text></item>
<item><p>431b5</p><section>mdo sde</section><text>bzhin bya'o/ /cho ga 'di kho na bzhin du byas te bris na/ de ma thag tu mtshams med pa lnga la sogs pa las kyi sgrib pa thams cad dang / sdig pa thams cad byang bar 'gyur zhing</text></item>
<item><p>431b6</p><section>mdo sde</section><text>dge ba'i rtsa ba rnams kyang 'phel bar 'gyur/ brtson 'grus 'bar bar 'gyur ro/ /tshe de nyid la'ang lus bde pa 'thob par 'gyur/ 'dod chags dang / zhe sdang dang / gti mug</text></item>
<item><p>431b7</p><section>mdo sde</section><text>dang / nga rgyal dang / khro ba dang / phrag dog dang / ser sna dag srab mor 'gyur ro/ /des yi ger 'brir bcug nas kyang sku gdung dang bcas pa'i mchod rten gyi gnas su de bzhin</text></item>
<item><p>432a1</p><section>mdo sde</section><text>gshegs pa'i sku gzugs sku gdung dang bcas pa dang / spyan ras gzigs dbang phyug gi gzugs sku gdung dang bcas pa zhal shar phyogs su</text></item>
<item><p>432a2</p><section>mdo sde</section><text>bstan te bzhag la/ me tog dang / bdug spos dang / spos dang / mar me dag gis mchod pa shin tu rgya cher byas la/ tshes brgyad nas brtsams te tshes bco lnga'i bar du</text></item>
<item><p>432a3</p><section>mdo sde</section><text>sems can thams cad la snying rje chen po'i sems bskyed par bya zhing / gtsang ma kha zas dkar po za ba/ bsnyen te gnas pa 'phags pa yan lag brgyad pa la gnas</text></item>
<item><p>432a4</p><section>mdo sde</section><text>pa grogs po yid gcugs pa dang ldan pa/ nga rgyal dang / khro ba dang / phrag dog dang / ser sna yongs su spangs pas nyin gcig bzhin du mchod pa rgya chen po byas te dus</text></item>
<item><p>432a5</p><section>mdo sde</section><text>gsum du bzlas brjod lan brgya rtsa brgyad rtsa brgyad bya'o/ /me tog dang / bdug spos dang / spos dang / mar me dag kyang phul la/ dus gsum du sna ma'i me tog brgya rtsa</text></item>
<item><p>432a6</p><section>mdo sde</section><text>brgyad rtsa brgyad 'phags pa spyan ras gzigs dbang phyug gi gzugs la gtor bar bya'o/ /lag na rdo rje la'ang bdug spos kyis bdug par bya'o/ /phyogs bcur phyag</text></item>
<item><p>432a7</p><section>mdo sde</section><text>byas la nub phyogs kyi lha mo 'jigs byed ma dang / shar phyogs kyi dpe med ma dang / steng gi phyogs kyi dung can ma la sogs pa la phyogs bzhir gtor ma ro sna</text></item>
<item><p>432b1</p><section>mdo sde</section><text>tshogs dang ldan pa dang / 'o thug dang / zho dang / 'bras chan dag kyang gtor bar bya'o/ /des na de la rnam par g.yeng ba dang / 'jigs pa 'ga' yang 'byung bar mi 'gyur</text></item>
<item><p>432b2</p><section>mdo sde</section><text>zhing sems 'khrul bar mi 'gyur ro/ /sna ma'i me tog brgya rtsa brgyad po thams cad la bzlas brjod brgya rtsa brgyad byas la bskul bar bya'o/ /cho ga 'di kho na bzhin du sngar</text></item>
<item><p>432b3</p><section>mdo sde</section><text>bsnyen pa byas la de nas tshes bco lnga'i nang par sa phyogs der bum pa gang ba bzhi bzhag la bdug spos dang / tsan+dan dang / pog dkar po dang / ga bur dag kyang gzhag</text></item>
<item><p>432b4</p><section>mdo sde</section><text>mar me kha bzhi/ me tog dang / bdug spos dang / gdugs dang / rgyal mtshan dang / dar dang / ba dan sna tshogs dag dang / gser dngul gyi snod dag gis legs par</text></item>
<item><p>432b5</p><section>mdo sde</section><text>brgyan la sbrang rtsi dang sbyar ba'i 'o thug dang / zho dang / 'bras chen dang / gzhan yang ci 'byor pa'i lha bshos dang / gtor ma dag kyang phyogs bzhir gzhag go /sna ma'i me</text></item>
<item><p>432b6</p><section>mdo sde</section><text>tog brgya rtsa brgyad la snga ma bzhin du bzlas brjod lan re byas la phyogs bzhir gtor ro/ /de nas sna ma'i me tog brgya rtsa brgyad phrag gsum la bzlas brjod lan re byas</text></item>
<item><p>432b7</p><section>mdo sde</section><text>la| re re nas 'phags pa spyan ras gzigs dbang phyug gi gzugs la bsnun par bya'o/ /de nas gzugs de 'gul bar 'gyur zhing sgra skad chen po'ang 'byung bar 'gyur/</text></item>
<item><p>433a1</p><section>mdo sde</section><text>'od zer dag kyang 'byung bar 'gyur/ sa'ang g.yo bar 'gyur ro/ /de nas las thams cad dang / dgos pa thams cad kyang 'grub par 'gyur zhing</text></item>
<item><p>433a2</p><section>mdo sde</section><text>de bzhin gshegs pa mthong ba dang / byang chub sems dpa'i sa thob par yang 'gyur/ sems can thams cad kyis phyag bya ba'i 'os su'ang 'gyur/ nor dang / 'bru dang /</text></item>
<item><p>433a3</p><section>mdo sde</section><text>mdzod dang / bang ba rnams 'byor par yang 'gyur/ nad thams cad yongs su spangs pa dang / tshe ring bar yang 'gyur/ dgra thams cad dang / rgyal po dang / rgyal bu dang /</text></item>
<item><p>433a4</p><section>mdo sde</section><text>blon po rnams kyang de la lta 'dod cing gces spras byed par yang 'gyur/ nyon mongs pa thams cad dang / 'dod chags dang / zhe sdang dang / gti mug spangs par 'gyur/</text></item>
<item><p>433a5</p><section>mdo sde</section><text>nam du'ang sdug pa dang mi 'bral bar 'gyur ro/ /brtan pa dang / stobs dang / brtson 'grus chen po dang ldan pa dang / gzi brjid dang ldan pa dang / dbang po rno ba dang / blo dang</text></item>
<item><p>433a6</p><section>mdo sde</section><text>ldan pa dang / sems can thams cad la snying brtse ba'i sems dang ldan pa dang / cho ga shes pa dang / 'chi ba'i tshe na sangs rgyas bcom ldan 'das rnams mthong ba dang / 'phags</text></item>
<item><p>433a7</p><section>mdo sde</section><text>pa spyan ras gzigs dbang phyug kyang mthong ba dang / byams pa la gnas shing chos ston bzhin du 'chi ba'i dus byed pa'i bar du'ang 'gyur ro/ /sangs rgyas kyi zhing ji lta bu</text></item>
<item><p>433b1</p><section>mdo sde</section><text>'dod pa dag gam/ 'khor los bsgyur ba'i rigs chen po'am/ gang du rjes su dran par byed pa der skye ba dang / gzhan yang yon tan stong phrag du ma dag kyang 'thob par 'gyur ro/ /</text></item>
<item><p>433b2</p><section>mdo sde</section><text>gsol pa/ bcom ldan 'das/ de ltar na/ chos kyi rnam grangs 'di dang / gzungs kyi gsang sngags kyi gzhi 'di dag ni/ yon tan mang po'i 'byung gnas lags te/ chos kyi</text></item>
<item><p>433b3</p><section>mdo sde</section><text>rnam grangs 'di ni/ de bzhin gshegs pa'i byin gyi rlabs ma mchis par mnyan par yang rngo mi thogs la gzung bar yang rngo mi thogs/ klog par yang rdo mi thogs/ mchod par yang rngo</text></item>
<item><p>433b4</p><section>mdo sde</section><text>mi thogs/ yi ge bri bar yang rngo mi thogs/ yi ger 'brir stsal bar yang rngo mi thogs/ dad par yang rngo mi thogs lags so/ /gal te mthong bar gyur na'ang nyan par mi 'gyur la/ gal</text></item>
<item><p>433b5</p><section>mdo sde</section><text>te nyan par gyur na'ang de sems rnam par g.yengs pas nyan par 'gyur zhing dad par mi 'gyur/ bsnyen bkur bgyid par mi 'gyur lags so/ /gal te bsnyen bkur bgyid par</text></item>
<item><p>433b6</p><section>mdo sde</section><text>'gyur na'ang nyon mongs pa dang / gnod sems dang bcas pa'i sems kyis bsnyen bkur bgyid par 'gyur lags so/ /gal te yi ger 'bri'am/ yi ger 'brir stsal bar gyur na'ang</text></item>
<item><p>433b7</p><section>mdo sde</section><text>de gzhan dag yid la bgyid par 'gyur lags so/ /de ci'i slad du zhe na/ 'di ltar de'i sngon gyi las kyi 'bras bu lags pa'i slad du ste/ de ni las de nyams su myong bar bgyid</text></item>
<item><p>434a1</p><section>mdo sde</section><text>cing the tshom skye bar 'gyur lags so/ /mtshams ma mchis pa lnga bgyid pas kyang lan gsum bsgrubs na/ re ba thams cad yang dag par 'grub par</text></item>
<item><p>434a2</p><section>mdo sde</section><text>'gyur lags te/ de la nem nur ma mchis pa dang / yid gnyis ma mchis pa dang / the tshom mi bskyed par bgyi lags so/ /de nas bcom ldan 'das kyis byang chub sems</text></item>
<item><p>434a3</p><section>mdo sde</section><text>dpa' sems dpa' chen po 'phags pa spyan ras gzigs dbang phyug la legs so zhes bya ba byin te/ rigs kyi bu/ legs so/ /legs so/ /chos kyi rnam grangs 'di ni</text></item>
<item><p>434a4</p><section>mdo sde</section><text>sems can thams cad la de bzhin gshegs pa'i mdzad pa byed par 'gyur ro/ /de nas gnod sbyin mo chen mo dpe med ma bcom ldan 'das ga la ba der song ste phyin nas</text></item>
<item><p>434a5</p><section>mdo sde</section><text>bcom ldan 'das la me tog dang / spos dang / bdug spos sna tshogs dang / ras bcos bu zung dag gis mchod par byas te bcom ldan 'das kyi zhabs gnyis la gtugs</text></item>
<item><p>434a6</p><section>mdo sde</section><text>nas bcom ldan 'das la 'di skad ces gsol to/ /bcom ldan 'das/ bdag gis 'di ltar bcom ldan 'das yul ko'u sha m+b+hi na dbyangs can gyi kun dga' ra ba na</text></item>
<item><p>434a7</p><section>mdo sde</section><text>bzhugs pa'i spyan sngar sems can thams cad kyi don dang / sman pa dang / bde ba'i slad du dam bcas pa brjod par rjes su dran lags te/ bcom ldan 'das/ bdag</text></item>
<item><p>434b1</p><section>mdo sde</section><text>cag gis kyang rig sngags 'chang ba thams cad kyi snying po dag 'tshal lags so/ /de'i slad du bcom ldan 'das kyis skye bo mang po la sman pa dang / skye bo mang po la bde ba dang / re</text></item>
<item><p>434b2</p><section>mdo sde</section><text>ba thams cad yongs su rdzogs par 'gyur ba dang / dge slong dang / dge slong ma dang / dge bsnyen dang / dge bsnyen ma rnams kyi don du bdag rjes su gzung du gsol/ na maH</text></item>
<item><p>434b3</p><section>mdo sde</section><text>sarba ta thA ga tA nAM/ s+yAd ya the dan/ ha ha/ hi hi/ hu hu/ sa ra sa ra/ la hUM la hUM/ shA g+h+rIM/ ma hA bid+yA/ sarba bid+yA d+ha ra na ma skri te/ ha sa ha sa kiM tiSh+Tha si/ kiM kiM tiSh+Tha si/ kan ka</text></item>
<item><p>434b4</p><section>mdo sde</section><text>bi tsi tra/ a ba ra Na bi b+hU Shi tAng+ge/ pa Ta pa Ta/ b+ha ra b+ha ra/ b+hi ri b+hi ri/ b+hu ru b+hu ru/ sarba aR+than me sA d+ha ya/ tu ru tu ru/ aR+than sA d+ha ya/ aR+than de hi me/ sarba satrA nAM sid+d+hiM/ hA hA/ pad+me</text></item>
<item><p>434b5</p><section>mdo sde</section><text>pad+me| ma hA pad+me/ bi sha de bi sha de/ ma hA bi sha de/ b+ha ba b+ha ba/ b+ha bo b+ha bA ya/ ta ma haM g+ho re/ tan me bid+ya ma pra yo dza na ya/ sid+d+hiM ku ru/ sarba A shA me pa ri pU ra ya/ bud+d+ha a d+hiSh+ThA ne na</text></item>
<item><p>434b6</p><section>mdo sde</section><text>swAhA| bcom ldan 'das/ gang la la yon tan 'tshal ba dang / nor dang 'bru 'tshal ba dang / sems can thams cad dbang du bgyid par 'tshal ba dang / nor gyi dbang phyug chen</text></item>
<item><p>434b7</p><section>mdo sde</section><text>po dang / rgyal srid dang / rig sngags 'chang chen po nyid dang / bdag kyang mngon sum du mthong bar 'tshal ba des chos brgyad kyi gdugs la ras dkar po gsar pa kha tshar ma</text></item>
<item><p>435a1</p><section>mdo sde</section><text>bkum pa skra bsal ba la ri mo mkhan gtsang ma bsnyen te gnas pa/ 'phags pa yan lag brgyad pa la gnas pas/ tshon rtsi spyin dang ma 'bags pa</text></item>
<item><p>435a2</p><section>mdo sde</section><text>snod gsar pa'i nang du stsal bas dbus su de bzhin gshegs ba'i sku gzugs chos ston pa'i tshul du bzhugs pa bri bar bgyi'o/ /g.yas phyogs su 'phags pa rdo rje khro bo</text></item>
<item><p>435a3</p><section>mdo sde</section><text>rad pa dkar po 'tshal ba/ rgyan thams cad dang / me tog phreng ba dang / zla gam dang / se mo dos brgyan pa rdo rje gsor zhing mchis pa bri bar bgyi'o/ /g.yon phyogs su ni gnod</text></item>
<item><p>435a4</p><section>mdo sde</section><text>sbyin mo chen mo dpe med ma 'dam bu mda' rgyu'i mdog ltar dkar sham du mchis la/ rad pa dkar po 'tshal ba/ rgyan thams cad kyis brgyan pa/ sug pa na pad+ma thogs shing</text></item>
<item><p>435a5</p><section>mdo sde</section><text>yang dag par dbugs 'byin pa'i tshul du mchis pa bri bar bgyi'o/ /de nas rig sngags 'chang gtsang ma bsnyen te gnas pa/ 'phags pa yan lag brgyad pa la gnas pa/ rad</text></item>
<item><p>435a6</p><section>mdo sde</section><text>pa dkar po 'tshal ba/ grogs dang ldan pa/ nas chan 'o ma dang sbyar ba 'tshal bas sngar bsnyen pa bgyi la/ tshes brgyad kyi gdugs la de bzhin gshegs pa'i sku gdung dang</text></item>
<item><p>435a7</p><section>mdo sde</section><text>bcas pa'i gnas gtsang mar dang por kho nar de bzhin gshegs pa dang / lag na rdo rje la me tog dang / bdug spos dang / spos dag gsol bar bgyi zhing / phyogs bzhir</text></item>
<item><p>435b1</p><section>mdo sde</section><text>yang 'o thug dang / zho dang / 'bras chan dang / ro sna tshogs dang ldan pa dang / chan sna tshogs kyi gtor ma dag gtor la/ me tog dang / bdug spos dang / spos dang / mar me sna</text></item>
<item><p>435b2</p><section>mdo sde</section><text>tshogs dag gis mchod pa bgyis nas dus gsum du sna ma'i me tog brgya rtsa brgyad phrag gsum la bzlas brjod brgya rtsa brgyad phrag gsum bgyi zhing / re re nas gnod sbyin mo</text></item>
<item><p>435b3</p><section>mdo sde</section><text>chen mo dpe med ma'i gzugs de la bsnun par bgyi'o/ /de nas zla ba nya'i tshes bco lnga'i gdugs la'ang chog 'di nyid dang / gzhan yang ci 'byor ba dag dang / bdug spos</text></item>
<item><p>435b4</p><section>mdo sde</section><text>dang / ga pur dang / pog dkar po dang / tsan+dan dang / shing mu sa dag kyang dbul/ 'bru mar dri bda' ba'i zhugs mar kha gnyis kyang dbul bar bgyi'o/ /de nas bdag der rang gi</text></item>
<item><p>435b5</p><section>mdo sde</section><text>gzugs kyis gnas par bgyi zhing dam pa ci 'tshal ba'ang stsal bar bgyi ste/ ting nge 'dzin thob pa dang / nam mkha' la mchis pa dang / lus mi snang bar bgyi ba dang / rgyal srid</text></item>
<item><p>435b6</p><section>mdo sde</section><text>dang / stobs kyi 'khor los bsgyur ba nyid dang / rig sngags 'chang nyid dang / gter lta 'tshal ba dang / nor sgyur 'tshal ba dang / pha rol gyi sems 'tshal ba dang / tshe ring ba dang /</text></item>
<item><p>435b7</p><section>mdo sde</section><text>dam pa ci 'tshal ba'ang stsal bar bgyi lags so/ /des kyang sems can thams cad la byams pa'i sems dang / nga rgyal dang / khro ba dang / phrag dog dang / ser sna yongs su</text></item>
<item><p>436a1</p><section>mdo sde</section><text>spangs pa'i sems su bgyi'o/ /mchod rten dang / chos dang / dge 'dun gyi nor 'phrog pa yongs su spang ba dang / de bzhin gshegs pa rnams la dang ba mi</text></item>
<item><p>436a2</p><section>mdo sde</section><text>phyed par bgyi'o/ /bcom ldan 'das/ gal te mtshams ma mchis pa bgyid ba zhig gis kyang lan gsum bsgrubs te bdag gis ma stsal bar gyur na/ bcom ldan 'das/</text></item>
<item><p>436a3</p><section>mdo sde</section><text>bdag bla na med pa yang dag par rdzogs pa'i byang chub mngon par rdzogs par 'tshang rgya bar ma gyur cig /gal te sangs rgyas la ma dad par gyur pa dang / yid gnyis su</text></item>
<item><p>436a4</p><section>mdo sde</section><text>gyur pa gang lags pa dang / sdig pa mi dge ba'i chos bgyis nas 'gyod par mi bgyid pa dang / nyon mongs pa dang / nye ba'i nyon mongs pa'i sems dang ldan pa gang lags</text></item>
<item><p>436a5</p><section>mdo sde</section><text>pa de dag la'ang bdag mthong ba stsal bar bgyi zhing thob par yang bgyi lags so/ /de nas bcom ldan 'das kyis gnod sbyin mo chen mo dpe med ma le legs so zhes bya</text></item>
<item><p>436a6</p><section>mdo sde</section><text>ba byin te/ sring mo/ legs so/ /legs so/ /sring mo khyod kyis sems can thams cad kyi don du sdig pa kun tu spyod pa'i sems can rnams la gsang sngags kyi gzhi</text></item>
<item><p>436a7</p><section>mdo sde</section><text>'di lta bu 'di dag smras zhing dam bca' ba'ang byas pa ni/ yang khyod legs so/ /khyod snying rje chen po 'di lta bu 'dis sems can thams cad bla na med pa yang dag par rdzogs</text></item>
<item><p>436b1</p><section>mdo sde</section><text>pa'i byang chub la rab tu 'god nus par 'gyur gyi/ khyod kyis de bzhin du gyis shig /de nas lha mo chen mo dung can mas bcom ldan 'das la me tog sna tshogs dang / spos sna</text></item>
<item><p>436b2</p><section>mdo sde</section><text>tshogs dag gis mchod pa byas te bskor ba byas nas bcom ldan 'das kyi zhabs gnyis la gtugs te bcom ldan 'das la 'di skad ces gsol to/ /bcom ldan 'das/ bdag</text></item>
<item><p>436b3</p><section>mdo sde</section><text>gis de bzhin gshegs pa'i byin gyi rlabs kyis de bzhin gshegs pa'i bstan pa yun ring du gnas par bgyi ba dang / chos smra ba de dag kyang bsrung ba'i slad du dam bca' bar</text></item>
<item><p>436b4</p><section>mdo sde</section><text>bgyi zhing / re ba thams cad yongs su rdzogs par bgyid pa'i gsang sngags kyi gzhi rnams stsal bar bgyi lags kyi/ de'i slad du bcom ldan 'das kyis bdag la rjes su</text></item>
<item><p>436b5</p><section>mdo sde</section><text>gnang bar mdzad du gsol/ na maHsarba ta thA ga ta nI/ tad+ya thA/ oM shaM khi ni de bi/ A gats+tsha A gats+tsha/ tiSh+ThA d+ha ne/ d+hA na dza ye/ bri bri/ bri d+hA ka ri/ d+h+ri d+h+ri/ d+h+ri ti ka ri/ nA nA bi bi d+ha/</text></item>
<item><p>436b6</p><section>mdo sde</section><text>pa sha bsta/ A yu d+ha d+ha ra ni/ yu yu A yuSh+pa la na/ ta thA ga ta nAM/ sma ra bo d+ha tsit+taM/ ma bi lam+ba/ de hi me ba ra na/ shaM khi ni swAhA/ bcom ldan 'das/ gsang sngags kyi gzhi 'di dag lus la</text></item>
<item><p>436b7</p><section>mdo sde</section><text>gnas par bgyis na/ de'i snyan pa 'phel bar 'gyur zhing / gzi brjid 'phel ba dang / longs spyod 'phel pa dang / dbang phyug 'phel ba dang / tshe ring ba dang / dgra rnams dbang</text></item>
<item><p>437a1</p><section>mdo sde</section><text>du bgyi ba'ang 'phel bar 'gyur lags so/ /sa phyogs gtsang ma'am/ lha'i gnas su ci 'byor ba'i gtor ma phyogs bzhir stsal la/ de bzhin</text></item>
<item><p>437a2</p><section>mdo sde</section><text>gshegs pa la bdug spos dang / pog dkar po dag gis mchod pa rgya cher bgyi zhing zhugs mar dag kyang phul la/ dgung nyi shu rtsa gcig tu byams pa la gnas pa dang /</text></item>
<item><p>437a3</p><section>mdo sde</section><text>des par gnas shing bzlas brjod lan brgya rtsa brgyad bgyis na/ dam pa'i chos spong ba ma gtogs pa rnams kyi bsam pa thams cad yongs su rdzogs par bgyi lags</text></item>
<item><p>437a4</p><section>mdo sde</section><text>so| |de nas bcom ldan 'das dang / ji ltar lhags pa'i 'khor de dag gis lha mo chen mo dung can ma la lags so zhes bya ba byin te/ sring mo/ legs so/ /legs</text></item>
<item><p>437a5</p><section>mdo sde</section><text>so| |yon tan mang po dang ldan pa'i dam bca' ba 'di ni legs par smras so/ /sring mo/ khyod kyis ma 'ongs pa'i dus na de bzhin du gyis shig /de nas lha mo chen mo 'jigs</text></item>
<item><p>437a6</p><section>mdo sde</section><text>byed mas bcom ldan 'das la gser gyi me tog dag gis mchod pa byas nas bcom ldan 'das kyi zhabs gnyis la gtugs te bcom ldan 'das la 'di skad ces</text></item>
<item><p>437a7</p><section>mdo sde</section><text>gsol to/ /bcom ldan 'das/ bdag gis kyang chos smra ba de dag dang / chos nyan pa de dag dang / yi ger 'bri ba de dag dang / 'dzin pa dang / klog pa dang / mchod pa bgyid</text></item>
<item><p>437b1</p><section>mdo sde</section><text>pa de dag gi don du re ba thams cad yongs su rdzogs par bgyid pa/ dbyig dang / nor bu dang / mu tig dang / longs spyod dang / dbang phyug dang / rgyal srid dang / tshe ring bar bgyid</text></item>
<item><p>437b2</p><section>mdo sde</section><text>pa| dgra thams cad dbang du bgyid pa'i gsang sngags kyi gzhi rnams stsal bar bgyi ste/ rgyal po'am/ rgyal po'i btsun mo'am/ dge slong ngam/ dge slong ma'am/ dge bsnyon</text></item>
<item><p>437b3</p><section>mdo sde</section><text>nam| dge bsnyen ma gang la la zhig 'dzin tam/ klog gam/ bsnyen bkur bgyid dam/ yi ger 'bri'am/ yi ger 'brir stsol tam/ mchog tu gus pas ji skad gsungs</text></item>
<item><p>437b4</p><section>mdo sde</section><text>ba'i sgrub pa la sgrub par bgyid na/ bcom ldan 'das/ bdag gis de bsrung bar bya/ yongs su bskyang bar bgyi zhing dam pa ci 'tshal ba'ang stsal bar bgyi ste/ longs spyod dang /</text></item>
<item><p>437b5</p><section>mdo sde</section><text>dbang phyug dag gis mi brel bar bgyi/ 'thab mo dang / 'gyed pa dang / khrag khrug dang / 'khrug slong dag lus rgyal bar bgyi/ tshe phun sum tshogs pa nye bar bsgrub par bgyi/ de'i</text></item>
<item><p>437b6</p><section>mdo sde</section><text>yul dang grong khyer dag kyang yongs su bskyang bar bgyi lags kyi/ de'i slang du bcom ldan 'das kyis bdag la rjes su gnang bar mdzad du gsol/ na maHsarba ta thA ga ta nAM/ tad+ya thA/</text></item>
<item><p>437b7</p><section>mdo sde</section><text>oM shaM khi ni de bi/ A gats+tsha A gats+tsha/ tiSh+ThA d+ha ne/ d+hA na dza ye/ bri bri/ bri d+hA ka ri/ d+h+ri d+h+ri/ d+h+ri ta ka ri/ nA nA bi bi d+ha/ ba sha bsta d+ha d+ha ri ni/ yu yu a yuSh+ThA la le/ ta thA ga ta nAM/ sma ra bo d+hi</text></item>
<item><p>438a1</p><section>mdo sde</section><text>tsit+taM/ ma bi lam+ba/ de hi me pa ra na/ shaM khi ni swAhA/ bcom ldan 'das/ bdag gis sems can thams cad kyi don du de bzhin gshegs pas byin</text></item>
<item><p>438a2</p><section>mdo sde</section><text>gyis brlabs shing de bzhin gshegs pas rjes su gnang ba'i gsang sngags kyi gzhi 'di dag smras lags te/ de bzhin gshegs pa'i spyan sngar me tog dang / bdug spos dang /</text></item>
<item><p>438a3</p><section>mdo sde</section><text>spos dang / mar me dag gis mchod pa bgyis la/ phyogs bzhir yang 'o thug dang / ro sna tshogs dang ldan pa'i gtor ma dag stsal te/ ci dang ci 'tshal ba yid la bgyis</text></item>
<item><p>438a4</p><section>mdo sde</section><text>shing bzlas brjod lan brgya rtsa brgyad kyis mchod pa bgyis na/ re ba de dang de dag thams cad yongs su rdzogs par bgyid lags so/ /gang la la bdag rang gi gzugs mthong</text></item>
<item><p>438a5</p><section>mdo sde</section><text>bar 'tshal ba des tshes brgyad kyi gdugs la ras dkar po gsar pa kha tshar ma bkum pa skra ma mchis pa la ri mo mkhan gtsang ma 'phags pa'i yan lag brgyad yongs su</text></item>
<item><p>438a6</p><section>mdo sde</section><text>bzung bas tshon rtsi spyin dang ma 'bags pa snod gsar pa'i nang du stsal bas/ dbus su de bzhin gshegs pa'i sku gzugs chos ston pa'i tshul du bzhugs pa bri bar bgyi'o//</text></item>
<item><p>438a7</p><section>mdo sde</section><text>g.yas phyogs su 'phags pa spyan ras gzigs dbang phyug chos kyi 'bel ba'i gtam ston pa bri bar bgyi'o/ /g.yon phyogs su ni lha mo chen mo 'jigs byed ma 'dam bu</text></item>
<item><p>438b1</p><section>mdo sde</section><text>mda' rgyu'i mdog ltar dkar sham du mchis la/ rad pa dkar po 'chal ba/ rgyan thams cad kyis brgyan pa/ ril ba dang / bgrang phreng thogs shing yang dag par dbugs</text></item>
<item><p>438b2</p><section>mdo sde</section><text>'byin pa'i tshul du mchis pa bri bar bgyi'o/ /de nas rig sngags 'chang gcang mas sngar bsnyen pa bgyi la tshes brgyad nas tshes bco lnga'i bar du mchod rten sku gdud dang bcas</text></item>
<item><p>438b3</p><section>mdo sde</section><text>pa'i gnas su me tog dang / bdug spos dang / spos dang / me tog phreng dag gis mchod pa bgyi zhing / phyogs bzhir yang 'o thug dang / zho dang / 'bras chan gyi gtor ma</text></item>
<item><p>438b4</p><section>mdo sde</section><text>dag gtor la/ me tog dang / bdug spos dang / mar me sna tshogs dag gis mchong pa rgya cher bgyi zhing lha bshos dkar po dag kyang phul la/ gtor ma ro sna tshogs dang ldan pa</text></item>
<item><p>438b5</p><section>mdo sde</section><text>dang / gzhan yang ci 'byor pa dag stsal nas sems can thams cad la byams pa'i sems dang / snying rje'i sems kyis sna ma'i me tog brgya rtsa brgyad la bzlas brjod lan brgya</text></item>
<item><p>438b6</p><section>mdo sde</section><text>rtsa brgyad bgyi zhing / re re nas lha mo chen mo 'jigs byed ma'i gzungs de la 'phang bar bgyi'o/ /de nas bdag der rang gi gzugs kyis gnas par bgyi/ dam pa ci 'tshal ba'ang</text></item>
<item><p>438b7</p><section>mdo sde</section><text>stsal bar bgyi ste/ rgyal srid kyi dbang phyug dang / nam mkha' la mchi ba dang / gter lta 'tshal ba dang / nor sgyur 'tshal ba dang / rig sngags 'chang nyid dang / dus ma lags par</text></item>
<item><p>439a1</p><section>mdo sde</section><text>'gum pa bzlog pa dang / bro nad thams cad rab tu zhi bar bgyi ba dang / pha rol gyi dmag tshogs rab tu gzhom pa dang / sems can thams cad la byams</text></item>
<item><p>439a2</p><section>mdo sde</section><text>pa skye ba dang / gzhan yang ci 'tshal pa'i las dag kyang bgyi lags so/ /bcom ldan 'das/ gal te dam pa'i chos spong ba dang / sangs rgyas dang / chos dang / dge 'dun</text></item>
<item><p>439a3</p><section>mdo sde</section><text>dag la the tshom du gyur pa gang lags pa ma gtogs par mtshams ma mchis pa lnga bgyid pa zhig lags na'ang bdag gi re ba thams cad yongs su rdzogs par ma bgyis</text></item>
<item><p>439a4</p><section>mdo sde</section><text>par gyur na/ bcom ldan 'das/ bdag bla na med pa yang dag par rdzogs pa'i byang chub mngon par rdzogs par 'tshang rgya bar ma gyur cig /bcom ldan 'das kyis bka' stsal</text></item>
<item><p>439a5</p><section>mdo sde</section><text>pa| sring mo/ legs so/ /legs so/ /sring mo khyod sems can thams cad kyi don dang / phan pa dang / bde ba'i phyir zhugs shing / chos kyi rnam grangs 'di'ang yun ring</text></item>
<item><p>439a6</p><section>mdo sde</section><text>du gnas par bya ba'i phyir zhugs pa ni/ yang khyod legs so/ /sring mo/ de'i phyir khyod kyis rtag tu dam bcas pa 'di dran par gyis shig /de nas de'i tshe sa chen po 'di rab</text></item>
<item><p>439a7</p><section>mdo sde</section><text>tu g.yos shing lha'i me tog gi char dag kyang mngon par rab tu bab pa dang / thams cad dang ldan pa'i 'khor de dag gis kyang legs so/ /zhes bya ba byin te/ sring mo/ legs</text></item>
<item><p>439b1</p><section>mdo sde</section><text>so| |legs so/ /khyod kyis sems can thams cad kyi re ba thams cad yongs su rdzogs par 'gyur ba'i dam bca' ba 'di ni legs par smras so/ /de nas bcom ldan 'das</text></item>
<item><p>439b2</p><section>mdo sde</section><text>la byang chub sems dpa' sems dpa' chen po 'phags pa spyan ras gzigs dbang phyug gis 'di skad ces gsol to/ /bcom ldan 'das/ ci rigs kyi bu'am/ rigs kyi bu</text></item>
<item><p>439b3</p><section>mdo sde</section><text>mo da chos kyi rnam grangs 'di yi ger 'bri ba dang / yi ger 'brir stsol ba dang / klog pa dang / mchod pa dang / yang dag par ston pa dang / 'don pa dang / mchid ton du bgyid pa des</text></item>
<item><p>439b4</p><section>mdo sde</section><text>bsod nams 'thob par 'gyur lags sam/ bcom ldan 'das kyis bka' stsal pa/ 'phags pa spyan ras gzigs dbang phyug /de'i phyir de khyod nyid la dri yi/ khyod kyis ji ltar</text></item>
<item><p>439b5</p><section>mdo sde</section><text>bzod pa de bzhin du lan thob cig /spyan ras gzigs dbang phyug gis gsol pa/ bcom ldan 'das/ de bzhin gshegs pa la ni ma gzigs pa'am/ ma gsan pa'am/</text></item>
<item><p>439b6</p><section>mdo sde</section><text>ma dgongs pa dang / rnam par mi mkhyen pa mi mnga' bas bcom ldan 'das nyid kyis bka' stsal du gsol/ bcom ldan 'das kyis bka' stsal pa/ rigs kyi bu/ chos kyi</text></item>
<item><p>439b7</p><section>mdo sde</section><text>rnam grangs 'di yi ger 'bri ba dang / yi ger 'brir 'jug pa dang / klog pa dang / mchod pa dang / yang dag par ston pa dang / 'don pa dang / kha ton du byed pa las bsod</text></item>
<item><p>440a1</p><section>mdo sde</section><text>nams 'thob par 'gyur ba gang yin pa de ni dpes brjod par yang mi nus so/ /de ci'i phyir zhe na/ gos dang / rgyan dang / dbyig dang / gser dang /</text></item>
<item><p>440a2</p><section>mdo sde</section><text>nor bu dang / mu tig dag gis sems can thams cad kyi bsam pa ji lta ba bzhin du yongs su rdzogs par byas te rtser bcug kyang sems can de dag skye ba dang / rga ba</text></item>
<item><p>440a3</p><section>mdo sde</section><text>dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa dag las yongs su thar par mi 'gyur ba</text></item>
<item><p>440a4</p><section>mdo sde</section><text>nyid yin zhing / lo 'bum du 'dod pa'i yon tan lnga po dag gis rtser bcug kyang sems can de dag sems can dmyal ba dang / dud 'gro'i skye gnas dang / gshin rje'i</text></item>
<item><p>440a5</p><section>mdo sde</section><text>'jig rten dang / yi dwags kyi yul dag las yongs su thar par mi 'gyur ba nyid de/ sems can rnams kyi phyir chos kyi rnam grangs 'di nyan cing mchod pa byed pa dang /</text></item>
<item><p>440a6</p><section>mdo sde</section><text>yang dag par bstan te/ de'i don kyang mnyan cing nan tan gyis sgrub par byed pa ni skye ba dang / rga ba dang / na ba dang / 'chi ba dang / mya ngan dang / smre sngags 'don</text></item>
<item><p>440a7</p><section>mdo sde</section><text>pa dang / sdug bsngal ba dang / yid mi bde ba dang / 'khrug pa dag dang / sems can dmyal ba dang / dud 'gro'i skye gnas dang / gshin rje'i 'jig rten thams</text></item>
<item><p>440b1</p><section>mdo sde</section><text>cad las yongs su thar bar kho nar 'gyur bas de'i phyir de bzhin gshegs pas 'di'i bsod nams kyi ched kyi dpe mi mdzad do/ /rigs kyi bu/ gang gis chos kyi rnam grangs</text></item>
<item><p>440b2</p><section>mdo sde</section><text>'di dang / chos smra ba dang / 'dzin pa dang / klog pa dang / yi ger 'bri ba dang / mchod pa byed pa dang / gang gi phyir dbyig yungs 'bru tsam yongs su gtong bar byed dam/ me</text></item>
<item><p>440b3</p><section>mdo sde</section><text>tog gcig gam/ 'bras bu gcig gam/ ba dan nam/ rol mo'i sgra 'am/ spos sam/ gos sam/ rgyan gcig tsam zhig yongs su gtong bar byed dam/ yi ger 'bri</text></item>
<item><p>440b4</p><section>mdo sde</section><text>ba'am| yi ger 'brir 'jug gam/ 'chang ngam/ klog gam/ mchod pa byed dam/ yang dag par ston tam/ bsnyen bkur byed dam/ gzhan dag la'ang rgya cher yang dag par</text></item>
<item><p>440b5</p><section>mdo sde</section><text>rab tu ston par byed pa gang yin pa dang / gang gis de bzhin gshegs pa 'khor dang bcas pa mngon sum du bzhugs pa la lo 'bum du me tog dang / bdug spos dang / spos</text></item>
<item><p>440b6</p><section>mdo sde</section><text>dang | me tog phreng dang / byug pa dang / gdugs dang / rgyal mtshan dang / ba dan dag gis mchod pas mchod par byed/ rje par byed cing / bde ba'i yo byad thams cad kyis</text></item>
<item><p>440b7</p><section>mdo sde</section><text>bsnyen bkur byed pa dang / gtsug lag khang dang / 'chags dang / skyed mos tshal dag byed du bcug gam/ de bzhin gshegs pa'i phyir rin po che sna bdun gyi mchod rten</text></item>
<item><p>441a1</p><section>mdo sde</section><text>'phang du dpag tshad phyed pa brgya'am stong byed du bcug ste/ de dag la lo 'bum du mchod pa dag gis mchod par byed pa bas/ gang chos kyi rnam</text></item>
<item><p>441a2</p><section>mdo sde</section><text>grangs 'di yi ger 'bri ba dang / yi ger 'brir 'jug pa dang / 'chang ba dang / klog pa dang / 'don pa dang / mchod pa byed pa dang / yang dag par ston pa de ni/ de pas chos bsod</text></item>
<item><p>441a3</p><section>mdo sde</section><text>nams mngon par 'du bya ba ches mang du skye bar 'gyur gyi/ de bzhin gshegs pa la mngon sum du mchod pa byed pa de ni de lta ma yin la/ sems can thams cad la sbyin</text></item>
<item><p>441a4</p><section>mdo sde</section><text>pa byin zhing 'dod pa'i yon tan lnga po dag gis rtser bcug pa'ang de lta ma yin no/ /de lta bas na/ rigs kyi bu dang / rigs kyi bu mo dang / rgyal po dang / rgyal bu dang /</text></item>
<item><p>441a5</p><section>mdo sde</section><text>blon po chen po dang / blon po de dag gis rtag par rgyun du chos kyi rnam grangs 'di mchod par bya'o/ /gang chos kyi rnam grangs 'di sgrog par byed pa dang / rjod par byed pa</text></item>
<item><p>441a6</p><section>mdo sde</section><text>dang / don kyang nye bar sgrub par byed pa'i dge ba'i bshes gnyen de dag la'ang de bzhin gshegs pa nyid du 'du shes bskyed par bya zhing / de dag gis bsnyen bkur byas</text></item>
<item><p>441a7</p><section>mdo sde</section><text>te chos kyi rnam grangs 'di mnyan par bya/ gzung bar bya/ bcang bar bya/ bklag par bya/ yid la bya zhing 'di ltar sems bskyed par bya ste/ bdag cag don med pa la don</text></item>
<item><p>441b1</p><section>mdo sde</section><text>'du shes pa dang / mi rtag pa la rtag par 'du shes pa dang / sdug bsngal ba la bde bar 'du shes shing / lam ma yin par zhugs pa la lam nye bar ston pa gang yin pa dang /</text></item>
<item><p>441b2</p><section>mdo sde</section><text>bdag cag sems can dmyal ba dang / dud 'gro'i skye gnas dang / gshin rje'i 'jig rten las yongs su thar par bya ba'i phyir de bzhin gshegs pa'i mdzad pa gang yin pa de</text></item>
<item><p>441b3</p><section>mdo sde</section><text>ni bdag cag gis rnyed pa legs par rnyed do snyam du sems bskyed par yang bya'o/ /spyan ras gzigs dbang phyug gis gsol pa/ bcom ldan 'das/ chos kyi rnam grangs</text></item>
<item><p>441b4</p><section>mdo sde</section><text>'di ni sems can thams cad la de bzhin gshegs pa'i mdzad pa mdzad pa chen pos yang dag par bshad lags so/ /bcom ldan 'das kyis bka' stsal pa/ rigs kyi bu/</text></item>
<item><p>441b5</p><section>mdo sde</section><text>chos kyi rnam grangs 'di ni phyi ma'i dus phyi ma'i tshen lho phyogs kyi rgyud na spyod par 'gyur te/ der yang dge slong dang / dge slong ma dang / dge bsnyen dang / dge bsnyen ma dang /</text></item>
<item><p>441b6</p><section>mdo sde</section><text>rgyal po dang / rgyal bu dang / blon po chen po dang / blon po snod du gyur pa/ mchod pa byed pa/ 'dzin par byed pa/ klog par byed pa dag 'byung bar 'gyur zhing / dang par 'gyur/</text></item>
<item><p>441b7</p><section>mdo sde</section><text>yid ches par 'gyur ro/ /gal te byang dang / shar dang / nub phyogs kyi rgyud dag na spyod par 'gyur na'ang de na gang dag nyan par mi byed pa dang / dad par mi byed pa dang / yid</text></item>
<item><p>442a1</p><section>mdo sde</section><text>ches par mi byed pa dang / mchod par mi byed pa dang / brtson 'grus zhan pa dang / brjed nges pa dang / bu smad dang / bran mo dang / longs spyod dang /</text></item>
<item><p>442a2</p><section>mdo sde</section><text>dbang phyug dang / bzhad gad dang / 'jo sgeg dang / bro dang / gar dang / glu sna tshogs kyis rnam par g.yengs shing / phrag dog dang / ser sna'i dran pas nyan par mi byed</text></item>
<item><p>442a3</p><section>mdo sde</section><text>pa'i sems can de dag ni bdud kyi las la mngon par brtson pa yin te/ de dag ni skye ba dang / rga ba dang / na ba dang / 'chi ba dang / mya ngan dang / smre sngags 'don pa dang /</text></item>
<item><p>442a4</p><section>mdo sde</section><text>sdug bsngal ba dang / yid mi bde ba dang / 'khrug pa dag dang / sems can dmyal ba dang / dud 'gro'i skye gnas dang / gshin rje'i 'jig rten dang / yi dwags kyi yul</text></item>
<item><p>442a5</p><section>mdo sde</section><text>rnams las yongs su mi thar pa kho nar 'gyur ro/ /de lta bas na/ rigs kyi bu dang / rigs kyi bu mo bdag nyid ngan song thams cad las yongs su thar par 'dod pa de dag</text></item>
<item><p>442a6</p><section>mdo sde</section><text>gis bsnyen bkur byas te chos kyi rnam grangs 'di mchod par bya zhing / gzhan dag la yang dag par bstan par bya/ yid la'ang gzung bar bya'o/ /khrag khrug dang / 'khrug</text></item>
<item><p>442a7</p><section>mdo sde</section><text>klog dang / rmi lam ngan pa dang / ltas ngan pa dag dang / dus ma yin par 'chi ba dang / gnag nad dang / phyugs na dang / mi nad dag dang / nad dang / 'jigs pa dang /</text></item>
<item><p>442b1</p><section>mdo sde</section><text>gnod pa sna tshogs dag la'ang chos kyi rnam grangs 'di mchod pa byas te bklag par bya'o/ /rgyal mtshan btsugs pa me tog dang / bdug spos dang / spos dang / rol mo'i sgra</text></item>
<item><p>442b2</p><section>mdo sde</section><text>sna tshogs dag gis mchod cing phyogs bzhir gtor ma gtor la me tog dang / bdug spos dang / spos dag gis phyag byas te 'jug par byas na/ der yams kyi nad dang / gnod</text></item>
<item><p>442b3</p><section>mdo sde</section><text>pa dang / 'go ba'i nad thams cad kyang rab tu zhi bar 'gyur ro/ /de nas de'i tshe bcom ldan 'das kyis tshigs su bcad pa 'di dag bka' stsal la to/ /sngon gyi srid par 'dren pas</text></item>
<item><p>442b4</p><section>mdo sde</section><text>gang gsungs shing / /sems can thams cad rjes su gzung ba'i phyir/ /da ltar ngas kyang khyod la bshad pa yi/ /ting 'dzin 'di ni gzung zhig kun dga' po/ /sangs rgyas chos dang</text></item>
<item><p>442b5</p><section>mdo sde</section><text>dge 'dun dkon mchog la/ /gang gis khams gsum sbyin par byin pa bas/ /mdo sde 'di la mchod pa byas na ni/ /sbyin pas de yid dper yang mi phod do/ /gang gis sangs rgyas la</text></item>
<item><p>442b6</p><section>mdo sde</section><text>ni dad byas te/ /tshad med gtsug lag khang dag brtsigs pa bas/ /gang zhig mdo 'di 'dzin pa gang yin pa/ /de ni de bas bsod nams mang por 'gyur/ /gang zhig me tog gcig</text></item>
<item><p>442b7</p><section>mdo sde</section><text>tsam 'thor byed cing / /gos dang phreng ba byug pa de bzhin te/ /ting 'dzin 'di la bsnyen bkur byed gyur na/ /bsod nams tshogs char snga ma de mi 'gyur/ /gang gis mdo sde 'di la</text></item>
<item><p>443a1</p><section>mdo sde</section><text>mchod pa'i phyir/ /kaR+sha pa Ni'i sbyin pa sbyin byed cing / /byang chub phyir ni byams pa'i sems bskyed na/ /de ni de bas bsod nams mang po 'thob/ /byang</text></item>
<item><p>443a2</p><section>mdo sde</section><text>chub sems dpa' gang gis sems can la/ /ting 'dzin 'di bshad lung phog de bzhin du/ /bla med byang chub phyir ni bkod gyur na/ /de yi bsod nams dper yang mi bzod</text></item>
<item><p>443a3</p><section>mdo sde</section><text>'gyur| |de ltas phan yon 'di dag thos nas kyang / /sems can kun la de bzhin byams byas te/ /mdo 'di gzung zhing yi ger bri bar bya/ /bklag par bya zhing de bzhin bshad</text></item>
<item><p>443a4</p><section>mdo sde</section><text>par bya| |rga dang de bzhin na 'chis gnod gyur cing / /sdug bsngal rab drag brgya yis yongs gdungs la/ /sems dmyal yi dwags rnams su skye ba na/ /phyi ma'i dus na 'gyod</text></item>
<item><p>443a5</p><section>mdo sde</section><text>par gyur ta re/ /'chi ba'i dus na yid skrag 'jigs gyur la/ /yang dang yang du sngam pa 'dod byed cing / /bdag gi dpung gnyen skyabs su 'gyur ba zhes/ /byis pa'i blo can phan</text></item>
<item><p>443a6</p><section>mdo sde</section><text>tshun rtog ga re/ /gang phyir de bzhin gshegs pa ma mchod cing / /sangs rgyas chos dang dge 'dun nor 'phrog pa/ /mi zad gshin rje'i 'jig rten khrid 'gyur zhing / /phyin</text></item>
<item><p>443a7</p><section>mdo sde</section><text>chad rtag tu skyabs 'gyur 'ga' yang med/ /bu smad yod min nye du rtsa lag med/ /yul 'khor yod min bzhad gad 'jo sgeg med/ /nor dang 'bru dang de bzhin gos dang rgyan/ /</text></item>
<item><p>443b1</p><section>mdo sde</section><text>kun spangs sdug bsngal yang dang yang mi zad/ /ting 'dzin 'di la dad par ma byas pas/ /de 'dra'i sdug bsngal mi zad myong 'gyur bas/ /sdug bsngal 'di dang phan yon de thos na/ /</text></item>
<item><p>443b2</p><section>mdo sde</section><text>byis pa'i blo yang su zhig dad mi skyed/ /de phyir rtag tu dge slong pha ma dang / /dge bsnyen rnams dang rgyal pos khor zug dang / /mdo sde 'di ni rtag tu gzung bya zhing / /'dzin pa la yang</text></item>
<item><p>443b3</p><section>mdo sde</section><text>rtag tu bsnyen bkur bya/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ bdag gis chos kyi rnam grangs 'di gzung</text></item>
<item><p>443b4</p><section>mdo sde</section><text>lags te/ ston pa'i 'du shes kyis bcang bar bgyi zhing sems can thams cad la yang dag par bstan par bgyi lags so/ /bcom ldan 'das kyis bka' stsal pa/ kun dga'</text></item>
<item><p>443b5</p><section>mdo sde</section><text>bo| gal te khyod kyis ngas chos gang bstan pa mnyan te kun bzung ba de dag thams cad 'phang bar mi byed/ klog par mi byed/ rgyas par mi byed kyang / des ni khyod kyis nga la</text></item>
<item><p>443b6</p><section>mdo sde</section><text>nyes pa byas par mi 'gyur zhing gus par ma mnyan par yang mi 'gyur la/ nyan thos nyid ma yin par yang mi 'gyur gyi/ chos kyi rnam grangs 'di 'chang par mi byed/ klog par mi byed/</text></item>
<item><p>443b7</p><section>mdo sde</section><text>mchod par mi byed/ yang dag par ston par mi byed/ yid la mi byed na ni des na khyod kyis nga la nyes pa byas par 'gyur zhing gus par ma mnyan par yang 'gyur la/ nyan thos</text></item>
<item><p>444a1</p><section>mdo sde</section><text>nyid yin par yang mi 'gyur ro/ /kun dga' bo/ de lta bas na/ khyod kyis phu dud byas te chos kyi rnam grangs 'di bcang bar bya'o/ /dI ni phyi ma'i dus</text></item>
<item><p>444a2</p><section>mdo sde</section><text>phyi ma'i tshe na sems can thams cad la de bzhin gshegs pa'i bla na med pa yang dag par rdzogs pa'i byang chub kyis de bzhin gshegs pa'i mdzad pa byed par 'gyur ro/ /</text></item>
<item><p>444a3</p><section>mdo sde</section><text>bcom ldan 'das kyis chos kyi rnam grangs 'di bshad pa na srog chags drug khri lan pa med par zag pa rnams las sems rnam par grol lo/ /byang chub sems dpa'</text></item>
<item><p>444a4</p><section>mdo sde</section><text>bdun brgyas ni ting nge 'dzin thob par 'gyur to/ /lnga brgyas ni/ sangs rgyas kyi zhing tha dad par skye bar lung bstan pa thob par gyur to/ /srog chags dgu khri ni/ nyon mongs</text></item>
<item><p>444a5</p><section>mdo sde</section><text>pa thams cad las rnam par grol te mi khom pa dang / ngan song dang / ngan 'gro thams cad spangs so/ /de nas bcom ldan 'das la byang chub sems dpa' sems dpa'</text></item>
<item><p>444a6</p><section>mdo sde</section><text>chen po 'phags pa spyan ras gzigs dbang phyug gis yang 'di skad ces gsol to/ /bcom ldan 'das/ chos kyi rnam grangs 'di ni/ slad ma'i dus slad ma'i tshe na rigs</text></item>
<item><p>444a7</p><section>mdo sde</section><text>kyi bu dang / rigs kyi bu mo nyan par bgyid pa dang / 'dzin par bgyid pa dang / ri mor bgyid pa dang / mchod par bgyid pa de dag dang / yi ger 'bri bar bgyid pa de dag</text></item>
<item><p>444b1</p><section>mdo sde</section><text>la de bzhin gshegs pa'i mdzad pa bgyid par 'gyur te/ de dag kyang ji lta bu 'tshal ba'i sangs rgyas kyi zhing tha dad pa dag tu lung bstan pa lags so/ /slad ma'i dus slad</text></item>
<item><p>444b2</p><section>mdo sde</section><text>ma'i tshe na sems can gang bzhad gad dang / 'jo sgeg dang / gar dang / bro dang / glu dang / rol mo'i sgra dag la sna tshogs su g.yang ba/ 'dod chags dang / zhe sdang dang /</text></item>
<item><p>444b3</p><section>mdo sde</section><text>gti mug gi mun pa che ba/ rtsed mo la dga' bar 'du shes pa/ mi rtag pa la rtag par 'du shes pa/ phrag dog dang / ser snas yongs su zin cing / mchod par mi bgyid/ ri</text></item>
<item><p>444b4</p><section>mdo sde</section><text>mor mi bgyid/ dad par mi bgyid/ glo ba chos par mi bgyid/ 'chang bar mi bgyid/ klog par mi bgyid/ nyan par mi bgyid/ nan tan gyis sgrub par mi bgyid pa de dag ni ngal</text></item>
<item><p>444b5</p><section>mdo sde</section><text>ba 'di yid byung bar bgyis shing / sngon gyi las kyi 'bras bu de yongs su bas par bgyis nas sdug bsngal ba yid mi bde ba sna tshogs dang / sems can dmyal ba'i sdug bsngal</text></item>
<item><p>444b6</p><section>mdo sde</section><text>dag nyams su myong bar 'gyur zhing / de'ang bskal pa bye ba brgya phrag du mar sdug bsngal nyams su myong nas yang slar sems can dmyal ba dang / dud 'gro'i skye gnas dang / gshin</text></item>
<item><p>444b7</p><section>mdo sde</section><text>rje'i 'jig rten rnams su skye bar 'gyur lags te/ mi dge ba'i bshes gnyen gyi dbang gis yun ring por rjes su 'gyod par 'gyur lags so/ /de lta lags pas na/ lus dang /</text></item>
<item><p>445a1</p><section>mdo sde</section><text>ngag dang / yid legs par bsdam par bgyi zhing / sangs rgyas dang / chos dang / dge 'dun dag la'ang dad pa mi phyed par bgyi/ sems can thams</text></item>
<item><p>445a2</p><section>mdo sde</section><text>cad la'ang byams pa'i sems dang / phrag dog dang / ser sna dang / 'chal ba'i tshul khrims yongs su spangs pa'i sems dang / khro ba yongs su spangs pa'i sems su bgyi lags</text></item>
<item><p>445a3</p><section>mdo sde</section><text>so| |de nas ji ltar lhags pa'i 'khor de dag gis rang rang gi bsod nams mngon par 'du bya ba dag gis de bzhin gshegs pa la lha'i me tog dang / bdug spos dang / spos dang /</text></item>
<item><p>445a4</p><section>mdo sde</section><text>me tog phreng dang / byug pa dang / na bza' dang / rgyan dag dang / a la la zhes ca co dang / gzha'i sgra dag dang / lha'i sil snyan dang / pheg rdob pa dang / glu dbyangs dag gi mchod</text></item>
<item><p>445a5</p><section>mdo sde</section><text>pa byas nas/ lags so zhes bya ba gsol te/ bcom ldan 'das/ legs so/ /legs so/ /sems can thams cad kyi don dang / de bzhin gshegs pa'i bstan pa yun ring du</text></item>
<item><p>445a6</p><section>mdo sde</section><text>gnas par bgyi pa'i slad du chos kyi rnam grangs chen po 'di shin tu legs par bka' stsal lags so/ /de nas bcom ldan 'das la tshe dang ldan pa kun dga' bos 'di skad ces</text></item>
<item><p>445a7</p><section>mdo sde</section><text>gsol to/ /bcom ldan 'das/ chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/ kun dga' po/ de'i phyir khyod</text></item>
<item><p>445b1</p><section>mdo sde</section><text>kyis chos kyi rnam grangs 'di de bzhin gshegs pa thams cad kyis rjes su gnang ba dang / byang chub sems dpa'i sa gnon pa zhes bya bar yang zungs shig /rdzu 'phrul gyi rnam par</text></item>
<item><p>445b2</p><section>mdo sde</section><text>'phrul pa 'dus pa chen po zhes bya bar yang zungs shig /de bzhin gshegs pa thams cad kyi byin gyi rlabs sems can la gzigs shing sangs rgyas kyi zhing gi bkod pa kun tu ston pa</text></item>
<item><p>445b3</p><section>mdo sde</section><text>zhes bya bar yang zungs shig /bcom ldan 'das kyis de skad ces bka' stsal nas 'phags pa spyan ras gzigs dbang phyug dang / 'jam dpal dang / lag na rdo rje la sogs pa</text></item>
<item><p>445b4</p><section>mdo sde</section><text>byang chub sems dpa' sems dpa' chen po de dag thams cad dang / nyan thos chen po de dag thams cad dang / brgya byin dang / tshangs pa dang / 'jig rten skyong ba de dag thams cad</text></item>
<item><p>445b5</p><section>mdo sde</section><text>dang / rgyal po chen po bzhi dang / gnod sbyin chen mo dpe med ma dang / dri med 'od dang / 'od can ma dang / 'jigs byed ma dang / dpal ldan ma dang / dung can ma dang / 'phrog ma la</text></item>
<item><p>445b6</p><section>mdo sde</section><text>sogs pa de dag dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po de dag thams cad dang / thams</text></item>
<item><p>445b7</p><section>mdo sde</section><text>cad dang ldan pa'i 'khor ji ltar lhags pa de dag dang / dge slong dang / dge slong ma dang / dge bsnyen dang / dge bsnyen ma'i 'khor rnams yi rang ste bcom ldan 'das kyis</text></item>
<item><p>446a1</p><section>mdo sde</section><text>gsungs pa la mngon par bstod do/ /'phags pa de bzhin gshegs pa thams cad kyi byin gyi rlabs sems can la gzigs shing sangs rgyas kyi zhing gi</text></item>
<item><p>446a2</p><section>mdo sde</section><text>bkod pa kun tu ston pa zhes bya ba theg pa chen po'i mdo rdzogs so// //rgya gar gyi mkhan po dzi na mi tra dang / su ren+d+ra bo d+hi dang / zhu chen gyi lo tsa ba ban+d+he ye shes sdes zhus</text></item>
<item><p>446a3</p><section>mdo sde</section><text>te gtan la phab pa/ ban+de klu'i rgyal mtshan gyis bsgyur cing zhus te gtan la phab pa/ rgya gar skad du/ AR+Ya rat+nA lo ka nA ma d+hA ra NI ma hA yA na sU tra/ bod skad du/ 'phags pa</text></item>
<item><p>446a4</p><section>mdo sde</section><text>dkon mchog ta la la'i gzungs zhes bya ba/ theg pa chen po'i mdo/ bam po dang po/ sangs rgyas dang / byang chub sems dpa' thams cad la phyag 'tshal lo/ /'di skad bdag gis</text></item>
<item><p>446a5</p><section>mdo sde</section><text>thos pa dus gcig na/ bcom ldan 'das rgyal po'i khab na bya rgod kyi phung po'i ri la dge slong stong du tshang ba thams cad kyang dkar po'i chos yongs su rdzogs pa/ seng+ge'i sgra chen</text></item>
<item><p>446a6</p><section>mdo sde</section><text>po sgrog pa/ ye shes kyi tshogs dpag tu med pa tshol ba la mkhas pa sha stag gi dge slong gi dge 'dun chen po dang thabs gcig tu bzhugs so/ /byang chub sems dpa'i dge</text></item>
<item><p>446a7</p><section>mdo sde</section><text>'dun chen po 'di lta ste/ byang chub sems dpa' sems dpa' chen po kun tu bzang po dang / byang chub sems dpa' sems dpa' chen po lag na phyag rgya rin po che dang /</text></item>
<item><p>446b1</p><section>mdo sde</section><text>byang chub sems dpa' sems dpa' chen po rtag tu brtson dang / byang chub sems dpa' sems dpa' chen po yon tan gyis brgyan pa dang / byang chub sems dpa' sems dpa' chen</text></item>
<item><p>446b2</p><section>mdo sde</section><text>po bsod nams mngon bsgrags dang / byang chub sems dpa' sems dpa' chen po blo gros chen po dang / byang chub sems dpa' sems dpa' chen po yon tan bkod pa dang / byang</text></item>
<item><p>446b3</p><section>mdo sde</section><text>chub sems dpa' sems dpa' chen po rdo rje'i blo gros dang / byang chub sems dpa' sems dpa' chen po rdo rje'i snying po dang / byang chub sems dpa' sems dpa' chen po rdo rje'i</text></item>
<item><p>446b4</p><section>mdo sde</section><text>'od dang / byang chub sems dpa' sems dpa' chen po rdo rje'i mtshon cha dang / byang chub sems dpa' sems dpa' chen po rdo rje sra ba dang / byang chub sems dpa' sems dpa'</text></item>
<item><p>446b5</p><section>mdo sde</section><text>chen po sa 'dzin dang / byang chub sems dpa' sems dpa' chen po gzungs kyi blo gros dang / byang chub sems dpa' sems dpa' chen po don kun mthong dang / byang chub sems</text></item>
<item><p>446b6</p><section>mdo sde</section><text>dpa' sems dpa' chen po spyan ras gzigs dbang phyug dang / byang chub sems dpa' sems dpa' chen po mthu chen thob dang / byang chub sems dpa' sems dpa' chen po</text></item>
<item><p>446b7</p><section>mdo sde</section><text>blo gros brtan pa dang / byang chub sems dpa' sems dpa' chen po lag na rdo rje dang / byang chub sems dpa' sems dpa' chen po 'jam dpal gzhon nur gyur pa dang / byang chub</text></item>
<item><p>447a1</p><section>mdo sde</section><text>sems dpa' sems dpa' chen po ngan song spong dang / byang chub sems dpa' sems dpa' chen po mya ngan dang mun pa thams cad 'joms pa dang / byang</text></item>
<item><p>447a2</p><section>mdo sde</section><text>chub sems dpa' sems dpa' chen po rab kyi rtsal gyis rnam par gnon pa dang / byang chub sems dpa' sems dpa' chen po mi len mi 'dor ba dang / byang chub sems</text></item>
<item><p>447a3</p><section>mdo sde</section><text>dpa' sems dpa' chen po tsan+dan snying po dang / byang chub sems dpa' sems dpa' chen po blo gros rgya mtsho dang / byang chub sems dpa' sems dpa' chen po 'byung dka'</text></item>
<item><p>447a4</p><section>mdo sde</section><text>dang / byang chub sems dpa' sems dpa' chen po dga' 'byung dang / byang chub sems dpa' sems dpa' chen po spyod pa'i blo gros dang / byang chub sems dpa' sems</text></item>
<item><p>447a5</p><section>mdo sde</section><text>dpa' chen po spobs pa brtsegs dang / byang chub sems dpa' sems dpa' chen po mgyogs pa'i snying po dang / byang chub sems dpa' sems dpa' chen po byams pa</text></item>
<item><p>447a6</p><section>mdo sde</section><text>dang / de dag la sogs pa byang chub sems dpa' sems dpa' chen po rnam par thar pa bsam gyis mi khyab pa la gnas pa/ dpa' bar 'gro ba'i ting nge 'dzin gyis nges</text></item>
<item><p>447a7</p><section>mdo sde</section><text>par byung ba/ dbyangs sgra thogs pa med pa/ sangs rgyas kyi zhing dpag tu med pa zil gyis gnon pa la mkhas pa/ mi 'jigs pa la gnas pa/ rjes su chags pa dang khong khro ba</text></item>
<item><p>447b1</p><section>mdo sde</section><text>dang bral ba/ yid du 'ong ba'i dbyangs dang ldan pa/ khams gsum la ma chags pa/ g.yog 'khor mi phyed pa dang ldan pa/ thams cad mkhyen pa nyid las nges par skyes pa/ ting</text></item>
<item><p>447b2</p><section>mdo sde</section><text>nge 'dzin dang snyoms par 'jug pa tshad med pa dang ldan pa/ re ba thams cad yongs su skong ba/ shes rab kyi pha rol tu phyin pa rtogs par khong du chud pa/ lus dang ngag dang yid kyi</text></item>
<item><p>447b3</p><section>mdo sde</section><text>las kyi mtha' don yod pa la mos pa/ thams cad mkhyen pa nyid la mngon par brtson pa/ ting nge 'dzin dang spyod pa tshad med pas byin gyis brlabs pa/ mi 'jigs pa thob pa/ stong pa</text></item>
<item><p>447b4</p><section>mdo sde</section><text>nyid kyi spyod yul ba/ mtshan ma med pa la gnas pa sha stag dang yang thabs cig go /de nas byang chub sems dpa' sems dpa' chen po kun tu bzang po zhes bya ba 'khor de nyid</text></item>
<item><p>447b5</p><section>mdo sde</section><text>du 'dus par gyur te 'dug pa des bcom ldan 'das kyi zhabs la mgo bos phyag 'tshal nas bcom ldan 'das la 'di skad ces gsol to/ /bcom ldan 'das/ chos kyi dbyings ji</text></item>
<item><p>447b6</p><section>mdo sde</section><text>ltar rtogs par bgyi/ bcom ldan 'das kyis bka' stsal pa/ rigs kyi bu/ chos kyi dbyings ni dngos po med par rtogs par bya'o/ /rigs kyi bu/ chos kyi dbyings ni nam</text></item>
<item><p>447b7</p><section>mdo sde</section><text>mkha' dang mtshungs pa dang / spros pa med pa dang / ma spros pa dang / blang ba med pa dang / dor ba med pa dang / dngos po med pa dang / gnas pa med pa ste/ de ltar rtogs par bya'o//</text></item>
<item><p>448a1</p><section>mdo sde</section><text>byang chub sems dpa' kun tu bzang pos gsol pa/ bcom ldan 'das/ ci lags/ chos kyi dbyings 'byung ba lags sam/ bcom ldan 'das</text></item>
<item><p>448a2</p><section>mdo sde</section><text>kyis bka' stsal pa/ rigs kyi bu/ chos kyi dbyings ni 'byung ba med pa'o/ /rigs kyi bu/ chos kyi dbyings ni bsam gyis mi khyab pa'o/ /rigs kyi bu/ chos kyi dbyings</text></item>
<item><p>448a3</p><section>mdo sde</section><text>ni dngos po med par rtogs pa ste/ dngos po gang du yang brjod par bya ba ma yin zhing bstan par bya ba ma yin pa'o/ /byang chub sems dpa' kun tu bzang pos gsol pa/</text></item>
<item><p>448a4</p><section>mdo sde</section><text>bcom ldan 'das/ byang chub la rnam pa du mchis/ bcom ldan 'das kyis bka' stsal pa/ rigs kyi bu/ byang chub kyi rnam pa ni tshad med de/ de ni tshad dang ldan par</text></item>
<item><p>448a5</p><section>mdo sde</section><text>bstan par mi nus so/ /byang chub sems dpa' kun tu bzang pos gsol pa/ bcom ldan 'das/ ci lags/ chos kyi dbyings rnam par rtog par bgyid dam/ bcom ldan</text></item>
<item><p>448a6</p><section>mdo sde</section><text>'das kyis bka' stsal pa/ rigs kyi bu/ chos kyi dbyings ni rnam par mi rtog go /byang chub sems dpa' kun tu bzang pos gsol pa/ bcom ldan 'das/ gal te</text></item>
<item><p>448a7</p><section>mdo sde</section><text>chos kyi dbyings rnam par mi rtog pa lags na/ byis pa so so'i skye bo rnams ci'i slad du rtog par bgyid/ bcom ldan 'das kyis bka' stsal pa/ rigs kyi bu/ byis pa</text></item>
<item><p>448b1</p><section>mdo sde</section><text>so so'i skye bo thams cad ni rtog pa dang / rnam par rtog pa dang / yongs su rtog pa las byung ba'o/ /byang chub sems dpa' kun tu bzang pos gsol pa/ bcom ldan 'das</text></item>
<item><p>448b2</p><section>mdo sde</section><text>de bzhin gshegs pa rnams kyi byang chub 'di ni zab lags so/ /bcom ldan 'das kyis bka' stsal pa/ rigs kyi bu/ de de bzhin te/ ji skad smras pa bzhin no/ /rigs kyi</text></item>
<item><p>448b3</p><section>mdo sde</section><text>bu| gzhan yang chos thams cad spros pa med pa ni byang chub ces bya'o/ /de nas 'jam dpal gzhon nur gyur pa 'khor de nyid du 'dus par gyur te 'dug pa des bcom ldan</text></item>
<item><p>448b4</p><section>mdo sde</section><text>'das kyi zhabs la mgo bos phyag 'tshal te/ bcom ldan 'das la 'di skad ces gsol to/ /bcom ldan 'das kyis dkon mchog ta la la zhes bgyi ba'i gzungs bshad</text></item>
<item><p>448b5</p><section>mdo sde</section><text>du gsol/ bcom ldan 'das kyis bka' stsal pa/ rigs kyi bu/ byang chub sems dpa' kun tu bzang po chos thams cad la thogs pa med pa'i spobs pa la gnas pa</text></item>
<item><p>448b6</p><section>mdo sde</section><text>'di la dris shig dang / 'dis khyod la ston par 'gyur ro/ /de nas 'jam dpal gzhon nur gyur pas bcom ldan 'das la mngon du phyogs te 'dug nas sor mo bcu'i thal mo</text></item>
<item><p>448b7</p><section>mdo sde</section><text>sbyar te bcom ldan 'das la 'di skad ces gsol to/ /thams cad mkhyen cing thams cad gzigs pa/ bcom ldan 'das nyid kyis ci'i slad du mi bshad/ bcom ldan</text></item>
<item><p>449a1</p><section>mdo sde</section><text>'das kyis bka' stsal pa/ rigs kyi bu/ gang na byang chub sems dpa' yon tan 'di lta bu dang ldan pa dag 'khor ba de na de bzhin gshegs pa</text></item>
<item><p>449a2</p><section>mdo sde</section><text>rnams btang snyoms su bzhugs so/ /'jam dpal gyis gsol pa/ bcom ldan 'das/ de bzhin gshegs pa rnams ni btang snyoms su bzhugs pa ma lags so//</text></item>
<item><p>449a3</p><section>mdo sde</section><text>bcom ldan 'das kyis bka' stsal pa/ rigs kyi bu/ nga ni sems can gyi khams yal bar 'dor ba ma yin te/ rigs kyi bu/ 'on kyang byang chub sems dpa' rnams</text></item>
<item><p>449a4</p><section>mdo sde</section><text>kyi bstan pa ni bstan pa tshad med cing bstan pa bsam gyis mi khyab bo/ /de nas 'jam dpal gzhon nur gyur pas yang bcom ldan 'das la 'di skad ces gsol to/ /</text></item>
<item><p>449a5</p><section>mdo sde</section><text>bcom ldan 'das kyis dkon mchog ta la la zhes bgyi ba'i gzungs bshad du gsol/ bcom ldan 'das kyis bka' stsal pa/ rigs kyi bu/ byang chub sems</text></item>
<item><p>449a6</p><section>mdo sde</section><text>dpa' kun tu bzang po 'di la dris shig dang / 'dis khyod la ston par 'gyur ro/ /de ci'i phyir zhe na/ rigs kyi bu/ skyes bu dam pa 'di ni ye shes kyi tshogs la</text></item>
<item><p>449a7</p><section>mdo sde</section><text>gnas pa'o/ /'jam dpal gyis gsol pa/ gal te de bzhin gshegs pas bdag la dgongs na/ bdag gis skyes bu dam pa 'di la dri bar bgyi'o/ /bcom ldan</text></item>
<item><p>449b1</p><section>mdo sde</section><text>'das kyis bka' stsal pa/ 'jam dpal/ khyod ting nge 'dzin rdul phra rab kyi rdul snyed thob pa yin na/ de bzhin gshegs pa la gsol ba gdab ci dgos/ rigs kyi bu/</text></item>
<item><p>449b2</p><section>mdo sde</section><text>khyod ni sangs rgyas kyi chos thams cad la skal ba dang ldan pa yin no/ /'jam dpal gyis gsol pa/ bcom ldan 'das/ bdag gis sangs rgyas kyi chos gang dag kun</text></item>
<item><p>449b3</p><section>mdo sde</section><text>tu bsten pa dang / bsgoms pa dang / mang du bgyis pa de thams cad ni de bzhin gshegs pa'i skyes bu'i mthur rig par bgyi'o/ /bcom ldan 'das kyis bka' stsal</text></item>
<item><p>449b4</p><section>mdo sde</section><text>pa| rigs kyi bu/ legs so/ /legs so/ /khyod kyi tshig 'di legs par smras te/ 'on kyang 'jam dpal/ nga khyod la gsol ba 'debs kyi/ khyod byang chub sems dpa'</text></item>
<item><p>449b5</p><section>mdo sde</section><text>kun tu bzang po la dris shig /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/ byang chub sems dpa' kun tu bzang</text></item>
<item><p>449b6</p><section>mdo sde</section><text>po 'di ni shin tu zab mo ston pa ste/ theg pa chen po rtogs par khong du chud pa lags so/ /bcom ldan 'das kyis bka' stsal pa/ rigs kyi bu/ khyod kyang chos thams cad kyi</text></item>
<item><p>449b7</p><section>mdo sde</section><text>dbang phyug gi rgyal po yin gyi/ bdag la ma srungs shig /yang rigs kyi bu/ khyod ni stong pa nyid la gnas pa ting nge 'dzin bsam gyis mi khyab pa dang ldan pa'o/ /de nas</text></item>
<item><p>450a1</p><section>mdo sde</section><text>'jam dpal gzhon nur gyur pas byang chub sems dpa' kun tu bzang po la sor mo bcu'i thal mo sbyar te phyag 'tshal nas byang chub sems dpa' kun</text></item>
<item><p>450a2</p><section>mdo sde</section><text>tu bzang po la 'di skad ces smras so/ /kye rgyal ba'i sras/ khyod kyis bdag la skabs phye na/ khyod la bdag yi ge 'bru gnyis shig 'dri'o/ /byang chub sems dpa' kun tu</text></item>
<item><p>450a3</p><section>mdo sde</section><text>bzang pos smras pa/ rigs kyi bu/ de'i dus la da bab par shes na dris shig /de nas 'jam dpal gzhon nur gyur pas/ byang chub sems dpa' sems dpa' chen po kun tu</text></item>
<item><p>450a4</p><section>mdo sde</section><text>bzang po la 'di skad ces smras so/ /kye rgyal ba'i sras/ sangs rgyas sangs rgyas zhes bya ba'i gzhi'i don gang yin/ byang chub sems dpa' kun tu bzang pos smras pa/ kye rgyal</text></item>
<item><p>450a5</p><section>mdo sde</section><text>ba'i sras/ sangs rgyas kyi gzhi'i don ni gzhi med pa'i don to/ /sangs rgyas kyi gzhi'i don ni dngos po med pa'i don to/ /sangs rgyas kyi gzhi'i don ni bsam gyis</text></item>
<item><p>450a6</p><section>mdo sde</section><text>mi khyab pa'i don to/ /sangs rgyas kyi gzhi'i don ni mi mnyam pa dang mnyam pa'i don to/ /sangs rgyas kyi gzhi'i don ni spros pa med pa'i don to/ /sangs rgyas kyi gzhi'i</text></item>
<item><p>450a7</p><section>mdo sde</section><text>don ni ma spros pa'i don to/ /sangs rgyas kyi gzhi'i don ni blang ba med pa'i don to/ /sangs rgyas kyi gzhi'i don ni dor ba med pa'i don to/ /sangs rgyas kyi gzhi'i don ni</text></item>
<item><p>450b1</p><section>mdo sde</section><text>nam mkha' dang mtshungs pa'i don to/ /sangs rgyas kyi gzhi'i don ni bsnyad du med pa'i don to/ /rigs kyi bu/ sangs rgyas kyi chos rnams kyi rang bzhin ni de lta bu yin no//</text></item>
<item><p>450b2</p><section>mdo sde</section><text>'jam dpal gyis smras pa/ kye rgyal ba'i sras/ gal te chos thams cad spros pa med pa yin na/ 'o na sangs rgyas kyi chos rnams zhes ji skad bstan/ byang chub sems dpa'</text></item>
<item><p>450b3</p><section>mdo sde</section><text>kun tu bzang pos smras pa/ kye rgyal ba'i sras/ bstan pa 'di ni bstan tu med pa'o/ /'jam dpal gyis smras pa/ kye rgyal ba'i sras/ bstan du med na ci zhig bstan/ byang chub</text></item>
<item><p>450b4</p><section>mdo sde</section><text>sems dpa' kun tu bzang pos smras pa/ 'jam dpal/ bstan du med pa ni btags te bstan to/ /'jam dpal gyis smras pa/ kye rgyal ba'i sras/ btags pas ci zhig 'dogs</text></item>
<item><p>450b5</p><section>mdo sde</section><text>par byed/ byang chub sems dpa' kun tu bzang pos smras pa/ 'jam dpal/ btags pas ni dngos po yang mi 'dogs/ dngos po med pa yang mi 'dogs so/ /'jam dpal</text></item>
<item><p>450b6</p><section>mdo sde</section><text>gyis smras pa/ kye rgyal ba'i sras/ gal te btags pas dngos po yang mi 'dogs/ dngos po med pa yang mi 'dogs na/ theg pa gsum po dag ji ltar bstan/ byang chub sems</text></item>
<item><p>450b7</p><section>mdo sde</section><text>dpa' kun tu bzang pos smras pa/ 'jam dpal/ khyod chos kyi dbyings chags pa med pa la chags par ma byed/ de ci'i phyir zhe na/ 'jam dpal/ de bzhin gshegs pas chos</text></item>
<item><p>451a1</p><section>mdo sde</section><text>thams cad ni dngos po med pa'o zhes bstan pa'i phyir te/ gang dngos po med pa'i phyir zhe na/ phung po lnga mi dmigs pa'i phyir ro/ /'jam dpal</text></item>
<item><p>451a2</p><section>mdo sde</section><text>gyis smras pa/ byang chub spros pa dang bcas pa yin nam/ 'on te spros pa med pa yin/ byang chub sems dpa' kun tu bzang pos smras pa/ rigs kyi bu/ byang chub ni spros pa</text></item>
<item><p>451a3</p><section>mdo sde</section><text>dang bcas pa yang ma yin/ spros pa med pa yang ma yin te/ 'di ltar byang chub dang / spros pa dang bcas pa dang / spros pa med pa de ni gnyis su dbyer med</text></item>
<item><p>451a4</p><section>mdo sde</section><text>do| |de nas bcom ldan 'das kyis byang chub sems dpa' sems dpa' chen po kun tu bzang po la/ rigs kyi bu/ bsam gyis mi khyab pa bstan pa 'di legs so/ /legs so</text></item>
<item><p>451a5</p><section>mdo sde</section><text>zhes bya ba byin no/ /gtam 'di brjod pas lha dang bcas pa'i 'jig rten 'di la rmongs par 'gyur ro/ /'jam dpal gyis gsol pa/ bcom ldan 'das/ chos bstan pa</text></item>
<item><p>451a6</p><section>mdo sde</section><text>'di lta bu'i rnam par 'tshal bar mi rung ngo / /bcom ldan 'das kyis bka' stsal pa/ rigs kyi bu/ de de bzhin te/ ji skad smras pa bzhin no/ /de nas bcom ldan 'das la 'jam</text></item>
<item><p>451a7</p><section>mdo sde</section><text>dpal gzhon nur gyur pas 'di skad ces gsol to/ /bcom ldan 'das/ chos thams cad btags pa 'dis btags pa lags sam/ bcom ldan 'das kyis bka' stsal</text></item>
<item><p>451b1</p><section>mdo sde</section><text>pa| rigs kyi bu/ de de bzhin te/ ji skad smras pa bzhin no/ /de nas bcom ldan 'das la byang chub sems dpa' kun tu bzang pos 'di skad ces gsol to/ /bcom ldan 'das</text></item>
<item><p>451b2</p><section>mdo sde</section><text>rnam par dag pa'i sgo 'di ni mos par bgyi dka' ba lags so/ /bcom ldan 'das kyis bka' stsal pa/ rigs kyi bu/ de de bzhin te/ ji skad smras pa bzhin no/ /de nas</text></item>
<item><p>451b3</p><section>mdo sde</section><text>bcom ldan 'das la byang chub sems dpa' blo gros rgya mtshos 'di skad ces gsol to/ /bcom ldan 'das/ byang chub sems dpa' kun tu bzang pos rnam par dag pa'i sgo</text></item>
<item><p>451b4</p><section>mdo sde</section><text>bstan pa 'di legs pas smras lags so/ /bcom ldan 'das kyis bka' stsal pa/ rigs kyi bu/ de de bzhin te/ ji skad smras pa bzhin no/ /rigs kyi bu/ gzhan yang 'di</text></item>
<item><p>451b5</p><section>mdo sde</section><text>ni chos thams cad kyi rgya mthun pa yin no/ /'di ni chos kyi char chen po yin no/ /de nas shing sA la chen po lta bu'i bram ze mnyam pa nyid du gnas pas bcom ldan 'das la 'di</text></item>
<item><p>451b6</p><section>mdo sde</section><text>skad ces gsol to/ /bcom ldan 'das/ byang chub ni mnyam pa nyid bsam gyis mi khyab pa lags te/ de la yi ge mi dmigs/ tshig 'bru mi dmigs so/ /bcom ldan</text></item>
<item><p>451b7</p><section>mdo sde</section><text>'das kyis bka' stsal pa/ rigs kyi bu/ de de bzhin te/ chos kyi dbyings la tshig 'bru mi snang / don kyang mi snang ngo / /de nas bcom ldan 'das la 'jam dpal gzhon nur</text></item>
<item><p>452a1</p><section>mdo sde</section><text>gyur pas 'di skad ces gsol to/ /bcom ldan 'das/ stong pa nyid kyi rgyu mthun pa gang lags/ rnam pa gang lags/ rtags gang lags /</text></item>
<item><p>452a2</p><section>mdo sde</section><text>mtshan ma gang lags/ bcom ldan 'das kyis bka' stsal pa/ 'jam dpal/ stong pa nyid ni brjod du med pa/ bsnyad du med pa ste/ brjod du med pa'i chos nyid</text></item>
<item><p>452a3</p><section>mdo sde</section><text>'di la mos pa gang yin pa de stong pa nyid ces bya'o/ /stong pa nyid de ni yi ge med pa ste/ de'i phyir stong pa nyid ces bya'o/ /stong pa nyid de ni bsnyad du med pa ste/ de'i phyir</text></item>
<item><p>452a4</p><section>mdo sde</section><text>stong pa nyid ces bya'o/ /rigs kyi bu/ chos thams cad ni chos kyi ngo bo nyid kyis stong ngo / /de nas bcom ldan 'das la tshe dang ldan pa shA ra dwa ti'i bus 'di skad ces</text></item>
<item><p>452a5</p><section>mdo sde</section><text>gsol to/ /bcom ldan 'das/ byang chub sems dpa' bsam gyis mi khyab pa'i chos la gnas pa rnams kyi rnam par 'phrul pa la gzigs/ bcom ldan 'das kyis</text></item>
<item><p>452a6</p><section>mdo sde</section><text>bka' stsal pa/ tshe dang ldan pa shA ra dwa ti'i bu sems dang po bskyed pa'i byang chub sems dpa'i shes pa ni mchog yin gyi/ dgra bcom pa'i shes pa ni de lta ma yin no/ /</text></item>
<item><p>452a7</p><section>mdo sde</section><text>de ci'i phyir zhe na/ dgra bcom pa ni sangs rgyas kyi chos rnams las ring du gnas la/ byang chub sems dpa' de ni sangs rgyas bcom ldan 'das su 'gyur ba'i phyir ro/ /</text></item>
<item><p>452b1</p><section>mdo sde</section><text>de nas bcom ldan 'das la byang chub sems dpa' chos thams cad kyi dbang phyug gi rgyal pos 'di skad ces gsol to/ /bcom ldan 'das/ ji ltar bcom ldan 'das</text></item>
<item><p>452b2</p><section>mdo sde</section><text>kyis gsungs pa'i don bdag gis 'tshal ba lter na/ nyan thos kyis ni nyan thos kyi chos rnams ma thob pa nyid lags so/ /bcom ldan 'das kyis bka' stsal pa/ rigs</text></item>
<item><p>452b3</p><section>mdo sde</section><text>kyi bu| nyan thos kyis nyan thos kyi chos rnams ma thob pa ni ma yin te/ 'on kyang nyan thos la byang chub sems dpa' dang lhan cig tu dris pa lan gdab pa'am/ spyod pa'i byin</text></item>
<item><p>452b4</p><section>mdo sde</section><text>gyis brlab par bya pa'i nus pa dang mthu ga la yod/ de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/ shA ra dwa ti'i</text></item>
<item><p>452b5</p><section>mdo sde</section><text>bu 'di ni de bzhin gshegs pas shes rab dang ldan pa rnams kyi mchog tu bstan pa lags na/ bstan pa 'di gang la bstan pa lags/ bcom ldan 'das kyis bka'</text></item>
<item><p>452b6</p><section>mdo sde</section><text>stsal pa/ 'jam dpal/ ngas gang bstan pa 'di ni bstan pa med pa'o/ /de nas 'jam dpal gzhon nur gyur pas gnas brtan shA ra dwa ti'i bu la 'di skad ces smras so/ /</text></item>
<item><p>452b7</p><section>mdo sde</section><text>gnas brtan gyis nyan thos kyi chos rnams thob bam/ smras pa/ de ni ma yin no/ /'jam dpal gyis smras pas/ 'o na ci khyod so so'i skye bo'am/ smras pa/ de ni ma yin no/ /</text></item>
<item><p>453a1</p><section>mdo sde</section><text>'jam dpal gyis smras pa/ 'o na khyod ci slob pa'am/ smras pa/ de ni ma yin no/ /'jam dpal gyis smras pa/ 'o na khyod ci shes rab dang ldan pa'i</text></item>
<item><p>453a2</p><section>mdo sde</section><text>mchog yin nam/ smras pa/ de ni ma yin no/ /'jam dpal gyis smras pa/ gal te btsun pa shA ra dwa ti'i bu so so'i skye bo yang ma yin/ slob pa yang ma yin/ shes rab dang</text></item>
<item><p>453a3</p><section>mdo sde</section><text>ldan pa'i mchog kyang ma yin na/ de nyid khyod dmigs pa can du 'gyur ro/ /shA ra dwa ti'i bus smras pa/ rigs kyi bu/ kho bo ni skyes bu dam pa rgya mtsho ltar gting dpag</text></item>
<item><p>453a4</p><section>mdo sde</section><text>dka' ba khyod dang 'gyed par mi byed do/ /'jam dpal gyis smras pa/ btsun pa shA ra dwa ti'i bu/ khyod ni rgan rabs thu bo mchog yin gyi/ btsun pa shA ra dwa ti'i bu de skad</text></item>
<item><p>453a5</p><section>mdo sde</section><text>ma zer cig /gnas brtan gyis smras pa/ rigs kyi bu/ rgas pa'i dngos po ni ci yang thob par mi 'gyur/ mngon par rtogs par mi 'gyur ro/ /rigs kyi bu/ don de nyid</text></item>
<item><p>453a6</p><section>mdo sde</section><text>shes par bya ba'i phyir khyod la dpe bya'o/ /rigs kyi bu/ 'di lta ste/ dper na/ rdo rje ngan ngon gyis kyang ri brag chen po rnam par 'jig go /rigs kyi bu/ de bzhin du khyod kyi</text></item>
<item><p>453a7</p><section>mdo sde</section><text>spu'i khung bu gcig na shes rab 'dug pa gang yin pa de ni kho po lta bu'i sems can rdul phra rab kyi rdul snyed rnams la med do/ /rigs kyi bu/ don de nyid shes par bya</text></item>
<item><p>453b1</p><section>mdo sde</section><text>ba'i phyir yang khyod la dpe bya'o/ /rigs kyi bu/ 'di lta ste/ dper na/ bal glang glang po che shin tu mi bzad pa chen po de yang mi stobs dang ldan pas lcags kyu chung dus dul</text></item>
<item><p>453b2</p><section>mdo sde</section><text>bar byed do/ /rigs kyi bu/ de bzhin du khyod ni stobs dang ldan pa/ kho bo ni nyam chung ba ste/ glang po che chen po 'di lta bu dang kho bo 'gyed ga la nus/ de nas bcom ldan</text></item>
<item><p>453b3</p><section>mdo sde</section><text>'das la gnas brtan shA ra dwa ti'i bus 'di skad ces gsol to/ /bcom ldan 'das/ 'di lta ste/ dper na/ mi dmus long gis ni bshul du mchi ba'am/ grong khyer mthong</text></item>
<item><p>453b4</p><section>mdo sde</section><text>bar yang rngo mi thogs na/ khyim nas khyim du mchi ba'i rngo lta ga la thogs te/ de ni gnas ma yin no/ /de bzhin du glang po che chen po 'di lta bu 'di dag gi mdun na bdag ni</text></item>
<item><p>453b5</p><section>mdo sde</section><text>dmus long dang mtshungs par mthong ste/ sangs rgyas kyi chos 'di dag ni de tsam du rgya che ba lags so/ /bdag ni sangs rgyas kyi chos rnams kyi snod du ma gyur te/ da ci bgyir</text></item>
<item><p>453b6</p><section>mdo sde</section><text>yang ma mchis so/ /bcom ldan 'das kyis bka' stsal pa/ shA ra dwa ti'i bu/ de skad ma zer cig /shA ra dwa ti'i bu/ 'di lta ste/ dper na/ de bzhin gshegs pa'i 'od kyis</text></item>
<item><p>453b7</p><section>mdo sde</section><text>sems can ji snyed cig la reg pa de dag thams cad sangs rgyas kyi chos rnams thob pa yin no/ /shA ra dwa ti'i bu/ de bzhin du khyod ni ting nge 'dzin mtha' yas shing bsam</text></item>
<item><p>454a1</p><section>mdo sde</section><text>gyis mi khyab pa thob pa yin no/ /bcom ldan 'das kyis chos kyi rnam grangs 'di bshad pa na/ lha dang mi'i skye rgu las sems can dgu khri nyis</text></item>
<item><p>454a2</p><section>mdo sde</section><text>stong gis chos mngon par rtogs par gyur to/ /de nas byang chub sems dpa' chos kyi blo gros byang chub sems dpa' ting nge 'dzin dkon mchog ta la la sbyor ba mtha'</text></item>
<item><p>454a3</p><section>mdo sde</section><text>yas pa zhes bya ba de la snyoms par zhugs so/ /byang chub sems dpa' chos kyi blo gros snyoms par zhugs ma thag tu phyogs bcu'i phyogs re re'i 'jig rten gyi</text></item>
<item><p>454a4</p><section>mdo sde</section><text>khams sangs rgyas kyi zhing stong phrag bcu'i rdul phra rab kyi rdul snyed kyi pha rol nas sangs rgyas bcom ldan 'das sangs rgyas kyi zhing stong phrag bcu'i rdul phra rab kyi rdul</text></item>
<item><p>454a5</p><section>mdo sde</section><text>snyed kyis zhal mngon par bstan te/ sangs rgyas bcom ldan 'das de dag thams cad kyang mtshan rdo rje'i snying po zhes bya bar mthun pa sha stag go /phyogs gcig ji</text></item>
<item><p>454a6</p><section>mdo sde</section><text>lta bar phyogs bcu rnams nas kyang de bzhin te/ sangs rgyas bcom ldan 'das de dag gis de la 'di skad ces bka' stsal to/ /chos kyi blo gros/ khyod de ltar byang</text></item>
<item><p>454a7</p><section>mdo sde</section><text>chub sems dpa'i ting nge 'dzin sbyor ba mtha' yas pa la snyoms par zhugs pa legs so/ /legs so/ /rigs kyi bu/ 'di lta ste/ bcom ldan 'das de bzhin</text></item>
<item><p>454b1</p><section>mdo sde</section><text>gshegs pa rnam par snang mdzad 'di nyid kyi sngon gyi smon lam dang / sngon gyi byin gyi rlabs dang / khyod nyid kyi dge ba'i rtsa bas nye bar brtan pas 'di lta ste/ chos thams</text></item>
<item><p>454b2</p><section>mdo sde</section><text>cad bstan par bya ba dang / sangs rgyas kyi ye shes rnam par sbyang ba dang / sangs rgyas kyi ye shes rnam par 'phel bar bya ba dang / chos kyi dbyings su 'jug par bya ba dang /</text></item>
<item><p>454b3</p><section>mdo sde</section><text>sems can gyi khams rnam par dgrol ba dang / chags pa med pa'i ye shes la 'jug cing chud par bya ba dang / kun tu sbyor bar bya ba dang / skad thams cad brjod par bya</text></item>
<item><p>454b4</p><section>mdo sde</section><text>ba dang / thams cad mkhyen pa'i ye shes la 'jug par bya ba dang / chos thams cad la sgrib pa med par bya ba dang / dus gsum thams cad yongs su shes pa'i chos</text></item>
<item><p>454b5</p><section>mdo sde</section><text>bstan pa la 'jug par bya ba'i phyir phyogs bcu nas de bzhin gshegs pa sangs rgyas kyi zhing stong phrag bcu'i rdul phra rab kyi rdul snyed thams cad kyang mthun par 'di dag</text></item>
<item><p>454b6</p><section>mdo sde</section><text>thams cad khyod la byin gyis rlob kyi/ rigs kyi bu/ 'di lta ste/ byang chub sems dpa' rnam par gzhag pa bcu las brtsams te sangs rgyas kyi mthu dang / sangs rgyas kyi byin</text></item>
<item><p>454b7</p><section>mdo sde</section><text>gyi rlabs kyis chos bstan pa 'di la spobs pa skyed cig /de nas sangs rgyas bcom ldan 'das de dag gis byang chub sems dpa' chos kyi blo gros la thogs pa med pa'i ye</text></item>
<item><p>455a1</p><section>mdo sde</section><text>shes kyi snang ba dang / sgrib pa med pa dang / chod pa med pa dang / brjod pa med pa'i chos nyid dang / tha dad pa med pa'i ye shes dang / kha na ma tho ba</text></item>
<item><p>455a2</p><section>mdo sde</section><text>med pa dang / zil gyis mi non pa dang / zhum pa med pa dang / 'phrog pa med pa'i chos nyid dang / brjod pa bzang po nye bar sgrub pa mdzad do/ /de ci'i phyir zhe na/ 'di ltar</text></item>
<item><p>455a3</p><section>mdo sde</section><text>ting nge 'dzin 'di nyid kyi chos nyid thob pa'i phyir ro/ /de nas sangs rgyas bcom ldan 'das de dag gis phyag g.yas pa brkyangs te byang chub sems dpa' chos kyi blo gros</text></item>
<item><p>455a4</p><section>mdo sde</section><text>kyi mgo la nyug pa mdzad de/ sangs rgyas bcom ldan 'das de dag gis byang chub sems dpa' chos kyi blo gros la reg ma thag tu de nas ting nge 'dzin de las langs nas</text></item>
<item><p>455a5</p><section>mdo sde</section><text>byang chub sems dpa' de dag la smras pa/ kye rgyal ba'i sras dag /byang chub sems dpa' rnams kyi rigs 'di ni 'di lta ste/ chos kyi dbyings kyis klas pa dang / nam</text></item>
<item><p>455a6</p><section>mdo sde</section><text>mkha' khams kyi mthas gtugs pas rgya che ba'o/ /kye rgyal ba'i sras dag /'di ltar byang chub sems dpa' sems dpa' chen po rnams ni 'das pa'i sangs rgyas</text></item>
<item><p>455a7</p><section>mdo sde</section><text>bcom ldan 'das rnams kyi rigs su skye ba yin/ ma byon pa'i sangs rgyas bcom ldan 'das rnams kyi rigs su skye ba yin/ da ltar ba'i sangs rgyas bcom ldan 'das</text></item>
<item><p>455b1</p><section>mdo sde</section><text>rnams kyi rigs su skye ba yin no/ /de nas byang chub sems dpa' de dag gis byang chub sems dpa' chos kyi blo gros la 'di skad ces smras so/ /kye rgyal ba'i sras/ gang</text></item>
<item><p>455b2</p><section>mdo sde</section><text>dag 'das pa dang / ma byon pa dang / da ltar byung ba'i sangs rgyas bcom ldan 'das rnams kyi rigs su skye ba'i byang chub sems dpa' sems dpa' chen po de dag ni gang</text></item>
<item><p>455b3</p><section>mdo sde</section><text>yin| gang las bsam ste de skad smra/ kye rgyal ba'i sras/ byang chub sems dpa' rnams kyi byang chub sems dpa' rnam pa gzhag pa bcu po de dag gang yin pa de shod cig /</text></item>
<item><p>455b4</p><section>mdo sde</section><text>de skad ces smras pa dang / byang chub sems dpa' chos kyi blo gros kyis byang chub sems dpa' de dag la 'di skad ces smras so/ /kye rgyal ba'i sras dag /byang chub sems</text></item>
<item><p>455b5</p><section>mdo sde</section><text>dpa' rnams kyi byang chub sems dpa' rnam par gzhag pa ni bcu po 'di dag ste/ de dag ni 'das pa dang / ma byon pa dang / da ltar byung ba'i sangs rgyas bcom ldan</text></item>
<item><p>455b6</p><section>mdo sde</section><text>'das rnams kyi gsungs so/ /gsung ngo / /gsung bar 'gyur ro/ /bcu gang zhe na/ 'di lta ste/ sems dang po bskyed pa'i byang chub sems dpa' rnam par gzhag pa dang / las</text></item>
<item><p>455b7</p><section>mdo sde</section><text>dang po pa dang / rnal 'byor spyod pa dang / skye bar skyes pa dang / sbyor ba phun sum tshogs pa dang / bsam pa phun sum tshogs pa dang / phyir mi ldog pa dang / gzhon nur gyur</text></item>
<item><p>456a1</p><section>mdo sde</section><text>pa dang / rgyal tshab dang / dbang bskur ba thob pa'i byang chub sems dpa' rnam par gzhag pa'o/ /kye rgyal ba'i sras dag /byang chub sems dpa'</text></item>
<item><p>456a2</p><section>mdo sde</section><text>rnams kyi byang chub sems dpa' rnam par gzhag pa ni bcu po da dag ste/ de dag ni 'das pa dang / ma byon pa dang / da ltar byung ba'i sangs rgyas bcom ldan 'das rnams</text></item>
<item><p>456a3</p><section>mdo sde</section><text>kyis gsungs so/ /gsung ngo / /gsung bar 'gyur ro/ /kye rgyal ba'i sras dag /de la sems dang po skyed pa'i byang chub sems dpa' rnam par gzhag pa gang zhe na/ kye rgyal</text></item>
<item><p>456a4</p><section>mdo sde</section><text>ba'i sras dag /'di la sems dang po bskyed pa'i byang chub sems dpa' ni sangs rgyas bcom ldan 'das rnams mthong ma thag tu gzugs bzang ba'am/ mdzes pa'am/</text></item>
<item><p>456a5</p><section>mdo sde</section><text>kha dog bzang po rgyas pa'am/ rgya che ba'am/ gzi brjid che ba'am/ rdzu 'phrul gyi rnam par 'phrul ba'am/ kun brjod pa'i rnam par 'phrul ba'am/ rjes su bstan pa'i</text></item>
<item><p>456a6</p><section>mdo sde</section><text>rnam par 'phrul ba mthong ngam/ sems can sdug bsngal bdag mthong ngam/ de bzhin gshegs pa'i bsngags pa rgya cher thos na/ 'di lta ste/ rnam pa thams cad mkhyen</text></item>
<item><p>456a7</p><section>mdo sde</section><text>pa'i ye shes 'dod cing / thog ma nyid du bla na med pa yang dag par rdzogs pa'i byang chub tu sems bskyed do/ /sems bskyed ma thag tu de nyid kyis bsnyen par dka' ba'i</text></item>
<item><p>456b1</p><section>mdo sde</section><text>gnas bcu yongs su bzung bar 'gyur te/ bcu gang zhe na/ 'di lta ste/ gnas dang gnas ma yin pa shes pa dang / 'das pa dang / ma 'ongs pa dang / da ltar byung ba'i las</text></item>
<item><p>456b2</p><section>mdo sde</section><text>dang / chos yang dag par blangs pa shes pa dang / thams cad du 'gro ba'i lam shes pa dang / khams du ma sna tshogs shes pa dang / mos pa dang rnam par grol ba du ma shes pa</text></item>
<item><p>456b3</p><section>mdo sde</section><text>dang / dbang po mchog dang mchog ma yin pa shes pa dang / bsam gtan dang / rnam par thar pa dang / ting nge 'dzin dang / snyoms par 'jug pa'i kun nas nyon mongs pa dang / rnam</text></item>
<item><p>456b4</p><section>mdo sde</section><text>par byang ba dang ldan pa thams cad shes pa dang / sngon gyi gnas rjes su dran pa'i shes pa dang / lha'i mig gi shes pa dang / zag pa zad pa'i shes pa ste/ bsnyen par dka'</text></item>
<item><p>456b5</p><section>mdo sde</section><text>ba'i gnas bcu po de dag yongs su bzung bar 'gyur ro/ /kye rgyal ba'i sras dag/ 'di ni sems dang po bskyed pa'i byang chub sems dpa' rnam par gzhag pa'o/ /kye rgyal ba'i</text></item>
<item><p>456b6</p><section>mdo sde</section><text>sras dag /sems dang po bskyed pa'i byang chub sems dpa' sems dpa' chen po de sangs rgyas mchod pa dang / byang chub sems dpa'i bde ba'i yo byad la sbyar bar bya'o/ /de la</text></item>
<item><p>456b7</p><section>mdo sde</section><text>'jig rten gyi bdag por 'gyur ba dang / mchog tu bya ba dang / zil gyis mi non pa dang / sangs rgyas dpag tu med pa dang phrad pa dang / rab tu zhi ba'i ting nge 'dzin la rnal</text></item>
<item><p>457a1</p><section>mdo sde</section><text>'byor tu bya ba dang / 'khor ba'i 'khor lo rnam par bzlog pa dang / dam pa'i chos kyi 'khor lo rab tu bskor ba dang / sems can sdug bsngal ba</text></item>
<item><p>457a2</p><section>mdo sde</section><text>yongs su bskyab pa yang brjod par bya'o/ /de ci'i phyir zhe na/ 'di ltar sems bskyed ma thag pa de nyid kyis shas cher sangs rgyas kyi chos thams cad la sbyor zhing gong du</text></item>
<item><p>457a3</p><section>mdo sde</section><text>gnas gang dag thos pa'i gnas de dag la yang bdag nyid sbyor gyi/ gzhan gyi dring la mi 'jog pa 'thob pa'i phyir te/ kye rgyal ba'i sras dag /'di ni sems dang po</text></item>
<item><p>457a4</p><section>mdo sde</section><text>bskyed pa'i byang chub sems dpa' rnam par gzhag pa'o/ /kye rgyal ba'i sras dag /de la las dang po pa'i byang chub sems dpa' rnam par gzhag pa gang zhe na/ kye rgyal ba'i</text></item>
<item><p>457a5</p><section>mdo sde</section><text>sras dag /'di la las dang po pa'i byang chub sems dpa' ni sems can rnams la thog ma nyid du sems rnam pa bcu bskyed de/ rnam pa bcu gang zhe na/ 'di lta ste/ phan</text></item>
<item><p>457a6</p><section>mdo sde</section><text>par bya ba'i sems dang / bde bar bya ba'i sems dang / snying brtse ba'i sems dang / mnyen pa'i sems dang / sdug pa'i sems dang / phan gdags pa'i sems dang /</text></item>
<item><p>457a7</p><section>mdo sde</section><text>kun tu srung ba'i sems dang / snyoms pa'i sems dang / slob dpon gyi sems dang / ston pa'i sems te sems rnam pa bcu po 'di dag bskyed do/ /kye rgyal ba'i sras</text></item>
<item><p>457b1</p><section>mdo sde</section><text>dag /'di ni las dang po pa'i byang chub sems dpa'o/ /kye rgyal ba'i sras dag /las dang po pa'i byang chub sems dpa' de lung ma nod pa dang / kha ton la sbyar bar bya'o/ /mang du</text></item>
<item><p>457b2</p><section>mdo sde</section><text>thos nas rab tu dben pa la sbyar bar bya'o/ /rab tu dben par gyur nas dge ba'i bshes gnyen la mngon par dga' ba la sbyar bar bya'o/ /dge ba'i bshes gnyen la mngon par</text></item>
<item><p>457b3</p><section>mdo sde</section><text>dga' nas bka' blo bde ba la sbyar bar bya'o/ /bka' blo bde bar gyur nas dus shes pa la sbyar bar bya'o/ /dus shes par gyur nas mi 'jigs pa la sbyar bar bya'o/ /mi 'jigs par</text></item>
<item><p>457b4</p><section>mdo sde</section><text>gyur nas don shes pa la sbyar bar bya'o/ /don shes par gyur nas chos kyi rjes su 'brang ba la sbyar bar bya'o/ /chos kyi rjes su 'brang bar gyur nas brjed pa med pa'i chos nyid la sbyar</text></item>
<item><p>457b5</p><section>mdo sde</section><text>bar bya'o/ /rmongs pa med par gyur nas chos rnam par dgod pa la sbyar bar bya'o/ /de ci'i phyir zhe na/ 'di ltar sems bskyed ma thag pa de nyid kyis shas cher sangs rgyas kyi chos</text></item>
<item><p>457b6</p><section>mdo sde</section><text>thams cad la mngon par brtson par byed cing gong du gnas gang dag thos pa'i gnas de dag la yang bdag nyid sbyor gyi/ gzhan gyi dring la mi 'jog pa thob pa'i phyir te/ kye rgyal</text></item>
<item><p>457b7</p><section>mdo sde</section><text>ba'i sras dag /'di ni las dang po ba'i byang chub sems dpa' rnam par gzhag pa'o/ /kye rgyal ba'i sras dag /de la rnal 'byor spyod pa'i byang chub sems dpa' rnam par gzhag pa</text></item>
<item><p>458a1</p><section>mdo sde</section><text>gang zhe na/ kye rgyal ba'i sras dag /rnal 'byor spyod pa'i byang chub sems dpa' ni dmigs pa rnam pa bcus chos rnams rtogs par byed de/ bcu gang</text></item>
<item><p>458a2</p><section>mdo sde</section><text>zhe na| 'di lta ste/ chos thams cad la mi rtag pa nyid du rtogs par byed pa dang / chos thams cad la sdug bsngal ba nyid dang / bdag med pa nyid dang / stong pa nyid dang / g.yo</text></item>
<item><p>458a3</p><section>mdo sde</section><text>ba med pa nyid dang / dbugs 'byin pa med pa nyid dang / gnas med pa nyid dang / rnam par rtog pa med pa nyid dang / rtsol ba med pa nyid dang / mngon par 'du byed pa med pa</text></item>
<item><p>458a4</p><section>mdo sde</section><text>nyid du rtog par byed de/ chos kyi rjes su 'brang bar gyur pa'i phyir sbyor ba yang mi byed/ mi sbyor bar yang mi byed de/ kye rgyal ba'i sras dag /'di ni rnal 'byor spyod pa'i</text></item>
<item><p>458a5</p><section>mdo sde</section><text>byang chub sems dpa'o/ /kye rgyal ba'i sras dag /rnal 'byor spyod pa'i byang chub sems dpa' de ni sems can gyi khams brtag pa la sbyar bar bya'o/ /chos kyi dbyings</text></item>
<item><p>458a6</p><section>mdo sde</section><text>brtag pa la sbyar bar bya'o/ /'jig rten gyi khams brtag pa la sbyar bar bya'o/ /sa'i khams brtag pa la sbyar bar bya'o/ /chu'i khams dang / me'i khams dang / rlung gi khams</text></item>
<item><p>458a7</p><section>mdo sde</section><text>dang / nam mkha'i khams dang / gzugs kyi khams dang / gzugs med pa'i khams brtag pa la sbyar bar bya'o/ /de ci'i phyir zhe na/ 'di ltar de ni shas cher chos</text></item>
<item><p>458b1</p><section>mdo sde</section><text>rnams la snang ba 'jug cing gong du gnas gang dag thos pa'i gnas de dag la yang bdag nyid sbyor gyi/ gzhan gyi dring la mi 'jog pa thob pa'i phyir te/ kye rgyal ba'i sras dag/</text></item>
<item><p>458b2</p><section>mdo sde</section><text>'di ni rnal 'byor spyod pa'i byang chub sems dpa' rnam par gzhag pa'o/ /kye rgyal ba'i sras dag /skye bar skyes pa'i byang chub sems dpa' rnam par gzhag pa gang zhe na/ kye</text></item>
<item><p>458b3</p><section>mdo sde</section><text>rgyal ba'i sras dag /'di la skye bar skyes pa'i byang chub sems dpa' ni yongs su sbyong ba byed pa bcus gsung rab 'phags par skyes pa yin te/ bcu gang zhe na/ 'di lta ste/ chos</text></item>
<item><p>458b4</p><section>mdo sde</section><text>nyid las phyir mi ldog pa dang / sangs rgyas la mi phyed pa'i dad pa mthar thug par gyur pa yongs su grub pa dang / chos nges par sems pa dang / sems can la rnam par dpyod pa</text></item>
<item><p>458b5</p><section>mdo sde</section><text>dang / zhing la rnam par dpyod pa dang / 'jig rten la rnam par dpyod pa dang / las la rnam par dpyod pa dang / rnam par smin pa la rnam par dpyod pa dag 'khor ba la rnam par</text></item>
<item><p>458b6</p><section>mdo sde</section><text>dpyod pa dang / mya ngan las 'das pa la rnam par dpyod pa ste/ yongs su sbyong ba byed pa bcu po de dag gis gsung rab 'phags par skyes pa yin te/ kye rgyal ba'i sras dag /'di ni</text></item>
<item><p>458b7</p><section>mdo sde</section><text>skye bar skyes pa'i byang chub sems dpa'o/ /kye rgyal ba'i sras dag /skye bar skyes pa'i byang chub sems dpa' de ni 'das pa'i sangs rgyas kyi chos mnyam pa nyid rnam par dpyad pa la</text></item>
<item><p>459a1</p><section>mdo sde</section><text>sbyar bar bya'o/ /ma byon pa'i sangs rgyas kyi chos mnyam pa nyid rnam par dpyad pa la sbyar bar bya'o/ /da ltar byung ba'i sangs rgyas kyi chos mnyam pa</text></item>
<item><p>459a2</p><section>mdo sde</section><text>nyid rnam par dpyad pa la sbyar bar bya'o/ /sangs rgyas thams cad kyi chos mnyam pa nyid rnam par dpyad pa la sbyar bar bya'o/ /'das pa'i sangs rgyas kyi chos yang dag par</text></item>
<item><p>459a3</p><section>mdo sde</section><text>'grub pa rnam par dpyad pa la sbyar bar bya'o/ /ma byon pa'i sangs rgyas kyi chos yang dag par 'grub pa rnam par dpyad pa la sbyar bar bya'o/ /da ltar byung ba'i sangs rgyas kyi</text></item>
<item><p>459a4</p><section>mdo sde</section><text>chos yang dag par 'grub pa rnam par dpyad pa la sbyar par bya'o/ /sangs rgyas thams cad kyi chos yang dag par 'grub pa rnam par dpyad pa la sbyar bar bya'o/ /'das pa'i</text></item>
<item><p>459a5</p><section>mdo sde</section><text>sangs rgyas kyi chos yongs su 'grub pa mnyam pa nyid rnam par dpyad pa la sbyar bar bya'o/ /ma byon pa'i sangs rgyas kyi chos yongs su 'grub pa mnyam pa nyid rnam par</text></item>
<item><p>459a6</p><section>mdo sde</section><text>dpyad pa la sbyar bar bya'o/ /da ltar byung ba'i sangs rgyas kyi chos yongs su 'grub pa mnyam pa nyid rnam par dpyad pa la sbyar bar bya'o/ /sangs rgyas thams cad kyi chos</text></item>
<item><p>459a7</p><section>mdo sde</section><text>yongs su 'grub pa mnyam pa nyid rnam par dpyad pa la sbyar bar bya'o/ /de ci'i phyir zhe na/ 'di ltar de ni shas cher dus gsum mnyam pa nyid du rtogs par byed cing /</text></item>
<item><p>459b1</p><section>mdo sde</section><text>gong du gnas gang dag thos pa'i gnas de dag la yang bdag nyid sbyor gyi/ gzhan gyi dring la mi 'jog pa thob pa'i phyir te/ kye rgyal pa'i sras dag /'di ni skye bar skyes pa'i byang</text></item>
<item><p>459b2</p><section>mdo sde</section><text>chub sems dpa' rnam par gzhag pa'o/ /kye rgyal ba'i sras dag /de la sbyor ba phun sum tshogs pa'i byang chub sems dpa'i rnam par gzhag pa gang zhe na/ kye rgyal ba'i sras dag/</text></item>
<item><p>459b3</p><section>mdo sde</section><text>'di la sbyor ba phun sum tshogs pa'i byang chub sems dpa' ni dge ba'i las gang ci rtsom yang de thams cad sems can thams cad yongs su bskyab pa dang / sems can thams</text></item>
<item><p>459b4</p><section>mdo sde</section><text>cad la phan par 'dod par bya ba dang / sems can thams cad la bde bar sbyar ba dang / sems can thams cad la snying brtse bar bya ba dang / sems can thams cad rab tu thar</text></item>
<item><p>459b5</p><section>mdo sde</section><text>par bya ba dang / sems can thams cad la gnod pa med par bya ba dang / sems can thams cad drang bar bya ba dang / sems can thams cad dang bar bya ba dang / sems can</text></item>
<item><p>459b6</p><section>mdo sde</section><text>thams cad gdul bar bya ba dang / sems can thams cad yongs su mya ngan las bzla ba'i phyir rtsol te/ kye rgyal ba'i sras dag /'di ni sbyor ba phun sum tshogs pa'i byang chub</text></item>
<item><p>459b7</p><section>mdo sde</section><text>sems dpa'o/ /kye rgyal ba'i sras dag /sbyor ba phun sum tshogs pa'i byang chub sems dpa' de la gnas bcu yang dag par brjod par bya ste/ bcu gang zhe na/ 'di lta ste/ sems</text></item>
<item><p>460a1</p><section>mdo sde</section><text>can mtha' yas pa dang / sems can dpag tu med pa dang / sems can grangs med pa dang / sems can bsam gyis mi khyab pa dang / sems can</text></item>
<item><p>460a2</p><section>mdo sde</section><text>mtshungs pa med pa dang / sems can gzhal du med pa dang / sems can stong pa nyid dang / sems can g.yo ba med pa nyid dang / sems can med pa nyid dang / sems can</text></item>
<item><p>460a3</p><section>mdo sde</section><text>rang bzhin med pa nyid do/ /de ci'i phyir zhe na/ 'di ltar de shas cher mngon par zhen pa med pa la sems 'jog cing gong du gnas gang dag thos pa'i gnas de dag la yang</text></item>
<item><p>460a4</p><section>mdo sde</section><text>bdag nyid sbyor gyi gzhan gyi dring la mi 'jog pa thob pa'i phyir te/ kye rgyal ba'i sras dag /'di ni sbyor ba phun sum tshogs pa'i byang chub sems dpa' rnam par gzhag</text></item>
<item><p>460a5</p><section>mdo sde</section><text>pa'o| |kye rgyal ba'i sras dag /de la bsam pa phun sum tshogs pa'i byang chub sems dpa' rnam par gzhag pa gang zhe na/ kye rgyal ba'i sras dag /'di la bsam pa phun</text></item>
<item><p>460a6</p><section>mdo sde</section><text>sum tshogs pa'i byang chub sems dpa' ni chos bcu thob pa na sangs rgyas kyi chos rnams la bsam pa nges pa yin te/ bcu gang zhe na/ 'di lta ste/ sangs rgyas kyi</text></item>
<item><p>460a7</p><section>mdo sde</section><text>bsngags pa'am/ bsngags pa ma yin pa 'chad kyang rung ste/ sangs rgyas kyi chos rnams la bsam pa nges pa yin/ chos kyi bsngags pa'am/ bsngags pa ma yin pa</text></item>
<item><p>460b1</p><section>mdo sde</section><text>'chad kyang rung ste/ sangs rgyas kyi chos rnams la bsam pa nges pa yin/ byang chub sems dpa' rnams kyi bsngags pa'am/ bsngags pa ma yin pa 'chad kyang rung ste/ sangs</text></item>
<item><p>460b2</p><section>mdo sde</section><text>rgyas kyi chos rnams la bsam pa nges pa yin/ byang chub sems dpa'i spyod pa'i bsngags pa'am/ bsngags pa ma yin pa 'chad kyang rung ste/ sangs rgyas kyi chos rnams</text></item>
<item><p>460b3</p><section>mdo sde</section><text>la bsam pa nges pa yin/ sems can gyi khams rgya chung zhes 'chad pa'am/ sems can gyi khams rgya che zhe'am/ sems can gyi khams kun nas nyon mongs pa can</text></item>
<item><p>460b4</p><section>mdo sde</section><text>zhe'am| sems can gyi khams kun nas nyon mongs pa can ma yin pa zhe'am/ sems can gyi khams gdul sla zhe'am/ sems can gyi khams gdul dka' zhe'am/</text></item>
<item><p>460b5</p><section>mdo sde</section><text>chos kyi dbying rgya chung zhe'am/ chos kyi dbyings rgya che zhe'am/ 'jig rten gyi khams dag 'jig ce'am/ mi 'jig ce'am/ chos kyi dbyings yod ce'am/ chos kyi dbyings</text></item>
<item><p>460b6</p><section>mdo sde</section><text>med ces 'chad kyang rung ste/ sangs rgyas kyi chos rnams la bsam pa nges pa yin te/ kye rgyal ba'i sras dag /'di ni bsam pa phun sum tshogs pa'i byang chub sems</text></item>
<item><p>460b7</p><section>mdo sde</section><text>dpa'o| |kye rgyal ba'i sras dag /bsam pa phun sum tshogs pa'i byang chub sems dpa' de la chos kyi rjes su 'jug pa bcu yang dag par brjod par bya ste/ bcu gang zhe na/</text></item>
<item><p>461a1</p><section>mdo sde</section><text>'di lta ste/ chos thams cad mtshan ma med pa nyid du yang dag par brjod par bya ba dang / chos thams cad mtshan nyid med pa nyid dang / dngos po med</text></item>
<item><p>461a2</p><section>mdo sde</section><text>pa nyid dang / med pa nyid dang / rdzun pa nyid dang / dben pa nyid dang / ngo bo nyid med pa nyid dang / sgyu ma lta bu nyid dang / rmi lam lta bu nyid dang / rnam par rtog pa med pa nyid</text></item>
<item><p>461a3</p><section>mdo sde</section><text>du yang dag par brjod par bya'o/ /de ci'i phyir zhe na/ 'di ltar de mi 'phrog pa'i phyir shas cher lhag pa'i bsam pa rnam par 'phel ba'i chos can du gyur cing / gong du gnas</text></item>
<item><p>461a4</p><section>mdo sde</section><text>gang dag thos pa'i gnas de dag la yang bdag nyid sbyor gyi/ gzhan gyi dring la mi 'jog pa thob pa'i phyir te/ kye rgyal ba'i sras dag /'di ni bsam pa phun sum tshogs pa'i</text></item>
<item><p>461a5</p><section>mdo sde</section><text>byang chub sems dpa' rnam par gzhag pa'o/ /kye rgyal ba'i sras dag /de la phyir mi ldog pa'i byang chub sems dpa' rnam par gzhag pa gang zhe na/ kye rgyal ba'i sras dag/</text></item>
<item><p>461a6</p><section>mdo sde</section><text>'di la phyir mi ldog pa'i byang chub sems dpa' mi dmigs pa bcu thos nas sangs rgyas kyi chos rnams las phyir mi ldog ste/ bcu gang zhe na/ 'di lta ste/ sangs rgyas kyi</text></item>
<item><p>461a7</p><section>mdo sde</section><text>yod do zhe'am/ med do zhes thos kyang sangs rgyas kyi chos rnam las phyir mi ldog pa dang / chos yod do zhe'am/ med do zhes bya ba dang / byang chub sems dpa' yod do</text></item>
<item><p>461b1</p><section>mdo sde</section><text>zhe'am| med do zhes bya ba dang / byang chub sems dpa'i spyod pa yod do zhe'am/ med do zhes bya ba dang / byang chub sems dpa' byang chub sems dpa'i spyod pa la nges par</text></item>
<item><p>461b2</p><section>mdo sde</section><text>'byung ngo zhe'am/ nges par mi 'byung ngo zhes bya ba dang / de bzhin gshegs pa dag 'das so zhe'am/ ma 'das so zhes bya ba dang / de bzhin gshegs pa ma byon to zhe'am/ ma</text></item>
<item><p>461b3</p><section>mdo sde</section><text>byon pa ma yin no zhes bya ba dang / de bzhin gshegs pa dag da ltar byung ba'o zhe'am/ da ltar byung ba ma yin no zhes bya ba dang / sangs rgyas kyi ye shes zad do zhe'am/ mi zad do</text></item>
<item><p>461b4</p><section>mdo sde</section><text>zhes bya ba dang / dus gsum po dag mtshan nyid gcig ce'am/ mtshan nyid gcig pa ma yin no zhes thos kyang sangs rgyas kyi chos rnams las phyir mi ldog pa ste| kye rgyal ba'i</text></item>
<item><p>461b5</p><section>mdo sde</section><text>sras dag /'di ni phyir mi ldog pa'i byang chub sems dpa'o/ /kye rgyal ba'i sras dag /phyir mi ldog pa'i byang chub sems dpa' de la chos kyi rgyun bcu yang dag par brjod par bya ste/</text></item>
<item><p>461b6</p><section>mdo sde</section><text>bcu gang zhe na/ 'di lta ste/ chos thams cad gcig pa nyid dang / tha dad pa nyid du yang dag par brjod par bya'o/ /mang ba dang / gcig pa nyid dang / yi ge la don sgro btags pa</text></item>
<item><p>461b7</p><section>mdo sde</section><text>dang / don la yi ge sgro btags pa dang / dngos pos dngos po med pa sgro btags pa dang / dngos po med pas dngos po sgro btags pa dang / mtshan mas mtshan ma med pa sgro</text></item>
<item><p>462a1</p><section>mdo sde</section><text>btags pa dang / mtshan ma med pas mtshan ma sgro btags pa dang / mtshan nyid kyis mtshan nyid med pa sgro btags pa dang / mtshan nyid med pas</text></item>
<item><p>462a2</p><section>mdo sde</section><text>mtshan nyid sgro btags pa yang dag par brjod par bya'o/ /de ci'i phyir zhe na/ 'di ltar de shas cher chos thams cad la mkhas pa yongs su smin pa'i tshul la nges par</text></item>
<item><p>462a3</p><section>mdo sde</section><text>'gyur zhing / gong du gnas gang dag thos pa'i gnas de dag la yang bdag nyid sbyor gyi/ gzhan gyi dring la mi 'jog pa thob pa'i phyir te/ kye rgyal ba'i sras dag /'di ni/</text></item>
<item><p>462a4</p><section>mdo sde</section><text>phyir mi ldog pa'i byang chub sems dpa' rnam par gzhag pa'o/ /kye rgyal ba'i sras dag /de la gzhon nur gyur pa'i byang chub sems dpa' rnam par gzhag pa gang zhe na/ kye</text></item>
<item><p>462a5</p><section>mdo sde</section><text>rgyal ba'i sras dag /'di la gzhon nur gyur pa'i byang chub sems dpa' ni chos rtogs pa bcu dang ldan pa yin te/ bcu gang zhe na/ 'di lta ste/ lus kyi las 'bras bu</text></item>
<item><p>462a6</p><section>mdo sde</section><text>yod pa dang ldan pa yin/ ngag gi las 'bras bu yod pa dang ldan pa yin/ yid kyi las 'bras bu yod pa dang ldan pa yin/ sems bskyed pa tsam gyis skye ba mngon par sgrub</text></item>
<item><p>462a7</p><section>mdo sde</section><text>pa yin/ sems can gzhan dang / gang zag gzhan rnams kyi bsam pa shes par byed cing mos pa la rtog pa yin/ sems can gyi khams tha dad pa rab tu shes pa yin/</text></item>
<item><p>462b1</p><section>mdo sde</section><text>'dod pa'i khams tha dad pa rab tu shes pa yin/ gzugs kyi khams tha dad pa rab tu shes pa yin/ gzugs med pa'i khams tha dad pa rab tu shes pa yin/ dus ji lta ba</text></item>
<item><p>462b2</p><section>mdo sde</section><text>bzhin du 'gro ba'i phyir mngon par shes pa myur ba yin te/ kye rgyal ba'i sras dag /'di ni gzhon nur gyur pa'i byang chub sems dpa'o/ /kye rgyal ba'i sras dag /gzhon nur gyur</text></item>
<item><p>462b3</p><section>mdo sde</section><text>pa'i byang chub sems dpa' de la chos mngon par sgrub pa bcu yang dag par brjod par bya ste/ bcu gang zhe na/ 'di lta ste/ sangs rgyas kyi zhing yongs su shes pa dang / sangs rgyas</text></item>
<item><p>462b4</p><section>mdo sde</section><text>kyi zhing rab tu g.yo bar bya ba dang / sangs rgyas kyi zhing byin gyis brlab pa dang / sangs rgyas kyi zhing rnam par dpyad pa dang / sangs rgyas kyi zhing du 'gro ba dang / 'jig rten gyi</text></item>
<item><p>462b5</p><section>mdo sde</section><text>khams grangs med par 'gro ba dang / dri ba grangs med pa dri ba dang / yid kyi lus mngon par sgrub pa dang / sgra skad la sbyor ba tshad med pa dang / sems bskyed pas sangs rgyas kyi</text></item>
<item><p>462b6</p><section>mdo sde</section><text>zhing grangs med pa yongs su 'grub pa yang dag par brjod par bya'o/ /de ci'i phyir zhe na/ 'di ltar shas cher mngon par sgrub pa mkhas pa la sbyor zhing / gong du gnas gang dag</text></item>
<item><p>462b7</p><section>mdo sde</section><text>thos pa'i gnas de dag la yang bdag nyid sbyor gyi/ gzhan gyi dring la mi 'jog pa thob pa'i phyir te/ kye rgyal ba'i sras dag /'di ni gzhon nur gyur pa'i byang chub sems dpa'</text></item>
<item><p>463a1</p><section>mdo sde</section><text>rnam par gzhag pa'o/ /kye rgyal ba'i sras dag /de la rgyal tshab kyi byang chub sems dpa' rnam par gzhag pa gang zhe na/ kye rgyal ba'i sras dag /'di</text></item>
<item><p>463a2</p><section>mdo sde</section><text>la rgyal tshab kyi byang chub sems dpa' ni chos rtogs par bya ba bcu la mkhas pa yin te/ bcu gang zhe na/ 'di lta ste/ sems can gyi skye ba rtogs par bya ba la mkhas pa</text></item>
<item><p>463a3</p><section>mdo sde</section><text>yin| nyon mongs pa rgyu ba rtogs par bya ba la mkhas pa yin/ bag chags kyi mtshams sbyor ba rtogs par bya ba la mkhas pa yin/ spyod yul la sbyor ba rtogs par bya ba la</text></item>
<item><p>463a4</p><section>mdo sde</section><text>mkhas pa yin/ chos nyid rtogs par bya ba la mkhas pa yin/ nye bar spyad pa rtogs par bya ba la mkhas pa yin/ 'jig rten gyi khams rnam par dbye ba rtogs par bya ba la</text></item>
<item><p>463a5</p><section>mdo sde</section><text>mkhas pa yin/ sngon gyi mtha' dang / phyi ma'i mtha' dang / da ltar byung ba shes pa rtogs par bya ba la mkhas pa yin/ kun rdzob kyi bden pa la nges par rtogs par bya ba la</text></item>
<item><p>463a6</p><section>mdo sde</section><text>mkhas pa yin/ don dam pa'i bden pa rtogs par bya ba la mkhas pa yin te/ kye rgyal ba'i sras dag /'di ni rgyal tshab kyi byang chub sems dpa'o/ /kye rgyal ba'i sras dag /</text></item>
<item><p>463a7</p><section>mdo sde</section><text>rgyal tshab kyi byang chub sems dpa' de la gnas bcu yang dag par brjod par bya ste/ bcu gang zhe na/ 'di lta ste/ rgyal po'i pho brang 'khor la mkhas pa yang dag par brjod</text></item>
<item><p>463b1</p><section>mdo sde</section><text>par bya'o/ /rgyal po'i pho brang 'khor du kun tu dpyad pa dang / rgyal po'i pho brang 'khor du 'jug pa dang / rgyal po'i pho brang 'khor du rnam par dpyad pa dang / chos kyi rgyal po'i dbang bskur</text></item>
<item><p>463b2</p><section>mdo sde</section><text>ba dang / chos kyi rgyal po'i byin gyi rlabs dang / chos kyi rgyal po'i pha rol gnon pa dang / chos kyi rgyal po'i gnas dang / chos kyi rgyal po'i bka' lung yang dag par brjod par bya'o/ /</text></item>
<item><p>463b3</p><section>mdo sde</section><text>de ci'i phyir zhe na/ 'di ltar de'i sems shas cher chos thams cad la sgrib pa med par sgrub pa la 'jug cing gong du gnas gang dag thos pa'i gnas de dag la yang bdag nyid sgrub kyi</text></item>
<item><p>463b4</p><section>mdo sde</section><text>gzhan gyi dring la mi 'jog pa thob pa'i phyir te/ kye rgyal ba'i sras dag /'di ni rgyal tshab gyi byang chub sems dpa' rnam par gzhag pa'o/ /kye rgyal ba'i sras dag /'di la dbang</text></item>
<item><p>463b5</p><section>mdo sde</section><text>bskur ba thob pa'i byang chub sems dpa' rnam par gzhag pa gang zhe na/ kye rgyal ba'i sras dag /'di la dbang bskur ba thob pa'i byang chub sems dpa' ni shes pa mngon par sgrub</text></item>
<item><p>463b6</p><section>mdo sde</section><text>pa bcu dang ldan pa yin te/ bcu gang zhe na/ 'di lta ste/ 'jig rten gyi khams grangs med pa rab tu g.yo bar byed pa mang ba yin/ 'jig rten gyi khams grangs med pa byin gyis rlob</text></item>
<item><p>463b7</p><section>mdo sde</section><text>pa mang ba yin/ 'jig rten gyi khams grangs med pa sems gcig gis 'da' bar byed pa mang ba yin/ 'jig rten gyi khams grangs med pa yongs su sbyang ba byed pa mang ba yin</text></item>
<item><p>464a1</p><section>mdo sde</section><text>sems can grangs med pa'i sems gcig gis rnam par rig pa mang ba yin/ 'jig rten gyi khams grangs med pa la rnam par lta ba mang ba yin/ sems</text></item>
<item><p>464a2</p><section>mdo sde</section><text>can grangs med pa'i sems kyi spyod pa la sems gcig gis rnam par dpyod pa la mkhas pa yin/ sems can grangs med pa'i dbang po sems gcig gis rtogs par byed</text></item>
<item><p>464a3</p><section>mdo sde</section><text>pa la mkhas pa yin/ sems can grangs med pa 'dul ba la mkhas pa yin/ sems can grangs med pa thams cad mkhyen pa nyid kyi sems la 'dzud pa la mkhas pa yin no/ /kye</text></item>
<item><p>464a4</p><section>mdo sde</section><text>rgyal ba'i sras dag /rgyal tshab kyi sa la gnas pa'i byang chub sems dpa' man chad gang gis kyang dbang bskur ba thob pa'i byang chub sems dpa' de'i lus kyi las shes par</text></item>
<item><p>464a5</p><section>mdo sde</section><text>mi nus| ngag gi las shes par mi nus/ yid kyi las shes par mi nus/ rdzu 'phrul shes par mi nus/ rdzu 'phrul rnam par lta ba shes par mi nus/ 'das pa'i dus la rnam</text></item>
<item><p>464a6</p><section>mdo sde</section><text>par lta ba shes par mi nus/ zhing mngon par 'du byed pa shes par mi nus/ blos rnam par lta ba shes par mi nus/ sems kyi yul shes par mi nus/ ye shes kyi spyod yul shes</text></item>
<item><p>464a7</p><section>mdo sde</section><text>par mi nus te/ kye rgyal ba'i sras dag /'di ni dbang bskur ba thob pa'i byang chub sems dpa'o/ /kye rgyal ba'i sras dag /dbang bskur ba thob pa'i byang chub sems dpa' de la</text></item>
<item><p>464b1</p><section>mdo sde</section><text>sangs rgyas bcom ldan 'das dag gnas bcu yang dag par brjod par mdzad de/ bcu gang zhe na/ 'di lta ste/ dus gsum shes pa dang / sangs rgyas kyi chos shes pa dang / chos kyi</text></item>
<item><p>464b2</p><section>mdo sde</section><text>dbyings dbyer med pa shes pa dang / chos kyi dbyings mtha' dang dbus med pa dang / 'jig rten gyi khams thams cad rgyas par dgang ba dang / 'jig rten gyi khams thams cad snang bar byed</text></item>
<item><p>464b3</p><section>mdo sde</section><text>pa dang / 'jig rten gyi khams thams cad byin gyis brlab pa dang / sems can thams cad yongs su shes pa dang / chos thams cad mngon par shes pa dang / sangs rgyas kyi ye shes</text></item>
<item><p>464b4</p><section>mdo sde</section><text>mtha' yas pa brjod pa mdzad do/ /de ci'i phyir zhe na/ 'di ltar de ni shas cher thams cad mkhyen pa nyid la sems 'jug pa'i phyir te/ kye rgyal ba'i sras dag /'di ni dbang bskur</text></item>
<item><p>464b5</p><section>mdo sde</section><text>ba thob pa'i byang chub sems dpa' rnam par gzhag pa'o/ /byang chub sems dpa' chos kyi blo gros kyi byang chub sems dpa' sems dpa' chen po rnams kyi byang chub sems dpa' rnam</text></item>
<item><p>464b6</p><section>mdo sde</section><text>par gzhag pa bcu bshad ma thag tu de nas de'i tshe sangs rgyas kyi mthus phyogs bcu'i phyogs re rer yang sangs rgyas kyi zhing stong phrag bcu'i rdul phra rab kyi rdul snyed kyi 'jig rten</text></item>
<item><p>464b7</p><section>mdo sde</section><text>gyi khams rnam pa drug tu g.yos/ rab tu g.yos/ kun tu rab tu g.yos so/ /'gul/ rab tu 'gul/ kun tu rab tu 'gul to/ /ldeg /rab tu ldeg /kun tu rab tu ldeg go /'ur</text></item>
<item><p>465a1</p><section>mdo sde</section><text>'ur| rab tu 'ur 'ur/ kun tu rab tu 'ur 'ur ro/ /chem che ma/ rab tu chem chem/ kun tu rab tu chem che ma mo/ /'khrug /rab tu 'khrug /kun tu rab tu 'khrug</text></item>
<item><p>465a2</p><section>mdo sde</section><text>go /sangs rgyas kyi mthu dang chos nyid thob pas lha'i me tog gi sprin gyi char yang mngon par bab bo/ /lha'i bdug pa'i sprin gyi char yang mngon par bab pa/ lha'i spos kyi sprin gyi</text></item>
<item><p>465a3</p><section>mdo sde</section><text>char yang mngon par bab po/ lha'i phye ma'i sprin gyi char dang / lha'i phreng ba'i sprin gyi char dang / lha'i gos kyi sprin gyi char dang / lha'i rin po che'i sprin gyi char dang / lha'i pad+ma'i</text></item>
<item><p>465a4</p><section>mdo sde</section><text>sprin gyi char dang / lha'i rgyan phreng gi sprin gyi char dang / lha'i rgyan gyi sprin gyi char yang mngon par bab bo/ /lha'i sil snyan rnams kyang ma bkrol bar sgra byung ngo / /lha'i snang ba</text></item>
<item><p>465a5</p><section>mdo sde</section><text>yang rab tu byung ngo / /lha'i nga ro yang grag go /gling bzhi pa 'dir ri rab kyi rtse mor lha'i dbang po'i khang par ji lta ba de bzhin du 'jig rten gyi khams thams cad du yang chos</text></item>
<item><p>465a6</p><section>mdo sde</section><text>bstan pa 'di khyab par gyur nas byung ste/ lhag chad med do/ /tshig 'bru 'di dag nyid kyis don nyid ston to/ /sangs rgyas kyi mthus sangs rgyas kyi zhing stong phrag bcu'i rdul phra rab kyi</text></item>
<item><p>465a7</p><section>mdo sde</section><text>rdul snyed kyi 'jig rten gyi khams rnams kyi pha rol nas byang chub sems dpa' sangs rgyas kyi zhing stong phrag bcu'i rdul phra rab snyed lhags te/ phyogs bcu rgyas par bkang</text></item>
<item><p>465b1</p><section>mdo sde</section><text>nas 'di skad ces 'dzer to/ /kye rgyal ba'i sras/ de ltar khyod byang chub sems dpa'i chos nyid 'di ston pa legs so/ /legs so/ /kye rgyal ba'i sras dag /bdag cag kyang ming chos</text></item>
<item><p>465b2</p><section>mdo sde</section><text>kyi blo gros zhes bya ba sha stag ste/ 'jig rten gyi khams chos kyi sprin ces bya ba dag nas de bzhin gshegs pa'i mtshan chos kyi blo gros bzang po zhes bya ba sha stag gi thad nas</text></item>
<item><p>465b3</p><section>mdo sde</section><text>'dir phyin to/ /sangs rgyas kyi byin gyis de dag thams cad du yang tshes bstan pa 'di byung ste/ 'khor 'di lta bu dag gi nang du tshig 'bru 'di dag gis don 'di nyid ston te/ lhag chad</text></item>
<item><p>465b4</p><section>mdo sde</section><text>med do| |kye rgyal ba'i sras/ bdag cag ni khyod kyi dbang du gyur te/ sangs rgyas kyi mthus 'jig rten gyi khams 'dir phyin to/ /bdag cag ji ltar 'jig rten gyi khams 'dir phyin</text></item>
<item><p>465b5</p><section>mdo sde</section><text>pa de bzhin du phyogs bcu'i 'jig rten gyi khams thams cad kyi gling bzhi pa thams cad du ri rab kyi rtse mor lha'i dbang po'i khang pa rnams su yang byang chub sems dpa' sangs rgyas</text></item>
<item><p>465b6</p><section>mdo sde</section><text>kyi zhing bcu'i rdul phra rab kyi rdul snyed phyin par gyur to// //bam po gnyis pa/ de nas sangs rgyas kyi mthus byang chub sems dpa' chos kyi blo gros kyis phyogs bcur rnam par</text></item>
<item><p>465b7</p><section>mdo sde</section><text>bltas te/ thams cad dang ldan pa'i 'khor dang / chos kyi dbyings la yang rnam par bltas nas de'i tshe tshigs su bcad pa 'di dag smras so/ /rang byung shin tu rnam dag blo mnga' ba/ /mdzes</text></item>
<item><p>466a1</p><section>mdo sde</section><text>shing gzugs kyi stobs dang ldan gyur pa/ /rnyed dka' mtshan gyis brgyan pa mthong gyur nas/ /byang chub don du brtan pa sems 'jog byed/ /do zla</text></item>
<item><p>466a2</p><section>mdo sde</section><text>med pa'i rdzu 'phrul stobs rnams dang / /kun brjod bzang dang rjes su bstan pa dang / /sdug bsngal bzod glags 'jig rten 'gro mthong nas/ /byang chub don du brtan pa sems 'jog</text></item>
<item><p>466a3</p><section>mdo sde</section><text>byed| |yon tan kun gyi 'byung gnas de bzhin gshegs/ /kun tu bzang po'i yon tan thos gyur nas/ /nam mkha'i dbyings 'dra 'gyur ba med pa yi/ /byang chub don du brtan pa</text></item>
<item><p>466a4</p><section>mdo sde</section><text>sems 'jog byed/ /gnas rnams ji snyed gang dag yod gyur dang / /rang bzhin gnas pa'i gnas rnams gzhan dag kyang / /gzhan min dngos por rnam par rtogs bya'i phyir//</text></item>
<item><p>466a5</p><section>mdo sde</section><text>byang chub don du brtan pa sems 'jog byed/ /'das dang ma 'ongs da ltar dus dag na/ /dge dang mi dge las rnams gang yod pa/ /de dag rgyu rnams rtogs par bya ba'i phyir/ /</text></item>
<item><p>466a6</p><section>mdo sde</section><text>byang chub don du brtan pa sems 'jog byed/ /ting 'dzin bsam gtan rnam thar spyod pa dang / /de bzhin snyoms 'jug rnam dag mthar thug pa/ /de dag gnas skabs rtogs par</text></item>
<item><p>466a7</p><section>mdo sde</section><text>bya ba'i phyir/ /byang chub don du brtan pa sems 'di 'jog /'jig rten brtson 'grus stobs dang dbang po rnams/ /ci 'dra ci 'dra de yi de dang der/ /rim pa de dag rtogs par bya</text></item>
<item><p>466b1</p><section>mdo sde</section><text>ba'i phyir/ /byang chub don du brtan pa sems 'jog byed/ /'jig rten kun gyi mos pa ci 'dra dang / /lhag pa'i bsam pa tha dad rnam gsum nas/ /bstan bcos du ma rtogs par</text></item>
<item><p>466b2</p><section>mdo sde</section><text>bya ba'i phyir/ /byang chub don du brtan pa sems 'jog byed/ /rnam pa sna tshogs rnam pa du ma'i khams/ /gang dag 'jig rten gsum 'dir yod kun gyi/ /khams kyi rang bzhin rtogs</text></item>
<item><p>466b3</p><section>mdo sde</section><text>par bya ba'i phyir/ /byang chub don du brtan pa sems de 'jog /chos 'dir kun tu 'gro bar gang gyur cing / /dge ba'i 'jug pa gang yang rab 'jug pa/ /yang dag rang bzhin rtogs</text></item>
<item><p>466b4</p><section>mdo sde</section><text>par bya ba'i phyir/ /byang chub don du brtan pa sems 'jog byed/ /zhing rnams thams cad ji ltar 'byung ba dang / /sems can ji ltar sa la 'byung 'gyur zhes/ /chags med mig ni</text></item>
<item><p>466b5</p><section>mdo sde</section><text>rab tu dbye ba'i phyir/ /byang chub don du brtan pa sems 'di 'jog /'das pa'i dus dang da ltar byung dus na/ /sems can ris dngos mtshan nyid gang yod dang / /sngon gyi gnas rnams</text></item>
<item><p>466b6</p><section>mdo sde</section><text>rtogs par bya ba'i phyir/ /byang chub don du brtan pa sems 'di 'jog /ji ltar 'gro ba sems can 'ching byed pa/ /kun tu sbyor ba 'jig rten gang yod pa'i/ /nyon mongs zad pa</text></item>
<item><p>466b7</p><section>mdo sde</section><text>rtogs par bya ba'i phyir/ /byang chub don du brtan pa sems 'di 'jog /'jig rten gsum na tha snyad gang btags dang / /ngag la ma sngags tshul spyod pa gang yod pa/ /brda yi bden pa</text></item>
<item><p>467a1</p><section>mdo sde</section><text>rtogs par bya ba'i phyir/ /byang chub don du brtan pa sems 'di 'jog /chos rnams thams cad brjod du med pa ste/ /stong pa mig yor rang bzhin ngo bo nyid//</text></item>
<item><p>467a2</p><section>mdo sde</section><text>don dam bden pa rtogs par bya ba'i phyir/ /byang chub don du brtan pa sems 'jog byed/ /zhing rnams dag tu sa g.yo bstan pa dang / /rgya mtsho dag kyang rnam par 'khrug pa dang /</text></item>
<item><p>467a3</p><section>mdo sde</section><text>de bzhin gshegs kyis rdzu 'phrul bstan pa'i phyir/ /byang chub don du brtan pa sems 'di 'jog /'od zer rtse mo re las 'od zer rnams/ /de bzhin phyogs bcu kun tu rab tu</text></item>
<item><p>467a4</p><section>mdo sde</section><text>'gyed| |de dag 'od gcig rtogs par bya ba'i phyir/ /byang chub don du brtan pa sems 'jog byed/ /zhing mang bsam gyis mi khyab gang yod pa/ /de dag rang gi lag tu mngon</text></item>
<item><p>467a5</p><section>mdo sde</section><text>sprul te| |sgyu ma'i tshul de rtogs par bya ba'i phyir/ /byang chub don du brtan pa sems 'jog byed/ /zhing rnams ji ltar de bzhin sems can kun/ /gnod pa med par lag pa'i</text></item>
<item><p>467a6</p><section>mdo sde</section><text>mthil bzhag nas/ /chos rnams srog med rtogs par bya ba'i phyir/ /byang chub don du brtan pa sems 'di 'jog /rgya mtsho rnams na ji snyed chu yod pa/ /skra rtse'i thigs pa'i</text></item>
<item><p>467a7</p><section>mdo sde</section><text>nang du 'jug par byed/ /ma lus mthar thug rtogs par bya ba'i phyir/ /byang chub don du brtan pa sems 'di 'jog /zhing rnams kun na phra rab rdul gyi grangs/ /gang yod de</text></item>
<item><p>467b1</p><section>mdo sde</section><text>dag ma lus bgrang byed cing / /phra rab rdul grangs rtogs par bya ba'i phyir/ /byang chub don du brtan pa sems 'jog byed/ /'jig rten 'di na 'das dang de bzhin du/ /ma 'ongs sreg</text></item>
<item><p>467b2</p><section>mdo sde</section><text>pa'i bskal pa 'jig pa rnams/ /bskal pa zad pa rtogs par bya ba'i phyir/ /byang chub don du brtan pa sems 'di 'jog /dus gsum dag gi de bzhin gshegs rnams dang / /</text></item>
<item><p>467b3</p><section>mdo sde</section><text>ston pa rang rgyal thos las byung rnams kyi/ /chos kyi rang bzhin rtogs par bya ba'i phyir/ /byang chub don du brtan pa sems 'di 'jog /brjod du med pa'i 'jig rten khams kyi rnams//</text></item>
<item><p>467b4</p><section>mdo sde</section><text>skra yis bcings nas ma lus srang la 'debs/ /dngos po'i rang bzhin rtogs par bya ba'i phyir/ /byang chub don du brtan pa sems 'di 'jog /khor yug ri bo bsam gyis mi khyab</text></item>
<item><p>467b5</p><section>mdo sde</section><text>pa| |skra yis bcings nas ma lus srang la 'debs/ /rags dang phra ba rtogs par bya ba'i phyir/ /byang chub don du brtan pa sems 'di 'jog /lus pa med pa'i 'jig rten khams</text></item>
<item><p>467b6</p><section>mdo sde</section><text>rnams su/ /skad cig gcig la dbyangs kyis go bar byed/ /dbyangs kyi yan lag dag pa brtan pa'i phyir/ /byang chub don du brtan pa sems 'di 'jog /'jig rten kun gyi sgra</text></item>
<item><p>467b7</p><section>mdo sde</section><text>rnams ci 'dra ba/ /skad cig gcig la skad cig rjod byed cing / /zhi ba'i rang bzhin rtogs par bya ba'i phyir/ /byang chub don du brtan pa sems 'di 'jog /'jig rten gsum</text></item>
<item><p>468a1</p><section>mdo sde</section><text>po ma lus rtogs par byed/ /sems can kun gyi rab tu rnam par shes/ /lce yangs rgya chen rtogs par bya ba'i phyir/ /byang chub don du brtan pa sems</text></item>
<item><p>468a2</p><section>mdo sde</section><text>'jog byed/ /zhing rnams kun tu brjod dang 'dra bar yang / /skad cig gcig la lta gyur sel bar byed/ /rnam rtog chos rnams rtogs par bya ba'i phyir/ /byang chub don du</text></item>
<item><p>468a3</p><section>mdo sde</section><text>brtan pa sems 'jog byed/ /'dir ni zhing rnams thams cad ma lus par/ /de bzhin gshegs pas gang zhig rang byung gi /chos rnams skad cig gcig la rtogs bya'i</text></item>
<item><p>468a4</p><section>mdo sde</section><text>phyir| |byang chub don du brtan pa sems 'di 'jog /rdul phran tha dad lta bur 'jig rten khams/ /rnam pa kun tu mngon par sprul byed cing / /yid las byung ba de dag rtogs bya'i</text></item>
<item><p>468a5</p><section>mdo sde</section><text>phyir| |byang chub don du brtan pa sems 'jog byed/ /'das dang de bzhin ma byon sangs rgyas rnams/ /ji snyed gang dag 'jig rten bzhugs so cog /sems kyi skad cig</text></item>
<item><p>468a6</p><section>mdo sde</section><text>gcig la rtogs bya'i phyir/ /byang chub don du brtan pa sems 'jog byed/ /tshig gcig brjod kyang bsam gyis mi khyab pa'i/ /bskal pa zad kyi de la nyams pa med/ /tshig rab</text></item>
<item><p>468a7</p><section>mdo sde</section><text>dbye ba rtogs par bya ba'i phyir/ /byang chub don du brtan pa sems 'jog byed/ /phyogs bcu rnams kyi 'jig rten thams cad kyi/ /'gro ba ci 'dra ldog pa ci 'dra ba/ /sems kyi</text></item>
<item><p>468b1</p><section>mdo sde</section><text>skad cig gcig la rtogs bya'i phyir/ /byang chub don du brtan pa sems 'jog byed/ /phyogs rnams kun tu 'gro yang lus kyis sam/ /ngag gam yid kyis gang du'ang chags pa</text></item>
<item><p>468b2</p><section>mdo sde</section><text>med| |dus gsum stong pa nyid du rtogs bya'i phyir/ /byang chub don du brtan pa sems 'jog byed/ /byang chub sems ni ji ltar bskyed pa bzhin/ /gzhal yas bskal par phyogs su</text></item>
<item><p>468b3</p><section>mdo sde</section><text>rgyu byed cing / /sangs rgyas spyan sngar mchod par bya'o zhes/ /'di ni mi ldog rnams kyi bstan pa yin/ /phyogs bcu dag ni 'jig rten tha dad par/ /'jig rten bdag por rgyal ba'i sras</text></item>
<item><p>468b4</p><section>mdo sde</section><text>'byung ba/ /gang yang rung ba dam pa sgrog par byed/ /'di ni mi ldog rnams kyis bstan pa yin/ /byang chub don tu srid par spyad spyod tshe/ /byang chub sems dpa'i bde sbyar gang yin pa/ /de</text></item>
<item><p>468b5</p><section>mdo sde</section><text>yi bsngags pa rtag tu rjod par byed/ /'di ni mi ldog rnams kyis bstan pa yin/ /chos mchog chos rab phul tu phyin pa dang / /khyad par 'phags chos bla med gang yod pa/ /de dag byang</text></item>
<item><p>468b6</p><section>mdo sde</section><text>chub sems dpa' rnams la ston/ /'di ni mi ldog rnams kyis bstan pa yin/ /yon tan kun ldan de bzhin gshegs pa yi/ /tshe nyid 'di na yod kyi gzhan med pa/ /'di na byang chub</text></item>
<item><p>468b7</p><section>mdo sde</section><text>sems dpa' sbyor bar byed/ /'di ni mi ldog rnams kyis bstan pa yin/ /tshad med gzhal yas bsam gyis mi khyab pa'i/ /sangs rgyas rnams dang phrad 'gyur ci 'dra ba/ /byang chub</text></item>
<item><p>469a1</p><section>mdo sde</section><text>sems dpa' de la ston par byed/ /'di ni mi ldog rnams kyis bstan pa yin/ /ting 'dzin gang dag ji snyed yod pa dang / /de bzhin ting 'dzin rgyud kyi rnam pa</text></item>
<item><p>469a2</p><section>mdo sde</section><text>rnams| |de dag bde gshegs sras la rjod par byed/ /'di ni mi ldog rnams kyis bstan pa yin/ /'khor ba'i 'khor lo rnam par zlog pa dang / /dam pa'i chos kyi 'khor lo</text></item>
<item><p>469a3</p><section>mdo sde</section><text>rab bskor ba/ /'jig rten kun gyis rtag tu ma bskor ba/ /byang chub sems dpa' rnams la de bstan bya/ /shin tu sdug bsngal 'jig rten thams cad dang / /ngan song sa rnams</text></item>
<item><p>469a4</p><section>mdo sde</section><text>dag tu gnod gyur pa'i/ /gnas dang skyabs dang dpung gnyen 'gyur ba de/ /byang chub sems dpa' rnams la bstan par bya/ /gang zhig byang chub don du sems 'jog pa/ /de ni</text></item>
<item><p>469a5</p><section>mdo sde</section><text>dang po'i byang chub sems dpa' bstan/ /bslab pa'i gdams ngag ji bzhin des byas pa/ /ji bzhin rnam par gzhag 'di de yi yin/ /nad bral rnams kyis bstan pa ji bzhin</text></item>
<item><p>469a6</p><section>mdo sde</section><text>du| |'jig rten kun la phan pa bya ba'i phyir/ /de ltar thog ma su zhig sems bskyed pa/ /'di ni gnyis te dang po'i las can no/ /phan pa thob byed sems dang rab dang bde/ /gnyen</text></item>
<item><p>469a7</p><section>mdo sde</section><text>dang sdug dang de bzhin sdud sems dang / /kun tu srung ba'i sems dang snyoms pa'i sems/ /slob dpon sems dang snyoms par ston pa'i sems/ /de 'dra dag la sems</text></item>
<item><p>469b1</p><section>mdo sde</section><text>gnas gyur pa de/ /lung nod kha ton byed par sbyang bar bya/ /mang du thos nas dgon par gnas su gzhug /mngon par gyur nas dge bshes sten du gzhug /dge bshes rnams la</text></item>
<item><p>469b2</p><section>mdo sde</section><text>bka' blo bde bar bya/ /dus tshod shes la shes bzhin ldan par bya/ /dus shes gyur nas shin tu 'jigs med bya/ /'jigs pa med nas don la brtson par bya/ /don shes gyur nas</text></item>
<item><p>469b3</p><section>mdo sde</section><text>de bzhin chos brjod bya/ /chos rnams kun la rmongs gyur med par bya/ /rmongs pa med par gyur nas rgyal ba'i sras/ /legs par gsungs pa'i chos la gnas par bya/ /'di ni</text></item>
<item><p>469b4</p><section>mdo sde</section><text>dang po'i las can brjod pa ste/ /byang chub zhugs pa'i byang chub sems dpa' yin/ /'di ni gdams pa 'di ni bstan pa ste/ /'di la su slob de ni sangs rgyas sras/ /byang chub</text></item>
<item><p>469b5</p><section>mdo sde</section><text>sems dpa' gsum pa gang yin pa/ /chos kyi rgyal po'i bstan pa rab tu sbyor/ /mi rtag pa nyid dang sdug bsngal stong nyid dang / /bdag med pa dang g.yo ba med pa dang / /de</text></item>
<item><p>469b6</p><section>mdo sde</section><text>bzhin chos 'di thams cad bdag min dang / /mngon par 'du byed med dang dben pa dang / /'di dag thams cad rtogs pa med yin par/ /byang chub sems dpa' de ltar rtog par</text></item>
<item><p>469b7</p><section>mdo sde</section><text>byed| |sems can khams dang chos kyi dbyings la yang / /rtag par bya phyir de ni gzengs kyang bstod/ /'jig rten khams ni mtha' yas mu med ces/ /de ltar de ni dpyod du</text></item>
<item><p>470a1</p><section>mdo sde</section><text>gzhug par bya/ /'di na sa dang chu dang de bzhin me/ /rlung dang nam mkha' ji snyed yod pa dang / /phyogs na 'dod dang gzugs dang gzugs med pa/ /</text></item>
<item><p>470a2</p><section>mdo sde</section><text>de dag rnams la de ni dpyod du gzhug /rgya chen chos rnams kun dang khams rnams kyi/ /rang bzhin ma lus mthar thug brtag bya ba/ /de ni sangs rgyas sras po sbyor byed</text></item>
<item><p>470a3</p><section>mdo sde</section><text>la| |phan par bya phyir rjes su bstan pa yin/ /byang chub sems dpa' skye bar gang skyes pa/ /bstan la skyes shing rab tu 'byung bar byed/ /blo ldan de ni dngos med dngos</text></item>
<item><p>470a4</p><section>mdo sde</section><text>po rtogs/ /dam chos gnas su skyes te legs par skyes/ /de ni rang gi sa las yongs mi ldog /sangs rgyas mthar thug yin par 'dzin pa skye/ /rtag tu chos la nges par</text></item>
<item><p>470a5</p><section>mdo sde</section><text>sems dang ldan/ /sems can rang bzhin ci 'drar rnam par dpyod/ /las dang 'jig rten dag dang zhing rnams dang / /rnam par smin dang 'khor dang mya ngan 'das/ /rnam</text></item>
<item><p>470a6</p><section>mdo sde</section><text>par dbye ba rgyal ba'i sras kyis shes/ /de thugs skyes pa'i byang chub sems dpa' brjod/ /thams cad mkhyen pa 'das dang byung rnams dang / /ma byon dag kyang chos rnams</text></item>
<item><p>470a7</p><section>mdo sde</section><text>rnam dpyad nas/ /grub dang gang yang legs skyes mthar thug dang / /rang byung rnams kyi grub pa ci 'dra ba/ /sangs rgyas dam pa de dag thams cad ni/ /dus gsum mnyam</text></item>
<item><p>470b1</p><section>mdo sde</section><text>nyid rjes su zhugs pas shes/ /nam yang mnyam nyid bye phrag 'phyed mi byed/ /de ni dus gsum tha dad med par 'jug /gang gi phan yon rnam pa 'di 'dra ba/ /de na byang chub sems</text></item>
<item><p>470b2</p><section>mdo sde</section><text>dpa' bzhi ba ste/ /'di dag rab bsgrubs byang chub sems dpa' de/ /byang chub don du nges par 'byung bar 'gyur/ /de ni byang chub sems dpa' lnga pa ste/ /sbyor ba phun sum tshogs par</text></item>
<item><p>470b3</p><section>mdo sde</section><text>brjod pa yin/ /thabs la mkhas pa'i rjes su zhugs pa ste/ /bsod nams las dag brtsams pas mthar phyin byed/ /de ltar bsod nams rab tu ci byed kyang / /'jig rten kun gyi rten</text></item>
<item><p>470b4</p><section>mdo sde</section><text>du 'gyur pa dang / /phan par 'dod dang bde ba thob byed dang / /snying brtse ba dang skye rgu dgrol 'gyur byed/ /'jig rten gnod gyur gdul bar bya ba'i phyir/ /'dren par byed cing rab tu dang</text></item>
<item><p>470b5</p><section>mdo sde</section><text>par byed/ /sems can mang po thams cad gdul 'dod dang / /mya ngan 'das pa'i sems kyi mthu yang che/ /'jig rten thams cad tha ma med pa dang / /de bzhin dpag tu med cing grangs</text></item>
<item><p>470b6</p><section>mdo sde</section><text>med dang / /mtshungs med bsam yas mnyam med gzhal yas dang / /stong pa mi g.yo med pa'i rang bzhin shes/ /de ni byang chub sems dpa' lnga pa ste/ /sbyor ba phun tshogs phan dang</text></item>
<item><p>470b7</p><section>mdo sde</section><text>snying brtser ldan/ /de la rjes su bstan pa 'di 'dra ste/ /yon tan kun dang ldan pa rnams kyis bstan/ /de ni sems can mtha' yas thams cad dang / /chos kyi ngo bo nyid la rmongs pa</text></item>
<item><p>471a1</p><section>mdo sde</section><text>med| |shin tu blo ldan rtog bral rnam rtog med/ /'jig rten lha dang bcas pas dbyer mi phyed/ /sangs rgyas chos dang byang chub sems dpa' dang / /spyod</text></item>
<item><p>471a2</p><section>mdo sde</section><text>pa'i bsngags dang bsngags pa ma yin dang / /sems can chung ngam yang na che 'o zhes/ /thos par gyur kyang bsam las nur ba med/ /sems can nyon mongs can nam rnam dag</text></item>
<item><p>471a3</p><section>mdo sde</section><text>gam| |gdul sla zhe 'am gdul bar dka' zhe 'am/ /chos dbyings chung zhe'am yang na rgya che zhe'am/ /'jig par 'gyur zhe'am chags par 'gyur zhe 'am/ /chos dbyings yod</text></item>
<item><p>471a4</p><section>mdo sde</section><text>ce'am med ces thos gyur kyang / /dus gsum rtogs pa'i byang chub sems dpa' de/ /nges par sems shing thams cad rnam dpyod de/ /sangs rgyas chos 'dir bsam pa shin</text></item>
<item><p>471a5</p><section>mdo sde</section><text>tu nges| |mtshan ma med dang mtshan nyid med pa dang / /dngos med rang bzhin rdzun zhing dben pa dang / /sgyu ma'i rang bzhin mig yor 'dra ba yi/ /chos mchog zhi ba 'di 'dra nyan</text></item>
<item><p>471a6</p><section>mdo sde</section><text>par byed/ /de ltar mi ldog byang chub sems dpa' ni/ /sangs rgyas chos dang byang chub sems dpa' dang / /spyod pa yod dam med ces nges par dpyod/ /'byung ngam mi 'byung zhe</text></item>
<item><p>471a7</p><section>mdo sde</section><text>na'am phyir mi ldog /de bzhin gshegs pa 'das zhe'am ma 'das zhes/ /ma byon ce 'am ma byon ma yin zhe'am/ /byung ngam ma byung zad dam mi zad dam/ /de bzhin mtshan nyid</text></item>
<item><p>471b1</p><section>mdo sde</section><text>gcig gam mtshan nyid med/ /gcig dang tha dad rnam pa rnam pa dang / /don dam tshig 'bru dngos dang dngos med pa/ /thams cad sgro btags rnam pa gzhan nyid du/ /mi ldog byang</text></item>
<item><p>471b2</p><section>mdo sde</section><text>chub sems dpa' yid byed ces/ /mtshan ma med dang mtshan ma yod pa dang / /mtshan nyid med dang mtshan gyis mtshon pa dang / /rnam par bye ba phan tshun sbyar ba rnams/ /thos nas 'di</text></item>
<item><p>471b3</p><section>mdo sde</section><text>la mthar thug 'jug par byed/ /gzhon nur gyur pa'i byang chub sems dpa' ni/ /lus dang ngag dang de bzhin yid kyis kyang / /'bras bu yod pa'i las rnams byed 'gyur zhing /</text></item>
<item><p>471b4</p><section>mdo sde</section><text>ji ltar 'dod bzhin 'dir ni skye ba ston/ /pha rol rnams kyi bsam pa rtog byed cing / /de dag rnams kyi mos pa dpyod par byed/ /sems can dpyod dang rjes su mthun chos dang / /zhing</text></item>
<item><p>471b5</p><section>mdo sde</section><text>rnams 'jig dang 'chags pa rnams kyang shes/ /ji ltar 'dod bzhin myur du mngon shes thob/ /phyogs rnams kun tu yid ni 'jug par byed/ /bde gshegs bsngags pa'i</text></item>
<item><p>471b6</p><section>mdo sde</section><text>chos rnams thos nas kyang / /de la de ni nur bar 'gyur ba med/ /yongs su shes dang zhing g.yo byed pa dang / /de bzhin byin gyis brlab dang rnam dpyod dang / /ji ltar skad cig grangs</text></item>
<item><p>471b7</p><section>mdo sde</section><text>med 'go 'gyur ba/ /zhing du 'gro bar bya ba brjod par bya/ /de ni dri ba grangs med 'dri bar byed/ /lus rnams ci 'drar yid kyi lus kyang ston/ /de la sgra skad sbyor ba 'byams</text></item>
<item><p>472a1</p><section>mdo sde</section><text>klas dang / /skad cig la yang sangs rgyas grangs med brjod/ /byang chub sems dpa' rgyal tshab gang yin pa/ /sems can rnams kyi 'jug pa ji</text></item>
<item><p>472a2</p><section>mdo sde</section><text>bzhin shes/ /de dag nyon mongs rgyud dang bag chags dang / /spyod yul gang yin sbyor ba gang yin dang / /tha dad chos dang rgyu ba ci 'dra dang / /'jig rten rnam par phye dang sngon</text></item>
<item><p>472a3</p><section>mdo sde</section><text>mtha' dang / /brda yi bden dang don dam bden pa dag /ma lus rtogs par bya la mkhas pa yin/ /pho brang 'khor la mkhas pa tshang 'byin te/ /de yang ji ltar kun tu spyad</text></item>
<item><p>472a4</p><section>mdo sde</section><text>pa dang / /gnas dang de bzhin 'jug par bya ba dang / /pho brang 'khor ni ci 'dra dpyad pa dang / /dam chos rgyal po'i dbang bskur ci 'dra dang / /byin gyi rlabs dang gzhan</text></item>
<item><p>472a5</p><section>mdo sde</section><text>gnod ci 'dra dang / /chos la 'jug dang bka' lung brjod bya ste/ /'di ni rgyal tshab sa la 'jug pa yin/ /de tsam gyis na de yi mthar thug ste/ /ji skad bstan bzhin gzhan</text></item>
<item><p>472a6</p><section>mdo sde</section><text>du 'gyur ba med/ /tshe yi 'du byed nam zhig 'dor ba na/ /tshul ldan rgyal tshab rgyal bar mngon du phyogs/ /dbang bskur gang yin bde gshegs sras gcig ste/ /thu bo khyad</text></item>
<item><p>472a7</p><section>mdo sde</section><text>'phags mthar phyin bdag nyid can/ /skra thigs gcig gis chu tshad gzung du rung / /'di ni bsam pa bgrangs pas rtogs ma yin/ /rgyal sras rnams kyi spyod pa 'di</text></item>
<item><p>472b1</p><section>mdo sde</section><text>'dra ste| |'di na sems can la las zhing rnams kun/ /phra rab rdul du glags nas ma lus bgrang / /grangs med 'di snyed cig ces gcod byed pa/ /de kun 'dir ni byang chub sems</text></item>
<item><p>472b2</p><section>mdo sde</section><text>dpa' shes/ /'das dang de bzhin ma byon sangs rgyas dang / /gang dag phyogs bcu dag na bzhugs pa dang / /rang sangs rgyas dang de bzhin nyan thos kyi/ /sa bon gyur pa byang chub sems</text></item>
<item><p>472b3</p><section>mdo sde</section><text>de skye| |thog mar byang chub sems zhes gang brjod pa/ /de ni ji lta'i tshul du'ang grangs med de/ /'jig rten khams 'di kun kyang khyab gyur na/ /de las gong du brjod du ci zhig yod/ /de</text></item>
<item><p>472b4</p><section>mdo sde</section><text>nas byang chub sems dpa' kun tu bzang pos byang chub sems dpa' chos kyi blo gros la 'di skad ces smras so/ /rigs kyi bu/ khyod kyis dkon mchog ta la la'i gzungs ba shad pa</text></item>
<item><p>472b5</p><section>mdo sde</section><text>legs par smras so/ /rigs kyi bu/ sangs rgyas kyi yon tan rnams ni bsam gyis mi khyab ste/ gang dag chos kyi rnam grangs 'di'i ming thos pa'i sems can de dag thams cad</text></item>
<item><p>472b6</p><section>mdo sde</section><text>mkhyen pa nyid du nye bar gyur pa yin na/ gang dang chos kyi rnam grangs 'di 'dzin pa dang / klog pa dang / kun chub par byed pa dang / de bzhin du sgrub par byed pa lta smos kyang ci dgos</text></item>
<item><p>472b7</p><section>mdo sde</section><text>te| de dag nges par sangs rgyas su 'gyur ro/ /chos kyi blo gros kyis smras pa/ kye rgyal ba'i sras/ de de bzhin no/ /ji skad smras pa bzhin te/ shes rab zab mo dang ldan pa de dag ni/</text></item>
<item><p>473a1</p><section>mdo sde</section><text>de bzhin gshegs pas dbang bskur pa yin par rig par bya'o/ /byang chub sems dpa' kun tu bzang pos smras pa/ rigs kyi bu'am/ rigs kyi bu mo</text></item>
<item><p>473a2</p><section>mdo sde</section><text>gang la la zhig gis rna lam du 'di lta bu'i chos 'di dag grag par gyur pa'i skyes bu dam pa de dag kyang sangs rgyas kyis chos rnams la lung bstan par rig par bya ba yin na/ chos</text></item>
<item><p>473a3</p><section>mdo sde</section><text>kyi rnam grangs 'di gang dag gi lag tu thob pa lta smos kyang ci dgos/ de nas tshe dang ldan pa shA ra dwa ti'i bus bcom ldan 'das kyi zhabs la mgo bos phyag 'tshal te 'di skad</text></item>
<item><p>473a4</p><section>mdo sde</section><text>ces gsol to/ /bcom ldan 'das/ gzigs su gsol/ bdag gis 'di lta bu'i chos 'di dag ma 'tshal bas bdag ni dmus long dang 'dra lags so/ /bcom ldan 'das</text></item>
<item><p>473a5</p><section>mdo sde</section><text>bdag gcig pu dmus long lta bur gyur pa yang ma lags kyi/ bcom ldan 'das/ sems can gang dag gis chos kyi rnam grangs 'di ma thos pa de dag thams cad kyang</text></item>
<item><p>473a6</p><section>mdo sde</section><text>dmus long lta bur gyur pa lags so/ /bcom ldan 'das kyis bka' stsal pa/ gnas brtan/ de de bzhin te/ ji skad smras pa bzhin no/ /shA ra dwa ti'i bus gsol pa /</text></item>
<item><p>473a7</p><section>mdo sde</section><text>bcom ldan 'das kyis bsam gyis mi khyab pa nyid bshad du gsol/ bcom ldan 'das kyis bka' stsal pa/ shA ra dwa ti'i bu song la/ brgya byin dang / tshangs pa dang / 'jig</text></item>
<item><p>473b1</p><section>mdo sde</section><text>rten skyong ba thams cad skul cig /de bzhin gshegs pa'i bka' yang sgrogs shig /chos kyi phyag rgya dam pa dkon mchog ta la la 'i zhes bya ba'i gzungs 'di yang 'khor der</text></item>
<item><p>473b2</p><section>mdo sde</section><text>sgrogs shig /de nas tshe dang ldan pa shA ra dwa ti'i bus de bzhin gshegs pa'i bka' thos nas dkon mchog ta la la'i gzungs 'di'i don gyi phyir yongs su skom pas/ brgya byin</text></item>
<item><p>473b3</p><section>mdo sde</section><text>dang / tshangs pa dang / 'jig rten skyong ba de dag la don 'di skad brjod de chos nyan pa thams cad 'du bar gyis shig /de bzhin gshegs pa dkon mchog ta la la'i gzungs 'chad</text></item>
<item><p>473b4</p><section>mdo sde</section><text>cing bsam gyis mi khyab pa nyid kyang bstan par 'gyur gyi/ 'du bar gyis shig /khyod phyis 'gyod par gyur ta re/ kye grogs po dag /mdo sde rin po che 'di lta bu dag 'jig rten du</text></item>
<item><p>473b5</p><section>mdo sde</section><text>'byung ba ni shin tu rnyed par dka'o/ /de nas skad cig de nyid la brgya byin dang / tshangs pa dang / 'jig rten skyong ba thams cad 'dus nas bcom ldan 'das la lan gsum bskor</text></item>
<item><p>473b6</p><section>mdo sde</section><text>ba byas te/ bcom ldan 'das kyi spyan sngar 'khod nas thal mo sbyar te bcom ldan 'das la gsol ba btab pa/ bcom ldan 'das kyis dkon mchog ta la la'i gzungs bshad</text></item>
<item><p>473b7</p><section>mdo sde</section><text>du gsol/ de nas bcom ldan 'das kyi cang mi gsung bar gyur bas gnang ba mdzad do/ /brgya byin dang / tshangs pa dang / 'jig rten skyong ba thams cad kyis lan gnyis lan</text></item>
<item><p>474a1</p><section>mdo sde</section><text>gsum du gsol ba btab na yang bcom ldan 'das cang mi gsung bar gyur to/ /de nas bcom ldan 'das la tshe dang ldan pa shA ra dwa ti'i bus 'di skad ces</text></item>
<item><p>474a2</p><section>mdo sde</section><text>gsol to/ /bcom ldan 'das kyis dkon mchog ta la la'i zhes bgyi ba'i gzungs bshad du gsol/ /bde bar gshegs pas bshad du gsol/ /de nas bcom ldan 'das</text></item>
<item><p>474a3</p><section>mdo sde</section><text>kyis de'i tshe zhal nas ljags kyi dbang po phyung ste/ rigs kyi bu/ gang la la dkon mchog ta la la'i gzungs 'di'i don gyi phyir de bzhin gshegs pa la gsol pa 'debs pa</text></item>
<item><p>474a4</p><section>mdo sde</section><text>de dag thams cad ni bla na med pa yang dag par rdzogs pa'i byang chub las phyir mi ldog par 'gyur ro zhes stong gsum gyi stong chen po'i 'jig rten gyi khams su dbyangs kyis</text></item>
<item><p>474a5</p><section>mdo sde</section><text>go bar mdzad do/ /de nas bcom ldan 'das kyis tshe dang ldan pa shA ra dwa ti'i bu la 'di skad ces bka' stsal to/ /tshe dang ldan pa shA ra dwa ti'i bu/ khyod song la 'jam dpal</text></item>
<item><p>474a6</p><section>mdo sde</section><text>gzhon nur gyur pa la gsol ba thob cig/ /de'i tshe 'jam dpal gzhon nur gyur pa shing blag sha dang / sA la'i drung gzhan zhig na skyil mo krung bcas shing lus mi g.yo bar</text></item>
<item><p>474a7</p><section>mdo sde</section><text>'dug ste/ nyi ma bye ba khrag khrig brgya stong bas lhag pa'i kha dog bkod pa chen po dang ldan pa'i khang pa brtsegs pa na brgya byin dang / tshangs pa dang / 'jig rten skyong ba</text></item>
<item><p>474b1</p><section>mdo sde</section><text>rnams kyis yongs su bskor cing mdun gyis bltas nas 'dug par gyur te/ gser gyi kha dog lta bu'i lus dang dpal gyis lham me lhan ne lhang nger 'dug go /de nas tshe dang ldan</text></item>
<item><p>474b2</p><section>mdo sde</section><text>pa shA ra dwa ti'i bus 'jam dpal gzhon nur gyur pa ga la der song ste phyin nas 'jam dpal gzhon nur 'gyur pa la 'di skad ces smras so/ /rigs kyi bu/ de bzhin gshegs</text></item>
<item><p>474b3</p><section>mdo sde</section><text>pa ni khyod la chos bshad par gsol ba 'debs so/ /de nas 'jam dpal gzhon nur gyur pas tshe dang ldan pa shA ra dwa ti'i bu la 'di skad ces smras so/ /btsun pa shA ra dwa ti'i bu/ de</text></item>
<item><p>474b4</p><section>mdo sde</section><text>bzhin gshegs pa zhes bya ba'i gzhi'i don 'di gang yin/ shA ra dwa ti'i bu smras pa/ rigs kyi bu/ khyod ni shes rab zab pa ste/ kho bo ni khyod dang 'gyed mi nus so/ /'jam</text></item>
<item><p>474b5</p><section>mdo sde</section><text>dpal gyis smras pa/ khyod snying las chung ngur 'dug cig dang / khyod kyis ji ltar bzod pa de bzhin du bstan par bya'o/ /shA ra dwa ti'i bus smras pa/ rigs kyi bu/ kho bo nyan gyi/ khyod</text></item>
<item><p>474b6</p><section>mdo sde</section><text>kyi sa shod cig /de nas 'jam dpal gzhon nur gyur pa ting nge 'dzin de las langs te/ stong gsum gyi stong chen po'i 'jig rten gyi khams dbyangs kyi go bar byas so/ /de nas de'i</text></item>
<item><p>474b7</p><section>mdo sde</section><text>tshe stong gsum gyi stong chen po'i 'jig rten gyi khams na gnas gtsang ma'i ris kyi lha'i bu nas 'og min gyi bar gyi lha'i bu ji snyed 'khod pa de dag thams cad 'dus par gyur to/ /</text></item>
<item><p>475a1</p><section>mdo sde</section><text>rgyal po chen po bzhi dpung dang g.yog tu bcas pa yang gnod sbyin bye ba du ma dang lhan cig 'dus par gyur to/ /brgya byin dang / tshangs pa dang / 'jig rten</text></item>
<item><p>475a2</p><section>mdo sde</section><text>skyong ba rnams kyang 'dus par gyur to/ /chos 'dod pa rnams dang / chos 'dod pa ma yin pa'i gang zag rnams kyang 'dus par gyur to/ /lha'i bu mo mang po yang 'dus par gyur</text></item>
<item><p>475a3</p><section>mdo sde</section><text>to| |dge slong gi 'khor dang / dge slong ma'i 'khor dang / dge bsnyen gyi 'khor dang / dge bsnyen ma'i 'khor dang / de bzhin du sum cu rtsa gsum pa'i bar gyi 'khor dang /</text></item>
<item><p>475a4</p><section>mdo sde</section><text>'thab bral gyi 'khor dang / dga' ldan gyi 'khor dang / 'phrul dga'i 'khor dang / gzhan 'phrul dbang byed kyi lha'i 'khor dang / tshangs pa'i 'khor dang / de bzhin du 'og</text></item>
<item><p>475a5</p><section>mdo sde</section><text>min gyi bar gyi lha'i 'khor rnams 'dus par gyur to/ /de bzhin du nyan thos kyi tshogs kyang 'dus par gyur te/ 'di lta ste/ tshe dang ldan pa rab 'byor dang / tshe dang ldan pa</text></item>
<item><p>475a6</p><section>mdo sde</section><text>'od srung chen po dang / tshe dang ldan pa mau gal gyi bu chen po dang / tshe dang ldan pa shA ra dwa ti'i bu dang / tshe dang ldan pa kA t+yA'i bu chen po dang / tshe dang ldan pa ma 'gags pa</text></item>
<item><p>475a7</p><section>mdo sde</section><text>dang / tshe dang ldan pa ga ya 'od srung dang / tshe dang ldan pa gsus po che dang / tshe dang ldan pa lam phran brtan dang / tshe dang ldan pa nam gru dang / tshe dang ldan pa chu klung 'od srung</text></item>
<item><p>475b1</p><section>mdo sde</section><text>dang / tshe dang ldan pa lteng rgyas 'od srung dang / tshe dang ldan pa byams ma'i bu gang po dang / tshe dang ldan pa sgra gcan zin dang / tshe dang ldan pa bzang skyong dang / tshe dang ldan pa rlangs</text></item>
<item><p>475b2</p><section>mdo sde</section><text>pa dang / tshe dang ldan pa kun dga' bo dang / de dag dang / nyan thos chen po gzhan dag dang / grags 'dzin la sogs pa dge slong ma lnga brgya yang 'dus par gyur to/ /khams kyi rgyal</text></item>
<item><p>475b3</p><section>mdo sde</section><text>po dang / stobs kyi 'khor los bsgyur ba dag kyang 'dus par gyur to/ /rgyal rigs dang / bram ze dang / khyim bdag gi 'khor dag kyang 'dus par gyur to/ /de nas tshe dang ldan pa</text></item>
<item><p>475b4</p><section>mdo sde</section><text>shA ra dwa ti'i bus bcom ldan 'das la lan gsum bskor ba byas te 'di skad ces gsol to/ /bcom ldan 'das/ deng 'di ltar 'khor chen po 'dus pa 'di su'i mthu lags/ de</text></item>
<item><p>475b5</p><section>mdo sde</section><text>ji ltar 'tshal bar bgyi/ bcom ldan 'das kyis bka' stsal pa/ tshe dang ldan pa shA ra dwa ti'i bu/ 'di ni dkon mchog ta la la'i gzungs kyi mthu yin no/ /shA ra dwa ti'i bus</text></item>
<item><p>475b6</p><section>mdo sde</section><text>gsol pa/ bcom ldan 'das/ dkon mchog ta la la'i gzungs mnyan par 'tshal lo/ /bcom ldan 'das kyis bka' stsal pa/ shA ra dwa ti'i bu/ /song la 'jam dpal gzhon</text></item>
<item><p>475b7</p><section>mdo sde</section><text>nur gyur pa dang / byang chub sems dpa' kun tu bzang po la gsol ba thob cig /de nas tshe dang ldan pa shA ra dwa ti'i bus 'jam dpal gzhon nur gyur pa la 'di skad ces smras so/ /</text></item>
<item><p>476a1</p><section>mdo sde</section><text>rigs kyi bu/ khyod kyis ting nge 'dzin rin po che bstan pa dkon mchog ta la la 'di shod cig /'jam dpal gyis smras pa/ btsun pa shA ra dwa ti'i bu /</text></item>
<item><p>476a2</p><section>mdo sde</section><text>dkon mchog ta la la'i gzungs 'di nyan par 'gyur ba su yin/ shA ra dwa ti'i bus smras pa/ 'khor bzhi 'dus pa 'di dag dang / brgya byin dang / tshangs pa dang / 'jig rten</text></item>
<item><p>476a3</p><section>mdo sde</section><text>skyong ba rnams 'dus pa 'di dag ste/ kho bo yang nyan pa'i phyir 'ongs so/ /de nas 'jam dpal gzhon nur gyur pas gnas brtan shA ra dwa ti'i bu la 'di skad ces smras so/ /</text></item>
<item><p>476a4</p><section>mdo sde</section><text>gnas brtan shA ra dwa ti'i bu/ chos nyan pa 'di dag ni sgyu ma byung ba sha stag na kho bos su la chos bshad/ nyan pa ni su yin/ 'chad pa ni su yin/ gnas brtan gyis</text></item>
<item><p>476a5</p><section>mdo sde</section><text>smras pa| skyes bu dam pa khyod kyis shod cig /kho bos mnyan to/ /'jam dpal gyis smras pa/ btsun pa shA ra dwa ti'i bu/ bshad ces bya ba de gang gi tshig bla dwags yin/</text></item>
<item><p>476a6</p><section>mdo sde</section><text>smras pa| 'jam dpal/ bshad pa zhes bya ba de ni stong pa nyid kyi tshig bla dwags so/ /smras pa/ shA ra dwa ti'i bu/ stong pa nyid gang gi tshig bla dwags yin/ smras pa/ 'jam</text></item>
<item><p>476a7</p><section>mdo sde</section><text>dpal| stong pa nyid ni tshig med pa yin no/ /'jam dpal gyis smras pa/ btsun pa shA ra dwa ti'i bu/ gal te stong pa nyid tshig med pa yin na/ ci zhig bshad par bya/ btsun pa</text></item>
<item><p>476b1</p><section>mdo sde</section><text>shA ra dwa ti'i bu/ chos thams cad ni bstan du med pa yin te/ de dag ni bstan du med cing mnyan du med do/ /gnas brtan gyis smras pa/ rigs kyi bu/ khyod kyis ji lta bu bstan pa</text></item>
<item><p>476b2</p><section>mdo sde</section><text>de thams cad ni stong pa nyid bstan pa/ mtshan ma med pa bstan pa/ smon pa med pa bstan pa/ blang ba med pa bstan pa/ dor ba med pa bstan pa/ spros pa med pa bstan pa ste/ ma spros</text></item>
<item><p>476b3</p><section>mdo sde</section><text>pa bstan pa yin no/ /de nas thams cad dang ldan pa'i byang chub sems dpa'i 'khor de dang / brgya byin dang / tshangs pa dang / 'jig rten skyong ba de dag kyang rab tu dga' nas mgrin</text></item>
<item><p>476b4</p><section>mdo sde</section><text>gcig tu 'jam dpal gzhon nur gyur pa dang / tshe dang ldan pa shA ra dwa ti'i bus dkon mchog ta la la'i gzungs 'di legs par bshad do zhes legs so/ zhes bya ba byin no/ /</text></item>
<item><p>476b5</p><section>mdo sde</section><text>de nas tshe dang ldan pa rab 'byor gyis 'jam dpal gzhon nur gyur pa la 'di skad ces smras so/ /'jam dpal/ byang chub sems dpa' dkon mchog ta la la'i gzungs ji ltar</text></item>
<item><p>476b6</p><section>mdo sde</section><text>gzung bar bya/ bklag par bya/ kun chub par bya/ gzhan dag la yang rgya cher yang dag par bshad par bya/ 'jam dpal gyis smras pa/ rab 'byor/ gzungs 'di ni skye ba med</text></item>
<item><p>476b7</p><section>mdo sde</section><text>par yid la bya'o/ /dngos po med pa dang / mtshan nyid med pa dang / spros pa med pa dang / dor ba med par yid la bya'o/ /'jam dpal gzhon nur gyur pas chos kyi rnam grangs 'di</text></item>
<item><p>477a1</p><section>mdo sde</section><text>bshad pa na/ 'khor de'i nang nas byang chub sems dpa' dgu bcu rtsa gnyis kyis dpa' bar 'gro ba'i ting nge 'dzin thob par gyur to/ /lha dang mi drug cu</text></item>
<item><p>477a2</p><section>mdo sde</section><text>rtsa gnyis ni/ mi skye ba'i chos la bzod pa thob par gyur to/ /de nas byang chub sems dpa' kun tu bzang po stan las langs te bla gos phrag pa gcig tu gzar nas thal</text></item>
<item><p>477a3</p><section>mdo sde</section><text>mo sbyar te bcom ldan 'das la 'di skad ces gsol to/ /bcom ldan 'das/ byang chub sems dpa' sems dpa' chen po rnams kyi snying rje chen po ji 'dra ba zhig lags/</text></item>
<item><p>477a4</p><section>mdo sde</section><text>bcom ldan 'das kyis bka' stsal pa/ rigs kyi bu/ 'di la byang chub sems dpa' sems dpa' chen po rnams kyi snying rje chen po ni gang khams gsum pa yongs su mi</text></item>
<item><p>477a5</p><section>mdo sde</section><text>gtong ba ste/ 'di ni snying rje chen po yin no/ /gang sems can thams cad la sangs rgyas kyi zhing kun tu ston pa 'di ni snying rje chen po yin no/ /gang sems can tshul</text></item>
<item><p>477a6</p><section>mdo sde</section><text>khrims 'chal ba yongs su 'dzin pa 'di ni snying rje chen po yin no/ /gang shes rab kyi pha rol tu phyin pa mi 'dor ba 'di ni/ snying rje chen po yin no/ /gang sems can thams</text></item>
<item><p>477a7</p><section>mdo sde</section><text>cad kyi don gyi phyir lus dang srog yongs su gtong ba 'di ni snying rje chen po yin no/ /gang 'dod chags spyod pa'i sems can rnams la byams pa yang dag par brjod pa</text></item>
<item><p>477b1</p><section>mdo sde</section><text>'di ni snying rje chen po yin no/ /gang sems can stobs dang ldan pa rnams la byams pa 'di ni byang chub sems dpa' sems dpa' chen po rnams kyi snying rje chen po yin no/ /</text></item>
<item><p>477b2</p><section>mdo sde</section><text>rigs kyi bu/ gzhan yang byang chub sems dpa' sems dpa' chen po sems can thams cad la zhe 'gras pa med pa'i sems su bya'o/ /'dre ba med pa mang du bya'o/ /de nas</text></item>
<item><p>477b3</p><section>mdo sde</section><text>bcom ldan 'das la byang chub sems dpa' kun tu bzang pos 'di skad ces gsol to/ /skye bo mang po la sman pa dang / skye bo mang po la bde ba dang / 'jig rten la thugs brtse ba</text></item>
<item><p>477b4</p><section>mdo sde</section><text>dang / skye bo phal po che dang / lha dang mi rnams kyi don dang / sman pa dang / bde bar 'gyur pa'i slad du bcom ldan 'das kyis dkon mchog ta la la zhes bgyi ba'i gzungs</text></item>
<item><p>477b5</p><section>mdo sde</section><text>bshad du gsol/ sems can thams cad la sman pa dang / thugs brtse ba mnga' ba bcom ldan 'das kyis bshad du gsol/ de nas bcom ldan 'das kyis tshangs pa'i</text></item>
<item><p>477b6</p><section>mdo sde</section><text>dbyangs kyis byang chub sems dpa' de dag la 'di skad ces bka' stsal to/ /khyed kyi nang na phyi ma'i tshe phyi ma'i dus lnga brgya pa'i tha ma la dam pa'i chos nub pa'i dus kyi tshe chos</text></item>
<item><p>477b7</p><section>mdo sde</section><text>kyi rnam grangs 'di yang dag par rab tu ston par spro ba su yod/ de nas byang chub sems dpa' kun tu bzang po dang / byang chub sems dpa' 'jam dpal gzhon nur gyur pa</text></item>
<item><p>478a1</p><section>mdo sde</section><text>dang / byang chub sems dpa' spyan ras gzigs dbang phyug dang / byang chub sems dpa' mthu chen thob dang / byang chub sems dpa' ngan song spong</text></item>
<item><p>478a2</p><section>mdo sde</section><text>dang | byang chub sems dpa' sman gyi rgyal po dang / byang chub sems dpa' spobs pa brtsegs pa dang / byang chub sems dpa' chos thams cad kyis mngon 'phags rgyal po</text></item>
<item><p>478a3</p><section>mdo sde</section><text>dang | byang chub sems dpa' blo gros mi zad pa dang / byang chub sems dpa' blo gros rgya mtsho dang / byang chub sems dpa' rin chen ze ba ldan dang / byang chub sems dpa'</text></item>
<item><p>478a4</p><section>mdo sde</section><text>nor bu 'od dang / byang chub sems dpa' gtsug na nor bu can dang / byang chub sems dpa' rnam par lta dang / byang chub sems dpa' bltar mi mthong dang / byang chub sems</text></item>
<item><p>478a5</p><section>mdo sde</section><text>dpa' rtag tu lta dang / byang chub sems dpa' lag na rdo rje dang / byang chub sems dpa' rin chen phung po dang / byang chub sems dpa' dkon mchog 'byung gnas dang / byang chub</text></item>
<item><p>478a6</p><section>mdo sde</section><text>sems dpa' chos dpal dang / byang chub sems dpa' tog dpal dang / byang chub sems dpa' nor dpal dang / byang chub sems dpa' bsod nams dpal dang / byang chub</text></item>
<item><p>478a7</p><section>mdo sde</section><text>sems dpa' tsan+dan dpal dang / byang chub sems dpa' chos kyi blo gros dang / byang chub sems dpa' bdud rtsi blo gros dang / byang chub sems dpa' bsam yas blo gros dang /</text></item>
<item><p>478b1</p><section>mdo sde</section><text>byang chub sems dpa' bsod nams kyis brgyan dang / byang chub sems dpa' yon tan gyis brgyan dang / byang chub sems dpa' mtshan gyis brgyan dang / byang chub sems dpa' rtag tu</text></item>
<item><p>478b2</p><section>mdo sde</section><text>dgod cing dbang po thams cad rab tu dga' ba dang / byang chub sems dpa' ri'i rtse mo rdal ba'i rgyal po dang / byang chub sems dpa' spobs pa mkhas dang / byang chub sems dpa' rtag</text></item>
<item><p>478b3</p><section>mdo sde</section><text>tu lag brkyang dang / byang chub sems dpa' sa 'dzin dang / byang chub sems dpa' spobs pa myur dang / byang chub sems dpa' nam mkha'i snying po dang / byang chub sems dpa' zla ba'i</text></item>
<item><p>478b4</p><section>mdo sde</section><text>snying po dang / byang chub sems dpa' nyi ma'i snying po dang / byang chub sems dpa' zla ba dri ma med pa'i snying po dang / byang chub sems dpa' nyi gdugs snying po dang / byang chub sems dpa' mngon</text></item>
<item><p>478b5</p><section>mdo sde</section><text>'phags rgyal po dang / byang chub sems dpa' lhun po chen po dang / byang chub sems dpa' blo gros brtan pa dang / byang chub sems dpa' spobs pa dang rna ba dang / byang chub sems dpa'</text></item>
<item><p>478b6</p><section>mdo sde</section><text>sems dpa' chen po byams pa dang / de dag la sogs pa byang chub sems dpa' bye ba khrag khrig brgya stong phrag drug cu rtsa gnyis kyis mgrin gcig tu tshig tu smras pa/ bcom ldan</text></item>
<item><p>478b7</p><section>mdo sde</section><text>'das| slad ma'i tshe slad ma'i dus lnga brgya pa tha ma la dam pa'i chos nub pa'i dus kyi tshe bdag cag thams cad 'dus shing tshogs te dkon mchog ta la la zhes bgyi ba'i gzungs yang dag</text></item>
<item><p>479a1</p><section>mdo sde</section><text>par bshad par spro lags so/ /bcom ldan 'das kyis bka' stsal pa/ rigs kyi bu dag/ legs so/ /legs so/ /rigs kyi bu dag /'di ni bya</text></item>
<item><p>479a2</p><section>mdo sde</section><text>dka' ba ste| go cha 'di 'dra ba 'di ni shin tu bya dka' ba'o/ /de nas bcom ldan 'das kyis byang chub sems dpa' kun tu bzang po la 'di skad ces bka' stsal to/ /rigs kyi bu/</text></item>
<item><p>479a3</p><section>mdo sde</section><text>skye bo mang po la phan pa dang / skye bo mang po la bde bar gyur pa dkon mchog ta la la'i gzungs nyon cig /de nas bcom ldan 'das kyis bkod pa chen po'i seng+ge'i khri la bzhugs te</text></item>
<item><p>479a4</p><section>mdo sde</section><text>sngags bka' stsal pa/ de bzhin gshegs pa dgra bcom pa yang dag par rdzogs pa'i sangs rgyas thams cad la phyag 'tshal lo/ /tad+ya thA/ oM maM/ b+ha ra Te b+ha ra Te/ b+ha ra b+ha ra na</text></item>
<item><p>479a5</p><section>mdo sde</section><text>te swAhA| de nas bcom ldan 'das kyis a la la chos/ a la la chos/ a la la chos zhes lan gnyis lan gsum gsum du ched du brjod pa ched du brjod pa mdzad do/ /de nas</text></item>
<item><p>479a6</p><section>mdo sde</section><text>bcom ldan 'das la byang chub sems dpa' kun tu bzang pos 'di skad ces gsol to/ /bcom ldan 'das/ chos chos zhes bgyi ba 'di'i gzhi'i don gang lags/ bcom ldan</text></item>
<item><p>479a7</p><section>mdo sde</section><text>'das kyis bka' stsal pa/ rigs kyi bu/ chos thams cad kyi gzhi'i don to/ /gzhi med pa'i don to/ /chos thams cad kyi gzhi'i don ni dngos po med pa'i gzhi'i don to/ /chos</text></item>
<item><p>479b1</p><section>mdo sde</section><text>thams cad kyi gzhi'i don ni nam mkha'i gzhi'i don to/ /chos thams cad kyi gzhi'i don ni blang ba med pa'i gzhi'i don te/ /chos thams cad kyi gzhi'i don ni dor ba med pa'i</text></item>
<item><p>479b2</p><section>mdo sde</section><text>gzhi'i don to/ /de nas byang chub sems dpa' kun tu bzang pos gsol pa/ bcom ldan 'das/ 'o na ci'i slad du chos thams cad ces bgyi/ bcom ldan 'das kyis bka' stsal pa/</text></item>
<item><p>479b3</p><section>mdo sde</section><text>rigs kyi bu/ chos thams cad ces bya ba ni mig dang / rna ba dang / sna dang / lce dang / lus dang / yid dang / de bzhin du khams rnams dang / skye mched rnams dang / rten cing 'brel</text></item>
<item><p>479b4</p><section>mdo sde</section><text>par 'byung ba ste/ rigs kyi bu/ 'di ni chos thams cad ces bya'o/ /rigs kyi bu/ gzhan yang chos thams cad ni gzod ma nas ma skyes pa'i phyir stong pa'o/ /de nas yang 'jam dpal</text></item>
<item><p>479b5</p><section>mdo sde</section><text>gzhon nur gyur pas byang chub sems dpa' kun tu bzang po la 'di skad ces smras so/ /kye rgyal ba'i sras/ dkon mchog ta la le'i gzungs 'di ji ltar gzung bar bya/ /de skad ces</text></item>
<item><p>479b6</p><section>mdo sde</section><text>smras pa dang / byang chub sems dpa' kun tu bzang pos 'jam dpal gzhon nur gyur pa la 'di skad ces smras so/ /de bzhin nyid bstan pa dang / skye ba med pa'i de bzhin nyid dang /</text></item>
<item><p>479b7</p><section>mdo sde</section><text>'byung ba med pa'i de bzhin nyid dang / mtshan nyid med pa'i de bzhin nyid dang / nam mkha'i de bzhin nyid dang / dngos po med pa'i de bzhin nyid dang / ngo bo nyid kyi de bzhin nyid dang / dngos</text></item>
<item><p>480a1</p><section>mdo sde</section><text>po med pa'i ngo bo nyid kyi de bzhin nyid kyi de bzhin nyid du gzungs 'di gzung bar bya ste/ rigs kyi bu/ dkon mchog ta la la'i gzungs 'di gzung ba dang /</text></item>
<item><p>480a2</p><section>mdo sde</section><text>kun tu gzung ba dang / bsgom pa dang / rnam par dpyad pa dang / gdags pa dang / rab tu gzhag pa dang / rnam par dgrol ba dang / rnam par dbye ba dang / gsal bar bya ba ni</text></item>
<item><p>480a3</p><section>mdo sde</section><text>'di 'dra ste/ rigs kyi bu/ 'di ni dkon mchog ta la la'i gzungs bsgom pa dang / rnam par brtag pa'i don to/ /de nas tshe dang ldan pa shA ra dwa ti'i bus 'jam dpal gzhon nur</text></item>
<item><p>480a4</p><section>mdo sde</section><text>gyur pa la 'di skad ces smras so/ /'jam dpal/ khyod chos kyi rnam grangs 'di la yang dag par zhugs nas yun ji srid cig lon/ 'jam dpal gyis smras pa/ shA ra dwa ti'i bu/</text></item>
<item><p>480a5</p><section>mdo sde</section><text>'dod chags dang / zhe sdang dang / gti mug rnams yun ji srid cig nas zhugs pa srid do/ /shA ra dwa ti'i bus smras pa/ rigs kyi bu/ 'dod chags dang / zhe sdang dang / gti</text></item>
<item><p>480a6</p><section>mdo sde</section><text>mug rnams yun ji srid cig nas zhugs/ 'jam dpal gyis smras pa/ shA ra dwa ti'i bu/ sa'i khams yun ji srid cig nas zhugs pa srid do/ /shA ra dwa ti'i bus smras pa/ rigs</text></item>
<item><p>480a7</p><section>mdo sde</section><text>kyi bu| sa'i khams yun ji srid cig nas zhugs| 'jam dpal gyis smras pa/ shA ra dwa ti'i bu/ rig pa dang / ma rig pa yun ji srid cig nas zhugs pa srid</text></item>
<item><p>480b1</p><section>mdo sde</section><text>do| |shA ra dwa ti'i bus smras pa/ rigs kyi bu/ rig pa dang / ma rig pa yun ji srid cig nas zhugs/ 'jam dpal gyis smras pa/ shA ra dwa ti'i bu/ nam mkha'i khams</text></item>
<item><p>480b2</p><section>mdo sde</section><text>yun ji srid cig nas zhugs pa srid do/ /shA ra dwa ti'i bus smras pa/ 'jam dpal/ nam mkha'i khams yun ji srid cig nas zhugs/ 'jam dpal gyis smras pa/ shA ra dwa ti'i bu/</text></item>
<item><p>480b3</p><section>mdo sde</section><text>dngos po med pa'i ngo bo nyid kyi chos thams cad yun ji srid cig nas zhugs pa srid do/ /de nas tshe dang ldan pa shA ra dwa ti'i bus 'jam dpal gzhon nur gyur pa la 'di skad ces</text></item>
<item><p>480b4</p><section>mdo sde</section><text>smras so| |kho bo skyes bu dam pa 'di lta bu dag dang gtam bya ba'i nus pa ga la yod/ rigs kyi bu/ 'di lta ste/ dper na/ khyi dang byi la thams cad dam/ wa thams cad kyis</text></item>
<item><p>480b5</p><section>mdo sde</section><text>kyang ri'i rgyal po ri rab gzhig par mi nus so/ /rigs kyi bu/ de bzhin du shA ra dwa ti'i bu 'dra ba'i nyan thos thams cad kyis kyang byang chub sems dpa' bstan pa gcig gi</text></item>
<item><p>480b6</p><section>mdo sde</section><text>mtha' yang rtog par mi nus na/ 'jam dpal gzhon nur gyur pa'i bstan pa lta ci smos/ de nas byang chub sems dpa' kun tu bzang pos 'jam dpal gzhon nur gyur pa</text></item>
<item><p>480b7</p><section>mdo sde</section><text>la 'di skad ces smras so/ /'jam dpal/ bzhud la phyi ma'i tshe phyi ma'i dus na mdo sde'i rgyal po 'dzin pa chos smra ba de dag la kun tu bsrung ba dang / yongs su bskyong ba mdzad par de</text></item>
<item><p>481a1</p><section>mdo sde</section><text>bzhin gshegs pa la gsol ba thob cig /de nas 'jam dpal gzhon nur gyur pas rang gi chos kyi stan las langs nas bcom ldan 'das la 'di skad</text></item>
<item><p>481a2</p><section>mdo sde</section><text>ces gsol to/ /gang dag chos kyi rnam grangs 'di 'dzin pa dang / klog pa dang / kun chub bar bgyid pa dang / gzhan dag la yang rgya cher yang dag par ston par bgyid pa/ chos smra</text></item>
<item><p>481a3</p><section>mdo sde</section><text>ba de dag gi yon tan gyi khyad par rnams bshad du gsol/ bcom ldan 'das kyis bka' stsal pa/ 'jam dpal/ dge slong mdo sde'i rgyal po 'dzin pa chos smra ba de dag ni nga'i</text></item>
<item><p>481a4</p><section>mdo sde</section><text>chos kyi sku la nges par 'byung bar 'gyur ro/ /de dag ni sangs rgyas kyi byang chub thob par 'gyur ro/ /de dag ni sangs rgyas kyi chos rnams la nye bar 'gyur ro/ /de dag la bdud</text></item>
<item><p>481a5</p><section>mdo sde</section><text>dang bdud kyi ris kyi lha'i bu glags lta ba rnams kyis glags mi rnyed par 'gyur ro/ /rigs kyi bu gang su dag chos smra ba'i dge slong de la se gol gtogs pa gcig tsam srid cig</text></item>
<item><p>481a6</p><section>mdo sde</section><text>mi byams pa'i sems bskyed pa de dag ni mir 'gyur pa las kyang ring du gyur pa yin na/ sangs rgyas kyi byang chub las lta smos kyang ci dgos/ 'jam dpal/ gzhan yang gang dag</text></item>
<item><p>481a7</p><section>mdo sde</section><text>mdo sde'i rgyal po 'di 'dzin pa'i dge slong rnams la ma dad pa'i sems bskyed pa de dag ni so thags ngan par 'gyur/ lce dang sna med par gyur/ rkang lag phyi phyogs su 'gyur/</text></item>
<item><p>481b1</p><section>mdo sde</section><text>lus nad pu can du 'gyur/ mig med par 'gyur/ shes rab 'chal pa'i rang bzhin can du 'gyur/ brtson 'grus chung bar 'gyur te/ 'jam dpal/ 'di dag ni mi gti mug pa de dag gi</text></item>
<item><p>481b2</p><section>mdo sde</section><text>skyon du 'gyur ba'o/ /'jam dpal/ mdor bshad na/ de dag 'chi ba'i dus kyi tshe de dag gi spu'i khung bu re rer yang sems can dmyal ba'i sdug bsngal dpag tu med pa 'jug go /gal te mir</text></item>
<item><p>481b3</p><section>mdo sde</section><text>skyes na yang rtag tu dmus long du 'gyur/ lce med par 'gyur ro/ /'jam dpal/ gzhan yang gang dag chos kyi rnam grangs 'di spong ba de dag ni tshe 'di nyid la lus 'dze can du 'gyur/ mchu</text></item>
<item><p>481b4</p><section>mdo sde</section><text>'jigs 'jigs ltar 'dug par 'gyur/ lus zhom par 'gyur/ lus gcer bur 'gyur/ lus skam por 'gyur/ yi dwags 'dra bar 'gyur ro/ /'jam dpal/ gzhan yang mi gti mug pa</text></item>
<item><p>481b5</p><section>mdo sde</section><text>de dag gang du skye bar 'gyur ba de dag gi gnas ni ngas sangs rgyas kyi ye shes bsam gyis mi khyab pas mkhyen to/ /'jam dpal gzhon nur gyur pas gsol pa/ bcom ldan 'das kyis</text></item>
<item><p>481b6</p><section>mdo sde</section><text>lung bstan du gsol/ bde bar gshegs pas bstan du gsol/ bcom ldan 'das kyis bka' stsal pa/ 'jam dpal/ kha rog de skad ma 'dri zhig /'di la lha dang bcas pa'i 'jig</text></item>
<item><p>481b7</p><section>mdo sde</section><text>rten myos par 'gyur te/ skrag par 'gyur/ dngang bar 'gyur/ rab tu dngang bar 'gyur ro/ /'jam dpal gyis gsol pa/ sems can 'di dag gis 'di ltar chos nas slan chad kyang dam pa'i</text></item>
<item><p>482a1</p><section>mdo sde</section><text>chos spong bar mi 'gyur bar bgyi ba'i slad du thugs brtse bar dgongs te bcom ldan 'das kyis bshad du gsol/ bcom ldan 'das kyis bka' stsal pa/</text></item>
<item><p>482a2</p><section>mdo sde</section><text>'jam dpal/ sa'i 'og na sems can dmyal ba yod pa'i ming la 'di lta ste/ tsha ba dang / rab tu tsha ba dang / thig nag dang / kun tu 'bar dang / rab tu 'bar dang / reg dka' dang /</text></item>
<item><p>482a3</p><section>mdo sde</section><text>drag po dang / mchu rnon dang / lcags kyi thu lum dang / lcags kyi be con dang / mun khung dang / mgo bstod dang / spyi'u tshugs dang / spre'u gdong dang / rtag tu rab 'bar dang /</text></item>
<item><p>482a4</p><section>mdo sde</section><text>rul pa dang / rtag tu dri nga dang / rab 'joms dang / nges 'joms dang / shin tu gnod 'byung rnams te/ 'jam dpal/ mi gti mug ba de gang du skye bar 'gyur ba'i sems can</text></item>
<item><p>482a5</p><section>mdo sde</section><text>dmyal ba ni 'di dag go /de nas bcom ldan 'das la byang chub sems dpa' kun tu bzang pos 'di skad ces gsol to/ /bcom ldan 'das/ chos smra ba de 'di nas shi 'phos</text></item>
<item><p>482a6</p><section>mdo sde</section><text>nas gang du skye bar 'gyur/ bcom ldan 'das kyis bka' stsal pa/ kun tu bzang po/ khyod kyis zhu ba de legs par zhus so/ /kun tu bzang po/ rigs kyi bu'am/ rigs kyi bu</text></item>
<item><p>482a7</p><section>mdo sde</section><text>mo chos smra ba de 'di nas shi 'phos nas bcom ldan 'das de bzhin gshegs pa spobs pa bsam gyis mi khyab pa'i sangs rgyas kyi zhing 'jig rten gyi khams rab tu brgyan</text></item>
<item><p>482b1</p><section>mdo sde</section><text>par skye bar 'gyur te/ 'jig rten gyi khams de na byang chub sems dpa' kun nas mdzes pa sha stag go /'chi ba'i dus kyi tshe rigs kyi bu de la sangs rgyas bye ba phrag bcu gnyis mngon</text></item>
<item><p>482b2</p><section>mdo sde</section><text>du 'gyur ro/ /rigs kyi bu/ mdor na rigs kyi bu de'i phan yon ni grangs med/ dpag tu med de/ de dag ni bskal pa stong dag gis kyang brjod par mi nus so/ /byang chub sems dpa'</text></item>
<item><p>482b3</p><section>mdo sde</section><text>kun tu bzang pos gsol pa/ bcom ldan 'das/ slad ma'i tshe slad ma'i dus na gang dag chos kyi rnam grangs 'di spong bar 'gyur ba'i sems can ji lta bu dag 'byung bar 'gyur/ bcom</text></item>
<item><p>482b4</p><section>mdo sde</section><text>ldan 'das kyis bka' stsal pa/ kun tu bzang po/ 'di lta bu chos 'di dag spong bar 'gyur ba'i sems can de dag ni phal cher rab tu byung ba dag 'byung ste/ 'di skad du 'di dag ni snyan</text></item>
<item><p>482b5</p><section>mdo sde</section><text>dngags sbyar ba yin gyi/ 'di dag ni de bzhin gshegs pas gsungs pa ma yin no/ /'di dag ni rang bzor byas pa yin te/ mdo sde 'di dag ni sngon nam yang ma thos so zhes</text></item>
<item><p>482b6</p><section>mdo sde</section><text>'dzer cing de dag chos kyi rnam grangs 'di spong bar 'gyur ro/ /spangs nas kyang mthol zhing 'chags par mi 'gyur te/ de dag chos spangs pas 'chi ba'i tshe sems can dmyal ba kun tu 'bar</text></item>
<item><p>482b7</p><section>mdo sde</section><text>pa mi bzad par skye bar 'gyur ro/ /skyes ma thag tu lcags kyi 'khor los mi gti mug pa de dag gi mgo bcad nas sa la lhung bar 'gyur ro/ /de ltar gyur nas kyang bskal pa mang po</text></item>
<item><p>483a1</p><section>mdo sde</section><text>dang / bskal pa brgya phrag mang po dang / bskal pa stong phrag mang por dmus long du 'gyur ro/ /gal te bskal pa brgya dag 'das nas mir skye bar gyur na yang tshe</text></item>
<item><p>483a2</p><section>mdo sde</section><text>rabs thams cad du dmus long du skye bar 'gyur zhing lce med pa dang / gdong phyin phyogs su 'dug pa dang / ltag sgur dang / 'jing pa nub pa dang / rkang gyol dang / nga ro khyi skad lta bu dang /</text></item>
<item><p>483a3</p><section>mdo sde</section><text>rtag tu bkres shing skom pas nyen pa dang / lus bskams pa dang / kham nam pa dang / sems can thams cad kyis mthong ngam/ thos na yang yid du mi 'ong bar skye bar 'gyur ro/ /de nas</text></item>
<item><p>483a4</p><section>mdo sde</section><text>thams cad dang ldan pa'i 'khor des mgrin gcig tu smras pa/ bcom ldan 'das/ ma 'tshal ba bdag cag gis mdo snga 'di lta bu dag spangs pa dang / chos smra ba de dag la khros pa'i</text></item>
<item><p>483a5</p><section>mdo sde</section><text>sems kyis bltas par gyur pa rnams nongs pa la nongs par 'chags so/ /bcom ldan 'das/ bdag cag ji ltar byis par gyur pa dang / ji ltar rmongs par gyur pa dang / ji ltar</text></item>
<item><p>483a6</p><section>mdo sde</section><text>shes rab 'chal bar gyur pa dang / ji ltar blo chung bar gyur pa rnams 'chags shing mchis na/ sangs rgyas bcom ldan 'das rnams dgongs su gsol/ de nas nyan thos chen po de</text></item>
<item><p>483a7</p><section>mdo sde</section><text>dag dang / brgya byin dang / tshangs pa dang / 'jig rten skyong ba de dag dang / dge slong dang / dge slong ma dang / dge bsnyen dang / dge bsnyen ma de dag spangs nas bcom ldan 'das/</text></item>
<item><p>483b1</p><section>mdo sde</section><text>bdag cag ni bstan pa 'di lta bu 'di thos nas rab tu sngangs lags so/ /bcom ldan 'das kyis bka' stsal pa/ grogs po dag /de de bzhin no/ /ji skad smras pa bzhin te/ khyed</text></item>
<item><p>483b2</p><section>mdo sde</section><text>kyis skrag par bya ba'i rigs so/ /grogs po dag /nga thams cad mkhyen pa'i ye shes brnyes pa yin na/ nga nyid kyang skrag na/ gang dag nga'i slob ma rnams lta ci smos/ rigs kyi bu dag /</text></item>
<item><p>483b3</p><section>mdo sde</section><text>chos 'di ni zab pa ste/ de ni mi'am/ mi ma yin pa'am/ lha'am/ klu'am/ gnod sbyin nam/ dri za'am/ sus kyang rnam par dkrugs par mi nus na/ dge sbyong ngam/ bram ze gzhan</text></item>
<item><p>483b4</p><section>mdo sde</section><text>dag gis lta ga la nus te ci smos/ rigs kyi bu dag /chos kyi rnam grangs 'di ni lha dang bcas pa'i 'jig rten gyi mchod rten du gyur pa ste/ rigs kyi bu dag /dper na/ dkon mchog</text></item>
<item><p>483b5</p><section>mdo sde</section><text>za ma tog ji lta bar mdo sde'i rgyal po 'di yang de bzhin du blta bar bya'o/ /de nas bcom ldan 'das la 'jam dpal gzhon nur gyur pas 'di skad ces gsol lo/ /bcom ldan 'das/</text></item>
<item><p>483b6</p><section>mdo sde</section><text>'di ni legs par gsungs pa legs so/ /bcom ldan 'das/ dge slong de lta bu de dag gis dad pas stsal ba ji ltar yongs su 'ju bar 'gyur/ bcom ldan 'das kyis bka'</text></item>
<item><p>483b7</p><section>mdo sde</section><text>stsal pa| 'jam dpal/ gang dag chos kyi rnam grangs 'di spong ba dang / chos smra ba de dag la mi byams pa'i sems bskyed pa de dag ni nyi ma gcig gam/ se gol gtogs pa</text></item>
<item><p>484a1</p><section>mdo sde</section><text>gcig srid tsam zhig dad pas byin pa yongs su spyad pa'am/ tha na dge 'dun la phul ba'i sa la mchil ma thal gcig 'dor du yang ngas ma gnang ngo / /de</text></item>
<item><p>484a2</p><section>mdo sde</section><text>nas bcom ldan 'das la tshe dang ldan pa shA ra dwa ti'i bus 'di skad ces gsol to/ /bcom ldan 'das/ mtshams ma mchis pa lnga po dag 'di dang nye ba lags sam/ ring pa</text></item>
<item><p>484a3</p><section>mdo sde</section><text>lags| bcom ldan 'das kyis bka' stsal pa/ gnas brtan shA ra dwa ti'i bu/ kha rog de skad ma 'dri zhig /de ci'i phyir zhe na/ shA ra dwa ti'i bu/ mtshams med pa lnga po dag ni</text></item>
<item><p>484a4</p><section>mdo sde</section><text>bla'i| chos kyi rnam grangs 'di spangs pa ni nam yang de lta ma yin no/ /shA ra dwa ti'i bu/ mtshams med pa lnga byed pa ni mtshams med pa lnga po dag myur du zad par byas nas mir</text></item>
<item><p>484a5</p><section>mdo sde</section><text>skye bar 'gyur ro/ /dam pa'i chos spong ba'i gang zag de ni nam yang sangs rgyas kyi chos rnams 'thob par mi 'gyur te/ de ni bdag kyang phung la gzhan yang phung bar byed par</text></item>
<item><p>484a6</p><section>mdo sde</section><text>'gyur ro/ /de nas tshe dang ldan pa shA ra dwa ti'i bu bcom ldan 'das kyi spyan snga na du zhing 'di skad ces smras so/ /e ma'o dam pa'i chos spong ba'i sems can rnams ni sdug bsngal</text></item>
<item><p>484a7</p><section>mdo sde</section><text>lo| |las kyi sgrib pa 'di lta bu dag ni bdag gis rmi lam na yang mthong bar ma gyur cig/ //bam po gsum pa| de nas bcom ldan 'das kyis tshe dang ldan pa shA ra dwa ti'i bu la</text></item>
<item><p>484b1</p><section>mdo sde</section><text>'di skad ces bka' stsal to/ /shA ra dwa ti'i bu/ de snyam ma sems shig /ngas chos bstan pa ni 'byung ba dang bcas pa yin na/ 'jig rten ni las bdag gir bya ba/ rang gi las kyi</text></item>
<item><p>484b2</p><section>mdo sde</section><text>bgo skal la spyod pa/ rang gi las brtan par bya ba ste/ sems can dag rang rang gi las rnams kyis sdug bsngal gyi tshor ba myong gi /de la de bzhin gshegs pas ni ma lan no/ /</text></item>
<item><p>484b3</p><section>mdo sde</section><text>shA ra dwa ti'i bu/ ngas ni dge legs su 'gro ba'i lam bshad de/ bde bar 'gro ba dang / 'jigs pa med par 'gro ba dang / mya ngan las 'das par 'gro ba dang / 'chi ba med par 'gro</text></item>
<item><p>484b4</p><section>mdo sde</section><text>ba'i lam bshad na/ 'on kyang sems can 'di dag ni lus kyis nyes par spyod pa dang ldan/ ngag gis nyes par spyad pa dang ldan/ yid kyis nyes par spyod pa dang ldan zhing / 'phags</text></item>
<item><p>484b5</p><section>mdo sde</section><text>pa rnams la skur ba 'debs pa dang / log par lta ste/ log par lta ba'i las dang / chos yang dag par blangs pa'i rgyus lus zhig nas shi ba'i 'og tu ngan song ngan 'gro log par ltung</text></item>
<item><p>484b6</p><section>mdo sde</section><text>ba sems can dmyal ba rnams su skye ste/ de la de bzhin gshegs pas ni ma lan no/ /shA ra dwa ti'i bu/ sems can thams cad la nga'i snying rje 'di lta bu skye ste/ ngas sems can</text></item>
<item><p>484b7</p><section>mdo sde</section><text>gcig gi don du yang bskal pa'am/ bskal pa las lhag par sems can dmyal ba'i sdug bsngal rnams myong bar bya'i/ /sems can gcig po ni yongs su gtang bar mi bya'o/ /</text></item>
<item><p>485a1</p><section>mdo sde</section><text>snyam ste/ shA ra dwa ti'i bu/ de bzhin gshegs pa'i snying rje chen po ni de 'dra'o/ /shA ra dwa ti'i bu/ 'di lta ste/ dper na/ mi zhig la bu gcig pa gzugs</text></item>
<item><p>485a2</p><section>mdo sde</section><text>bzang pa/ mdzes pa/ blta na sdug pa/ kha dog bzang po rgyas pa mchog dang ldan pa zhig yod la/ de rkyen 'ga' zhig dang phrad nas 'chi ba'i dus byas par gyur na/ mi de bu la</text></item>
<item><p>485a3</p><section>mdo sde</section><text>sems pas sdug bsngal zhing yid mi bde bar gyur te du zhing smre sngags 'don to/ /shA ra dwa ti'i bu/ de bzhin du de bzhin gshegs pa dgra bcom pa yang dag par rdzogs pa'i</text></item>
<item><p>485a4</p><section>mdo sde</section><text>sangs rgyas kyang sems can sdug bsngal ba dag la bu gcig pa bzhin du dgongs pa mdzad de/ de bzhin gshegs pa dag nyon mongs pa rnams dang lhan cig gnas pa ni ma</text></item>
<item><p>485a5</p><section>mdo sde</section><text>yin no| |shA ra dwa ti'i bu/ 'di lta ste/ dper na/ rgya mtsho chen po ni shi ba'i ro dang lhan cig mi gnas so/ /shA ra dwa ti'i bu/ de bzhin du de bzhin gshegs pa dag kyang nyon</text></item>
<item><p>485a6</p><section>mdo sde</section><text>mongs pa rnams dang lhan cig mi gnas so/ /shA ra dwa ti'i bu/ 'di lta ste/ dper na/ sgyu ma mkhan nam/ sgyu ma mkhan gyi slob ma mkhas pas lam po che'i bzhi mdor skye</text></item>
<item><p>485a7</p><section>mdo sde</section><text>po'i tshogs chen po mngon par sprul te bya ba dag ston kyang bya ba de dag ni yul na mi gnas/ phyogs ni ma gnas te/ ma skyes/ ma 'gags/ 'gag par mi 'gyur ro//</text></item>
<item><p>485b1</p><section>mdo sde</section><text>shA ra dwa ti'i bu/ de bzhin du de bzhin gshegs pa rnams kyang sems can rnams yongs su smin par mdzad cing / 'dod chags kyi spyod pa yang ston te/ mdzad pa ston kyang spyod pa de</text></item>
<item><p>485b2</p><section>mdo sde</section><text>dag ni yod pa ma yin no/ /dper na/ nam mkha'i khams ni rnam par rtog pa med cing spros pa med pa'o/ /de bzhin du de bzhin gshegs pa'i sku la yang rnam par rtog pa med cing spros</text></item>
<item><p>485b3</p><section>mdo sde</section><text>pa med pa'o/ /'on kyang sems can rnams dang mthun par de bzhin gshegs pa rnams mthun par mdzad de/ sems can rnams ji ltar 'dul bar 'gyur ba de bzhin du de bzhin</text></item>
<item><p>485b4</p><section>mdo sde</section><text>gshegs pa rnams mthun par 'jug go/ shA ra dwa ti'i bu/ de bzhin gshegs pa la 'khrul pa mi mnga'o/ /de bzhin gshegs pa la mi mkhyen pa mi mnga'o/ /de bzhin gshegs pa la</text></item>
<item><p>485b5</p><section>mdo sde</section><text>bsnyel ba mi mnga'o/ /shA ra dwa ti'i bu/ nga ni lha dang bcas pa'i 'jig rten gyi thu bo dang / gtso bo dang / rab dang / mchog dang / phul dang / bla ma dang / bla na med pa dang / gong na med pa</text></item>
<item><p>485b6</p><section>mdo sde</section><text>dang / mi mnyam pa dang mnyam pa yin te/ shA ra dwa ti'i bu/ tshig smras pa 'di ni bden pa'i rjes su mthun pa'o/ /rab tu byung ba'am/ khyim pa'ang rung ste/ sems can gang dag chos kyi</text></item>
<item><p>485b7</p><section>mdo sde</section><text>rnam grangs 'di spong ba de dag thams cad ni sems can dmyal ba'i sdug bsngal 'di lta bu dag rnyed par 'gyur/ de nas tshe dang ldan pa rab 'byor gyis bcom ldan 'das kyis bstan</text></item>
<item><p>486a1</p><section>mdo sde</section><text>pa 'di thos nas thal mo sbyar te bcom ldan 'das la 'di skad ces gsol to/ /bcom ldan 'das/ sems can de dag gis ni rnyed pa nongs par rnyed do//</text></item>
<item><p>486a2</p><section>mdo sde</section><text>gang dag chos kyi rnam grangs 'di spong bar 'gyur ba de dag ni lce ci 'dra ba zhig tu 'gyur ba lags/ bcom ldan 'das kyis bka' stsal pa/ rab 'byor/ de dag gi lce ni dpag</text></item>
<item><p>486a3</p><section>mdo sde</section><text>tshad 'bum par 'gyur te/ de la lcags kyi thong gshol 'bar ba/ rab tu 'bar ba/ kun tu rab tu 'bar ba/ kun tu rab tu mched cing 'bar ba/ me lce gcig tu gyur pa bye ba phrag lnga</text></item>
<item><p>486a4</p><section>mdo sde</section><text>brgyas rmo bar 'gyur ro/ /de ci'i phyir zhe na/ 'di ltar des ngag ma bsrungs pa'i phyir te/ rab 'byor/ mi gti mug pa de dag gi las kyi sgrib pa ni de lta bur 'gyur ro/ /de nas sangs</text></item>
<item><p>486a5</p><section>mdo sde</section><text>rgyas kyi mthus thams cad dang ldan pa'i 'khor des de bzhin gshegs pas bstan pa ni rmad du byung ba chen po lags so zhes ched du brjod pa ched du brjod do/ /de nas bcom</text></item>
<item><p>486a6</p><section>mdo sde</section><text>ldan 'das la lha'i dbang po brgya byin gyis 'di skad ces gsol to/ /bcom ldan 'das/ bdag gis chos smra ba'i dge slong de dag phrag pa la bkur bar bgyi'o/ /me tog dang /</text></item>
<item><p>486a7</p><section>mdo sde</section><text>bdug pa dang / spos dang / phreng ba dang / byug pa rnams kyis mchod par bgyi'o/ /gdugs lan gsum mtshan lan gsum du phyag bgyi'o/ /bsnyen bkur bgyi'o/ /bsti stang bgyi'o//</text></item>
<item><p>486b1</p><section>mdo sde</section><text>bla mar bgyi'o/ /ri mor bgyi'o/ /mchod par bgyi'o/ /brjed par bgyi'o/ /gsol ba bgyi'o/ /bsti stang bgyi ba dang / bla mar bgyi ba dang / gus pas bsrung bar bgyi'o/ /de'i slad du zhe</text></item>
<item><p>486b2</p><section>mdo sde</section><text>na| de dag ni bcom ldan 'das kyi sras te/ chos kyi sku las nges par 'byung ba'i slad du'o/ /bcom ldan 'das/ 'di lta ste/ dper na/ rgyal po rgyal rigs spyi bo nas dbang bskur ba'i</text></item>
<item><p>486b3</p><section>mdo sde</section><text>bur gyur pa/ gzugs bzang ba/ mdzes pa/ blta na sdug pa de ni 'og ma thams cad kyi mchod pa'i 'os dang / phyag bgyi ba'i 'os lags so/ /de bzhin du chos smra ba de dag kyang lha dang</text></item>
<item><p>486b4</p><section>mdo sde</section><text>bcas pa'i 'jig rten gyi mchod pa'i 'os dang / phyag bgyi ba'i 'os lags so/ /de nas bcom ldan 'das kyis byang chub sems dpa' kun tu bzang po la 'di skad ces bka' stsal</text></item>
<item><p>486b5</p><section>mdo sde</section><text>to| |rigs kyi bu/ lha'i dbang po brgya byin gyis chos smra ba'i dge slong de dag snying las chung ngur bya ba dang / yongs su bskyang ba dang / kun tu bsrung ba dang / bskyab pa'i phyir tshig 'di</text></item>
<item><p>486b6</p><section>mdo sde</section><text>legs par smras so/ /byang chub sems dpa' kun tu bzang pos gsol pa/ bcom ldan 'das/ bdag gis kyang rigs kyi bu'am/ rigs kyi bu mo de dag kun tu bsrung bar bgyi'o/ /</text></item>
<item><p>486b7</p><section>mdo sde</section><text>yongs su bskyab pa dang / yongs su gzung ba dang / zhi ba dang / bde legs su 'gyur bar bgyi'o/ /dpag tshad brgya khor yug tu yongs su bskyang bar bgyi'o/ /de nas bcom ldan 'das</text></item>
<item><p>487a1</p><section>mdo sde</section><text>kyis byang chub sems dpa' kun tu bzang po la rigs kyi bu/ tshig 'di legs par smras pa legs so/ /legs so zhes bya ba byin no/ /de nas bcom ldan</text></item>
<item><p>487a2</p><section>mdo sde</section><text>'das kyis tshangs pa'i dbyangs kyis tshigs su bcad pa 'di bka' stsal to/ /gzhan la phan dang bde ba byed pa bsags pa po/ /rnam pa sna tshogs rab mdzes mchog rab tshig ldan</text></item>
<item><p>487a3</p><section>mdo sde</section><text>pa| |shin tu dri med bzhin ldan khyod kyi bsam pa mchog /yon tan rin chen mi mnyam mnyam pa'i tshig legs smras/ /de nas bcom ldan 'das la byang chub sems dpa' kun tu</text></item>
<item><p>487a4</p><section>mdo sde</section><text>bzang pos 'di skad ces gsol to/ /bcom ldan 'das/ byang chub sems dpa' sems dpa' chen po dag chos du dang ldan na/ dkon mchog ta la la'i gzungs 'thob par 'gyur/</text></item>
<item><p>487a5</p><section>mdo sde</section><text>bcom ldan 'das kyis bka' stsal pa/ rigs kyi bu/ byang chub sems dpa' sems dpa' chen po dag chos gcig dang ldan na/ dkon mchog ta la la'i gzungs 'thob bo/ /chos</text></item>
<item><p>487a6</p><section>mdo sde</section><text>gcig po gang zhe na/ 'di lta ste/ sems can thams cad la khong khro ba med pa'o/ /kun tu bzang po/ byang chub sems dpa' sems dpa' chen po dag gi chos gnyis te/ gnyis</text></item>
<item><p>487a7</p><section>mdo sde</section><text>gang zhe na/ 'di lta ste/ phrag dog med pa dang / rlom sems med pa ste/ kun tu bzang po/ 'di dag ni byang chub sems dpa' sems dpa' chen po dag gi chos gnyis so/ /</text></item>
<item><p>487b1</p><section>mdo sde</section><text>kun tu bzang po/ gzhan yang byang chub sems dpa' sems dpa' chen po ni sems can thams cad la dbang po gnod par mi 'gyur ro/ /rigs kyi bu/ gzhan yang byang chub</text></item>
<item><p>487b2</p><section>mdo sde</section><text>sems dpa' sems can thams cad la thams cad kyi thams cad du rnam par 'tshe ba bskyed par mi bya'o/ /byang chub sems dpa'i yon tan brjod pa 'di bshad pa dang / dkon mchog</text></item>
<item><p>487b3</p><section>mdo sde</section><text>ta la la'i gzungs kyi khyad par gyi yon tan yongs su brjod pa bshad pa na lha dang mi'i skye rgu las sems can dpag tu med pas gzungs thob par gyur to/ /dkon mchog ta la la'i</text></item>
<item><p>487b4</p><section>mdo sde</section><text>gzungs kyi khyad par gyi yon tan yongs su brjod pa'i le'u'o// //de nas tshe dang ldan pa kun dga' bo stan las langs te bla gos phrag pa gcig tu gzar nas pus mo g.yas</text></item>
<item><p>487b5</p><section>mdo sde</section><text>pa'i lha nga sa la btsugs te bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das/ chos kyi rnam grangs</text></item>
<item><p>487b6</p><section>mdo sde</section><text>'di ni zab lags so/ /bcom ldan 'das kyis bka' stsal pa/ kun dga' bo/ de de bzhin te/ gzugs zab pa'i phyir zab bo/ tshor ba dang / 'du shes dang / 'du byed dang / rnam par</text></item>
<item><p>487b7</p><section>mdo sde</section><text>shes pa zab pa'i phyir zab bo/ /stong pa nyid zab pa'i phyir zab bo/ /nam mkha' zab pa'i phyir zab bo/ /kun dga' bos gsol pa/ bcom ldan 'das/ bdag gis chos kyi phung po brgyad khri</text></item>
<item><p>488a1</p><section>mdo sde</section><text>bzhi stong de bzhin gshegs pa las mngon du thos na/ chos kyi rnam grangs 'di lta bu ni nam yang ma thos so/ /bcom ldan 'das kyis bka' stsal pa/ chos</text></item>
<item><p>488a2</p><section>mdo sde</section><text>kyi rnam grangs 'di ni shin tu thos par bya dka' ba yin no/ /kun dga' bos gsol pa/ slad ma'i tshe slad ma'i dus lnga brgya tha ma la dam pa'i chos nub pa'i dus kyi tshe sems can</text></item>
<item><p>488a3</p><section>mdo sde</section><text>mang po dag sangs rgyas kyi mdzad pa bgyid par 'gyur bar bcom ldan 'das kyis chos kyi rnam grangs 'di byin gyis brlab tu gsol/ bcom ldan 'das kyis bka' stsal pa/ kun</text></item>
<item><p>488a4</p><section>mdo sde</section><text>dga' bo/ ngas chos kyi rnam grangs 'di byin gyis brlabs zin te/ de bzhin gshegs pa shAkya thub pa ngas chos smra ba de dag kyang byin gyis brlabs so/ /kun dga' bo/ gang la la</text></item>
<item><p>488a5</p><section>mdo sde</section><text>zhig chos kyi rnam grangs 'di yi ger 'bri ba de ni mig na bar mi 'gyur/ lce na bar mi 'gyur/ sna na bar mi 'gyur/ so na bar mi 'gyur/ lag pa dang rkang pa na bar mi 'gyur/ klad pa</text></item>
<item><p>488a6</p><section>mdo sde</section><text>na bar mi 'gyur/ rna ba na bar mi 'gyur/ lus dman par mi 'gyur/ lus dri mi zhim par mi 'gyur/ pha rol gyi gnod pas 'chi ba'i dus byed par mi 'gyur ro/ /de la mi dang mi ma</text></item>
<item><p>488a7</p><section>mdo sde</section><text>yin pa thams cad srung bar 'gyur ro/ /'di nas shi 'phos nas kyang de spros pa thams cad yongs su spangs nas bde 'gro mtho ris kyi 'jig rten du lha rnams kyi nang du skye bar 'gyur ro//</text></item>
<item><p>488b1</p><section>mdo sde</section><text>kun dga' bos gsol pa/ bcom ldan 'das chos bshad pa'i tshe bdud bar chad mi bgyid pa'i rgyu gang lags/ rkyen gang lags/ bcom ldan 'das kyis bka' stsal pa/ kun dga' bo/</text></item>
<item><p>488b2</p><section>mdo sde</section><text>bdud thams cad chos kyi rnam grangs 'di la bar chad byed mi nus te/ kun dga' bo/ gang gi tshe bdud sdig can 'di snyam du bdag dkon mchog ta la la'i gzungs 'chad pa la bar chad byed du</text></item>
<item><p>488b3</p><section>mdo sde</section><text>'gro'o snyam pa'i sems bskyed pa de'i tshe bdud sdig can gyis rang gi khyim kun tu 'bar bar mthong ste/ kun dga' bo/ chos kyi rnam grangs 'di de ltar zab bo/ /kun dga' bo/ sa phyogs</text></item>
<item><p>488b4</p><section>mdo sde</section><text>gang na chos kyi rnam grangs 'di spyod pa'i sa phyogs de mchod rten du 'gyur/ phyag bya ba'i 'os su yang 'gyur ro/ /kun dga' bos gsol pa/ gal te de bzhin gshegs pas phyogs gang</text></item>
<item><p>488b5</p><section>mdo sde</section><text>na bzhugs pa'i sa phyogs de nyid na chos kyi rnam grangs 'di yang gnas par gyur la/ bdag de bzhin gshegs pa la blta ba'i slad du mchis shing mchis nas kyang sngar de bzhin gshegs</text></item>
<item><p>488b6</p><section>mdo sde</section><text>pa la phyag bgyis nas chos kyi rnam grangs 'di la phyag bgyis na/ nongs pa ci mchis/ bcom ldan 'das kyis bka' stsal pa/ kun dga' bo/ gang tshe khyod kyis chos kyi rnam grangs 'di lta</text></item>
<item><p>488b7</p><section>mdo sde</section><text>bu bkol te nga la phyag 'tshal ba de'i tshe khyod nyes pa dang bcas par 'gyur ro/ /kun dga' bo/ gzhan yang nga lha dang bcas pa'i 'jig rten gyi thu bo dang / gtso bo dang / mchog dang / dam pa</text></item>
<item><p>489a1</p><section>mdo sde</section><text>yin mod kyi/ kun dga' bo/ ngas sngar chos kyi rnam grangs 'di thos nas phyis byang chub mngon par rdzogs par sangs rgyas so/ /kun dga' bos gsol pa/</text></item>
<item><p>489a2</p><section>mdo sde</section><text>bcom ldan 'das/ de bzhin gshegs pas gang las ting nge 'dzin rin po che dkon mchog ta la la bstan pa 'di gsan pa/ de bzhin gshegs pa'i gong na su mchis/ bcom</text></item>
<item><p>489a3</p><section>mdo sde</section><text>ldan 'das kyis bka' stsal pa/ kun dga' bo/ mi'i 'jig rten dang / lha'i 'jig rten dang / dri za'i 'jig rten na nga'i gong na su yang med de/ 'on kyang byang chub sems dpa'i spyad</text></item>
<item><p>489a4</p><section>mdo sde</section><text>pa spyod pa na ngas bcom ldan 'das de bzhin gshegs pa ye shes thogs pa med pa brtsegs pa'i snying po gser bzang po bsam gyis mi khyab pa'i 'od zer du ma'i lte ba rgyas pa las</text></item>
<item><p>489a5</p><section>mdo sde</section><text>mngon du thos te/ kun dga' bo/ bya dka' ba chen po bye ba khrag khrig brgya stong du ma myong nas ngas chos kyi rnam grangs 'di thos te/ de'i tshe de bzhin gshegs pa des nga lung bstan to//</text></item>
<item><p>489a6</p><section>mdo sde</section><text>kun dga' bo/ de lta bas na/ khyod kyis sngar chos kyi rnam grangs 'di la phyag gyis la/ phyis nga la phyag 'tshal cig /de nas brgya byin dang / tshangs pa dang / 'jig rten skyong ba de dag</text></item>
<item><p>489a7</p><section>mdo sde</section><text>thams cad kyis mgrin gcig tu tshig 'di skad ces smras so/ /a la la chos/ a la la chos/ chos rnams kyi rnam par 'phrul pa a la la'o/ /sems can gang dag chos kyi rnam</text></item>
<item><p>489b1</p><section>mdo sde</section><text>grangs 'di'i ming thos pa de dag kyang phyag bya ba'i 'os yin na/ gang dag 'dzin pa dang / klog pa dang / kun chub par byed pa dang / gzhan dag la yang rgya cher yang dag par rab tu ston pa lta</text></item>
<item><p>489b2</p><section>mdo sde</section><text>smos kyang ci dgos te/ de dag ni de bzhin gshegs pa zhes brjod par bya'o/ /de nas bcom ldan 'das kyis brgya byin dang / tshangs pa dang / 'jig rten skyong ba de dag la kye grogs po dag/</text></item>
<item><p>489b3</p><section>mdo sde</section><text>khyed kyis tshig 'di legs par smras pa legs so/ /legs so zhes bya ba byin no/ /de nas bcom ldan 'das kyis zhal nas ljags kyi dbang po phyung ste stong gsum gyi stong chen po'i</text></item>
<item><p>489b4</p><section>mdo sde</section><text>'jig rten gyi khams ljags kyi dbang pos snang bar byas nas byang chub sems dpa' kun tu bzang po la 'di skad ces bka' stsal to/ /sems can gang dag chos kyi rnam grangs 'di ma</text></item>
<item><p>489b5</p><section>mdo sde</section><text>thos pa de dag ni ji ltar mi dmus long gis nyi ma'i snang ba mi mthong ba dang / ji ltar tshong pa thabs mi shes pa dang / ji ltar mi dbul po gzhan gyi ngor lta ba dang 'dra ste/ de dag gi don du</text></item>
<item><p>489b6</p><section>mdo sde</section><text>ngas dpe 'di dag byas na/ ci nas sems can rnams chos rin po che'i phung po 'di 'dra ba las ring du mi 'gyur bar bya ba'i phyir chos rnam grangs 'di'i ched dang / sems can thams cad</text></item>
<item><p>489b7</p><section>mdo sde</section><text>kyi don du nga khyod la gsol ba 'debs na/ rigs kyi bu/ khyod spro'am/ de nas byang chub sems dpa' kun tu bzang po stan las langs te bla gos phrag pa gcig tu gzar nas pus mo g.yas</text></item>
<item><p>490a1</p><section>mdo sde</section><text>pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas ngu zhing byang chub sems dpa' kun tu bzang po rang gi chos kyi</text></item>
<item><p>490a2</p><section>mdo sde</section><text>stan las langs ma thag tu de nas de'i mdo la stong gsum gyi stong chen po'i 'jig rten gyi khams 'di rnam pa drug tu g.yos/ rab tu g.yos/ kun tu rab tu g.yos so/ /'gul/ rab tu</text></item>
<item><p>490a3</p><section>mdo sde</section><text>'gul| kun tu rab tu 'gul to/ /ldeg /rab tu ldeg /kun tu rab tu ldeg go /'ur 'ur/ rab tu 'ur 'ur/ kun tu rab tu 'ur 'ur ro/ /chem chem/ rab tu chem chem/ kun tu rab tu chem</text></item>
<item><p>490a4</p><section>mdo sde</section><text>chem mo| |'khrugs/ rab tu 'khrugs/ kun tu rab tu 'khrugs so/ /'jig rten du snang ba chen po yang byung bar gyur to/ /de nas byang chub sems dpa' kun tu bzang pos sor mo bcu</text></item>
<item><p>490a5</p><section>mdo sde</section><text>thal mo sbyar te du zhing bcom ldan 'das la 'di skad ces gsol to/ /bcom ldan 'das/ bdag spro lags so/ /bde bar gshegs pa/ bdag spro lags so/ /bcom ldan 'das/ khyod</text></item>
<item><p>490a6</p><section>mdo sde</section><text>ni thams cad mkhyen pa/ sems can thams cad la phan par bzhed pa/ thugs rje chen po dang ldan pa lags kyi steng du bdag ni de bzhin gshegs pa las skyes pa lags na/</text></item>
<item><p>490a7</p><section>mdo sde</section><text>ci'i slad du de bzhin gshegs pa'i bka' ltar mi bgyid/ bcom ldan 'das/ de bzhin gshegs pa'i bka' ni bdud rtsi'i bka' lags na/ bdag de bzhin gshegs pa'i</text></item>
<item><p>490b1</p><section>mdo sde</section><text>bka' dang 'gal bar bgyid pa'i mthu bdag la ga la mchis/ bcom ldan 'das/ bdag gis ni byas pa gzo bar bgyi ba lags kyi/ byas pa mi gzo bar bgyi ba ma lags so/ /de nas</text></item>
<item><p>490b2</p><section>mdo sde</section><text>bcom ldan 'das kyis byang chub sems dpa' kun tu bzang po la legs so zhes bya ba byin te/ kye rgyal ba'i sras/ legs so/ /legs so/ /khyod ni de bzhin gshegs pa rnams kyi sras</text></item>
<item><p>490b3</p><section>mdo sde</section><text>thu bo dang / gtso bo dang / mchog dang / dam pa dang / phul yin te/ chos kyi rnam grangs 'di khyod la yongs su gtad do/ /'di ni nga'i ston pa yin te/ de'i phyir khyod kyis bsrung bar bya'o/ /dus</text></item>
<item><p>490b4</p><section>mdo sde</section><text>dus su bsti stang gyis shig /rin po che'i sngon du chug la phrag la thogs shig /phyi ma'i tshe phyi ma'i dus na dge slong sdig pa can de dag la yid ma rton cig /rigs kyi bu/ 'di ni khyod la rjes</text></item>
<item><p>490b5</p><section>mdo sde</section><text>su bstan pa'o/ /byang chub sems dpa' kun tu bzang pos gsol pa/ bcom ldan 'das/ rab tu byung ba ci 'dra ba de dag 'byung bar 'gyur/ bcom ldan 'das kyis bka' stsal pa/ rigs</text></item>
<item><p>490b6</p><section>mdo sde</section><text>kyi bu| kha rog de skad ma 'dri zhig /byang chub sems dpa' kun tu bzang pos gsol pa/ sems can mang po la sman par bgyid par 'gyur lags na/ bcom ldan 'das kyis bshad du</text></item>
<item><p>490b7</p><section>mdo sde</section><text>gsol| bde bar gshegs pas bshad du gsol/ bcom ldan 'das kyis bka' stsal pa/ kun tu bzang po bshad kyi nyen cig /'khor rgya mtsho lta bu 'di lta bu dang / 'jam dpal</text></item>
<item><p>491a1</p><section>mdo sde</section><text>dang / spyan ras gzigs dbang phyug la sogs pa byang chub sems dpa' sems dpa' chen po grangs med dpag tu med pa thams cad yid la byed pa gzhan</text></item>
<item><p>491a2</p><section>mdo sde</section><text>thong la| phyi ma'i tshe phyi ma'i dus na rab tu byung ba ci 'dra ba dag 'byung bar 'gyur ba de dag nyon cig /de nas bcom ldan 'das kyis byang chub sems dpa' kun tu bzang po la 'di skad</text></item>
<item><p>491a3</p><section>mdo sde</section><text>ces bka' stsal to/ /kun tu bzang po/ rab tu byung ba dam pa'i chos sun 'byin pa/ khyim la chags pa/ rnyed pa la chags pa/ gtsug lag khang la chags pa/ gnas la chags pa/</text></item>
<item><p>491a4</p><section>mdo sde</section><text>lhung bzed dang chos gos la chags pa/ khyim sun par byed pa/ sdig pa'i chos kun tu spyod pa de dag 'byung ste/ kun tu bzang po/ mi gti mug pa de lta bu dag gi don du ngas mdo 'di</text></item>
<item><p>491a5</p><section>mdo sde</section><text>yongs su gtad kyi/ mdo 'di nub par gyur ta re/ de nas phyogs bcu nas lha dang / klu dang / gnod sbyin dang / dri za thams cad lhags te bcom ldan 'das la 'di skad ces gsol</text></item>
<item><p>491a6</p><section>mdo sde</section><text>to| |bcom ldan 'das/ bdag cag kyang thams cad 'dus shing tshogs te ji srid 'tsho'i bar dang / dam pa'i chos ji srid gnas kyi bar du chos kyi rnam grangs 'di yongs su bskyang bar</text></item>
<item><p>491a7</p><section>mdo sde</section><text>bgyi'o| |chos smra ba'i dge slong de la yang yongs su bskyang bar bgyi'o/ /bsti stang du bgyi'o/ /btsun par bgyi'o/ /rim gro bgyi'o/ /mchod pa bgyi'o/ /brjod par bgyi'o/ /gsol ba</text></item>
<item><p>491b1</p><section>mdo sde</section><text>bgyi'o| |de nas bcom ldan 'das kyis byang chub sems dpa' kun tu bzang po la sogs pa byang chub sems dpa' bye ba phrag dgu bcu rtsa gnyis po de dag la yang dag par skul ba'i</text></item>
<item><p>491b2</p><section>mdo sde</section><text>tshigs su bcad pa 'di dag gsungs so/ /yon tan pha rol tu phyin pa de dag gi /yon tan kun bshad thams cad nga la nyon/ /nga rgyal rgyags dang bag med spang byos la/ /dga' zhing mgu ba'i</text></item>
<item><p>491b3</p><section>mdo sde</section><text>yid kyis mnyan par gyis/ /ma ga d+ha 'dir shing dbang byang chub drung / /rang byung mi yi seng+ge bzhugs zhes grags/ /ting 'dzin rnam par thar pa mchog la gnas/ /shing rgyal chen po de yi drung na</text></item>
<item><p>491b4</p><section>mdo sde</section><text>bzhugs/ /phyogs bcu zhing rdul snyed dang de thabs cig /skyes bu dam pa rnams kyis dpa' bo bskor/ /sangs rgyas phal chen zhes bya'o ting nge 'dzin/ /ting 'dzin de la mi yi dbang po gnas/ /</text></item>
<item><p>491b5</p><section>mdo sde</section><text>mi dbang de ni snyoms par zhugs rtogs nas/ /'jam dpal gzhon nu shar gyi phyogs logs nas/ /sangs rgyas zhing bcu'i rdul snyed lhan cig tu/ /skyes bu dam pa rnams dang rgyal drung</text></item>
<item><p>491b6</p><section>mdo sde</section><text>'ongs| |de bzhin sbyar te phyogs bcu'i zhing kun nas/ /sangs rgyas sras po dpal zhes bya ba kun/ /phyogs bcu'i zhing rdul snyed dang lhan cig tu/ /skyes bu dam pa rnams dang lhags par gyur/</text></item>
<item><p>491b7</p><section>mdo sde</section><text>der 'dus gyur nas 'jig rten phan 'dod pa/ /'jam dpal grags pa mtha' yas ldan rnams la/ /sems can dam pa bzang po'i dpal gyis dris/ /sangs rgyas sras kyi spyod gang yon tan ci/</text></item>
<item><p>492a1</p><section>mdo sde</section><text>de nas sems dpa' 'jam dpal zhes bya ba/ /rlog pa med pas byang chub yon tan dang / /bden yangs yon tan ldan gyi spyod yul gtsang / /sems can dam</text></item>
<item><p>492a2</p><section>mdo sde</section><text>pa bzang po'i dpal la dris/ /sangs rgyas sras po rnams kyi spyod yul gtsang / /rgyal bas bsten pa bdag gis 'dir smras kyi/ /khyod kyang sangs rgyas sras kyi yon tan dang / /spyod pa</text></item>
<item><p>492a3</p><section>mdo sde</section><text>gang dag yin pa brjod par gyis/ /bzang po'i dpal gyis smras pa rgyal sras nyon/ /yon tan mtha' yas ldan de'i yon tan las/ /dpe tshul cung zad tsam zhig brjod par bya/ /rgya</text></item>
<item><p>492a4</p><section>mdo sde</section><text>mtsho'i thigs pa bzhin du shin tu chung / /byang chub gzhir gyur ba yi rang byung sems/ /thog ma nyid du bskyed pa gang yin pa/ /de yi yon tan bsngags pa mtha' yas te/ /mtshungs</text></item>
<item><p>492a5</p><section>mdo sde</section><text>med kyis kyang yongs su brjod mi spyod/ /pha rol phyin dang sa yi yon tan rnams/ /bskal pa mang por spyad pa ci smos te/ /phyogs bcu'i rgyal ba kun gyis de dag gi /yon tan chu bo</text></item>
<item><p>492a6</p><section>mdo sde</section><text>zad par mdzad mi spyod/ /yon tan mtha' yas rnams kyi yon tan las/ /dpe tshul cung zad tsam zhig brjod bya ste/ /mkha' la bya rjes 'dra bar chung ba dang / /sa chen rnams las</text></item>
<item><p>492a7</p><section>mdo sde</section><text>rdul phran gcig dang mtshungs/ /byang chub yon tan gnas kyi sems skye ba/ /rgyu med ma yin gyi na ma yin gyi/ /rgyal dang rgyal ba'i chos dang dge 'dun la/ /dad dang dang ba bskyed nas</text></item>
<item><p>492b1</p><section>mdo sde</section><text>sems skye ste/ /de ni 'dod dang longs spyod rgyal srid dang / /bdag la bde dang snyan dang grags phyir min/ /'gro ba'i sdug bsngal ma lus zhi bya'i phyir/ /'jig rten phan pa byed pa'i sems</text></item>
<item><p>492b2</p><section>mdo sde</section><text>skye'o| |rtag tu sems can phan pa bya phyir dang / /zhing rnams sbyang dang sangs rgyas mchod pa dang / /chos yongs gzung dang sangs rgyas byang chub dang / /ye shes rnam par sbyang phyir sems</text></item>
<item><p>492b3</p><section>mdo sde</section><text>de skye| |rgyal ba kun dang chos dang de bzhin du/ /'phags pa'i tshogs la rtag tu dad pa dang / /dang zhing mos dang gus pa rab bskyed nas/ /bla ma gus par mchod phyir sems de skye/ /rgyal dang</text></item>
<item><p>492b4</p><section>mdo sde</section><text>rgyal ba'i chos la dad gyur cing / /sangs rgyas sras kyi spyod la dad byed la/ /byang chub bla na med la dad gyur nas/ /skyes bu chen po rnams kyi sems skye'o/ /dad pa'i stobs kyis mi bdag</text></item>
<item><p>492b5</p><section>mdo sde</section><text>gyur pa rnams/ /bsam yas rgya chen mchod pas mchod byas shing / /chos dang de bzhin mi phyed dge 'dun la/ /bsam yas mchod pas mchod nas sems skye'o/ /dad pa sngon 'dren ma</text></item>
<item><p>492b6</p><section>mdo sde</section><text>ltar skyed pa ste/ /yon tan thams cad srung zhing 'phel bar byed/ /dogs pa sel cing chu bo rnams las sgrol/ /dad pa bde ba'i grong khyer mtshon pa yin/ /dad pa rnyog pa med cing sems</text></item>
<item><p>492b7</p><section>mdo sde</section><text>dang byed/ /nga rgyal spang zhing gus pa'i rtsa ba yin/ /dad pa gter dang nor dang rkang pa'i mchog /lag pa bzhin du dge sdud rtsa ba yin/ /dad pa yongs su gtong la dga' bar byed/ /dad pa</text></item>
<item><p>493a1</p><section>mdo sde</section><text>rgyal ba'i chos la rab dga' skyed/ /dad pa yon tan ye shes khyad par byed/ /sangs rgyas go 'phang ston cing thob par byed/ /dbang po rno zhing rab tu gsal bar</text></item>
<item><p>493a2</p><section>mdo sde</section><text>byed| |dad pa'i stobs la gzhan gyis mi rdzi zhing / /nyon mongs rnam par sel ba'i gzhi rten yin/ /dad pa rang byung yon tan rnams kyang tshol/ /dad pa chags pa'i sgo la chags</text></item>
<item><p>493a3</p><section>mdo sde</section><text>pa med| |mi dal spangs shing dal ba'i mchog cig yin/ /dad pa bdud kyi lam las 'da' byed cing / /thar pa'i lam mchog ston par byed pa yin/ /yon tan zhing gi sa bon ma rul</text></item>
<item><p>493a4</p><section>mdo sde</section><text>pa| |dad pa byang chub zhing ni rnam par skyed/ /ye shes khyad par yon tan 'phel bar byed/ /dad pa rgyal ba thams cad ston pa yin/ /dad pas mos pa'i khyad par dga' rnams kyi/ /de</text></item>
<item><p>493a5</p><section>mdo sde</section><text>la spyod pa rim gyis brjod par bya/ /'di 'dra'i chos ni 'jig rten rab dkon te/ /rgya mtsho'i nang na rin chen rgyal po bzhin/ /gang dag rtag tu sangs rgyas dad gus pa/ /de dag tshul</text></item>
<item><p>493a6</p><section>mdo sde</section><text>khrims bslab pa yod mi 'dor/ /gang dag tshul khrims bslab pa mi 'dor ba/ /yon tan ldan de yon tan ldan pas bstod/ /tshul khrims byang chub sems bstod byed pa ste/ /slob pa'i</text></item>
<item><p>493a7</p><section>mdo sde</section><text>sa yi yon tan rnams la sbyor/ /tshul khrims bslab pa 'dor bar mi byed pa/ /de dag rgyal bas bsngags pa'i 'os su 'gyur/ /gang dag rtag tu sangs rgyas dad gus pa/ /de dag rgyal la</text></item>
<item><p>493b1</p><section>mdo sde</section><text>mchod pa rgya chen byed/ /gang dag rgyal la mchod pa che byed pa/ /de dag sangs rgyas dad pa bsam mi khyab/ /gang dag rtag tu chos la dad gus pa/ /de dag rgyal ba'i chos nyan ngoms pa med/</text></item>
<item><p>493b2</p><section>mdo sde</section><text>gang dag rgyal ba'i chos nyan mi ngoms pa/ /de dag chos la mos pa bsam mi khyab/ /gang dag rtag tu dge 'dun dad gus pa/ /de dag mi ldog dge 'dun dad pa yin/ /gang dag mi ldog dge</text></item>
<item><p>493b3</p><section>mdo sde</section><text>'dun rab dad pa/ /de dag dad pa'i stobs kyis mi ldog 'gyur/ /gang dag dad pa'i stobs kyis mi ldog pa'i/ /de dag dbang po rno zhing rab tu gsal/ /gang dag dbang po rno zhing rab gsal</text></item>
<item><p>493b4</p><section>mdo sde</section><text>ba| |de dag sdig pa'i grogs po rnam par spangs/ /gang dag sdig pa'i grogs po rnam spangs ba/ /de dag chos ldan grogs kyis yongs su bzung / /gang dag chos ldan grogs kyis yongs</text></item>
<item><p>493b5</p><section>mdo sde</section><text>bzung ba/ /de dag dge ba rgya chen gsog par byed/ /gang dag dge ba rgya chen gsog byed pa/ /bdag nyid chen po de dag rgyu stobs ldan/ /bdag nyid chen po rgyu stobs gang ldan pa/ /de dag mos</text></item>
<item><p>493b6</p><section>mdo sde</section><text>pa'i khyad par rgya chen 'gyur/ /gang dag mos pa'i khyad par rgya che ba/ /de dag rgyal ba kun gyis rtag byin brlabs/ /gang dag rgyal ba kun gyis byin brlabs pa/ /de dag byang chub don du sems</text></item>
<item><p>493b7</p><section>mdo sde</section><text>kyang skye| |gang dag byang chub don du sems skye ba/ /de dag drang srong chen po'i yon tan brtson/ /drang srong chen po'i yon tan gang brtson pa/ /de dag rigs mtho sangs rgyas rigs skyes pa/</text></item>
<item><p>494a1</p><section>mdo sde</section><text>gang dag rigs mtho sangs rgyas rigs skyes pa/ /de dag mnyam zhing sbyor dang mi sbyor spangs/ /mnyam zhing sbyor dang mi sbyor gang spangs pa/ /de dag dad dang bsam</text></item>
<item><p>494a2</p><section>mdo sde</section><text>pa rnam par dag /gang dag dad dang bsam pa rnam dag pa/ /de dag lhag pa'i bsam pa dam pa mchog /gang dag lhag bsam dam pa mchog ldan pa/ /de dag rtag tu pha rol phyin pa</text></item>
<item><p>494a3</p><section>mdo sde</section><text>spyod| |gang dag rtag tu pha rol phyin spyod pa/ /de dag theg pa chen po 'di la zhugs/ /gang dag theg pa chen po 'dir zhugs pa/ /de dag sangs rgyas rnams la sgrub pas mchod/ /gang dag</text></item>
<item><p>494a4</p><section>mdo sde</section><text>sgrub pas sangs rgyas mchod byed pa/ /de dag sangs rgyas rjes su dran mi phyed/ /gang dag sangs rgyas rjes dran mi phyed pa/ /de dag rtag tu sangs rgyas bsam yas mthong / /gang dag</text></item>
<item><p>494a5</p><section>mdo sde</section><text>sangs rgyas bsam yas rtag mthong ba/ /de la nam yang sangs rgyas mi bzhugs min/ /gang dag nam yang sangs rgyas mi bzhugs min/ /de dag bar skabs chos las nyams mi 'gyur//</text></item>
<item><p>494a6</p><section>mdo sde</section><text>gang dag bar skabs chos las mi nyams pa/ /de dag spobs pa sgrib pa med par 'gyur/ /gang dag spobs pa sgrib pa med gyur pa/ /de dag chos rab ston pa mtha' yas 'gyur/ /gang</text></item>
<item><p>494a7</p><section>mdo sde</section><text>dag chos rab ston pa mtha' yas pa/ /de dag 'gro la byams shing phan par 'dod/ /gang dag 'gro la byams shing phan 'dod pa/ /de dag snying rje chen po'i rtsa ba brtan/ /gang dag snying rje</text></item>
<item><p>494b1</p><section>mdo sde</section><text>chen po'i rtsa brtan pa/ /de dag chos dga' dga' ba'i dbang por 'gyur/ /gang dag chos dga' dga' ba'i dbang po can/ /de dag 'dus byas skyon gyis yal bar bor/ /gang dag 'dus byas skyon</text></item>
<item><p>494b2</p><section>mdo sde</section><text>gyis yal bor ba/ /de dag nga rgyal rgyags med bag med min/ /gang dag nga rgyal rgyags med bag med min/ /de dag rtag tu bdag dang gzhan don brtson/ /gang dag rtag tu bdag gzhan don brtson</text></item>
<item><p>494b3</p><section>mdo sde</section><text>pa| |de dag 'khor bar yongs su skyo ba med/ /gang dag 'khor bar yongs su mi skyo ba/ /de dag brtun pa dam pa mchog dang ldan/ /gang dag brtun pa dam pa mchog ldan pa/ /de dag mngon shes</text></item>
<item><p>494b4</p><section>mdo sde</section><text>rnam par dag pa skyes/ /gang dag mngon shes rnam par dag skyes pa/ /de dag 'gro ba'i spyod pa mang po rtogs/ /gang dag 'gro ba'i spyod pa mang rtogs pa/ /de dag 'gro ba yongs su smin byed</text></item>
<item><p>494b5</p><section>mdo sde</section><text>mkhas| |'gro ba yongs su smin byed gang mkhas pa/ /de dag 'gro ba sdud shes cho ga mkhas/ /'gro ba sdud shes cho ga su mkhas pa/ /de dag bsdu ba'i dngos po bzhi la brtson/ /gang dag bsdu ba'i</text></item>
<item><p>494b6</p><section>mdo sde</section><text>dngos po bzhir brtson pa/ /de dag 'gro ba'i don ni mtha' yas byed/ /gang dag 'gro don mtha' yas byed gyur pa/ /de dag shes rab thabs la brten pa yin/ /gang dag shes rab thabs la brten</text></item>
<item><p>494b7</p><section>mdo sde</section><text>gyur pa| |dpa' bo de dag bla med lam la gnas/ /dpa' bo gang dag bla med lam gnas pa/ /de dag bdud dpung rnams kyis yongs mi tshugs/ /gang dag bdud dpung rnams kyis mi tshugs pa/ /</text></item>
<item><p>495a1</p><section>mdo sde</section><text>de dag bdud kyi lam las rab tu 'das/ /gang dag bdud kyi lam las rab 'das pa/ /de dag mi ldog sa ni rjes su thob/ /gang dag mi ldog sa ni thob gyur pa/ /de</text></item>
<item><p>495a2</p><section>mdo sde</section><text>dag mi skye bzod pa thob pa yin/ /gang dag mi skye bzod pa thob gyur pa/ /'jig rten sgron de rgyal bas lung bstan to/ /'jig rten sgron gang rgyal bas lung bstan pa/ /de dag rgyal ba kun dang</text></item>
<item><p>495a3</p><section>mdo sde</section><text>mngon sum gnas/ /rgyal ba kun dang mngon du su gnas pa/ /de dag rgyal gsang rnam 'phrul cho ga mkhas/ /rgyas gsang rnam 'phrul cho ga su mkhas pa/ /de dag rgyal ba kun gyis dgongs</text></item>
<item><p>495a4</p><section>mdo sde</section><text>pa yin| |gang dag rgyal ba kun gyis dgongs gyur pa/ /de dag yon tan kun gyis legs par brgyan/ /gang dag yon tan kun gyis legs brgyan pa/ /de dag bsod nams dam pas</text></item>
<item><p>495a5</p><section>mdo sde</section><text>lus kyang sbyangs/ /bsod nams mchog gis gang lus rnams sbyangs pa/ /de dag gser gyi ri bo 'dra bar 'bar/ /gser gyi ri bo 'dra bar su 'bar ba/ /de dag sum cu rtsa gnyis</text></item>
<item><p>495a6</p><section>mdo sde</section><text>mtshan rnams rdzogs/ /gang dag sum cu rtsa gnyis mtshan rdzogs pa/ /de dag lus rnams dpe byad bzang pos spras/ /gang dag lus rnams dpe byad bzang spras pa/ /de dag lus kyi</text></item>
<item><p>495a7</p><section>mdo sde</section><text>'od ni mtha' yas so/ /gang dag lus kyi 'od ni mtha' yas pa/ /de dag 'od zer bkod pa bsam mi khyab/ /gang dag 'od bkod bsam gyis mi khyab pa/ /de dag 'od las pad+ma rnams kyang</text></item>
<item><p>495b1</p><section>mdo sde</section><text>'byung / /gang dag 'od las pad+ma rnams 'byung ba/ /de dag rgyal gzugs pad+ma'i gdan 'khod par/ /phyogs bcu'i 'jig rten dag tu ston byed cing / /don yod gnas pa sems can 'dul</text></item>
<item><p>495b2</p><section>mdo sde</section><text>bar byed/ /gang dag rgyal gzugs pad+ma'i gdan 'khod par/ /phyogs bcu'i 'jig rten dag tu ston byed cing / /don yod gnas pa sems can 'dul byed pa/ /de dag mngon shes rnam 'phrul</text></item>
<item><p>495b3</p><section>mdo sde</section><text>mtha' yas so/ /gang dag mngon shes rnam 'phrul mtha' yas pa/ /de dag bsam gyis mi khyab zhing rgyu zhing / /bsam gyis mi khyab chos rnams ston par byed/ /sems can bsam gyis mi khyab</text></item>
<item><p>495b4</p><section>mdo sde</section><text>tshim par byed/ /gang dag bsam gyis mi khyab chos ston cing / /sems can bsam gyis mi khyab tshim byed pa/ /de dag so so rig shes stobs rnams kyis/ /bsam pa ji bzhin 'jig rten</text></item>
<item><p>495b5</p><section>mdo sde</section><text>sems can 'dul/ /gang dag so so rig shes stobs rnams kyis/ /bsam pa ji bzhin 'jig rten sems can 'dul/ /de dag rtag tu lus dang ngag dang yid/ /ye shes sngon du 'gro zhing rjes</text></item>
<item><p>495b6</p><section>mdo sde</section><text>su 'brang / /gang dag rtag tu lus dang ngag dang yid/ /ye shes sngon du 'gro zhing rjes 'brang ba/ /de dag smon lam stobs kyis ci 'dod par/ /sems can rgyud na gzugs ni ston par byed/ /</text></item>
<item><p>495b7</p><section>mdo sde</section><text>gang dag smon lam stobs kyis ci 'dod par/ /sems can rgyud na gzugs ni ston byed pa/ /de dag tshig rnams rngod par byed pa'i tshe/ /dbyangs kyi yan lag bsam yas sgra 'byung ngo / /gang</text></item>
<item><p>496a1</p><section>mdo sde</section><text>dag tshig rnams rjod par byed pa'i tshe/ /dbyangs kyi yan lag bsam yas sgra 'byung ba/ /de dag 'gro ba ma lus kun gyi sems/ /skad cig gcig la sems</text></item>
<item><p>496a2</p><section>mdo sde</section><text>kyis rnam par shes/ /gang dag 'gro ba ma lus kun gyi sems/ /skad cig gcig la sems kyis rnam shes pa/ /de dag nam yang mi 'chi skye mi 'gyur/ /nyon mongs rgyu ba'ang</text></item>
<item><p>496a3</p><section>mdo sde</section><text>'byung bar 'gyur ma yin/ /gang dag nam yang mi 'chi mi skye zhing / /nyon mongs rgyu ba 'byung bar mi 'gyur ba/ /de dag yon tan chos nyid ye shes lus/ /chos kyis rab tu phye bas</text></item>
<item><p>496a4</p><section>mdo sde</section><text>'jig rten rgyu/ /gang dag yon tan chos nyid ye shes lus/ /chos kyis rab phye 'jig rten rgyu byed pa/ /de dag sa bcu rnams dang dbang bcu dang / /pha rol phyin dang rnam thar mchog la</text></item>
<item><p>496a5</p><section>mdo sde</section><text>gnas| |gang dag sa bcu rnams dang dbang bcu dang / /pha rol phyin dang rnam thar mchog gnas pa/ /de dag dbang bskur bkod dang rnam 'phrul dang / /ting 'dzin mchog la gnas</text></item>
<item><p>496a6</p><section>mdo sde</section><text>pa rjes su thob/ /gang dag dbang bskur bkod dang rnam 'phrul dang / /ting 'dzin mchog la gnas pa rjes thob pa/ /de dag phyogs bcu'i rgyal ba thams cad las/ /dbang bskur</text></item>
<item><p>496a7</p><section>mdo sde</section><text>thams cad ma lus nod par byed/ /gang dag phyogs bcu'i rgyal ba thams cad las/ /dbang bskur thams cad ma lus nod byed pa/ /de dag spyi bor phyogs bcu'i sangs rgyas kyis/ /</text></item>
<item><p>496b1</p><section>mdo sde</section><text>phyag mthil bdud rtsi can gyis dbang bskur to/ /gang dag spyi bor phyogs bcu'i sangs rgyas kyis/ /phyag mthil bdud rtsi can gyis dbang bskur ba/ /mthu brtan de dag nam mkha' lta bur</text></item>
<item><p>496b2</p><section>mdo sde</section><text>ni| |ma lus khyab byas phyogs rnams kun na gnas/ /mthu brtan gang dag nam mkha' lta bur ni/ /ma lus khyab byas phyogs rnams kun gnas pa/ /mtshungs med de dag spyod yul lhar</text></item>
<item><p>496b3</p><section>mdo sde</section><text>bcas kyi/ /'jig rten rnams kyis shes par yod mi nus/ /mtshungs med gang dag spyod yul lhar bcas kyi/ /'jig rten rnams kyis shes par mi nus pa/ /de dag brtun pa kun dang mthong</text></item>
<item><p>496b4</p><section>mdo sde</section><text>ba dang / /ming thos pa dang spobs pa don yod do/ /gang dag brtun pa kun dang mthong ba dang / /ming thos pa dang spobs pa don yod pa/ /skyes chen de dag sbyin pa sbyin byed kyi/ /sbyin pa thams cad</text></item>
<item><p>496b5</p><section>mdo sde</section><text>don yod 'gyur ba yin/ /skyes bu dam pa de dag rnams kyi mthus/ /chos kyang gnas shing byams pa nyams mi 'gyur/ /dge ba'i las lam rab tu spyod 'gyur te/ /dkon mchog mthu yang</text></item>
<item><p>496b6</p><section>mdo sde</section><text>dam pa mchog tu 'gyur/ /rdo rje mkhregs pa'i rin chen mchog yod pa/ /de yi mthu yis rgya mtshor rin chen rnams/ /mi zad mi 'grib 'phel bar mi 'gyur te/ /de bzhin yon tan mtha'</text></item>
<item><p>496b7</p><section>mdo sde</section><text>yas yon tan chu/ /gang na sangs rgyas med pa'i zhing gyur ba/ /der ni byang chub rnam par sangs rgyas ston/ /phyogs rnams gang na chos kyang med gyur pa/ /phyogs der chos kyi gter</text></item>
<item><p>497a1</p><section>mdo sde</section><text>ni ston par byed/ /de dag rtog med rnam par mi rtog cing / /de dag lhun gyis grub par phyogs kun tu/ /zla ba lta bur snang ba rab ston cing / /thabs stong dag</text></item>
<item><p>497a2</p><section>mdo sde</section><text>gis sems can 'dul bar byed/ /de nas skad cig re la phyogs bcu yi/ /'jig rten kun tu byang chub sangs rgyas ston/ /'khor lo bskor dang mya ngan 'das zhi dang / /ring</text></item>
<item><p>497a3</p><section>mdo sde</section><text>bsrel rab tu rgyas pa'ang dpa' bo ston/ /mkhas pa de dag nyan thos rang rgyal sa/ /sangs rgyas bkod pa rnam 'phrul mtha' yas pa/ /bskal pa bsam mi khyab par ston byed</text></item>
<item><p>497a4</p><section>mdo sde</section><text>cing / /theg gsum sgo nas sems can 'dul bar byed/ /mos pa kun gyis sgrub pa shes pa rnams/ /khye'u dang bu mo bud med lus rnams dang / /lha mi lha min klu dang gnod</text></item>
<item><p>497a5</p><section>mdo sde</section><text>sbyin dang / /grul bum lto 'phye chen po'i gzugs rnams ston/ /rgya mtsho'i phyag rgya ting nge 'dzin gyi sgos/ /dpa' bo de dag 'gro ba'i gzugs spyod dang / /rtags dang spyod dang sgra</text></item>
<item><p>497a6</p><section>mdo sde</section><text>skad 'jug pa dag /ji snyed thams cad ma lus ston par byed/ /de dag zhing bkod bsam gyis mi khyab pas/ /phyogs bcu'i rgyal ba kun la mchod pa byed/ /gang dag zhing bkod</text></item>
<item><p>497a7</p><section>mdo sde</section><text>bsam gyis mi khyab pas/ /phyogs bcu'i rgyal ba kun la mchod byed pa/ /de dag 'od zer bkod pa bsam yas shing / /sems can 'grel ba'i ye shes mtha' yas so/ /gang dag</text></item>
<item><p>497b1</p><section>mdo sde</section><text>'od zer bkod pa bsam yas shing / /sems can 'grel ba'i ye shes mtha' yas pa/ /de dag lus dang ngag gi rnam 'phrul dang / /yid kyis rnam par 'phrul ba bsam mi khyab/ /gang</text></item>
<item><p>497b2</p><section>mdo sde</section><text>dag lus dang ngag gi rnam 'phrul dang / /yid kyi rnam 'phrul bsam gyis mi khyab pa/ /de dag sbyin dang tshul khrims rnam 'phrul dang / bzod dang brtson 'grus rnam 'phrul bsam mi khyab/ /</text></item>
<item><p>497b3</p><section>mdo sde</section><text>gang dag sbyin dang tshul khrims rnam 'phrul dang / /bzod brtson rnam 'phrul bsam gyis mi khyab pa/ /de dag sangs rgyas phal chen ting 'dzin sgos/ /bsam gtan rnam par 'phrul dang</text></item>
<item><p>497b4</p><section>mdo sde</section><text>shes rab dang / /thabs dang mngon shes rnam 'phrul bsam mi khyab/ /yon tan kun gyis rnam 'phrul mtha' yang yas/ /de dag phra rab rdul 'jug ting nge 'dzin/ /rdul rnams kun la mngon</text></item>
<item><p>497b5</p><section>mdo sde</section><text>par sgrub byed cing / /rdul gcig steng na zhing rnams bsam mi khyab/ /ston par byed kyang rdul la 'phel ba med/ /rdul de'i steng du sangs rgyas bcu'i zhing dang / /sangs rgyas med pa'i zhing yang</text></item>
<item><p>497b6</p><section>mdo sde</section><text>kha cig ston/ /nyon mongs rnam dag dog pa kha cig dang / /yangs shing phra dang che ba'i zhing yang ston/ /zhing rnams la la 'jig dang 'chags pa dang / /la la steng g.yogs med dang mthun pa</text></item>
<item><p>497b7</p><section>mdo sde</section><text>dang / /la la 'chol ba smig rgyu lta bu dang / /la la mig 'phrul lta bur gyur pa rnams/ /ji ltar rdul gcig steng du ston byed pa/ /de bzhin rdul rnams ma lus kun la ston/ /drang srong ting</text></item>
<item><p>498a1</p><section>mdo sde</section><text>'dzin rnam 'phrul 'di 'dra ste/ /grags pa mtha' yas rnam thar 'di 'dra 'o/ /de dag rgyal mchod rnam 'phrul ting nge 'dzin/ /rgyal ba kun la mngon par sgrub byed</text></item>
<item><p>498a2</p><section>mdo sde</section><text>cing / /lag pa'i mthil du stong gsum rgyas bkang ste/ /skyes bu chen po rnams la mchod pa byed/ /phyogs bcu dag na me tog phreng ba dang / /spos byug rin chen rin che ji snyed pa/ /de dag</text></item>
<item><p>498a3</p><section>mdo sde</section><text>byang chub shing drung bzhugs pa yi/ /rgyal rnams mchod phyir lag pa'i mthil nas 'byin/ /gos dang phye ma rin chen ji snyed dang / /rgyal mtshan ba dan gdugs mchog sna tshogs dang / /</text></item>
<item><p>498a4</p><section>mdo sde</section><text>gser gyis brgyan pa'i rin chen bla re rnams/ /de dag lag pa'i mthil nas char du 'bebs/ /phyogs bcu dag na yo byad mtha' yas gang / /drang srong chen po rnams la mchod 'os</text></item>
<item><p>498a5</p><section>mdo sde</section><text>ba| |de dag lag pa'i mthil nas char 'bebs shing / /byang chub shing drung bzhugs pa'i rgyal ba mchod/ /phyogs rnams dag na rol mo ji snyed pa/ /rnga dang rdza rnga sgra snyan pi wang dang //</text></item>
<item><p>498a6</p><section>mdo sde</section><text>sil snyan sgra dang sgra chen gling bu rnams/ /de dag lag pa'i mthil nas rab tu sgrog /phyogs bcu kun gyi dpe zla med rnams kyi/ /yang dag yon tan bsngags pa sna tshogs dang / /</text></item>
<item><p>498a7</p><section>mdo sde</section><text>bstod pa'i tshigs bcad sgrub pa sna tshogs pa/ /de dag lag pa'i mthil nas rab tu sgrog /'od zer gang dag las dges yongs bsags pa/ /lag pa g.yas nas yongs su 'gyed</text></item>
<item><p>498b1</p><section>mdo sde</section><text>byed cing / spos chus rgyal ba'i zhing rnams thams cad du/ /'debs shing 'jig rten sgron ma rnams la mchod/ /'od zer bkod dang ldan pa mdzes pa'i 'od/ /pad+ma'i rgyan phreng bsam yas rab</text></item>
<item><p>498b2</p><section>mdo sde</section><text>'chang ba/ /pad+ma mtshan rab gzugs can du ma dag /lag nas rgyal ba rnams la mchod pa byed/ /me tog phal chen me tog bla re dang / /me tog bkod pa'i 'od zer rab bkye ste/ /me tog sna</text></item>
<item><p>498b3</p><section>mdo sde</section><text>tshogs kun tu bkram byas shing / /bdag nyid chen po de dag rgyal ba mchod/ /bdug pa phal chen bdug pa'i bla re dang / /bdug pa bkod pa'i 'od zer rab bkye ste/ /bdug pa sna tshogs kun</text></item>
<item><p>498b4</p><section>mdo sde</section><text>tu bkram byas shing / /bdag nyid chen po de dag rgyal ba mchod/ /phal chen spos dang spos kyi bla re dang / /spos kyi bkod pa'i 'od zer rab bkye ste/ /sna tshogs spos rnams kun tu bkram</text></item>
<item><p>498b5</p><section>mdo sde</section><text>byas shing / /bdag nyid chen po de dag rgyal ba mchod/ /phreng ba phal cher phreng ba'i bla re dang / /phreng ba bkod pa'i 'od zer rab bkye ste/ /phreng ba sna tshogs kun tu bkram byas shing / /bdag nyid</text></item>
<item><p>498b6</p><section>mdo sde</section><text>chen po de dag rgyal ba mchod/ /phye ma phal chen phye ma'i bla re dang / /phye ma bkod pa'i 'od zer rab bkye ste/ /phye ma sna tshogs kun tu bkram byas shing / /bdag nyid chen po de dag rgyal ba mchod/ /na</text></item>
<item><p>498b7</p><section>mdo sde</section><text>bza' phal chen na bza'i bla re dang / /na bza' bkod pa'i 'od zer rab bkye ste/ /na bza' sna tshogs kun tu bkram byas shing / /bdag nyid chen po de dag rgyal ba mchod/ /phal chen gdugs</text></item>
<item><p>499a1</p><section>mdo sde</section><text>dang gdugs kyi bla re dang / /gdugs kyi bkod pa'i 'od zer rab bkye ste/ /sna tshogs gdugs rnams kun tu bkram byas shing / /bdag nyid chen po de dag rgyal</text></item>
<item><p>499a2</p><section>mdo sde</section><text>ba mchod/ /rin chen phal chen rin chen bla re dang / /rin chen bkod pa'i 'od zer rab bkye ste/ /rin chen sna tshogs kun tu bkram byas shing / /bdag nyid chen po de dag rgyal ba mchod/ /</text></item>
<item><p>499a3</p><section>mdo sde</section><text>pad+ma phal chen pad+ma'i bla re dang / /pad+ma bkod pa'i 'od zer rab bkye ste/ /pad+ma sna tshogs kun tu bkram byas shing / /bdag nyid chen po de dag rgyal ba mchod/ /rgyan phreng phal chen</text></item>
<item><p>499a4</p><section>mdo sde</section><text>rgyan phreng bla re dang / /rgyan phreng bkod pa'i 'od zer rab bkye ste/ /rgyan phreng sna tshogs kun tu bkram byas shing / /bdag nyid chen po de dag rgyal ba mchod/ /rgyal mtshan mchog bkod</text></item>
<item><p>499a5</p><section>mdo sde</section><text>'od zer rab bkye ste/ /de dag rgyal mtshan dkar dmar ser po dang / /sngo dang rgyal mtshan bkod pa sna tshogs pa/ /du mas rgyal ba'i zhing rnams brgyan par byed/ /nor bu'i dra ba sna</text></item>
<item><p>499a6</p><section>mdo sde</section><text>tshogs bkod pa'i gdugs/ /dar gyi lnga ldi ba dan rab dpyangs shing / /dril g.yer dra ba rgyal ba'i gsung sgrog pa/ /de bzhin gshegs kyi dbu la de dag 'dzin/ /lag pa'i</text></item>
<item><p>499a7</p><section>mdo sde</section><text>mthil nas mchod pa bsam yas rnams/ /rgyal ba gcig la de dag byed pa ltar/ /rgyal ba ma lus kun la de bzhin te/ /drang srong ting 'dzin rnam 'phrul de 'dra'o/ /de dag 'gro</text></item>
<item><p>499b1</p><section>mdo sde</section><text>ba sdud pa'i ye shes kyis/ /rnam par 'phrul dang ting 'dzin mchog bsgrubs shing / /bya ba dag dang bsnyen bkur kun gyi sgo/ /thabs stong dag gis sems can 'dul bar byed/ /kha cig de</text></item>
<item><p>499b2</p><section>mdo sde</section><text>bzhin gshegs pa mchod sgo dang / /sbyin pa bsam gyis mi khyab gtong sgo dang / /sbyangs pa'i yon tan tshul khrims kun sgo dang / /bzod pa mi bzod mi 'khrugs sgo dag dang / /kha cig</text></item>
<item><p>499b3</p><section>mdo sde</section><text>brtul zhugs dka' thub brtson sgo dang / /bsam gtan rab tu zhi bar gnas sgo dang / /don la rnam nges shes rab sgo rnams dang / /spyod pa kun ldan thabs kyi sgo dag dang / /tshangs pa'i</text></item>
<item><p>499b4</p><section>mdo sde</section><text>gnas pa dag dang mngon shes sgo/ /bsdu ba'i dngos pos phan par 'dod sgo dang / /bsod nams bsags dang ye shes sgo dag dang / /bden dang brten dang rnam par thar sgo dang / /kha</text></item>
<item><p>499b5</p><section>mdo sde</section><text>cig stobs dang dbang po lam sgo dang / /nyan thos theg pas rnam par sgrol sgo dang / /skyen gyi theg pas rnam par dag sgo dang / /theg pa mchog gi rnam par 'phrul sgo dang / /kha cig mi</text></item>
<item><p>499b6</p><section>mdo sde</section><text>rtag nyid dang sdug bsngal sgo/ /kha cig bdag med srog med sgo dag dang / /mi sdug 'du shes 'dod chags bral sgo dang / /zhi 'gog ting nge 'dzin gyi sgo yis 'dul/ /'gro ba'i spyod</text></item>
<item><p>499b7</p><section>mdo sde</section><text>pa'i sgo rnams ji snyed pa/ /de snyed chos kyi sgo la rab zhugs te/ /de dag kun tu rnam thar sgo dag nas/ /bsam pa ji bzhin 'jig rten sems can 'dul/ /gang dag kun tu rnam thar</text></item>
<item><p>500a1</p><section>mdo sde</section><text>sgo dag nas/ /bsam bzhin 'jig rten sems can 'dul byed pa/ /de dag sus kyang mchan mar gzung mi nus/ /ting 'dzin rnam par 'phrul pa de 'dra</text></item>
<item><p>500a2</p><section>mdo sde</section><text>'o| |de dag dga' ba bkod pa'i ting 'dzin mchog /'gro ba thams cad yongs smin mthun byed pa/ /dga' bde spro ba rab dga' kun ldan pas/ /bsam pa bstan nas sems</text></item>
<item><p>500a3</p><section>mdo sde</section><text>can 'dul par byed/ /gang du lo nyes 'jig rten yo byad gang / /bde byed thams cad rab tu dkon gyur pa/ /der ni kun gyis bsam bzhin bya ba yis/ /sbyin pa sbyin zhing 'gro</text></item>
<item><p>500a4</p><section>mdo sde</section><text>ba'i don rnams byed/ /de dag zas skom mchog dang ro mchog dang / /gos dang bgo ba rin chen sna tshogs dang / /rgyal srid nor dang bdag phangs yongs gtong bas/ /sbyin la</text></item>
<item><p>500a5</p><section>mdo sde</section><text>mos pa'i 'gro ba 'dul bar byed/ /brtan pa de dag mtshan mchog lus spras shing / /gos dang rgyan mchog bgos shing brgyan byas te/ /phreng bas spud cing spos kyis bskul</text></item>
<item><p>500a6</p><section>mdo sde</section><text>ba yi| |gzugs rnams bstan pas sems can 'dul bar byed/ /mthong na dga' tshim rab tu dga' rnams la/ /blo mchog de dag gzugs mchog gzugs bzang ba/ /</text></item>
<item><p>500a7</p><section>mdo sde</section><text>gzugs kyi dam pa yongs su ston byed cing / /gzugs la mos pa'i sems can 'dul bar byed/ /de dag ka la ping+ka'i sgra snyan dang / /khu byug ku nal ngang pa'i sgra skad dang / /</text></item>
<item><p>500b1</p><section>mdo sde</section><text>rnga dang tshangs dang mi 'am ci yi sgras/ /mos pa kun la de bzhin chos kyang ston/ /stong phrag brgyad cu rtsa bzhi gang yin pas/ /rgyal ba gang dag 'gro ba'i don mdzad pa'i/ /chos kyi bye brag sgo</text></item>
<item><p>500b2</p><section>mdo sde</section><text>mo de dag gis/ /bsam pa ji bzhin 'jig rten sems can 'dul/ /de dag bde dang sdug bsngal grogs kyang byed/ /don dang gnod pa'i grogs kyang de bzhin byed/ /bya ba kun</text></item>
<item><p>500b3</p><section>mdo sde</section><text>la grogs su gyur byas shing / /grogs kyi sgo nas sems can 'dul bar byed/ /sdug bsngal gnod pa 'dus byas skyon gyi rnams/ /grogs kyi don du de dag bzod byed cing / /'gro</text></item>
<item><p>500b4</p><section>mdo sde</section><text>ba kun la phan don bde don du/ /de dag grogs don gnod pa dang du len/ /gang na mngon 'byung med cing chos med de/ /dgon par 'gro dang thar pa mi dmigs pa/ /der ni rgyal srid</text></item>
<item><p>500b5</p><section>mdo sde</section><text>'byor pa rab spangs te/ /zhi ba'i yid kyis gnas med mngon par 'byung / /de dag khyim dang 'ching dang sred pa'i gnas/ /'gro ba thams cad yongs su dgrol ba'i phyir/ /'dod</text></item>
<item><p>500b6</p><section>mdo sde</section><text>pa'i dga' ba kun la mi gnas par/ /mngon par byung zhing thar pa rab tu brjod/ /de dag spyod pa bcu rnams rjod byed cing / /skyes chen rnams kyi chos spyod gang yin dang / /drang srong</text></item>
<item><p>500b7</p><section>mdo sde</section><text>rnams kyi spyod kun ma lus par/ /yongs su brjod cing 'gro ba'i don rnams byed/ /gang na sems can dpag med che ldan zhing / /bde bar ldan la nyon mongs chung yod pa/ /der ni rga bas</text></item>
<item><p>501a1</p><section>mdo sde</section><text>nyen cing nad bu can/ /bdag la dbang med 'chi ba'i dbang gyur ston/ /'dod chags 'bar zhing zhe sdang rab 'bar la/ /'jig rten gti mug me chen rab</text></item>
<item><p>501a2</p><section>mdo sde</section><text>'bar zhing / /rga dang na dang 'chi ba rab 'bar ba'i/ /'jig rten bstan nas sems can 'dul bar byed/ /de dag sangs rgyas stobs bcu brtson bzhi dang / /chos kyi khyad par</text></item>
<item><p>501a3</p><section>mdo sde</section><text>bco brgyad rnams kyis kyang / /sangs rgyas che ba'i bdag nyid rjod byed cing / /sangs rgyas yon tan rnams kyis 'gro don byed/ /de dag kun brjod rdzu 'phrul rjes bstan pas/ /</text></item>
<item><p>501a4</p><section>mdo sde</section><text>gzugs kyi byin rlabs stobs kyis thams cad du/ /de bzhin gshegs pa'i rdzu 'phrul ston byed cing / /rdzu 'phrul rnam par 'phrul pas sems can 'dul/ /de dag thabs tshul</text></item>
<item><p>501a5</p><section>mdo sde</section><text>rnam pa sna tshogs kyis/ /'jig rten rgyu zhing 'gro ba'i don rnams byed/ /'jig rten mi chags chu la pad+ma bzhin/ /dga' zhing dad par byed la rnam par rgyu/ /de dag snyan mngags</text></item>
<item><p>501a6</p><section>mdo sde</section><text>mkhan rgyal snyan dngags sbyor/ /gar mkhan rnga mkhan gyad dang rol mo mkhan/ /zhags mdzes rgyan phreng thogs shing gar byed dang / /sgyu ma mkhan po gzugs mang kun tu</text></item>
<item><p>501a7</p><section>mdo sde</section><text>ston| |grong pa grong dpon kha lo sgyur bar 'gyur/ /de bzhin ded dpon tshong dpon khyim bdag 'gyur/ /rgyal po blon po mdun 'don pho nya dang / /sman pa 'jigs med bstan bcos</text></item>
<item><p>501b1</p><section>mdo sde</section><text>cho ga mkhas/ /de dag dgon par ljon shing chen por 'gyur/ /sman dang rin chen mi zad gter rnams dang / /yid bzhin nor bu 'dod sbyin sdong po dang / /lam gol dong ba rnams la lam</text></item>
<item><p>501b2</p><section>mdo sde</section><text>ston 'gyur/ /'jig rten byung nas mi ring shes gyur cing / /sems can las kyi tshul rnams mi shes pa/ /de dag kun la rmos chos tshong thabs dang / /sna tshogs bzo rnams 'jig rten</text></item>
<item><p>501b3</p><section>mdo sde</section><text>rjod par byed/ /'tshe med gnod pa med pa'i sbyor ba gang / /sems can bde byed mkhas pas rab bsngags pa/ /rig stobs sman dang bstan bcos sna tshogs kun/ /drang srong de dag</text></item>
<item><p>501b4</p><section>mdo sde</section><text>rnams kyis rab tu brjod/ /gang la lhar bcas 'jig rten mos 'gyur ba/ /drang srong spyod mchog dam pa gang yin dang / /brtul zhugs dka' spyad dka' thub mchog kun kyang / /mkhas pa de dag</text></item>
<item><p>501b5</p><section>mdo sde</section><text>rnams kyis rab tu brjod/ /de dag spyod can kun rgyu mu stegs can/ /gdung ba gau ta ma dang mi smrar spyod/ /gcer bu gos med lhur lan dge sbyong la/ /mu stegs can gyi slob dpon</text></item>
<item><p>501b6</p><section>mdo sde</section><text>mkhas par ston/ /de dag kun tu 'tsho ba'i chos 'dzin dang / /bla na yod dang bla na med rnams dang / /ral pa ring dang gzhon nu'i brtul zhugs can/ /de dag tu yang slob dpon 'gyur ba</text></item>
<item><p>501b7</p><section>mdo sde</section><text>yin| |nyi ma'i rjes lta dka' thub lnga ldan dang / /khyi dang ba lang brtul zhugs ri dwags spyod/ /gle'u can dag dang mu stegs sum cu pa/ /de dag tu yang de dag slob dpon 'gyur/ /</text></item>
<item><p>502a1</p><section>mdo sde</section><text>lha yi shes la 'jug pa dga' rnams dang / /mu stegs nye reg yul du rgyu rnams su/ /rtsa ba 'bras bu chu spyod gyur nas kyang / /bsam yas chos la de dag</text></item>
<item><p>502a2</p><section>mdo sde</section><text>dam pa mchog /tsog pur 'dug dang gcig pu rgyu ba dang / /tsher ma rtswa dang thal bar nyal ba dang / /gang dag gtun shing mal can gnas pa dang / /de dag tu yang de dag slob</text></item>
<item><p>502a3</p><section>mdo sde</section><text>dpon 'gyur/ /phyi rol mu stegs can rnams ji snyed pa/ /de dag bsam pa mos pa rtogs byas shing / /bsnyen dka' mi zad drag shul dka' thub kyis/ /mu stegs can gyi sdug</text></item>
<item><p>502a4</p><section>mdo sde</section><text>bsngal spang bar 'dul/ /'jig rten lta bas 'khrugs pa shes byas nas/ /lta ba ngan la gnas pa'i mu stegs can/ /kun la phra ba'i gzhi dang thabs tshul gyis/ /de dag rnams</text></item>
<item><p>502a5</p><section>mdo sde</section><text>la bden pa ston par byed/ /la lar 'gro lding ba yi sngags kyi gzhi/ /shin tu gsang ba'i gzhi yis bden pa ston/ /la la dag la gsal zhing drang tshig gis/ /la la dag</text></item>
<item><p>502a6</p><section>mdo sde</section><text>la lha yi gsang tshig gis/ /la la dag la yi ge dbye tshig dang / /don la rnam nges rdo rje'i tshig rnams dang / /rgol ba 'dul ba shes pa'i tshig rnams dang / /bstan bcos thub</text></item>
<item><p>502a7</p><section>mdo sde</section><text>med thar pa'i tshig rnams kyis/ /la la dag la mi skad tshig rnams dang / /kun la 'jug pa'i tshig nges tshig rnams kyis/ /la la dag la lha tshig nges tshig dang / /klu yi nges</text></item>
<item><p>502b1</p><section>mdo sde</section><text>tshig gnod sbyin nges tshig gis/ /la la srin po 'byung po sha za dang / /dri za grul bum lto 'phye che tshig dang / /mi ci lha min mkha' lding tshig rnams kyis/ /bden pa bstan cing thar par</text></item>
<item><p>502b2</p><section>mdo sde</section><text>'dren pa byed/ /de dag bden dang dres tshig tshul shes te/ /de ltar rgyal pa'i chos rnams ma lus pa'i/ /chos nyid bsam yas tshig lam shes pas ston/ /de dag ting 'dzin</text></item>
<item><p>502b3</p><section>mdo sde</section><text>rnam 'phrul de 'dra 'o/ //bsam po bzhi pa ste/ /tha ma/ de dag 'gro bde mchog gi ting nge 'dzin/ /'gro ba kun la mngon par sgrub byed cing / /'od zer bsam gyis mi khyab rab</text></item>
<item><p>502b4</p><section>mdo sde</section><text>bkye ste| |'od zer bkye nas sems can 'dul bar byed/ /mthong na legs pa'i 'od zer rab gtong zhing / /sems can ji snyed 'od zer de shes pa/ /de dag mthong legs don med</text></item>
<item><p>502b5</p><section>mdo sde</section><text>ma yin te/ /bla na med pa'i ye shes mchog gi rgyu/ /mi rnams kun la sangs rgyas yongs bstan cing / /chos kyang yongs su bstan te lam bstan cing / /rgyal ba'i sku gzugs mchod</text></item>
<item><p>502b6</p><section>mdo sde</section><text>rten bstan byas pas/ /des na mthong legs 'od zer grub par 'gyur/ /lha yi 'od zer zil gyis gnon pa yi/ /'od zer 'od byed ces bya ba gtong zhing / /rdul dang mun pa thams</text></item>
<item><p>502b7</p><section>mdo sde</section><text>cad bsal byas te/ /'jig rten phan pa'i 'od de rab tu snang / /sems can gang dag 'od des bskul byas pa/ /de dag rgyal ba mchod phyir sgron ma 'dzin/ /de dag rgyal ba mchod phyir</text></item>
<item><p>503a1</p><section>mdo sde</section><text>sgron bzung bas/ /'jig rten sgron ma mdzad pa'i rgyal bar 'gyur/ /'bru mar mar me mar gyi mar me dang / /rtswa shing 'dam bu 'od ma'i sgron ma dang / /spos dang</text></item>
<item><p>503a2</p><section>mdo sde</section><text>bcud len rin chen sgron ma dag /rgyal ba rnams la phul nas 'od byed thob/ /sgrol zhes bya ba'i 'od zer rab gtong zhing / /sems can gang dag 'od des bskul byas pa/ /de dag</text></item>
<item><p>503a3</p><section>mdo sde</section><text>sred yangs srid pa'i rgya mtsho las/ /sems can bsgral ba'i don du go cha gyon/ /gang dag sred yangs srid pa'i rgya mtsho las/ /sems can bsgral ba'i don du go gyon pa/ /de</text></item>
<item><p>503a4</p><section>mdo sde</section><text>dag chu bo bzhi las rab tu sgrol/ /mya ngan med pa bde ba'i grong khyer ston/ /stegs dang zam pa du ma byas pa dang / /chu klung lam la sgrol ba'i gru 'byin te/ /'dus byas sun byung</text></item>
<item><p>503a5</p><section>mdo sde</section><text>zhi ba bsngags byas pas/ /des na sgrol ba'i 'od zer grub par 'gyur/ /skom pa sel ba'i 'od zer rab gtong zhing / /sems can gang dag 'od des bskul byas pa/ /'dod pa'i</text></item>
<item><p>503a6</p><section>mdo sde</section><text>yon tan sgom pa rab spangs shing / /chos la mos pa'i ro ni don du gnyer/ /'dod pa'i yon tan skom pa rab spangs te/ /chos mos ro la don du gnyer gyur pas/ /bdud rtsi'i char</text></item>
<item><p>503a7</p><section>mdo sde</section><text>pa 'bebs pa'i sangs rgyas 'gyur/ /'jig rten skom pa'i sred pa rnam par sel/ /rdzing dang chu klung khron pa chu dong dang / /mtsho rnams byang chub don du byed btsud de/ /'dod pa smad</text></item>
<item><p>503b1</p><section>mdo sde</section><text>cing bsam gtan bsngags byas pas/ /des na sred pa sel ba grub par gyur/ /dga' bar byed pa'i 'od zer rab gtong zhing / /sems can gang dag 'od des bskul byas pa/</text></item>
<item><p>503b2</p><section>mdo sde</section><text>dga' bas rgyas shing byang chub mchog don du/ /rang byung 'gyur bar bya zhes sems bskyed do/ /thugs rje ldan pa'i sku gzugs mtshan brgyan pa/ /pad+ma'i gdan la bzhugs pa</text></item>
<item><p>503b3</p><section>mdo sde</section><text>rnams byas shing / /rtag tu sangs rgyas yon tan rnams brjod pas/ /des na dga' byed 'od zer grub par gyur/ /mgu bar byed pa'i 'od zer rab gtong zhing / /sems can gang</text></item>
<item><p>503b4</p><section>mdo sde</section><text>dag 'od des bskul byas pa/ /rtag tu sangs rgyas la ni dga' mgu zhing / /chos la dga' mgu dge 'dun dga' mgu 'o/ /de dag rtag tu sangs rgyas dga' mgu zhing / /chos la</text></item>
<item><p>503b5</p><section>mdo sde</section><text>dga' mgu dge 'dun dga' mgu nas/ /sangs rgyas chos dang 'phags pa'i tshogs rnams dang / /rtag tu 'grogs thob bzod pa bla med thob/ /sangs rgyas rjes dran chos dang tshogs</text></item>
<item><p>503b6</p><section>mdo sde</section><text>mchog la/ /sems can mang po bskul cing dran byas la/ /byang chub sems kyi yon tan rab brjod pas/ /des na mgu byed 'od zer grub par gyur/ /bsod nams bsags pa'i 'od</text></item>
<item><p>503b7</p><section>mdo sde</section><text>zer rab gtong zhing / /sems can gang dag 'od des bskul byas pa/ /bla na med pa'i byang chub don gnyer cing / /sbyin pa sna tshogs du ma sbyin par byed/ /gtan pa med pa'i mchod sbyin</text></item>
<item><p>504a1</p><section>mdo sde</section><text>de byed tshe/ /slong ba rnams kyi bsam pa rdzogs byas te/ /bsam pa thams cad sbyin pa byin byas pas/ /bsod nams bsags pa'i 'od zer grub par</text></item>
<item><p>504a2</p><section>mdo sde</section><text>gyur| |ye shes ldan pa'i 'od zer rab gtong zhing / /sems can gang dag 'od des bskul byas pa/ /chos gcig sgo mo nas ni du ma yi/ /chos kyi sgo rnams yud kyis khong</text></item>
<item><p>504a3</p><section>mdo sde</section><text>du chud| |chos kyi dbye ba sems can 'dzin btsud de/ /don la nges pa'i ye shes rnam phye zhing / /chos kyi tshig don brjod pa byas pas na/ /des na ye shes ldan de'i 'od zer</text></item>
<item><p>504a4</p><section>mdo sde</section><text>grub| |shes rab sgron ma'i 'od zer rab gtong zhing / /sems can gang dag 'od des bskul byas pa/ /stong pa bdag med ma skyes ma byung zhing / /rang bzhin med pa'i chos</text></item>
<item><p>504a5</p><section>mdo sde</section><text>la rab tu 'jug /bdag po med chos stong pa byed med pa/ /sgyu ma smig rgyu chu zla mtshungs 'dra zhing / /rmi lam mtshungs la gzugs brnyan 'dra ba dag /bstan pas shes rab</text></item>
<item><p>504a6</p><section>mdo sde</section><text>sgron ma de grub po/ /chos kyi rnam 'phrul 'od zer rab gtong zhes/ /sems can gang dag 'od des bskul byas pa/ /mi zad mdzod kyi gzungs ni thob gyur nas/ /de bzhin gshegs</text></item>
<item><p>504a7</p><section>mdo sde</section><text>pa kun gyi mdzod kyang 'dzin/ /chos 'dzin rnams la yongs su phan btags te/ /drang srong rnams la chos kyis bsrungs byas shing / /'gro ba chos kyis rjes su bzung byas pas//</text></item>
<item><p>504b1</p><section>mdo sde</section><text>chos kyi rnam 'phrul 'od zer grub par gyur/ /gtong dang ldan pa'i 'od zer rab gtong zhing / /sems can 'jungs pa gang dag des bskul pas/ /longs spyod mi rtag mi brtan</text></item>
<item><p>504b2</p><section>mdo sde</section><text>shes gyur nas/ /de dag rtag tu gtong la dga' mos 'gyur/ /ma dul gdul dka'i sems can ser sna can/ /nor rnams rmi lam sprin dang 'drar shes nas/ /dga' ba'i yid kyis</text></item>
<item><p>504b3</p><section>mdo sde</section><text>sbyin pa spel byas pas/ /des na gtong dang ldan pa'i 'od grub bo/ /yongs su gdung med 'od zer rab gtong zhing / /khrims 'chal sems can gang dag des bskul ba/ /tshul</text></item>
<item><p>504b4</p><section>mdo sde</section><text>khrims rnam par dag la gnas gyur nas/ /rang byung 'gyur bar bya zhes sems bskyed do/ /dag ba'i las lam yongs su dag pa dang / /tshul khrims la yang sems can mang 'dzud</text></item>
<item><p>504b5</p><section>mdo sde</section><text>cing | |byang chub sems kyang yang dag 'dzin 'jug pas/ /yongs gdung med pa'i 'od zer de grub bo/ /bzod pa bkod pa'i 'od zer rab gtong zhing / /mi bzod sems can gang dag</text></item>
<item><p>504b6</p><section>mdo sde</section><text>des bskul ba/ /khro dang tha ba nga rgyal yongs spangs shing / /de dag rtag tu bzod mos dga' bar 'gyur/ /sdig ldan rnams kyi nyes byas bzod byas te/ /byang chub don du 'khrugs</text></item>
<item><p>504b7</p><section>mdo sde</section><text>pa ma byas shing / /bstod pa'i yon tan rtag tu bsngags brjod pas/ /des na bzod pa bkod pa de grub bo/ /sbyangs dang ldan pa'i 'od zer rab gtong zhing / /le lo'i sems can kyi</text></item>
<item><p>505a1</p><section>mdo sde</section><text>gang dag des bskul ba/ /rigs par brtson pa dkon mchog gsum rnams la/ /sbyor ba skyon med mchod pa byed par 'gyur/ /rigs par brtson pa</text></item>
<item><p>505a2</p><section>mdo sde</section><text>dkon mchog gsum rnams la/ /sbyor ba skyo ba med pas mchod byas nas/ /de dag bdud bzhi'i lam las rab 'das te/ /byang chub bla med myur du reg par 'gyur/ /sems</text></item>
<item><p>505a3</p><section>mdo sde</section><text>can mang po brtson 'grus 'dzin bcug ste/ /dkon mchog gsum la mchod pa rab byas nas/ /zad pa'i dus na dam chos yongs bzung bas/ /des na sbyangs dang ldan pa'i 'od</text></item>
<item><p>505a4</p><section>mdo sde</section><text>thob bo| |zhi bar byed pa'i 'od zer rab gtong zhing / /rnam 'khrugs sems can gang dag des bskul pa/ /de dag chags med sdang med rmongs med cing / /rtogs par gyur</text></item>
<item><p>505a5</p><section>mdo sde</section><text>nas mnyam bzhag sems su 'gyur/ /sdig pa'i grogs po skyon ldan spyod can dang / /'dre ba yongs su rnam par spangs byas te/ /dgon pa rab zhi bsam gtan bsngags</text></item>
<item><p>505a6</p><section>mdo sde</section><text>brjod pas/ /des na zhi bar byed pa'i 'od grub bo/ /shes rab bkod pa 'od zer rab gtong zhing / /shes 'chal sems can ji snyed des bskul ba/ /bden dang rten dang rnam</text></item>
<item><p>505a7</p><section>mdo sde</section><text>thar tshul rnams dang / /dbang po shes pa rtogs par khong chud 'gyur/ /bden dang rten dang rnam thar tshul rnams dang / /dbang po shes pa rtogs par khong chud cing / /nyi ma'i sgron</text></item>
<item><p>505b1</p><section>mdo sde</section><text>me'i ting 'dzin thob gyur nas/ /shes rab snang bar mdzad pa'i rgyal bar 'gyur/ /rgyal srid nor dang bdag phangs yongs btang ste/ /byang chub don du chos gang btsal byas pas/ /chos</text></item>
<item><p>505b2</p><section>mdo sde</section><text>de gus par byas nas rab bshad pas/ /shes rab bkod pa'i 'od zer de grub bo/ /sangs rgyas ldan pa'i 'od zer rab gtong zhing / /sems can gang dag 'od des bskul byas pa/ /</text></item>
<item><p>505b3</p><section>mdo sde</section><text>sangs rgyas stong phrag du ma bsam yas rnams/ /pad+ma dam pa rnams la bzhugs par mthong / /sangs rgyas che dang sangs rgyas rnam thar dang / /sangs rgyas rnam 'phrul mtha' yas</text></item>
<item><p>505b4</p><section>mdo sde</section><text>brjod byas shing / /sangs rgyas stobs dang rdzu 'phrul rab brjod pas/ /des ni sangs rgyas ldan pa'i 'od grub bo/ /mi 'jigs sbyin pa'i 'od zer rab gtong zhing / /'jigs nyen</text></item>
<item><p>505b5</p><section>mdo sde</section><text>sems can gang dag des reg pa/ /'byung po gza' dang gsad brdeg bcing ba dang / /nad 'go 'jigs pa kun las thar par 'gyur/ /mi 'jigs sbyin pas sems can gang</text></item>
<item><p>505b6</p><section>mdo sde</section><text>bskyabs dang / /srog chags bsod las bzlog pa byas pa dang / /'jigs pa skyabs tshol rnams la bskyabs byas las/ /mi 'jigs sbyin pa'i 'od zer des grub bo/ /bde ba</text></item>
<item><p>505b7</p><section>mdo sde</section><text>kun byed 'od zer rab gtong zhing / /nad pa na ba gang dag des reg pa/ /rnam pa kun tu nad kyi sdug bsngal thar/ /bsam gtan ting 'dzin bde ba rnams kyang thob/ /nad gsos 'bras</text></item>
<item><p>506a1</p><section>mdo sde</section><text>bu sman dang rtsa ba dang / /rin chen bcud len spos dang byug pa dang / /bu ram sbrang rtsi 'o ma mar dag dang / /'bru mar zas skom byin pas de thob bo/ /sangs</text></item>
<item><p>506a2</p><section>mdo sde</section><text>rgyas ston pa'i 'od zer rab gtong zhing / /tshe zad tha mar gang dag des bskul ba/ /sangs rgyas rjes dran sangs rgyas mthong bar 'gyur/ /de dag shi 'phos sangs rgyas bzhugs</text></item>
<item><p>506a3</p><section>mdo sde</section><text>shing 'gro/ 'chi ba'i dus su sangs rgyas dran byas te/ /dga' byed rgyal ba'i sku gzugs bstan byas shing / /'chi khar sangs rgyas skyabs su btang brjod pas/ /sangs rgyas</text></item>
<item><p>506a4</p><section>mdo sde</section><text>ston pa'i 'od zer de thob bo/ /chos rab brjod pa'i 'od zer rab gtong zhing / /sems can gang dag 'od des bskul byas pa/ /chos nyan klog cing yi ger 'bri ba byed/ /de</text></item>
<item><p>506a5</p><section>mdo sde</section><text>dag rtag tu chos la dga' mos 'gyur/ /chos kyi mu ge byung tshe chos brjod de/ /chos tshol rnams kyi bsam pa rdzogs byas shing / /'dun pa bskyed de chos la brtson gyis</text></item>
<item><p>506a6</p><section>mdo sde</section><text>zhes| |brjod pas chos rab brjod pa de thob bo/ /sangs rgyas sras rnams yongs su bskul ba'i phyir/ /dbyangs dang ldan pa'i 'od zer rab gtong zhing / /'jig rten gsum</text></item>
<item><p>506a7</p><section>mdo sde</section><text>na sgra rgyud ji snyed pa/ /kun kyang de bzhin gshegs pa'i gsung du thos/ /gsang bstod sgra yis drang srong che bstod de/ /rgyal ba'i gsung sgra don tu sil snyan dang / /sgra chen</text></item>
<item><p>506b1</p><section>mdo sde</section><text>dril bu sbyin rnams 'gro kun la/ /rab tu bsgrags pas dbyangs ldan 'od grub bo/ /'chi med sbyin pa'i 'od zer rab gtong zhing / /sems can gang dag 'od des bskul byas pas/ /</text></item>
<item><p>506b2</p><section>mdo sde</section><text>bag med spyod pa thams cad rab spangs te/ /yon tan kun la brtson pa nyams su len/ /'dus byas rtag tu bde ba med pa ste/ /sdug bsngal 'tshe ba du mas yongs su gang / /'gog pa</text></item>
<item><p>506b3</p><section>mdo sde</section><text>rtag tu bde zhing zhi skyed ces/ /brjod pas 'chi med sbyin pa de thob po/ /khyad par ldan pa'i 'od zer rab gtong zhing / /sems can gang dag 'od des bskul byas pa/ /rgyal ba rnams kyi</text></item>
<item><p>506b4</p><section>mdo sde</section><text>tshul khrims khyad par dang / /ting 'dzin khyad par shes rab khyad par thos/ /thub chen rgyal po'i khrims kyi mchog gyur cing / /ting 'dzin mchog dang shes rab mchog gyur ces/ /</text></item>
<item><p>506b5</p><section>mdo sde</section><text>byang chub don du bstod cing bsngags brjod pas/ /des na khyad par ldan pa'i 'od grub bo/ /rin chen bkod pa'i 'od zer rab gtong zhing / /sems can gang dag 'od des</text></item>
<item><p>506b6</p><section>mdo sde</section><text>bskul byas pa/ /rin chen mi zad gter rnams thob gyur nas/ /drang srong che la rin chen dam pas mchod/ /rgyal dang rgyal ba'i mchod rten rin chen phul/ /skye bo nyon mongs</text></item>
<item><p>506b7</p><section>mdo sde</section><text>rin chen rnams kyis bsdus/ /rgyal ba rnams la rin chen rab phul bas/ /rin chen bkod pa'i 'od zer grub par gyur/ /spos rab snang ba'i 'od zer rab gtong zhing / /sems</text></item>
<item><p>507a1</p><section>mdo sde</section><text>can gang dag 'od des bskul byas pa/ /mi la med spos yid 'ong tshor gyur nas/ /sangs rgyas yon tan rnams la nges par 'gyur/ /mi</text></item>
<item><p>507a2</p><section>mdo sde</section><text>dang lha yi spos dang byug pa yis/ /mi yi gtso la mchod pa rab byas te/ /spos las rgyal ba'i gzugs dang mchod rten dag /byas pas spos rab snang ba de grub bo/ /</text></item>
<item><p>507a3</p><section>mdo sde</section><text>sna tshogs bkod pa'i 'od zer rab gtong zhing / /rgyal mtshan ba dan gdugs mchog sna tshogs dang / /sil snyan bsgrags shing spos kyis bdugs pa yis/ /pho</text></item>
<item><p>507a4</p><section>mdo sde</section><text>brang dam pa mdzes byas me tog bkram/ /sil snyan dag gis rgyal ba rnams bsu zhing / /me tog byug pa bdug spos phye ma dang / /rgyal mtshan pa dan gdugs</text></item>
<item><p>507a5</p><section>mdo sde</section><text>mchog rnams kyis mchod/ /des na sna tshogs bkod pa grub par 'gyur/ /shin tu dang byed 'od zer rab gtong zhing / /sa rnams lag mthil bzhin du gnas par</text></item>
<item><p>507a6</p><section>mdo sde</section><text>byed| |mchod rten drang srong gnas rnams sbyangs byas pas/ /des na shin tu dang byed 'od grub po/ /sprin dang ldan pa'i 'od zer rab gtong zhing / /spos kyi char 'bebs</text></item>
<item><p>507a7</p><section>mdo sde</section><text>sprin rnams kun tu gnas/ /mchod rten 'khor sar spos kyi chus btab pas/ /sprin dang ldan pa'i 'od de rab tu thob/ /lhab lhub bkod pa'i 'od zer rab gtong zhing / /gcer</text></item>
<item><p>507b1</p><section>mdo sde</section><text>bu gos yod rgyan dang ldan par gyur/ /gos dang bgo ba rgyan phreng sna tshogs dag /sbyin pa byas pas lhab lhub bkod pa grub/ /ro mchog ldan pa'i 'od zer rab gtong zhing / /</text></item>
<item><p>507b2</p><section>mdo sde</section><text>bkres pa kha zas ro mchog thob par 'gyur/ /zas dang skom dang ro mchog sna tshogs rnams/ /byin pas ro mchog ldan pa'i 'od grub bo/ /nor rnams ston pa'i 'od zer rab</text></item>
<item><p>507b3</p><section>mdo sde</section><text>gtong zhing / /dbul po dag gis rin chen gter rnams 'thob/ /dkon mchog gsum la gter bzhi'i mi zad pa/ /dbul ba byas pas nor ston 'od thob bo/ /mig rnams</text></item>
<item><p>507b4</p><section>mdo sde</section><text>sbyong ba'i 'od zer rab gtong zhing / /de tshe long ba sna tshogs gzugs rnams mthong / /rgyal ba dag dang rgyal ba'i mchod rten la/ /mar me phul bas mig sbyong 'od zer grub/ /</text></item>
<item><p>507b5</p><section>mdo sde</section><text>rna ba rnams sbyong 'od zer rab gtong zhing / /rna ba nyams pas sgra mang thos par 'gyur/ /rgyal ba rnams dang rgyal ba'i mchod rten la/ /sil snyan phul bas rna sbyong 'od zer</text></item>
<item><p>507b6</p><section>mdo sde</section><text>grub| |sna rnams sbyong ba'i 'od zer rab gtong zhing / /sngon chad mtshor dri zhim tshor bar 'gyur/ /rgyal ba rnams dang rgyal ba'i mchod rten la/ /spos rab phul bas</text></item>
<item><p>507b7</p><section>mdo sde</section><text>sna sbyong 'od zer grub/ /lce rnams sbyong ba'i 'od zer rab gtong zhing / /sgra snyan yid 'ong rnams kyis sangs rgyas bstod/ /mi snyan brlang bar smra ba rnam spangs te/ /'jam par</text></item>
<item><p>508a1</p><section>mdo sde</section><text>smras pas lce sbyong 'od zer grub/ /lus rnams sbyong ba'i 'od zer rab gtong zhing / /dbang po nyams pa dbang po ldan par 'gyur/ /rgyal ba rnams</text></item>
<item><p>508a2</p><section>mdo sde</section><text>dang rgyal ba'i mchod rten la/ /lus btud byas pas lus rnams sbyong ba thob/ /sems rnams sbyong ba'i 'od zer rab gtong zhing / /smyos pa thams cad sems dang ldan</text></item>
<item><p>508a3</p><section>mdo sde</section><text>par 'gyur/ /ting 'dzin dbang rjes sems 'gro byas pas na/ /sems rnams sbyong ba'i 'od zer de grub bo/ /gzugs rnams sbyong ba'i 'od zer rab gtong zhing / /mi</text></item>
<item><p>508a4</p><section>mdo sde</section><text>dbang rnams kyi bsam yas sku mthong ste/ /sku gzugs ri mo sna tshogs mang po dang / /mchod rten brgyan byas gzugs sbyong 'od grub bo/ /sgra rnams sbyong ba'i 'od zer</text></item>
<item><p>508a5</p><section>mdo sde</section><text>rab gtong zhing / /sgra ni sgra min stong par rab tu shes/ /rkyen las byung bas brag ca 'dra 'o zhes/ /sgra rnams bstan pas 'od zer de grub po/ /dri rnams sbyong ba'i</text></item>
<item><p>508a6</p><section>mdo sde</section><text>'od zer rab gtong zhing / /dri nga thams cad dri zhim mchog tu 'gyur/ /spos rab mchog chus rgyal ba'i mchod rten dag /khrus byas byang chub zhing gi 'od de yin/ /ro</text></item>
<item><p>508a7</p><section>mdo sde</section><text>bro sbyong ba'i 'od zer rab gtong zhing / /dug can dug med ro yi mchog tu 'gyur/ /sangs rgyas nyan thos bcas dang pha ma la/ /ro mchog thams cad phul ba'i 'od de</text></item>
<item><p>508b1</p><section>mdo sde</section><text>yin| |reg rnams sbyong ba'i 'od zer rab gtong zhing / /reg na rtsu ba pa 'jam zhing bde bar 'gyur/ /mdung thung rtse gsum ral gri mda' chen char/ /phreng ba 'jam pa pad+ma ut+pal</text></item>
<item><p>508b2</p><section>mdo sde</section><text>'gyur| |bcos bu'i ras mang 'jam zhing reg bde rnams/ /rgyal ba rnams kyi gshegs bshul bting bkram ste/ /me tog byug pa na bza' 'jam rnams dang / /phreng ba bla re</text></item>
<item><p>508b3</p><section>mdo sde</section><text>phul ba'i 'od de yin/ /chos rnams sbyong ba'i 'od zer rab gtong zhing / /'jig rten phan mdzad rgyal ba thams cad kyi/ /spu rnams kun nas chos rnams bsam mi khyab/ /byung</text></item>
<item><p>508b4</p><section>mdo sde</section><text>ba thos nas mos pa thams cad tshim/ /rkyen las byung bas ma skyes ngo bo nyid/ /rgyal ba rnams kyi sku ni chos sku ste/ /chos nyid mkha' bzhin rtag tu gnas so zhes/ /brjod pas chos</text></item>
<item><p>508b5</p><section>mdo sde</section><text>rnams sbyong ba thob par 'gyur/ /'od zer sgo mo de dag la sogs pa/ /drang srong rnams kyi spu yi sgo gcig nas/ /'od zer gang+gA'i bye ma snyed 'byung ste/ /kun kyang las sbyor tha dad</text></item>
<item><p>508b6</p><section>mdo sde</section><text>tshul can no/ /ji ltar de dag spu yi sgo gcig nas/ /'od zer gang+gA'i bye ma snyed 'byung ba/ /ma lus spu rnams kun nas de bzhin te/ /drang srong ting 'dzin rnam 'phrul 'di 'dra'o/ /</text></item>
<item><p>508b7</p><section>mdo sde</section><text>yon tan gang gis 'od zer gang grub pa'i/ /yon tan de grogs sngon chad gang gyur pa/ /de dag nyid las 'od zer rab 'byung ste/ /drang srong ye shes rnam 'phrul 'di 'dra'o/ /de</text></item>
<item><p>509a1</p><section>mdo sde</section><text>dag bsod nams sngon grogs gang yin la/ /rjes su yi rang gsol ba sus btab dang / /gang gis mthong ste dge ba bsags gyur pas/ /de</text></item>
<item><p>509a2</p><section>mdo sde</section><text>dag kun gyis 'od zer de dag shes/ /gang dag bsod nams byas shing dge bsags dang / /gang dag yang yang sangs rgyas rnams mchod cing / /sangs rgyas yon tan</text></item>
<item><p>509a3</p><section>mdo sde</section><text>'dun te don gnyer ba/ /de dag kun la 'od zer de dag skul/ /dper na dmus long nyi ma mi mthong yang / /de med ma yin 'jig rten kun tu 'char/ /mig dang ldan</text></item>
<item><p>509a4</p><section>mdo sde</section><text>pas shar bar shes gyur nas/ /kun kyang rang rang so so'i las la 'jug /de bzhin skyes chen 'od zer de dag kun/ /rab tu 'byung yang log pas nyen gyur cing / /mos</text></item>
<item><p>509a5</p><section>mdo sde</section><text>nyams phal pa rnams kyis mi mthong ste/ /blo gros yangs pa rnams la de dag mod/ /dper rgyan nor bu bzhon pa gzhal med khang / /bcud kyis len dang rin chen byug</text></item>
<item><p>509a6</p><section>mdo sde</section><text>pa spos| |de dag skye bo che la yod mod kyi/ /phongs par gyur pa rnams la de dag med/ /de bzhin skyes chen 'od zer de dag mod/ /de dag yod kyang log par nyen gyur cing / /</text></item>
<item><p>509a7</p><section>mdo sde</section><text>mos pa nyams pa rnams kyis mi mthong ste/ /blo gros yangs pa rnams la de dag mod/ /gang dag 'od zer dbye ba 'di thos nas/ /dad cing mos la dang ba skyes gyur na/ /bdag ni</text></item>
<item><p>509b1</p><section>mdo sde</section><text>yon tan che rgyur mi 'gyur zhes/ /de dag dogs dang som nyi mi skyed do/ /de dag g.yog 'khor bkod pa rnam 'phrul ba/ /ting 'dzin dam pa mngon par sgrub byed cing / /phyogs</text></item>
<item><p>509b2</p><section>mdo sde</section><text>bcu kun tu do zla med rnams kyis/ /zham ring sangs rgyas sras rnams ston par byed/ /'od bkod de dag pad+ma sna tshogs pa/ /stong gsum tshad tsam byin gyis brlabs byas nas/ /</text></item>
<item><p>509b3</p><section>mdo sde</section><text>skyil krung bcas pa'i lus kyis kun khyab ston/ /ting 'dzin rnam par 'phrul ba 'di 'dra 'o/ /de dag zhing bcu'i rdul snyed pad+ma gzhan/ /'khor dang bcas pa byin gyis brlabs</text></item>
<item><p>509b4</p><section>mdo sde</section><text>byas shing / /sangs rgyas sras kyis thams cad yongs su bskor/ /de dag ting 'dzin ting 'dzin med par gnas/ /drang srong de yis sems can gang dag rnams/ /yongs su smin byas</text></item>
<item><p>509b5</p><section>mdo sde</section><text>sangs rgyas legs bsgrubs pa/ /de dag pad+ma chen po de bskor cing / /kun kyang thal mo sbyar nas lta zhing 'khod/ /gang dag ting 'dzin gnas par rab zhugs pa/ /skyes chen rnams</text></item>
<item><p>509b6</p><section>mdo sde</section><text>kyi chos nyid 'di yin te/ /rang gi slob mas kun kyang yongs bskor nas/ /skar ma'i tshogs kyis zla ba bskor ba bzhin/ /de dag ji ltar phyogs gcig rab 'jug cing / /zham</text></item>
<item><p>509b7</p><section>mdo sde</section><text>ring sangs rgyas sras rnams ston byed pa/ /de bzhin phyogs rnams ma lus kun tu ston/ /ting 'dzin rnam par 'phrul pa 'di 'dra 'o/ /de dag phyogs kyi dra ba khyab gnas pa'i/ /</text></item>
<item><p>510a1</p><section>mdo sde</section><text>ting 'dzin dam pa mngon par sgrub byed cing / /kha cig mnyam bzhag kha cig ldang bar yang / /phyogs rnams kun tu rang gi lus ston to/ /de dag shar</text></item>
<item><p>510a2</p><section>mdo sde</section><text>gyi phyogs su mnyam bzhag cing / /nub kyi phyogs nas dpa' bo rnam par ldang / /nub kyi phyogs su mnyam par bzhag gyur cing / /bdag nyid chen po shar gyi phyogs nas ldang / /</text></item>
<item><p>510a3</p><section>mdo sde</section><text>de bzhin phyogs bcu rnams su rab tu 'jug /gzhan gyi phyogs su mnyam par bzhag gyur la/ /ye shes yon tan phyug po gzhan nas ldang / /drang srong ting 'dzin rnam 'phrul</text></item>
<item><p>510a4</p><section>mdo sde</section><text>'di 'dra'o/ /shar phyogs sangs rgyas zhing rnams gang yin pa/ /grangs med ma lus dag na rang byung ba/ /de dag spyan sngar zhabs drung de dag rnams/ /zhi ba'i ting nge 'dzin la</text></item>
<item><p>510a5</p><section>mdo sde</section><text>gnas par snang / /phyogs der mnyam par bzhag pa bstan byas nas/ /dpa' bo nub kyi zhing rnams ma lus par/ /rnam par ldang zhing mngon sum rgyal kun la/ /mchod pa</text></item>
<item><p>510a6</p><section>mdo sde</section><text>du ma rab tu byed par snang / /nub phyogs sangs rgyas zhing rnams gang yin pa/ /grangs med ma lus dag na bzhugs sangs rgyas/ /de dag spyan sngar zhabs drung de dag rnams/ /</text></item>
<item><p>510a7</p><section>mdo sde</section><text>zhi ba'i ting nge 'dzin la gnas par snang / /phyogs der mnyam par bzhag par bstan byas nas/ /dpa' bo shar gyi zhing rnams ma lus par/ /rnam par ldang zhing mngon sum</text></item>
<item><p>510b1</p><section>mdo sde</section><text>rgyal kun la/ /mchod pa du ma rab tu byed par snang / /de bzhin phyogs bcu dag gi zhing rnams su/ /phyogs rnams ma lus kun tu brtan pa 'jug /kha cig mnyam bzhag kha</text></item>
<item><p>510b2</p><section>mdo sde</section><text>cig langs gyur cing / /'jig rten sgron ma rnams la mchod byed snang / /de dag mig gi lam la mnyam bzhag cing / /gzugs kyi lam las bdag nyid chen po ldang / /gzugs</text></item>
<item><p>510b3</p><section>mdo sde</section><text>rnams bsam gyis mi khyab ston pa na/ /de la lhar bcas 'jig rten rmongs par 'gyur/ /gzugs kyi lam la mnyam par bzhag gyur la/ /mig ni ma skyes ma byung rang bzhin</text></item>
<item><p>510b4</p><section>mdo sde</section><text>te| |stong pa byed pa med par rab ston cing / /mig gi lam nas dran ldan rnam par ldang / /de dag rna ba'i lam la mnyam bzhag cing / /sgra yi lam nas bdag nyid chen po ldang / /</text></item>
<item><p>510b5</p><section>mdo sde</section><text>gang la lhar bcas 'jig rten rmongs 'gyur ba/ /sgra dang skad rnams kun la rab tu zhugs/ /sgra yi lam la mnyam par bzhag gyur cing / /rna ba ma skyes ma byung rang bzhin te/ /stong</text></item>
<item><p>510b6</p><section>mdo sde</section><text>pa byed pa med par rab ston cing / /rna ba'i lam nas dran ldan rnam par ldang / /de dag sna yi lam la mnyam bzhag cing / /dri yi lam nas bdag nyid chen po ldang / /gang du lhar bcas</text></item>
<item><p>510b7</p><section>mdo sde</section><text>'jig rten rmongs 'gyur ba/ /dri mchog dam pa 'jug par rab tu zhugs/ /dri yi lam la mnyam par bzhag gyur cing / /sna ni ma skyes ma byung rang bzhin te/ /stong pa byed pa med par rab stong cing</text></item>
<item><p>511a1</p><section>mdo sde</section><text>sna yi lam nas dran ldan rnam par ldang / /de dag lce yi lam la mnyam bzhag cing / /ro mchog kun gyi lam nas rnam par ldang / /gang du lhar bcas 'jig rten</text></item>
<item><p>511a2</p><section>mdo sde</section><text>rmongs 'gyur ba/ /bdag nyid chen po ro mchog rnams dang ldan/ /ro mchog rnams la mnyam par bzhag gyur cing / /lce ni ma skyes ma byung rang bzhin te/ /stong pa byed pa med par</text></item>
<item><p>511a3</p><section>mdo sde</section><text>rab ston cing / /lce yi lam nas dran ldan rnam par ldang / /de dag lus kyi lam la mnyam bzhag cing / /reg pa'i lam nas bdag nyid chen po ldang / /gang du lhar bcas 'jig</text></item>
<item><p>511a4</p><section>mdo sde</section><text>rten rmongs 'gyur ba/ /'jig rten bde ba skyed pa'i reg la zhugs/ /reg pa'i lam la mnyam par bzhag gyur cing / /lus ni ma skyes ma byung rang bzhin te/ /stong pa byed pa med</text></item>
<item><p>511a5</p><section>mdo sde</section><text>par rab ston cing / /lus kyi lam nas dran ldan rnam par ldang / /de dag sems kyi lam la mnyam bzhag cing / /chos kyi lam nas bdag nyid chen po ldang / /gang du lhar bcas</text></item>
<item><p>511a6</p><section>mdo sde</section><text>'jig rten rmongs 'gyur ba/ /chos la gnas pa'i 'jug pa rab tu zhugs/ /chos lam rnams la mnyam par bzhag gyur cing / /sems ni ma skyes ma byung rang bzhin te/ /stong pa</text></item>
<item><p>511a7</p><section>mdo sde</section><text>byed pa med par rab ston cing / /sems kyi lam nas drang ldan rnam par ldang / /de dag byis pa'i lus la mnyam bzhag cing / /lang tsho shugs la gnas pa rnams las ldang / /</text></item>
<item><p>511b1</p><section>mdo sde</section><text>lang tsho shugs gnas rnams la mnyam bzhag cing / /rgas shing 'khogs pa'i lus las rnam par ldang / /rgas shing 'khogs pa'i lus la mnyam bzhag cing / /dad pa'i dge bsnyen ma yi</text></item>
<item><p>511b2</p><section>mdo sde</section><text>lus las ldang / /dge bsnyen dad ma'i lus la mnyam bzhag cing / /dad pa'i dge bsnyen lus las rnam par ldang / /dad pa'i dge bsnyen lus la mnyam bzhag cing / /dge slong ma yi lus</text></item>
<item><p>511b3</p><section>mdo sde</section><text>las rnam par ldang / /dge slong ma yi lus la mnyam bzhag cing / /dge slong mang du thos pa'i lus las ldang / /dge slong mang thos lus la mnyam bzhag cing / /slob dang mi slob lus las</text></item>
<item><p>511b4</p><section>mdo sde</section><text>rnam par ldang / /slob dang mi slob lus la mnyam bzhag cing / /rkyen gyi sangs rgyas lus las rnam par ldang / /rkyen gyi sangs rgyas lus la mnyam bzhag cing / /sangs rgyas sku mchog rab</text></item>
<item><p>511b5</p><section>mdo sde</section><text>las rnam par ldang / /sangs rgyas sku mchog rab la mnyam bzhag cing / /lha yi lus gzugs las ni rnam par ldang / /lha yi lus gzugs la ni mnyam bzhag cing / /rdzu 'phrul chen</text></item>
<item><p>511b6</p><section>mdo sde</section><text>po'i klu yi lus las ldang / /rdzu 'phrul che glu'i lus la mnyam bzhag cing / /'phrul chen gnod sbyin lus las rnam par ldang / /'phrul chen gnod sbyin lus la mnyam bzhag cing / /</text></item>
<item><p>511b7</p><section>mdo sde</section><text>'byung po kun gyi lus las rnam par ldang / /'byung po kun gyi lus la mnyam bzhag cing / /spu yi sgo gcig nas ni rnam par ldang / /spu sgo gcig la mnyam par bzhag gyur cing / /spu sgo thams cad</text></item>
<item><p>512a1</p><section>mdo sde</section><text>nas ni rnam par ldang / /spu sgo kun la mnyam par bzhag gyur cing / /skra rtse gcig gi khyon las rnam par ldang / /skra rtse gcig gi khyon la mnyam bzhag cing / /skra rtse</text></item>
<item><p>512a2</p><section>mdo sde</section><text>kun gyi khyon las rnam par ldang / /skra rtse kun gyi khyon la mnyam bzhag cing / /phra rab rdul gyi rdul las de dag ldang / /rdul gcig la ni mnyam par bzhag gyur cing / /ma lus rdul rnams</text></item>
<item><p>512a3</p><section>mdo sde</section><text>kun las rnam par ldang / /rdul rnams ma lus kun la mnyam bzhag cing / /rgya mtsho'i rdo rje'i gzhi las rnam par ldang / /rgya mtsho'i rdo rje'i gzhi la mnyam bzhag cing / /nor bu'i shing tog</text></item>
<item><p>512a4</p><section>mdo sde</section><text>dag las rnam par ldang / /shing tog rnams la mnyam par bzhag gyur cing / /rgyal ba rnams kyi 'od zer sgo nas ldang / /rgyal ba'i 'od zer sgo la mnyam bzhag cing / /rgya mtsho'i chu yi</text></item>
<item><p>512a5</p><section>mdo sde</section><text>chu klung rnams las ldang / /rgya mtsho'i chu klung rnams la mnyam bzhag cing / /bdag nyid chen po me yi lam las ldang / /me yi lam la mnyam par bzhag gyur cing / /klung gi lam las</text></item>
<item><p>512a6</p><section>mdo sde</section><text>dran ldan rnam par ldang / /rlung gi lam la mnyam par bzhag gyur cing / /bdag nyid chen po sa yi gzhi las ldang / /sa yi gzhi la mnyam par bzhag gyur cing / /lha kun gzhal med</text></item>
<item><p>512a7</p><section>mdo sde</section><text>khang las rnam par ldang / /lha kun gzhal med khang la mnyam bzhag cing / /dran ldan de dag mkha' las rnam par ldang / /yon tan bsam yas bsags pa de dag gi /ting 'dzin</text></item>
<item><p>512b1</p><section>mdo sde</section><text>rnam thar de dag bsam mi khyab/ /rgyal ba kun gyis bskal pa bsam yas su/ /bshad pa mdzad kyang zad par mdzad mi spyod/ /'gro las rnam smin bsam gyis mi khyab ste/ /rgyal ba kun</text></item>
<item><p>512b2</p><section>mdo sde</section><text>gyis de dag gsungs pa ni/ /klu yi rnam 'phrul sangs rgyas rnam 'phrul dang / /bsam byed bsam gtan rnam 'phrul bsam mi khyab/ /de dag la yang dpe bstan brjod par bya/ /de dag 'dra</text></item>
<item><p>512b3</p><section>mdo sde</section><text>ba'i dpe lta cang med de/ /mkhas shing rig pa'i skye bo dpe rnams kyis/ /bstan na myur du ston rnams shes par 'gyur/ /rnam thar brgyad kyi dbang la gnas pa yi/ /nyan thos gcig tu gyur</text></item>
<item><p>512b4</p><section>mdo sde</section><text>nas mang por 'gyur/ /mang por gyur nas phyir yang gcig gyur te/ /mkha' la bsam gtan 'cha' zhing 'bar bar byed/ /smad nas me 'bar stod nas chu yi rgyun/ /stod nas me 'bar</text></item>
<item><p>512b5</p><section>mdo sde</section><text>smad nas chu yi rgyun/ /'gro dang 'greng dang nyal dang 'dug pa dang / /lus 'phrul skad cig gcig la bsam mi khyab/ /da ni snying rje che dang mi ldan zhing / /byang chub mi tshol 'jig rten yang</text></item>
<item><p>512b6</p><section>mdo sde</section><text>'dor yang / /lus kyi rnam 'phrul bsam yas ston byed na/ /'jig rten phan 'dod ci phyir ston mi byed/ /nyi zla mkha' las rnam par rgyu 'dod cing / /phyogs rnams kun gyi chu yi dngo dag</text></item>
<item><p>512b7</p><section>mdo sde</section><text>dang | |mtsho mtshe'u mtsho bran snod dang rin chen dang / /rgya mtsho chu klung rnams su gzugs brnyan ston/ /de bzhin gzugs rnams bsam gyis mi khyab pa/ /skyes bu dpa' bo phyogs bcu kun</text></item>
<item><p>513a1</p><section>mdo sde</section><text>tu ston/ /ting 'dzin rnam thar kun gyi tshul la mkhas/ /de la de bzhin gshegs pa rang byung dbang / /dang ba'i mtsho la yan lag bzhi pa'i dmag /de dag so so</text></item>
<item><p>513a2</p><section>mdo sde</section><text>rang gi gzugs brnyan mthong / /ral gri mda' chen gzhu dang mda' rnams dang / /go gyon bzhon dang theg par bcas su mthong / /gang gi gzugs gang gnas gang cha byad gang / /de</text></item>
<item><p>513a3</p><section>mdo sde</section><text>dang de dag de ltar chu las mthong / /'on kyang chu la byams sdang rnam rtog med/ /drang srong ting 'dzin rnam 'phrul 'di 'dra'o/ /rgya mtsho'i lha mo sgra ldan zhes bya ba/ /sems can rgya mtshor</text></item>
<item><p>513a4</p><section>mdo sde</section><text>ji snyed skyes rnams kyi/ /sgra yi yan lag dbyangs kyi tshul mkhas te/ /rang gi skad kyis skad kun tshim par byed/ /sgra ldan chags sdang gti mug can de yang / /skad rnams kun gyi sgra</text></item>
<item><p>513a5</p><section>mdo sde</section><text>yi tshul mkhas na/ /gzugs dang chos kyi stobs la dbang thob rnams/ /lhar bcas 'jig rten ci phyir mgu mi byed/ /tum bu ra yi chung ma dbyangs ldan ma/ /tshangs pa'i bu mo yid</text></item>
<item><p>513a6</p><section>mdo sde</section><text>las byung ba de/ /bden dang dam bcas mi 'tshe dga' rnams kyi/ /sems dang yid dang kha yi sgor 'jug ste/ /dbyangs ldan tshogs bcas zhe sdang can de yang / /brtul zhugs grub</text></item>
<item><p>513a7</p><section>mdo sde</section><text>mthun dbyangs kyi yan lag gis/ /yid 'ong skad kyis 'jig rten mgu byed na/ /ye shes yon tan phyug rnams cis mi byed/ /rig sngags tshul mkhas sgyu ma'i mkhan po ni/ /sna</text></item>
<item><p>513b1</p><section>mdo sde</section><text>tshogs gzugs mang mtha' yas ston pa byed/ /nyin mtshan yud dang zla ba lo brgya dang / /khyim bzang rgyas pa shin tu mdzes pa ston/ /'dod chags dang ldan sgyu ma'i mkhan po yang / /sgyu</text></item>
<item><p>513b2</p><section>mdo sde</section><text>ma'i 'phrul gyis 'jig rten mgu byed na/ /bsam gtan mngon shes rnam thar rab bslab pa/ /spyod tshul mkhas rnams ci phyir mgu mi byed/ /lha dang lha min dbang po 'thab pa'i tshe/ /rgya ldan</text></item>
<item><p>513b3</p><section>mdo sde</section><text>lha yis lha min pham byas na/ /de dag 'jigs pas gdugs bcas bzhon bcas shing / /theg bcas dmag bcas go gyon bzhin du 'byer/ /'dod chags dang ldan lha dbang de dag kyang / /</text></item>
<item><p>513b4</p><section>mdo sde</section><text>lus kyi rnam 'phrul bsam yas ston byed na/ /dbang phyug rdzu 'phrul dbang gnas dpa' bo rnams/ /lus kyi rnam 'phrul ci phyir ston mi byed/ /rdo rje 'chang ba'i glang po sa srung bu/ /dbang po'i</text></item>
<item><p>513b5</p><section>mdo sde</section><text>'khor gyur rdzu 'phrul chen po de/ /mgo bo sum cu rtsa gsum mngon sprul cing / /mgo rnams kun la'ang mche ba drug drug ste/ /mche ba de dag so so re re la'ang / /rdzing bu chus gang bdun</text></item>
<item><p>513b6</p><section>mdo sde</section><text>bdun sprul par byed/ /rdzing de la yang pad+ma sna tshogs pa/ /rnam par bkod pa bdun bdun sprul par byed/ /pad+ma de la'ang lha yi bu mo dag /sgyu rtsal kun shes bdun bdun sprul par byed/ /de dag</text></item>
<item><p>513b7</p><section>mdo sde</section><text>rtsed mo glu gar tshul la mkhas/ /sum cu rtsa gsum dbang po de dang rtse/ /glang po de yang lus ni bsgyur byas te/ /lha rnams kun dang 'grogs shing 'dra bar byed/ /spyod pa'i tshul dang longs</text></item>
<item><p>514a1</p><section>mdo sde</section><text>spyod kun yang mthun/ /glang po mchog gi rnam 'phrul de ltar snang / /glang po chags sdang gti mug ldan de yang / /'di 'dra'i rdzu 'phrul rab tu ston byed na/ /</text></item>
<item><p>514a2</p><section>mdo sde</section><text>shes rab thabs kyi stobs la sbyangs pa rnams/ /ting 'dzin brgya yis rnam 'phrul cis mi byed/ /sgra gcan ji ltar 'dod bzhin lus 'phrul te/ /rdo rje'i gzhi la rkang pa 'jog</text></item>
<item><p>514a3</p><section>mdo sde</section><text>byed cing / /rgya mtsho lte bar phyin pa tsam du ston/ /ri rab rtse dang nyid kyi mgo yang snyoms/ /sgra gcan chags sdang gti mug ldan de yang / /'di 'dra'i rdzu 'phrul rab tu ston byed na/ /</text></item>
<item><p>514a4</p><section>mdo sde</section><text>'jig rten sgron ma bdud rnams rab 'joms pa/ /rdzu 'phrul mtha' yas ci rab ston mi byed/ /brgya byin rnam 'phrul bsam yas rab snang ste/ /lha dang lha min dbang po g.yul</text></item>
<item><p>514a5</p><section>mdo sde</section><text>'gyed tshe/ /lha min bye ba phyes pa ji snyed pa/ /de snyed brgya byin rang gi lus las sprul/ /lha min dbang dang lha min phal kun gyis/ /brgya byin rang gi mdun na 'dug par shes/ /de ni</text></item>
<item><p>514a6</p><section>mdo sde</section><text>rdo rje 'chang bas bzung ngo zhes/ /lha min dbang po kun yang mgo myos gyur/ /'jigs par byed pa'i mig stong rab bstan te/ /rdo rje me lce 'bar ba thogs byed cing / /lus la go</text></item>
<item><p>514a7</p><section>mdo sde</section><text>bgos gzi brjid bsnyen dka' ba'i/ /brgya byin mthong nas lha min dbang po 'byer/ /de yang bsod nams phal ba'i mthu stobs kyis/ /lha rgyal don du rnam par 'phrul byed na/ /</text></item>
<item><p>514b1</p><section>mdo sde</section><text>'gro ba ma lus kun gyi skyabs gyur ba/ /bsod nams mi zad rnams lta cis mi 'phrul/ /lha la skul ma 'debs pa lha yi rnga/ /lha las rnam par smin pas grub gyur pa/ /lha rnams</text></item>
<item><p>514b2</p><section>mdo sde</section><text>bag med gnas par shes gyur nas/ /rnga de nam mkha' las ni sgra sgrog ste/ /'dod pa thams cad mi rtag ther thug min/ /tha shal mi brtan dbu ba'i ngo bo nyid/ /sgyu ma smig rgyu chu zla</text></item>
<item><p>514b3</p><section>mdo sde</section><text>mtshungs shing 'dra/ /srid pa thams cad rmi lam smin dang mtshungs/ /bag med thams cad dgra bcas mya ngan can/ /'chi ba'i lam yin mi 'chi'i lam ma yin/ /ji snyed su dag bag med</text></item>
<item><p>514b4</p><section>mdo sde</section><text>gnas gyur pa/ /de dag 'chi bdag chu srin chen pos zin/ /sdug bsngal rtsa ba yongs 'dzin thams cad yin/ /skye ba thams cad 'phags pa rnams kyis smad/ /'dod pa'i yon tan rnams</text></item>
<item><p>514b5</p><section>mdo sde</section><text>gyis yul la rmongs/ /chos kyi stobs la rtag dga' gyis zhes skul/ /rnga des bskul nas brgya byin lha rnams dang / /lha yi 'dun sa chos bzang 'dug nas su/ /gtam gang zhi zhing</text></item>
<item><p>514b6</p><section>mdo sde</section><text>'dod chags bral mthun pa/ /chos kyi gtam de lha rnams kun la rjod/ /rnga de gzugs med bstan du mi rung yang / /de ltar rnga sgras don chen rab byed na/ /bsam pa ji bzhin gzugs</text></item>
<item><p>514b7</p><section>mdo sde</section><text>ni yongs ston rnams/ /'gro ba kun gyi don chen cis mi byed/ /lha dang lha min dbang po g.yul 'gyed tshe/ /lha yi bsod nams khyad par mthu stobs kyi/ /lha la skul ma 'debs pa'i rnga yi</text></item>
<item><p>515a1</p><section>mdo sde</section><text>sgra| |lha rnams ma 'jigs shig ces sgra 'byin te/ /rnga yis bskul nas lha rnams rab dga' zhing / /skrag pa med de stobs kyang skye bar 'gyur/ /lha min</text></item>
<item><p>515a2</p><section>mdo sde</section><text>dbang po skrag pas nyen pa rnams/ /'jigs nas dmag bcas de yi mod la 'byer/ /de ltar sgra skrad 'byin pa'i rnga 'dra ba/ /'gro ba kun gyi skyabs dang dpung gnyen po/ /nyon mongs</text></item>
<item><p>515a3</p><section>mdo sde</section><text>bdud bcom snying rje che ldan rnams/ /zhi ba'i sgra bsgrags nyon mongs sel bar byed/ /dbang po'i lha yi bu mo dgu bcu gnyis/ /dbang po'i sprul pas kun kyang dga' bar 'gyur/ /</text></item>
<item><p>515a4</p><section>mdo sde</section><text>gcig kyang bdag dang brgya byin rtse bar shes/ /gcig ltar lha mo kun kyang de bzhin no/ /lha mo kun dang dga' bar gnas snang yang / /chos bzang mdun sa na yang de bzhin 'dug /lha</text></item>
<item><p>515a5</p><section>mdo sde</section><text>rnams kun la chos rab ston snang zhing / /brgya byin skad cig gcig la rnam par 'phrul/ /brgya byin chags sdang gti mug ldan pa yang / /sprul pas rang gi 'khor rnams dga' byed na/ /</text></item>
<item><p>515a6</p><section>mdo sde</section><text>'gro don mi skyo sbyor rnams ci yi phyir/ /rdzu 'phrul stobs kyis 'jig rten mgu mi byed/ /bdud kyi dkrugs ma 'gro ba'i dbang sgyur ba/ /de yi dbang du sems can 'di kun 'dong / /</text></item>
<item><p>515a7</p><section>mdo sde</section><text>las dang nyon mongs kun tu zhugs pa yis/ /so so'i skye bo thams cad bdud des bcings/ /chags sdang gti mug ldan pa'i bdud de yang / /'gro ba thams cad dbang du 'gyur byed na/ /</text></item>
<item><p>515b1</p><section>mdo sde</section><text>dbang bcu dbang thob rnams lta ci smos te/ /'gro ba thams cad rang gi phyogs mi gzhon/ /stong gsum gnas kyi bdag po tshangs pa yang / /stong gsum tshangs gnas ji snyed yod pa na/ /</text></item>
<item><p>515b2</p><section>mdo sde</section><text>de dag kun na 'dug par rab snang zhing / /tshangs pa'i sgra dbyangs shin tu yid 'ong sgrog /tshangs de 'jig rten pa yi tshangs lam gyi/ /bsam gtan mngon shes rnam par 'phrul byed na/ /</text></item>
<item><p>515b3</p><section>mdo sde</section><text>'jig rten rab 'das bla na med pa yi/ /bsam gtan rnam par gnas pa cis mi 'phrul/ /dbang phyug chen po'i shes pa'i rnam 'phrul ltos/ /rgya mtsho'i sprin gyis char thigs rab bkye ba/ /</text></item>
<item><p>515b4</p><section>mdo sde</section><text>skad cig gcig la thams cad bgrang bar byed/ /thigs 'ga'i zer kyang ma shes de med na/ /bslab pa bskal pa bsam yas rab bslab ste/ /byang chub bla med ye shes thob pa rnams/ /</text></item>
<item><p>515b5</p><section>mdo sde</section><text>ci phyir skad cig gcig la sems kyis ni/ /'gro ba ma lus kun gyi sems mi shes/ /sems can las smin bsam gyis mi khyab pas/ /'jig rten 'di kun rlung las yongs su byung / /</text></item>
<item><p>515b6</p><section>mdo sde</section><text>rgya mtsho ri dang lha yi gzhal med khang / /rin chen rnam phye sa bon bkram pa'ang byung / /rlung las sprin byung char pa'ang kun tu 'bab/ /rlung gis sprin kyang rab tu zhi bar byed/ /'jig rten</text></item>
<item><p>515b7</p><section>mdo sde</section><text>lo tog 'phel ba'ang rlung byed de/ /rlung ni 'gro ba kun la phan pa skyed/ /rlung de pha rol phyin la ma bslab cing / /sangs rgyas yon tan rnams la ma bslab kyang / /'jig rten rnam smin</text></item>
<item><p>516a1</p><section>mdo sde</section><text>bsam yas ston byed na/ /dam pa thob nas ci phyir ston mi byed/ /rgya mtsho'i 'brug sgra'i sprin gyi chu tshogs ni/ /bya skad ri dwags skad dang skyes pa dang / /</text></item>
<item><p>516a2</p><section>mdo sde</section><text>bud med bu mo khye'u skad ci snyed pa/ /kun gyi sgra snyan sems can rnams la sgrog /de ltar sgra snyan rang bzhin med shes nas/ /sgrib pa med pa'i spobs dang ldan 'gyur zhing / /'gro</text></item>
<item><p>516a3</p><section>mdo sde</section><text>ba kun la sgra snyan brjod byas nas/ /yid 'ong sgra yis 'jig rten mgu bar byed/ /rgya mtsho 'di la ngo mtshar rmad kyi chos/ /'gro kun rgya dang mtshungs pas rgya mtsho ste/ /chu dang 'byung</text></item>
<item><p>516a4</p><section>mdo sde</section><text>po rin chen yod mi zad/ /chu rnams bzung bas ngoms par 'gyur ba med/ /de bzhin de dag 'gro kun rgya 'dra ste/ /bsod nams bsam gtan rnam par thar rnams dang / /shes rab</text></item>
<item><p>516a5</p><section>mdo sde</section><text>ye shes yon tan kun mi zad/ /bsod nams yon tan gsog pas ngoms pa med/ /rgya mtsho'i klu ni rnam par rtse ba na/ /sa yi gzhi nas dbang sgyur gnas kyi bar/ /gling bzhi</text></item>
<item><p>516a6</p><section>mdo sde</section><text>bcas par sprin chen rgyas 'gengs te/ /de dag kun kyang sna tshogs bkod pa mang / /de ni dbang sgyur gnas su 'dzam gling gi /gser gyi mdog gi sprin rnams rnam par sgrub/ /</text></item>
<item><p>516a7</p><section>mdo sde</section><text>'phrul dgar mu tig dmar po'i mdog lta bu/ /dga' ldan gnas su kha ba ba mo'i mdog /'thab bral gnas su mthon mthing bai DUR+Ya/ /sum cu gsum du rdo yi snying po 'dra/ /skyong</text></item>
<item><p>516b1</p><section>mdo sde</section><text>ba'i gnas su shel gyi mdog lta bu/ /rgya mtshor rdo rje mi phyed mkhregs 'dra ba/ /mi ci'i gnas su spos mchog 'khrigs lta bu/ /klu yi gnas su pad+ma'i mdog 'dra ba/ /gsang ba'i</text></item>
<item><p>516b2</p><section>mdo sde</section><text>gnas su ngang pa'i bya gar mchog /lha min gnas su ri brag mdog 'dra ba/ /byang du gser gyi 'od zer mdog ston te/ /gling rnams gzhan du sna tshogs bkod pa ston/ /'dzam</text></item>
<item><p>516b3</p><section>mdo sde</section><text>bu'i gling du ri sngon 'dra ba ste/ /gang na ci mtho sprin rnams de bzhin no/ /dbang sgyur gnas su gser sprin des bstan nas/ /nyi ma'i mdog 'dra glog kyang rab tu 'gyed/ /'phrul dga'i</text></item>
<item><p>516b4</p><section>mdo sde</section><text>gnas su zla 'od bzang 'dra dang / /dga' ldan gnas su 'dzam bu'i gser mdog 'dra/ /'thab bral gnas su kha ba ba mo'i mdog /sum cu gsum du gser gyi 'od zer 'dra/ /</text></item>
<item><p>516b5</p><section>mdo sde</section><text>skyong ba'i gnas su dpal gyi snying po'i mdog /rgya mtshor mu tig dmar po'i mdog 'dra bkod/ /mi ci'i gnas su mthon mthing bai DUR+Ya/ /klu yi gnas su dpal gyi snying po'i mdog /</text></item>
<item><p>516b6</p><section>mdo sde</section><text>gsang ba'i gnas su shel gyi mdog 'dra ba/ /lha min gnas su rdo yi snying po 'dra/ /byang du nor bu skar mdog kha dog 'dra/ /gling gzhan rnams na'ang bkod pa gzhan dang gzhan/ /</text></item>
<item><p>516b7</p><section>mdo sde</section><text>'dzam bu'i gling du zla ba'i nor bu 'bar/ /sprin gyi mtshan nyid mthun pa'i glog kyang 'gyed/ /de ni dbang sgyur gnas su tshangs sgra sgrog /'phrul dga'i gnas su rnga sgra sgrog par byed/</text></item>
<item><p>517a1</p><section>mdo sde</section><text>dga' ldan gnas su sil snyan rol mo'i sgra/ /'thab bral gnas su lha yi bu mo'i sgra/ /sum cu gsum du mi ci mang po'i skad/ /skyong ba'i gnas su</text></item>
<item><p>517a2</p><section>mdo sde</section><text>dri za'i skad du ste/ /rgya mtshor ri 'thab sgra skad 'dra ba 'o/ /mi ci'i gnas su gling bu kun la sgra/ /klu yi gnas su ka la ping+ka'i sgra/ /gsang ba'i gnas su klu yi bu mo'i sgra/ /lha</text></item>
<item><p>517a3</p><section>mdo sde</section><text>min gnas su lha yi rdza rnga'i sgra/ /mi yi gnas su rgya mtsho gling bu'i sgra/ /de ni dbang sgyur gnas su lha spos zhim/ /me tog sna tshogs bkod pa'i char yang 'bebs/ /'phrul</text></item>
<item><p>517a4</p><section>mdo sde</section><text>dga'i zla ba zla bzang 'dra ba yi/ /me tog man+dAr phreng dang byug pa 'bebs/ /dga' ldan gnas su nor bu chen po'i mdog /rgyan gyi dam pa rin chen sna tshogs dang / /gtsug</text></item>
<item><p>517a5</p><section>mdo sde</section><text>gi nor bu zla ba 'dra ba dang / /gser mdog 'dra ba'i dar la'i char yang 'bebs/ /rgyal mtshan gdugs dang ba dan sna tshogs dang / /phreng ba rnams dang rgyan dang byug pa</text></item>
<item><p>517a6</p><section>mdo sde</section><text>dang / /mu tig dmar dang gser dang dar la dang / /sil snyan yid 'ong 'thab bral gnas su 'bebs/ /sum cu gsum du yid bzhin nor bu mchog /skyong ba'i gnas su tsan+dan</text></item>
<item><p>517a7</p><section>mdo sde</section><text>snying po'i mchog /gur gum sil ma lha shing ta ma la/ /spos chu'i rgyun dang me tog rab tu 'bebs/ /skyong ba'i gnas su klu yi dbang po de/ /nyams stobs skye ba'i kha zas skoms</text></item>
<item><p>517b1</p><section>mdo sde</section><text>gyi rnams/ /kha dog dri zhim ro dang ldan pa dang / /de min rin chen bsam yas char yang 'bebs/ /de ni rgya mtsho chen por rgyun du yang / /char rgyun mi 'chad gnya' shing tsam dag dang / /</text></item>
<item><p>517b2</p><section>mdo sde</section><text>rnam rgyal chen po mdzod rnams mi zad pa/ /rin chen bkod pa mtha' yas char yang 'bebs/ /mi ci'i gnas su rgyan phreng sna tshogs dang / /pad+ma ut+pal ras dang rin chen dang / /me</text></item>
<item><p>517b3</p><section>mdo sde</section><text>tog paR+sha ma li'i phye ma spos/ /pi wang gling bu sgra snyan rdza rnga 'bebs/ /klu yi gnas su mu tig dmar po ste/ /gsang bar nor bu rin chen skar mdog 'dra/ /lha min gnas su ral gri</text></item>
<item><p>517b4</p><section>mdo sde</section><text>mda' chen dang / /dgra 'dul gzhu dang ste'u ka'i char pa 'bebs/ /byang du de ni rgyan phreng rin chen dang / /me tog paR+sha ma li tsam pa'i phreng / /kun ran gtsang dang a ti muk+ta 'bebs/ /</text></item>
<item><p>517b5</p><section>mdo sde</section><text>gling gzhan rnams na'ang sna tshogs char pa 'bebs/ /'dzam bu'i gling du chu gsal dang ba yi/ /char rnams chos bzhin phra ba'i rgyun du 'bebs/ /me tog 'bras bu sman dang spos</text></item>
<item><p>517b6</p><section>mdo sde</section><text>dang shing / /lo tog bde byed 'jig rten rnams su skyed/ /de ltar sprin bkod bsam gyis mi khyab dang / /glog 'byin 'brug sgrog bkod pa'i char 'bebs kyang / /gnas nas mi</text></item>
<item><p>517b7</p><section>mdo sde</section><text>g.yo rnam par rtog pa med/ /klu yi rnam 'phrul de ltar bsam mi khyab/ /rgya mtsho'i chu na gnas pa de ltar yang / /klu yi rnam 'phrul bsam yas ston byed na/ /chos kyi rgya mtsho</text></item>
<item><p>518a1</p><section>mdo sde</section><text>zhugs pa'i yon tan phyug /rnam 'phrul mtha' yas ci phyir ston mi byed/ /bag tsam smos pa'i dpe tshul 'di dag gis/ /skyes chen de dag rnams</text></item>
<item><p>518a2</p><section>mdo sde</section><text>kyis brjod pa byas/ /dpa' bo de dag dpe rnams kun dang bral/ /de dag 'di 'dra'i rnam thar dbang sgyur ro/ /blo gros dam pa blo gros rgya chen ldan/ /ma nor blo gros mtha' yas blo</text></item>
<item><p>518a3</p><section>mdo sde</section><text>gros can/ /ye shes mchog ldan khyad par blo can gyi/ /rnam thar mchog rnams 'di dag rnams kyis spyad/ /rnam thar dam pa 'di dag sus thos nas/ /yid ches 'dzin cing 'jig</text></item>
<item><p>518a4</p><section>mdo sde</section><text>rten sgrog byed pa/ /de dag ngo mtshar rmad byung chos ldan de/ /de dag dka' byed mi yi 'jig rten na/ /'di 'dra chos 'dir gang dag dad gyur pa/ /sems can so so'i skye bo'i tshogs na</text></item>
<item><p>518a5</p><section>mdo sde</section><text>dkon| |gang dag dge bsags bsod nams byas gyur pa/ /de dag rgyu yi stobs kyis 'di la dad/ /gang dag nyan thos theg la'ang yid ches pa'i/ /mi dag mi yi 'jig rten rnams</text></item>
<item><p>518a6</p><section>mdo sde</section><text>na nyung / /de bas rkyen gyi theg par rab tu nyung / /theg pa chen por de dag de bas nyung / /theg pa che la zhugs pa de dkon te/ /gang dag chos 'dir dad pa'ang rab dkon na/ /'jug</text></item>
<item><p>518a7</p><section>mdo sde</section><text>cing 'dzin pa smos kyang ci dgos te/ /gang dag de bzhin sgrub pa smos ci dgos/ /gang dag stong gsum ri dang rgya mtshor bcas/ /phyi ma'i bskal par mgo bos 'degs byed kyang / /</text></item>
<item><p>518b1</p><section>mdo sde</section><text>chos 'dir dad pa'i bya dka' ci 'dra ba/ /de 'dra de ni de la yod ma yin/ /la las stong gsum rdul snyed sems can la/ /bde ba kun gyis bskal par bsnyen bkur yang / /chos 'di</text></item>
<item><p>518b2</p><section>mdo sde</section><text>dad pa'i bsod nams ci 'dra ba/ /bsod nams khyad par de 'dra de la med/ /la las zhing bcu ri dang rgya mtshor bcas/ /lag pa'i mthil du bskal par mkhar 'dzin kyang / /chos 'dir dang</text></item>
<item><p>518b3</p><section>mdo sde</section><text>pa'i bya dka' ci 'dra ba/ /de 'dra de ni de la yod ma yin/ /la las zhing bcu'i rdul snyed sems can la/ /bde ba kun gyis bskal par bsnyen bkur kyang / /chos 'dir dad pa'i bsod</text></item>
<item><p>518b4</p><section>mdo sde</section><text>nams ci 'dra ba/ /bsod nams khyad par de 'dra de la med/ /la las zhing bcu'i rdul snyed sangs rgyas rnams/ /bde ba kun gyis bskal par bsnyen bkur bas/ /gang gis chos kyi</text></item>
<item><p>518b5</p><section>mdo sde</section><text>le'u 'di bzung byas pa/ /bsod nams de ni de bas khyad par 'phags/ /rnam thar de dag rab tu bstan ba'i tshe/ /phyogs bcu'i zhing rnams thams cad g.yos par gyur/ /bdud kyi</text></item>
<item><p>518b6</p><section>mdo sde</section><text>gnas rnams mog mog byas gyur cing / /sgra rab phyung bas ngan song rab tu zhi/ /phyogs bcu kun gyi mi yi seng+ge rnams/ /de dag kun gyis mngon par zhal bstan te/ /phyag brkyang</text></item>
<item><p>518b7</p><section>mdo sde</section><text>mdzad nas yon tan mtha' yas pa/ /bzang po dpal gyi mgo la bzhag par gyur/ /phyag gi mthil gyis mgo la byug mdzad de/ /rnam thar 'di dag legs par bshad pa legs/ /</text></item>
<item><p>519a1</p><section>mdo sde</section><text>khyod kyis legs bstan rjes su nged dgyes zhes/ /sangs rgyas de dag kun gyis gsung brjod do/ /de nas bcom ldan 'das kyis tshigs su bcad pa</text></item>
<item><p>519a2</p><section>mdo sde</section><text>bstan pa 'di dag bka' stsal nas cang mi gsung bar gyur to/ /de nas stong gsum gyi stong chen po'i 'jig rten gyi khams 'di na gang dag 'khod pa'i lha thams cad dang / mi</text></item>
<item><p>519a3</p><section>mdo sde</section><text>dang mi ma yin pa de dag thams cad kyis de bzhin gshegs pas 'di legs par bka' stsal to/ /kye ma de bzhin gshegs pas chos kyi 'khor lo bskor ba gnyis pa 'di</text></item>
<item><p>519a4</p><section>mdo sde</section><text>mdzad do/ /chos bstan pa 'di sngon ma thos so/ /sems can gang dag chos kyi rnam grangs 'di rnyed par 'gyur ba de dag ni shin tu dkon te/ sems can de dag ni dge ba'i rtsa</text></item>
<item><p>519a5</p><section>mdo sde</section><text>ba ngan ngon dang ldan pa ma yin no/ /sems can de dag ni sangs rgyas mang po la bsnyen bkur byas pa yin no/ /sems can de dag ni lha dang bcas pa/ bdud dang bcas pa/</text></item>
<item><p>519a6</p><section>mdo sde</section><text>tshangs pa dang bcas pa'i 'jig rten la mchod rten lta bur 'gyur te/ de dag ni bdud dam/ /bdud kyi ris kyi lha rnams sam/ rab tu byung ba rnams sam/ khyim na gnas pa rnams</text></item>
<item><p>519a7</p><section>mdo sde</section><text>sam| de bzhin du rgyal po rnams sam/ blon po chen po rnams sam/ khyim bdag rnams kyis gtse bar mi nus so zhes ca co dang / ga zha'i sgra phyung ngo / /de nas bcom ldan</text></item>
<item><p>519b1</p><section>mdo sde</section><text>'das la tshe dang ldan pa rab 'byor kyis 'di skad ces gsol to/ /bcom ldan 'das/ mdo sde dkon mchog 'di lta bu dag 'jig rten du 'byung ba ni rnyed par dka' ba lags</text></item>
<item><p>519b2</p><section>mdo sde</section><text>te| 'on kyang de bzhin gshegs pa'i mthus chos 'di lta bu dag 'jig rten du byung zhing / de bzhin gshegs pa'i mthu nyid kyis sems can de dag gis kyang thos lags</text></item>
<item><p>519b3</p><section>mdo sde</section><text>so| |de nas bcom ldan 'das kyis ljags kyi dbang po phyung nas tshe dang ldan pa kun dga' bo la bka' stsal pa/ kun dga' bo/ khyod kyis chos kyi rnam grangs 'di zungs</text></item>
<item><p>519b4</p><section>mdo sde</section><text>shig /chongs shig /lhogs shig /kun chub par gyis shig /de nas tshe dang ldan pa kun dga' bos bcom ldan 'das la lan gsum bskor ba byas te 'di skad ces</text></item>
<item><p>519b5</p><section>mdo sde</section><text>gsol to/ /bcom ldan 'das/ bdag gis chos kyi rnam grangs 'di bzung lags te/ slan chad mi bskyud par bgyid do/ /bcom ldan 'das kyis de skad ces bka' stsal nas thams</text></item>
<item><p>519b6</p><section>mdo sde</section><text>cad dang ldan pa'i byang chub sems dpa'i 'khor dang / byang chub sems dpa' 'phags pa kun tu bzang po dang / 'jam dpal gzhon nur gyur pa dang / tshe dang ldan pa shA ra dwa ti'i bu dang / nyan thos chen po gzhan</text></item>
<item><p>519b7</p><section>mdo sde</section><text>dag dang / lha dang / mi dang / lha ma yin dang / dri zar bcas pa'i 'jig rten yi rang ste bcom ldan 'das kyis gsungs pa la mngon par bstod do/ /shin tu rgyas pa chen po'i mdo/ 'phags pa sangs rgyas phal</text></item>
<item><p>520a1</p><section>mdo sde</section><text>po che las/ dkon mchog ta la la zhes bya ba'i gzungs kyi chos kyi rnam grangs rdzogs so// //rgya gar gyi mkhan po su ren+d+ra bo d+hi dang / zhu chen gyi lo tsa ba ban+d+he</text></item>
<item><p>520a2</p><section>mdo sde</section><text>ye shes sdes bsgyur cing zhus te gtan la phab pa/ de bzhin gshegs pa'i mtshan brgya rtsa brgyad pa/ 'jig rten kun gyi mgon gcig pa/ /thams cad mkhyen pa thub</text></item>
<item><p>520a3</p><section>mdo sde</section><text>pa che| |yon tan rgya mtsho mtha' yas pa'i/ /mtshan brgya rtsa brgyad legs par brjod/ /bkra shis kun gyi bkra shis pa/ /sdig pa thams cad rab 'joms pa/ /sdug bsngal</text></item>
<item><p>520a4</p><section>mdo sde</section><text>thams cad sel pa po/ /ston pa la ni bdag phyag 'tshal/ /bkra shis thams cad sbyin pa po/ /lus can kun gyi skyabs mdzad pa/ /kun tu bde ba sbyin pa po/ /zla ba bzang la bdag</text></item>
<item><p>520a5</p><section>mdo sde</section><text>phyag 'tshal/ /bkra shis thams cad yongs su rdzogs/ /sems can kun la thugs brtse ba/ /sems can kun gyi mgon po mchog /thams cad mkhyen la bdag phyag 'tshal/ /</text></item>
<item><p>520a6</p><section>mdo sde</section><text>rig pa thams cad legs bsgrubs pa/ /sangs rgyas thogs med rtogs pa po/ /gnod pa thams cad sel mdzad pa/ /don kun grub la phyag 'tshal lo/ /rdzogs sangs rgyas pa</text></item>
<item><p>520a7</p><section>mdo sde</section><text>'gro ba'i gnyen/ /lha yi lha la bstod pa yi/ /mtshan brgya rtsa brgyad dam pa 'di/ /mchog tu dge ba bdag gis bshad/ /don kun grub pa rdzogs sangs rgyas/ /shAkya'i skyes</text></item>
<item><p>520b1</p><section>mdo sde</section><text>mchog thams cad mkhyen/ /chos kun dbang phyug brtan pa pa/ /drang srong chen po yon tan mtsho/ /dgra bcom bde gshegs de bzhin gshegs/ /bcom ldan 'jig rten kun</text></item>
<item><p>520b2</p><section>mdo sde</section><text>mkhyen pa/ /nyes pa'i dri ma kun las 'das/ /chos kyi snang ba mdzad pa'i mchog /'jigs med shAkya zas gtsang sras/ /bu ram shing pa'i rigs dga' ba/ /gau ta ma ste nyi ma'i</text></item>
<item><p>520b3</p><section>mdo sde</section><text>rigs| |thub dpal nyi ma'i rgyud bdag po/ /'jig rten mgon po stobs bcur ldan/ /bdud dpung nges par 'joms pa po/ /nyes pa spangs pa drug bcom pa/ /mi 'dul kha lo</text></item>
<item><p>520b4</p><section>mdo sde</section><text>bzang po pa/ /rig pa grol ba mun sel ba/ /zhi ba dul ba dpang po thul/ /tshul khrims rnam dag dri ma med/ /'dod chags bral ba ser sna med/ /dpag tu med pa 'jigs med brnyes/ /</text></item>
<item><p>520b5</p><section>mdo sde</section><text>chos kyi mchog dang ldan pa po/ /mtha' yas dpe med gsum ldan pa/ /bsam gyis mi khyab ya mtshan stabs/ /'jig rten gsum gnyer gsum rig pa/ /dus gsum mkhyen pa</text></item>
<item><p>520b6</p><section>mdo sde</section><text>nyes gsum 'joms/ /cho 'phrul gsum dang ldan pa po/ /phung po gsum gyi lam ston pa/ /mtshon cha rtsod med rims nad med/ /bdag gi med pa nga rgyal med/ /tsher ma med pa</text></item>
<item><p>520b7</p><section>mdo sde</section><text>spros pa med/ /'jigs med kha na ma tho med/ /dpa' bo mchog sbyin mchog don so/ /smra ba'i seng+ge mi yi mchog /rnam par dul ba nyon mongs bral/ /rnam dag bdag nyid rnam par</text></item>
<item><p>521a1</p><section>mdo sde</section><text>'dren| |rig dang zhabs su ldan pa po/ /khyab 'jug kun rgyal rnam par mdzes/ /sems rdul dri ma mi mnga' ba/ /rdul dang bral ba rig pa'i mchog /zhi</text></item>
<item><p>521a2</p><section>mdo sde</section><text>bar mdzad pa sdig pa zhi/ /bsil bar gyur pa shis par mdzad/ /ston pa 'gro ba'i skyabs 'os pa/ /dpa' bo dag pa bsnyengs mi mnga'/ /mtshan rnams yongs rdzogs dpal</text></item>
<item><p>521a3</p><section>mdo sde</section><text>dang ldan/ /mig mkhan zug rngu 'byin pa po/ /shAkya seng+ge dge sbyong dbang / /dge ba'i chos kyi 'byung gnas gtsang / /sangs rgyas chos drug rgyan mnga' ba/ /chos drug dri ma med</text></item>
<item><p>521a4</p><section>mdo sde</section><text>pa'i spyan/ /mngon shes drug dang ldan pa'i mchog /'gro drug rgya mtsho'i pha rol gshegs/ /rang byung bde gshegs grub pa po/ /'jig rten kun la phan par dgyes/ /mnyam</text></item>
<item><p>521a5</p><section>mdo sde</section><text>bzhag shes rab mtshungs pa med/ /ting nge 'dzin la rtag tu dgyes/ /sems can kun gyi phan pa tshol/ /bden pa gsung pa dbang po bsdams/ /'jig rten kun la dge ba po//</text></item>
<item><p>521a6</p><section>mdo sde</section><text>sems can snying po kun gzigs pa/ /'khor ba'i dgon las rgal ba po/ /dgongs pa thams cad rdzogs gyur pa/ /dbang ldan yul las rnam par rgyal/ /bden pa bzhi ni</text></item>
<item><p>521a7</p><section>mdo sde</section><text>rab ston pa/ /pha rol gshegs pa grol mdzad mchog /'dren pa shin tu mya ngan 'das/ /bram ze tshangs pa thu bo btsun/ /gtso bo bde mdzad bde ldan pa/ /gsung mdzad rnam</text></item>
<item><p>521b1</p><section>mdo sde</section><text>rgyal bdag nyid che/ /rnam grangs 'jig rten zhi bar mdzad/ /sems can kun la phan pa po/ /snying stobs ldan pa kun gyi mchog /'jig rten mchod gnas 'jig rten mkhyen/ /</text></item>
<item><p>521b2</p><section>mdo sde</section><text>'jig rten snang ba snang mdzad pa/ /rnyed ldan 'jig rten bya ba 'das/ /'jig rten 'das pa'i lam du gshegs/ /chos kyi mnga' bdag chos kyi rgyal/ /ded dpon lags te 'od mdzad</text></item>
<item><p>521b3</p><section>mdo sde</section><text>pa| |skyob pa po ste rkang gnyis mchog /bzod pa gsung ba bzod dang ldan/ /gzugs bzang blo bzang zhi ba ste/ /mdza' bo bde sbyin ngang tshul bzang / /gser gyi mdog can 'od rab</text></item>
<item><p>521b4</p><section>mdo sde</section><text>gsal| |tshul bzang dge bar rab sbyin pa/ /sangs rgyas dpa' chen mi'i seng+ge/ /dpa' bo gcig tu mun sel ba/ /'joms pa med pa 'gro ba'i skyabs/ /rgyal ba bla ma mi mnyam</text></item>
<item><p>521b5</p><section>mdo sde</section><text>mnyam| |zhags las grol ba srid pa med/ /mi yi skye mchog nga rgyal bcom/ /spyan dang ldan pa kun tu gzigs/ /mi rnams mig ste gsung ba'i mchog /mtshan brgya rtsa brgyad</text></item>
<item><p>521b6</p><section>mdo sde</section><text>dam pa 'di/ /rtag tu gang zhig klog byed pa/ /de ni 'khor ba'i 'jigs pa rgal/ /go 'phang mchog kyang thob par 'gyur/ /de phyir rtag tu rab bsgrims te/ /nang par langs nas</text></item>
<item><p>521b7</p><section>mdo sde</section><text>mkhas pa dag /brjod dam yang na nyan pa 'am/ /yang na yid la sems kyang rung / /rgyal ba'i mtshan bstod dge ba de/ /bkra shis bsod nams mchog tu 'gyur/ /dag byed sdig</text></item>
<item><p>522a1</p><section>mdo sde</section><text>pa sel ba ste/ /don kun grub cing srung ba yin/ /sdig pa kun las rab tu grol/ /sdug bsngal kun dang 'jigs las grol/ /nyon mongs kun las</text></item>
<item><p>522a2</p><section>mdo sde</section><text>rnam grol zhing / /sangs rgyas nyid ni bde bar thob/ /de ltar bdag gis thub pa'i yon tan mtshan bsgrags pas/ /dge ba rgya chen yang dag 'di bsdus gang yin pa/ /'di yis</text></item>
<item><p>522a3</p><section>mdo sde</section><text>'jig rten lha yul dang ni sa steng du/ /bde rnams thob nas bde ba mchog gis sangs rgyas spyod/ /de bzhin gshegs pa'i mtshan brgya rtsa brgyad pa rdzogs so// //</text></item>
</list>