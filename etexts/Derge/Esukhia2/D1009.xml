
<text>


 <page>
<ph>355</ph><p>102-178a</p>
@#/ /rgya gar skad du/ ar+ya sarba karma A ba ra Na bi sho d+ha ni nA ma d+hA ra NI/ bod skad du/ 'phags pa yas kyi sgrib pa thams cad rnam par sbyong ba zhes bya ba'i gzungs/ bcom ldan 'das de bzhin gshegs pa dgra bcom pa yang dag par 
rdzogs pa'i sangs rgyas mi 'khrugs pa la phyag 'tshal lo/ /na mo ra t+na tra yA ya/ oM kaM ka ni kaM ka ni/ ro tsa ni ro tsa ni/ tro Ta ni tro Ta ni/ trA sa ni trA sa ni/ bra ti ha na pra ti ha na/ sarba karma ba raM parA Ni me swA hA/ gzungs sngags 'di'i cho ga ni 'di yin 
te/ rtag tu bzlas brjod byas na las gcig nas gcig tu brgyud pa thams cad rnam par dag par 'gyur ro/ /dus gsum du bzlas brjod byas na mtshams med pa lnga yang byang bar 'gyur ro/ /lan cig bzlas brjod byas na ltas ngan pa dang / rmi lam 
ngan pa dang / bkra mi shis pa rnams med par 'gyur ro/ /lus la 'chang ngam/ glegs bam la bris nas mgul du thogs te 'chang na/ de la dus ma yin par 'chi ba rnams gtan du 'byung bar mi 'gyur ro/ /gang zhig snying rjes non te/ 
ri dgas dang / bya dang / mi dang / mi ma yin pa rnams kyang rung ste/ 'chi ba'i tshe rna khung du brjod na de ngan song du 'gro bar mi 'gyur ro/ /yang na shi ste/ dus las 'das na shi 'phos pa'i ming nas smos te/ de'i phyir byams pa dang snying rjes lan brgya'am/ 
stong ngam/ 'bum du brjod na sems can de sems can dmyal bar skyes su zin kyang / de'i mod la thar bar 'gyur ro/ /sa'am/ til lam/ yungs kar ram/ chu gang yang rung ba la bzlas brjod byas te/ shi ba'i lus la gtor ram/ khrus byas 
nas de'i 'og tu bsreg pa'am/ yang na mchod rten gyi nang du bcug ste bzhag la/ rig sngags kyang bris te mgo bo la btags na des ngan song du skyes pa yang zhag bdun gyis gdon mi za bar thar te/ bde 'gro mtho ris kyi 'jig rten du skye bar 'gyur ba'am/ 
</page>

 <page>
<ph>356</ph><p>102-178b</p>
yang na rang gi smon lam gyi dbang gis skye bar 'gyur ro/ /gang zhig zla ba nya ba'i tshe khrus byas la gtsang mar byas te/ dus gsum du gos brje zhing / kha zas mi za ba'am/ yang na kha zas dkar bag za zhing / sku gdung dang ldan pa'i mchod rten skor bzhin du gang 
gi ming dang ldan pas lan 'bum bzlas brjod byas na de ngan song nas thar te/ gnas gtsang ma'i lha'i ris su skyes nas/ sgrub ba po'i thad du 'ongs te mchod pa byed cing lus kyang ston la/ legs so zhes bya ba yang byin nas lan gsum bskor ba byas te mi snang bar 'gyur ro/ /
de'i ming bris la gzungs sngags bzlas brjod byed cing / mchod rten 'bum byas la/ gdugs dang / rgyal mtshan dang / ba dan la sogs pas legs par mchod nas/ rgya mtsho chen po'am/ yang na chu klung du btang na/ des sems can dmyal ba la 
sogs pa nas thar bar 'gyur ro/ /yang na de ltar mchod pa byas nas/ mjug tu lam gyi bzhi mdor mchod rten chen po byas te/ gdugs dang / rgyal mtshan dang / ba dan la sogs pas legs par mchod la/ 'phags pa'i dge 'dun la yang mchod ston 
gsol nas/ yon yang phul te legs par mchod nas/ 'di che ge mo zhig gi dge ba'i rtsa bar gyur cig /'di kho nas bde 'gro mtho ris kyi 'jig rten du skye bar gyur cig ces kyang shes par byas na/ des de kho na bzhin du skyes nas lus kyang ston cing / legs 
so zhes bya ba yang byin nas mi snang bar 'gyur ro/ /mtshams med pa lnga byed byed pa'am/ dam pa'i chos spong ba'am/ 'phags pa la skur ba btab pa yang rung ste/ 'chi kar rtsig pa la gzungs 'di bris ba mthong na yang / de'i las kyi sgrib pa thams cad zad 
par 'gyur na/ 'don pa dang / bzlas brjod byed pa lta ci smos te/ de bzhin gshegs pa mi 'khrugs pa de nyid byon nas 'di skad du rigs kyi bu tshur nga'i gan du shog ces kyang gsung bar 'gyur ro/ /'phags pa las kyi sgrib pa thams cad rnam par sbyong ba'i 
</page>

 <page>
<ph>357</ph><p>102-179a</p>
gzungs rdzogs s+ho// </page>



</text>