
<text>

 <page>
<ph>320</ph><p>102-160b</p>
@#/ /rgya gar skad du/ Ar+ya dza ya ba tI nA ma ma hA bid+yArA dzA/ bod skad du/ 'phags ma rig sngags kyi rgyal mo chen mo rgyal ba can zhes bya ba/ sangs rgyas dang byang chub sems dpa' thams cad la phyag 'tshal lo/ /'di skad bdag gis 
thos pa dus gcig na/ bcom ldan 'das lus 'phags ri la bzhugs te/ de'i tshe 'byung po rnams 'khrugs par gyur nas/ ma dad pa'i lha dang / klu dang / gnod sbyin dang / srin po dang / lha ma yin dang / nam mkha' lding dang / mi 'am 
ci dang / lto 'phye chen po dang / srul po dang / lus srul po dang / grul bum rnams 'khrugs shing khros te/ dge slong rnams dang / dge slong ma rnams dang / dge bsnyen rnams dang / dge bsnyen ma rnams gang dag sangs rgyas dang / 
chos dang / dge 'dun la mngon par dad pa de dag la gnod par byed de de'i tshe ku co'i sgra chen po byung bar gyur to/ /de nas bcom ldan 'das thugs rje chen po'i shugs kyis yang dag par zin nas phyogs bzhir rnam par gzigs te/ phyogs bzhi nas 
glog dang / ser ba dang / char chen 'bab pa dang / skar mda' ltung ba 'ong ba gzigs so/ /gzigs nas kyang rdo rje 'chang la brda mdzad do/ /de nas rdo rje 'chang gtum po khros te/ stan las langs nas shar phyogs su rdo rje 'bar ba stong 
</page>

 <page>
<ph>321</ph><p>102-161a</p>
mngon par sprul te 'di skad ces gsol to/ /'byung po'i tshogs rnams pa la nyon cig /sangs rgyas bcom ldan 'das thams cad kyi spyan sngar bden pa'i byin gyi brlabs 'di bya'o/ /da ltar dang ma 'ongs ba'i dus na 'byung po gtum 
po mi rnams la rnam par 'tshe ba dang / lo tog dag kyang ma rungs par byed pa gang dag 'byung ba de dag gi don gyi phyir ngas rig pa'i gsang sngags kyi gzhi rnams brjod par bya'o/ /tad+ya thA/ ga ri gi ri badzra/ ha la ha la badzra/ dz+wa la dz+wa la badzra/ ha na 
ha na badzra/ da ha da ha badzra/ pa tsa pa tsa badzra/ sarba b+hU tA nAM/ b+h+rA ma ya b+h+rA ma ya/ b+ho b+ho badzra d+ha ra badzre Na/ pA ta ya/ bA ta ya/ shIg+h+raM shIg+h+raM/ ma tha ma tha/ pra ma tha pra ma tha/ hU~M hU~M hU~M/ phaT phaT phaT/ dzA la ya/ nA ga b+ha bA 
nAM/ ban+d+ha ban+d+ha/ tiSh+Tha tiSh+Tha/ shar phyogs bcing bar bya'o/ /rdo rje snying po 'di byin gyis brlab par bya'o/ /su zhig gsang sngags kyi gzhi 'di dag las 'gal bar byed pa'i mgo bo 'gas par 'gyur ro/ /snying 'gas par 'gyur ro/ /
snying 'grum par 'gyur ro/ /badzrA ya swA hA/ ma hA badzrA ya swA hA/ badzra b+hai ra bA ya swA hA/ a pra ti ha ha ba la pa rA kra mo badzra d+ha ra A dz+nyA pa ya ti swA hA/ de nas rdo rje khro bo stan las langs te lho phyogs su rnam par bltas nas khros te gsang ba 
ba'i bdag po lag na rdo rje la 'di skad ces smras so/ /gsang ba pa'i bdag po nged nyid lho phyogs kyi klu thams cad thal bar brlag go/ /lus sprul po thams cad kyi bar gyi gnas rnams 'bar bar bya'o/ /klu thams cad kyi gnas rnams dkrug 
par bya'o/ /yang smras pa/ gsang ba pa'i bdag po bdag gi rdo rje lha ma yin dang / klu thams cad nas lus srul po'i bar thams cad dang / mi dang mi ma yin pa'i bar thams cad rmugs par byed pa'i rdo rje/ rengs par byed pa'i rdo rje/ rmongs 
</page>

 <page>
<ph>322</ph><p>102-161b</p>
par byed pa'i rdo rje/ lce 'bab par byed pa'i rdo rje/ mgo 'gems par byed pa'i rdo rje/ snying 'gas par byed pa'i rdo rje 'di lho phyogs su gzhag par bya ste/ da ltar byung ba dang / ma 'ongs ba'i dus na klu gnod par sems pa rnams 'dul bar 'gyur ro/ /
tad+ya thA/ sa ra sa ra/ bi sa ra bi sa ra/ A ba r+t+tA ya/ saM go tsa la/ hU~M hU~M hU~M/ d+ho na d+ho na d+ho na/ d+hu na d+hu na d+hu na/ ban+d+ha ban+d+ha ban+d+ha/ sarba pA she na/ mo ha ya/ dzam+b+ha ya/ stam+b+ha ya/ ha sa ha sa ha sa/ san+t+rA sa ya/ sarba duSh+TA nAM/ 
badzra d+ha ra Adz+hA pa ya ti swA hA/ de nas rdo rje pho nya mos lag na rdo rje la 'di skad ces smras so/ /gsang ba pa'i bdag po da ltar dang / ma 'ongs pa'i dus na gang dag gsang sngags gzhi 'di dag las 'gal bar bgyid na bdag gis kyang nub phyogs kyi klu thams 
cad nas lus srul po'i bar thams cad kyi gnas rnams rnam par gtor ro/ /snying rnams dgrum mo/ /tad+ya thA/ ki li ki li/ mi li mi li/ tra Ta tra Ta/ b+ha Ta b+ha Ta/ slo Ta ya s+pho Ta ya/ dzra la ya dzra la ya/ dU ti da yaM/ sho Sha ya/ 
gang zhig gsang sngags kyi gzhi 'di dag las 'gal bar byed na/ kye mdung rtse gsum pa 'bar ba 'dis de'i snying la me lce 'bar bar byed do/ /hU~M hU~M hU~M/ badzra d+ha ri badzre Na/ b+hany+dza b+hany+dza/ ban+d+ha ban+d+ha/ tiSh+Tha tiSh+Tha/ badzra dU ti/ rA dz+nyA pa ya ti 
swA hA/ de nas lha mo chen mo rdo rje lu gu rgyud g.yog nyi khri dang bcas pa stan las langs nas byang phyogs su rnam par bltas te/ gsang ba pa'i bdag po lag na rdo rje la 'di skad ces smras so/ /gsang ba pa'i bdag po g.yog nyi khri dang ldan pa bdag gis 
kyang byang phyogs kyi klu gnod par sems pa nas lus srul po gnod par sems pa'i bar dag la bzlog par bgyid do/ /da ltar dang / ma 'ongs pa'i dus na gang dag sems can rnams la rnam par 'tshe ba dang / lo tog kyang ma rungs bar bgyid pa de dag gi 
</page>

 <page>
<ph>323</ph><p>102-162a</p>
don gyi slad du gsang sngags kyi gzhi mi bzad pa dag kyang brjod par bgyi'o/ /tad+ya thA/ hi li hi li/ mi li mi li/ tsi li tsi li/ d+ha ka d+ha ka /d+hU ma d+hU ma/ d+hU na d+hU na/ ma tha ma tha/ ha na ha na/ da ha da ha/ pa tsa pa tsa/ 
na shA ya nA sha ya/ ha ha ha ha ha/ badzra dU ti mo ha ya/ dzam+b+ha ya/ sta m+b+ha ya/ sarba nA gA nAM/ sarba a hi te Sha No/ badzra Ni bud+d+ha mai tri/ d+harma sa t+ye na/ in+d+ra sat+ye na/ in+d+ra bA len/ lo ka pA la/ pra Sh+hA be na/ dzam+b+ha yA mi/ sarba nA 
gA nA stam+b+ha yA mi/ sarba i ha te Shi No/ ba ru na pA pa she na/ ban+d+ha yA mi/ sarba nA gA nA in+d+ra tsi le nAM/ sarba a hi te Shi Na tsha ga li ka ro mi/ ka ra ka ra/ ki ri ki ri/ ku ru ku ru/ badzra shaM ka le swA hA/ ba'i lci bas dkyil 'khor 
bskus te/ me tog bkram la/ a ga ru dang / tsan+dan gyi bdug pas bdugs te/ kha shar phyogs su bltas la bzlas brjod brgyad stong bya'o/ /de ltar 'grub par 'gyur te/ de'i 'og tu las gang 'dod pa de bya'o/ /skud pa nag pos ni 
rims nad sel to/ /shing ka ra bI ra'i lcug mas ni sprin zlog go/ /chu'i nang du 'dug na ni dran par bya'o/ /gcan gzan khro bo'i nang na 'dug na ni gos kyi mtha' mar mdud pa bor ro/ /lto sbos na ni tshwa chus zhi bar byed do/ /so na ba la skud pas 
zhi bar byed do/ /sna ma'i me tog brgyad brgya me tog re re nas bcom ldan 'das kyi zhabs la gtor ro/ /nyi ma bdun na de bzhin gshegs pa mthong bar 'gyur ro/ /na mo rat+na tra yA ya/ na ma sh+tsaN+Da badzra pA Na ye/ ma hA yak+Sha se nA pa ta ye/ a 
pra ti ha ta pa la pa rA gra ma ye/ na maHsarba badzra ku la bid+yA/ de nas gsang ba pa'i bdag po lag na rdo rje rdo rje'i rigs lnga brgyas yongs su bskor zhing mdun du bdar nas/ bcom ldan 'das ga la ba der song ste/ bcom ldan 'das kyi zhabs la 
</page>

 <page>
<ph>324</ph><p>102-162b</p>
mgo bos phyag 'tshal nas/ bcom ldan 'das la 'di skad ces gsol to/ /bcom ldan 'das sems can thams cad la thugs brtse ba nye bar bzung ste/ sems can thams cad la sman pa'i don dang / mi'i rgyal po rnams la sman pa dang / bde 
bar bgyi ba'i slad du de bzhin gshegs pas rig sngags kyi rgyal mo rgyal ba can zhes bgyi ba 'di bka' stsal du gsol/ de nas bcom ldan 'das kyis gsang ba pa'i bdag po lag na rdo rje la thugs brtse ba nye bar bzung ste/ rig sngags kyi rgyal mo rgyal 
ba can 'di bka' stsal to/ /lag na rdo rje rig sngags kyi rgyal mo chen mo rgyal ba can 'di ni sangs rgyas bye ba khrag khrig brgya stong phrag du mas gsungs shing byin gyis brlabs pa ste/ ngas kyang da thugs brtse ba nye bar bzung nas/ sems can thams cad 
kyi don dang phan pa dang bde bar bya ba'i phyir bshad kyis khyod kyis zung shig /tad+ya thA/ dza ye dza ye/ ma hA dza ye/ dza ya bA ha nI ye bud+d+ha a d+hiSh+Thi te/ d+harma a ba b+hA sa ne/ bud+d+ha a d+hi ga me dz+nyA na a ba b+hA se swA hA/ lag na rdo rje 'di dag ni de 
bzhin gshegs pa'i spyi bo nas dbang bskur ba'i gsang sngags kyi gzhi rnams te/ lag na rdo rje de bzhin gshegs pas spyi bo nas dbang bskur ba'i gsang sngags gzhi 'di dag gang gi lus la yod pa dang / glegs bam la yod par gyur pa de'i lus 
la phyir rgol ba rnams kyis dpag tshad brgya tshun chad gnod par byar mi chud do/ /mtshon dang / dug dang / dbyig dug dang / byad kyis mi tshugs so/ /mi'i bdag po dbang po de'i yul der pha rol gyi dmag tshogs mi 'ong ngo / /yul 
'khor der phyir rgol ba'i dpung gis mi chub par 'gyur ro/ /lag na rdo rje rigs kyi bu gang la la zhig gis rig sngags kyi rgyal mo chen mo rgyal ba can 'di yi ger bris te/ 'chang ba de ji srid 'tsho'i bar du de'i lus la dug dang / mtshon dang / chu 
</page>

 <page>
<ph>325</ph><p>102-163a</p>
dang / dbyig dug dang / sbyar ba las byung ba'i dug gzhan gyis kyang mi tshugs so/ /dgra'i 'jigs pa mi 'byung ngo / /de la rnam par 'tshe ba dang / tho 'tsham pa mi 'byung ngo / /rgyal po'i 'jigs pa dang / chom rkun 
gyi 'jigs pa mi 'byung ngo / /g.yul ngor zhugs na yang lus la mtshon gyis mi phog go/ /thams cad du rgyal ba smra bar 'gyur ro/ /rig sngags kyi rgyal mo chen mo rgyal ba can 'di'i gzi brjid dang / mthu dang byin gyi brlabs kyis thogs pa med 
cing ma snad ma smas par rgyal bar 'gyur ro/ /tad+ya thA/ dza ye dza ye dza ye/ ma hA dza ye/ dza yot+ta me/ d+harma a ba b+hA sa ni/ bud+d+ha bud+d+ha/ d+ha ra d+ha ra/ bo d+ha ni bo d+ha ni/ ta thA ga ta a d+hiSh+Thi te/ a ba ro ha Ni/ a ba ro ha Ni/ a ba 
ro bya ni/ dza ya ku su me/ swa re swa re ba ti/ dr-i D+he dr-i D+he dr-i D+he/ dr-i D+ha pI sha ni daSh+te/ mo ha ni/ mo ha ni/ dzam+b+ha ni/ dzam+b+ha ni/ stam+b+ha ni/ stam+b+ha ni/ dzam+b+hi ni dzam+b+hi ni/ mo ha ni/ sarbA hi te Shi nan/ na mo b+ha ga ba to/ bud+d+ha s+ya 
ma hA kA ru Na/ bi hA ri ne/ sid+d+h+yan+t+ya me man+t+ra pA dA ni swA hA/ de nas bcom ldan 'das la gsang ba pa'i bdag po lag na rdo rjes 'di skad ces gsol to/ /bcom ldan 'das sangs rgyas kyi mthu dang / sangs rgyas kyi byin gyis brlabs dang / bdag 
gis kyang rig sngags kyi rgyal mo chen mo rgyal ba can gyi gzungs kyi gsang sngags kyi gzhi rnams brjod par bgyi'o/ /tad+ya thA/ dza ya dza ya dza ya/ pa Ta pa Ta pa Ta/ dz+wa la dz+wa la dz+wa la/ badzri Ni/ pra ha ra pra ha ra/ d+ha ra d+ha ra d+ha ra/ 
ha ra ha ra ha ra/ b+ha ra b+ha ra/ b+ha ra b+ha ra/ ta ra ta ra/ dza ya ku su me/ ba la ba la/ tsakra tsakra/ pI Da ya pI Da ya/ a kra ma a kra ma/ bi kra me/ a tsa le/ ma tsa le/ kha ga tsA ri Ni/ nI la b+ha sa ni/ badzra pra ha ra Ni/ badzra 
</page>

 <page>
<ph>326</ph><p>102-163b</p>
sam+b+ha be/ badzra ki li/ bud+d+ha/ a d+hiSh+Thi te/ bud+d+ha rash+mi/ ma hA pra b+ha be/ uts+tsha skan+d+he/ ma hA te dza ba ti/ a le pa tsa le/ d+hu na d+hu na d+hu na/ kang ka kang ka re/ ka si ni sa ma he te d+harma a ba b+hA sa ni/ tsa ra tsa ra tsa ra/ g+hu g+hu te/
badzra mA lA d+ha ri/ sa ra sa ra sa ra/ kA lA tsA ra Ni swA hA/ bcom ldan 'das gzungs kyi gsang sngags kyi gzhi dag ni sangs rgyas bye ba phrag dgu bcu rtsa dgus gsungs pa lags te/ gang dag rig sngags kyi rgyal mo chen mo rgyal ba can 'di las 
'gal bar bgyid pa de dag thams cad ni sangs rgyas bcom ldan 'das rnams la 'khu ba lags so/ /'di lta ste/ lha'am/ klu'am/ gnod sbyin nam/ srin po'am/ yi dgas sam/ sha za'am/ grul bum mam/ grib gnon 
nam/ brjod byed dam/ gshed byed dam/ byad dam/ ro langs sam/ bkra mi shis pa'am/ ma mo'i gdon nam/ gang du yang gdon gzhan nam/ skem byed kyi gdon nam/ gshin rje'i gdon yang rung ste/ de dag thams cad rmugs 
pa dang / rengs pa dang / rmongs par gyur cig /tad+ya thA/ badzre badzre badzre/ ha na badzre/ ni ha na badzre/ khA da khA da/ badzre Na/ s+phA Ta ya s+phA Ta ya/ badzre Na/ i daM gra ha na/ hU~M hU~M hU~M/ phaT phaT phaT/ gra sa gra sa gra sa/ 
pA ta ya pA ta ya pA ta ya/ d+ha me/ d+ha d+ha me/ d+hu d+hu me/ 'jigs pa dang / gnod pa thams cad dang / g.yul 'gyed pa dang / khrag khrug dang / 'thab pa dang / 'thab mo dang / rtsod pa dang / 'gyed pa thams cad las 
bdag la srungs shig srungs shig /rgyal bar mdzad ma rgyal bar mdzod cig /ta ra ta ra ta ra/ ma hA ba ta ra Ne/ ku Te ku Te/ mu ku Te badzra ku Te swA hA/ de nas bcom ldan 'das kyis gnod sbyin gyi sde dpon chen po lag na rdo rje la legs so/ 
</page>

 <page>
<ph>327</ph><p>102-164a</p>
zhes bya ba byin te lag na rdo rje legs so legs so/ /sems can thams cad kyi don dang / phan pa dang / bde bar bya ba dang / snying brtse ba'i phyir zhugs te/ rig sngags kyi rgyal mo chen mo rgyal ba can 'di smras pa ni 
sems can chen po lag na rdo rje khyod yang legs so/ /lag na rdo rje rig sngags kyi rgyal mo chen mo rgyal ba can 'di su'i lag na yod pa dang / lus la yod pa dang / glegs bam la yod pa dang / grong ngam/ grong khyer ram/ grong rdal lam/ 
ljongs sam/ rgyal po'i pho brang ngam/ gtsug lag khang ngam/ gnas khang ngam/ 'chag sa'am/ dgon pa'i gnas na yod pa der rgyal po chen po rnam thos kyi bu tshogs kyi g.yog 'khor dang bcas te/ grong dang / grong khyer dang / yul 
de la srung ba byed par 'gyur ro/ /yul der pha rol gyi dmag tshogs mi 'ong ngo / /mi ngas mi 'ong ngo / /dgra mi 'byung ngo / /sa phyogs der rgyal po chen po rnam thos kyi bu tshogs kyi g.yog dang bcas te/ grong dang / grong khyer dang / yul de 
la srung ba byed par 'gyur ro/ /yul der pha rol gyi dmag tshogs mi 'ong ngo / /dgra mi 'byung ngo / /sa phyogs der rgyal po chen po rnam thos kyi bu gnod sbyin bye ba khrag khrig 'bum phrag du ma dang lhan cig tu rgyu zhing der srung ba dang / yongs su 
skyob pa dang / yongs su 'dzin pa dang / yongs su skyong ba dang / zhi ba dang / bde legs su 'gyur ba dang / chad pa spong ba dang / mtshon cha spong ba dang / dug gzhil ba dang / dug gsad pa dang / dug gzhig pa dang / mi mdza' 
ba bzlog pa dang / mtshams gcad pa dang / sa bcing ba byed par 'gyur ro/ /tad+ya thA/ ta pa ne/ ta pa ne/ ta pa ne/ pra ta pa ne/ pra ta pa ne/ pra ta pa ne/ d+hu ru me/ d+hu ru me/ d+hu ru me/ ma hA d+hu ru me/ bud+d+ha a d+d+hiSh+Thi te/ 
</page>

 <page>
<ph>328</ph><p>102-164b</p>
mu khe mu khe su mu khe/ swa la bra ti sa mA d+hi sa mA d+hi gar+b+he/ mA na si/ phu ru phu ru/ d+hu ru d+hu ru/ bud+d+ha mA na si ke swA hA/ lag na rdo rje 'di dag ni de bzhin gshegs pas spyi bo nas dbang bskur ba'o/ /gsang ba'i gnas so/ /de bzhin gshegs pa 
thams cad kyi gsang chen no/ /de bzhin gshegs pa thams cad kyis byin gyis brlabs pa'o/ /lag na rdo rje mi'i rgyal po gang la la zhig gis rig sngags kyi rgyal mo chen mo rgyal ba can zhes bya ba 'di glegs bam la legs par bris te 'chang ngam/ lus 
la yod par byas te 'chang ngam/ spos dang / phreng ba dang / byug pa dang / me tog sna tshogs kyi rgyan rnams kyis de la bsti stang du byed/ bla mar byed/ ri mor byed cing mchod na/ rgyal po chen po rnam thos kyi bu gnod sbyin bye ba khrag khrig 'bum 
phrag du ma dang lhan cig tu mi'i rgyal po de'i phyi bzhin du 'brang zhing / phyir rgol ba thams cad las srung ba byed par 'gyur ro/ /mi'i bdag po dbang po de la dgra dang / pha rol gyi dmag tshogs kyis glags mi rnyed do/ /yul der pha rol gyi dpung mi 'jug 
go/ /'jug na yang de dag la rgyal po chen po rnam thos kyi bu bgegs byed par 'gyur te/ bgegs sna tshogs brgya dag dang / bgegs sna tshogs stong dag byed par 'gyur ro/ /mi'i rgyal po de dag gang dang gang du 'gro ba de dang der rig sngags kyi rgyal 
mo chen mo rgyal ba can zhes bya ba 'di rgyal mtshan gyi rtse mo la btags te mdun du gzhag par bya'o/ /gang du g.yul 'gyed dam/ dgra chen po dang 'thab pa der yang rig sngags kyi rgyal mo chen mo rgyal ba can zhes bya ba 'di mgul du btags te g.yul ngor 
zhugs na/ der rgyal po chen po rnam thos kyi bus pha rol gyi dmag tshogs de la gnod pa 'dis gnod par byed de/ de pham par 'gyur ro/ /rig sngags kyi rgyal mo chen mo rgyal ba can zhes bya ba 'di su'i mgul du thogs pa de ni rgyal bar 'gyur ro/ /lag
</page>

 <page>
<ph>329</ph><p>102-165a</p>
na rdo rje grong ngam/ grong khyer ram/ grong rdal lam/ ljongs sam/ rgyal po'i pho brang ngam/ gtsug lag khang gang du nad 'go ba sna tshogs dang / mi ngas mi bzad pa chen po byung ba der rig sngags kyi rgyal mo chen mo rgyal 
ba can 'di la me tog sna tshogs kyi bla re bres la gtor ma'i cho ga gzhong khung bzhi ro bro ba sna tshogs kyis bkang ste phyogs bzhir bzhag la/ de rig sngags kyi rgyal mo chen mo rgyal ba can 'di bklags na der rgyal po chen po rnam thos kyi bu tshogs kyi g.yog 
'khor dang bcas te gnod sbyin bye ba khrag khrig 'bum phrag du ma dang lhan cig tu nad 'go ba dang / mi ngas de rab tu zhi bar byed do/ /de nas bcom ldan 'das la gsang ba pa'i bdag po lag na rdo rjes 'di skad ces gsol to/ /bcom ldan 'das 
'di'i gong na rig sngags ches stobs dang ldan pa'am/ gzi brjid che ba'am/ rdzu 'phrul che ba'am/ mthu che ba ni gang yang ma mchis te/ rig sngags kyi rgyal mo chen mo rgyal ba can 'di ni rig sngags thams cad kyi mchog lags so/ /yul 
gang dag tu spyod par 'gyur ba'i gnas de dag tu sangs rgyas kyi mdzad pa bgyid par 'gyur ro/ /tad+ya thA/ badzre badzre/ a mi ta badzre/ dz+wa li ta badzre/ hu ta sha ni/ b+hany+dza b+hany+dza/ b+hany+dza b+hany+dza/ dzam+b+ha ya dzam+b+ha ya/ stam+b+ha ya stam+b+ha ya/ sarba 
duSh+Ta gra hA nAM/ hU~M hU~M hU~M/ /phaT phaT phaT/ gra sa gra sa gra sa/ pa Ta pa Ta pa Ta/ ta Ta ta Ta ta Ta/ mu ru mu ru mu ru/ d+ha ma d+ha ma d+ha ma/ dz+wa la dz+wa la dz+wa la/ khu khu re/ khu khu re/ khu khu re/ khu khu me/ khu khu me/ khu khu me/ 
g+ho ri/ g+ho ri/ g+ho ri/ badzra mA na si/ badzra hu ti/ phu ru phu ru phu ru/ gra sa gra sa gra sa/ sarba a hi te shi nI/ su ru me mu mu le/ badzra pra ti pa ti/ sarba ba le phu swA hA/ a lu ba la ni tsu tsu re swA hA/ dza ye dza ye/ dza ya 
</page>

 <page>
<ph>330</ph><p>102-165b</p>
sam+b+ha be swA hA/ dza yot+ta me swA hA/ dza la bar de swA hA/ dza lan+d+ha re swA hA/ dza ya ma ni swA hA/ dza ya badzrA ya swA hA/ a dzi ta badzrA ya swA hA/ ma hA badzra hu ta sha nA ya swA hA/ a mo g+ha badzra ha stA ya swA hA/ de nas rgyal po chen po rnam thos kyi bu bcom ldan 'das ga la 
ba der song ste/ bcom ldan 'das kyi zhabs la mgo bos phyag 'tshal nas bcom ldan 'das la 'di skad ces gsol to/ /bcom ldan 'das bdag gis kyang chos kyi rnam grangs 'di la bsrung ba stsal bar bgyi ste/ yongs su bskyab pa dang / yongs su 
gzung ba dang / yongs su bskyang ba dang / zhi ba dang bde legs su 'gyur ba dang / chad pa spang ba dang / mtshon cha spang ba dang / dug gzhil ba dang / mi mdza' ba bzlog pa dang / dus ma lags par 'gum pa thams cad dgag pa dang / 
'thab pa dang / 'thab mo dang / rtsod pa dang / 'gyed pa dang / g.yul 'gyed pa dang / khrag khrug thams cad dang / 'jigs pa thams cad dgag par bgyi'o/ /mtshams gcad par bgyi'o/ /tad+ya thA/ dza ye dza ye dza ye/ ma 
hA dza ye/ mi li mi li/ mA na si dz+hu dz+hu dz+hu/ dz+hu rume/ mu ru mu ru/ tu Tu tu Tu tu Tu/ mu lu le swA hA/ mA rga ba tI d+hu d+hu me be ge/ be ga d+ha ri Ni/ te dza ba ti/ 'jigs pa dang / gnod pa thams cad dang dus ma yin pa'i 'chi ba'i 
'jigs pa thams cad las bdag la srungs shig srungs shig swA hA/ bcom ldan 'das gzungs kyi gsang sngags kyi gzhi 'di dag ni sangs rgyas bye ba phrag dgu bcu rtsa dgus gsungs shing / byin gyis brlabs pa lags so/ /tad+ya thA/ bud+d+he 
bud+d+he/ bud+d+he bud+d+ha ba ti/ bud+d+ha a pa b+hA sa ni/ d+ha rma ba ti/ sa ma hi te/ sa mA d+hi gar+b+he/ bud+d+ha a ti ga me/ bud+d+ha bi hA re/ d+harma a ba b+ha sa ne swA hA/ gang la la zhig rig sngags kyi rgyal mo chen mo rgyal ba can 'di las 'gal bar 
</page>

 <page>
<ph>331</ph><p>102-166a</p>
bgyid na/ de'i mgo sid d+ha ka bzhin du tshal ba bdun du 'gas par 'gyur ro/ /su zhig rig sngags kyi rgyal mo chen mo rgyal ba can zhes bgyi ba 'di 'chang ba dang / klog pa dang / kun chub par bgyid pa dang / mchod pa dang / 
yi ger 'dri ba dang / grong ngam/ grong khyer ram/ grong rdal lam/ ljongs sam/ rgyal po'i pho brang ngam/ gtsug lag khang du glegs bam gnas par bgyid na/ der tshogs kyi g.yog 'khor dang bcas pa dang / gnod sbyin bye ba 
khrag khrig 'bum phrag du ma dang lhan cig tu rig sngags 'chang de'i slad bzhin 'brang zhing dpag tshad brgyad stong tshun chad du slar rgol ba dang / dgra rnams las thams cad du bsrung ba dang / mtshams gcad par bgyi'o/ /g.yul 'gyed pa dang / 
khrag khrug dang / 'thab pa dang / 'thab mo dang / rtsod pa dang / 'gyed pa thams cad dang / gnod pa thams cad bsal bar bgyi'o/ /slar bzlog par bgyi'o/ /de nas bcom ldan 'das kyis rgyal po chen po rnam thos kyi bu 
la legs so zhes bya ba byin te rgyal po chen po legs so legs so/ /sems can thams cad la phan pa dang / bde ba dang / snying brtse ba dang / bstan pa bsrung ba'i phyir zhugs pa ni sems can chen po sems can thams cad la phan pa 
byed pa khyod yang legs so/ /rig sngags kyi rgyal mo chen mo rgyal ba can 'dis su la bsrung ba byas pa dang / yongs su bskyab pa dang / yongs su bskyang ba dang / zhi ba dang bde legs su 'gyur ba byas pa de'i lus la mtshon gyis mi tshugs 
so/ /dug dang / dbyig dug dang / byad dang / gshed byed dang / rims nad nas gdon thams cad kyi bar gyis de la mi tshugs so/ /pha rol gyi gnod pas 'chi ba'i dus byed par mi 'gyur ro/ /rig sngags kyi rgyal mo chen mo rgyal 
</page>

 <page>
<ph>332</ph><p>102-166b</p>
ba can 'di ni de bzhin gshegs pa'i phyag rgyas btab pa yin no/ /lag na rdo rje khyod kyis rig sngags kyi rgyal mo chen mo rgyal ba can zhes bya ba 'di zung shig /chongs shig /lhogs shig /kun chub par gyis shig /lag na rdo rje phyi ma'i tshe phyi ma'i dus 
lnga brgya ba tha ma dam pa'i chos rnam par 'jig pa'i dus kyi tshe gnod sbyin dang / srin po mdangs 'phrog pa drag shul gyi sems dang ldan pa/ shin tu mi bzad pa dag dang / chos ma yin pa spyod pa'i rgyal po tshe thung ba chos ma yin pas rgyal srid byed pa dag 'byung 
bar 'gyur te/ de'i tshe rig sngags kyi rgyal mo chen mo rgyal ba can 'di sems kyi rgyud mi mnyam pa/ mi bzad pa'i sems dang ldan pa de dag dang sems can sdang ba thams cad kyi don dang / tshar gcod par 'gyur ro/ /rig sngags kyi rgyal mo chen mo rgyal 
ba can bdud kyi dkyil 'khor thams cad rnam par 'joms par byed pa 'di ni sangs rgyas bye ba khrag khrig 'bum phrag du mas gsungs shing byin gyis brlabs te phyag rgyas btab pa yin no/ /rig sngags kyi rgyal mo chen mo rgyal ba can 'di ni lha thams cad 
kyis phyag byas pa yin no/ /de nas bcom ldan 'das la gsang ba pa'i bdag po lag na rdo rjes 'di skad ces gsol to/ /bcom ldan 'das chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' 
stsal pa/ lag na rdo rje de'i phyir khyod kyis chos kyi rnam grangs 'di de bzhin gshegs pa'i snying po dang phyag rgya zhes bya bar zung shig /rig sngags kyi rgyal mo chen mo rgyal ba can bdud kyi dkyil 'khor thams cad rnam par 'joms par byed pa zhes bya bar 
yang zung shig /bcom ldan 'das kyis de skad ces bka' stsal nas gsang ba pa'i bdag po lag na rdo rje dang / rgyal po chen po rnam thos kyi bu dang / thams cad dang ldan pa'i 'khor de dag dang / lha dang / mi dang / lha ma yin dang / dri zar 
</page>

 <page>
<ph>333</ph><p>102-167a</p>
bcas pa'i 'jig rten yi rangs te/ bcom ldan 'das kyis gsungs ba la mngon par bstod do/ /'phags pa rig sngags kyi rgyal mo chen mo rgyal ba can zhes bya ba rdzogs so// //rgya gar gyi mkhan po dzi na mi tra dang / dA na 
shI la dang / zhu chen gyi lo ts+tsha ba ban+de ye shes sdes bsgyur cing zhus te gtan la phab pa// </page>



</text>