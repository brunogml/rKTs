
<text>


 <page>
<ph>555</ph><p>102-278a</p>
@#/ /rgya gar skad du/ rat+na tri swa sti gA thA/ bod skad du/ dkon mchog gsum gyi bkra shis kyi tshigs su bcad pa/ dkon mchog gsum la phyag 'tshal lo/ /che ba'i che mchog 
ston mchog bla na med/ /chos rje nyi ma rgyal ba'i byin brlabs kyis/ /bdud dang bgegs rigs gnod pa'i dgra zhi ste/ /rtag tu dpal gnas nyin mtshan bkra shis shog /chos nyid bden pa'i chos mchog bla na med/ /dam chos bdud rtsi bden 
ba'i byin brlabs kyis/ /nyes pa'i skyon bral dge tshogs rnam 'phel ba/ /rtag tu dpal gnas nyin mtshan bkra shis shog /dge 'dun yon tan rin chen dpal 'bar ba/ /rgyal sras phan mdzad bden pa'i byin brlabs kyis/ /nyon mongs 
sdug bsngal gdung ba'i dgra zhi ste/ /rtag tu dpal gnas nyin mtshan bkra shis shog /tshangs dang lha dbang srung ma'i byin brlabs kyis/ /phan mdzad lha yi bkra shis gnas gyur te/ /bde legs bsam pa yid bzhin 'grub pa dang / /tshe ring 
nad med bde skyid ldan par shog /dkon mchog gsum gyi bkra shis kyi tshigs su bcad pa/ bcom ldan 'das kyis khyim bdag des ba la gsungs pa rdzogs s+ho// //rgya gar gyi mkhan po dzi na mi tra dang / zhu chen 
gyi lo ts+tsha ba ban+de ye shes sdes bsgyur cing zhus te gtan la phab ba'o// /
</page>


</text>