
<text>


 <page>
<ph>359</ph><p>102-180a</p>
@#/ /rgya gar skad du/ Ar+ya sarba ro ga pra sha ma ni nA ma d+hA ra NI/ bod skad du/ 'phags pa nad thams cad rab tu zhi bar byed pa zhes bya ba'i gzungs/ sangs rgyas dang byang chub sems dpa' thams cad la phyag 'tshal lo/ /
'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs te/ de nas bcom ldan 'das kyis dge slong rnams la bka' stsal pa/ dge slong dag 
chos kyi rnam grangs 'di zung shig /chongs shig /lhogs shig /kun chub par gyis shig /gzhan dag la yang rgya cher yang dag par ston cig /tad+ya thA/ tsi li mi/ tsi li mi/ pan na ko ki li/ shrI ma ti/ kuN+Da li dun+du 
b+hi/ in+d+ra ni mu khe swA hA/ 'di dag ni zas ma zhu ba dang / sbos pa dang / khrag dang mkhris pa 'dres pa dang / gzhang 'brum gyis btab pa dang / gzhang nad can dang / za khu dang / lud pa can dang / rims nad can dang / klad 
pa na ba dang / gzhogs phyed na ba dang / yi dgas kyis zin pa'i gsang sngags kyi gzhi yin te/ kun dga' bo gang gsang sngags gzhi 'di dag las 'gal bar byed pa de ni ngas lha dang bcas pa'i 'jig rten na ma mthong ngo / /tshe zad 
pa ni ma gtogs so/ /gsang sngags kyi gzhi 'di dag ni de bzhin gshegs pa dgra bcom pa yang dag par rdzogs pa'i sangs rgyas kyis gsungs pa ste/ 'di la sangs rgyas ni sems can thams cad kyi mchog go/ /'dod chags dang bral 
ba ni chos thams cad kyi mchog go/ /dge 'dun ni tshogs thams cad kyi mchog go/ /bden pa'i tshig dang / bden pa'i ngag 'dis bdag gis zos pa dang / 'thungs pa dang / 'chos pa dang / myangs pa rnams legs par bde 
</page>

 <page>
<ph>360</ph><p>102-180b</p>
bar zhu bar gyur cig swA hA/ bcom ldan 'das kyis de skad ces bka' stsal nas/ dge slong de dag yi rangs te/ bcom ldan 'das kyis gsungs pa la mngon par bstod do/ /'phags pa nad thams cad rab tu zhi bar byed pa zhes bya ba'i 
gzungs rdzogs s+ho// </page>



</text>