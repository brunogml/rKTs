
<text>


 <page>
<ph>511</ph><p>102-256a</p>
@#/ /dpal lha mo sgra dbyangs la bstod pa/ lam gang gis na sangs rgyas 'byung ba dang / /rgyal ba sras bcas chos kyi bla mar gyur/ /mkhyen pa'i rim par sa rnams bkod pa yi/ /shes rab dkyil 'khor mang la skyabs su mchi/ /
phyag 'tshal dpal ldan lha mo dbyangs can la/ /'jig rten khams 'dir smra la dbang brnyes shes/ /drang srong rig gsum rig pa'i pha rol gshegs/ /de ni spyod pa rgya chen rnams las byung / /sems can don phyir phrin las chen po'i khur/ /spro 
bar dka' ba kun kyang khyod kyis mdzad/ /sa dang pha rol phyin pa bcu spyad pas/ /dge ba'i tshogs brtan yid bzhin lus su bsgyur/ /zhal gyi dkyil 'khor zla ba dri med rgyas/ /thugs rje'i spyan gsal 'gro ba'i mig 'byed pa/ /dus ring 
'jig rten kun la bde bar gzigs/ /de la lha dbang tshangs tshogs shin tu 'dud/ /byams shing bsod nams snying rje bskyed pa'i ma/ /lha mo mchog ste 'gro kun skyong bar dgyes/ /thor tshugs ri bo rtse 'dra spobs pa 'phags/ /shes rab zab 
cing shes pa'i rten byed kyang / /rig pa'i gnas la mnga' brnyes tshig gi bdag /'jig rten na yang lha yi lhar gyur la/ /sdug bsngal bsal bar rab brtson gnyen mchog pas/ /mu su rtog ge ba rnams kun kyang 'dud/ /yan lag rnam 
</page>

 <page>
<ph>512</ph><p>102-256b</p>
par 'byes shing gsung snyan pa/ /yon tan dri med bsod nams 'bar bar bsgyings/ /rig pa mchog gi dngos grub sbyin mdzad pa/ /blo myur tshig 'chang spobs pa'i mchog stsol cig /sems can kun la rtag tu phan sems pa/ /mi slu mchog khyod 
rnam grol sa la bzhugs/ /thugs dam brtan bcas bskul ba rnams la yang / dpal gyis dgongs shig don kun nye bar skongs/ /'di ltar 'jig rten dag na snang ba kun/ /sgra 'joms khyad par tshig gis don mtshon te/ /phan tshun 
shes shing yang dag brda sprod pa'ang / /dbyangs can khyod kyi mthu ste bsam mi khyab/ /gzungs dang chos kyi stobs la dbang brnyes pa/ /dam tshig bden grub drang srong shes nyen can/ /lus sems ngag rnams byin gyis rlob pa dang / /
yid 'ong sgras kyang 'jig rten tshim par byed/ /byang chub mchog gi spyod phyir su dag mos/ /bdag dang gzhan don phun sum tshogs 'gyur ba'i/ /lus dang ngag yid rnam dag mchog 'dod la/ /bcom ldan 'das mas rtag tu don mchog stsol/ /bdag 
ni dpa' zhing byang chub lam brtson dang / /lce yi dbang po dag cing tshig btsun la/ /rig pa'i gter ldan smra la thogs med dang / /bde gshegs spobs pa nye bar sgrub tu gsol/ /rig pa'i yum gyi rang bzhin rtog las dben/ /snyan pa'i rgyal 
mtshan dga' ba'i shugs kyis bskyod/ /mkha' la sna tshogs rnam par dri 'dod ltar/ /mtshan nyid rtogs dka' yon tan gting mtha' med/ /na mo b+ha ga ba te/ brah+ma ne/ na maHswa ra swa t+yai de bi sid+d+han+tu man+t+ra pA da taM brah+mA nu man+ta swA hA/ 
dpal lha mo sgra dbyangs la bstod pa rdzogs s+ho// </page>



</text>