
<text>


 <page>
<ph>468</ph><p>102-234b</p>
@#/ /rgya gar skad du/ Ar+ya ta ba swI nA ga rA dzA ba ri pr-its+tshA nA mad+hA ra NI/ bod skad du/ 'phags pa klu'i rgyal po gzi can gyis zhus pa zhes bya 
ba'i gzungs/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das yul ma ga d+hA na/ lus 'phags ri'i dbang po'i brag phug na bzhugs te/ de nas klu'i rgyal po gzi 
can kha dog shin tu 'phags pa dang ldan pa nam sros pa dang / bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces gsol to/ /bcom ldan 'das lus 'phags ri 'di 
na ring po dag dge slong rnams la 'tsho na de la bdag gis ji ltar gnas par bgyi/ de skad ces gsol pa dang / bcom ldan 'das kyis klu'i rgyal po gzi can la 'di skad ces bka' stsal to/ /klu'i rgyal po legs so legs so 'di lta bur khyod kyi bya ba yin no/ /
de nas bcom ldan 'das kyis dge slong rnams la bka' stsal pa/ dge slong dag de'i phyir dug dang / sman chen po bcwa brgyad po 'di dag gi ming zung shig /tad+ya thA/ baN+Da re/ kar De/ ke yU re/ po d+h+ya d+ga ma te/ bin+du ma he/ a ra Da/ ta ra Da/ ta ru 
Da/ da ha da ha na/ e ta da ha/ dze le dze la/ pha le/ sha ta sha ta/ ku len ku li/ e kar+Shi ta rad+ha priSh+Ti/ dge slong dag su zhig dug dang sman chen po bcwa brgyad po 'di dag gi ming 'dzin pa de'i lus la rims kyis mi tshugs/ dug dang / mtshon dang / 
byad dang / ro langs dang / nyin gcig pa dang / nyin gnyis pa dang / nyin gsum pa dang / nyin bzhi pas mi tshugs de la ring po dag 'tshe bar mi 'gyur ro/ /su zhig 'di dag 'dzin pa de ji srid nga tsho'i bar du bsrung ba byas par 'gyur ro/ /bcom ldan 'das 
</page>

 <page>
<ph>469</ph><p>102-235a</p>
kyis de skad ces bka' stsal nas/ klu'i rgyal po gzi can yi rangs te/ bcom ldan 'das kyis gsungs pa la mngon par bstod do/ /'phags pa klu'i rgyal po gzi can gyis zhus pa zhes bya ba'i gzungs rdzogs s+ho// //
</page>



</text>