
<text>


 <page>
<ph>548</ph><p>102-274b</p>
@#/ /dkon mchog gsum la phyag 'tshal lo/ /bcom ldan rnam par gzigs ni rgyal rigs gzi brjid can/ /tshe 
lo brgyad khri'i dus na grong khyer mdzes ldan du/ /shi ri sha yi shing drung mngon par sangs rgyas pa/ /deng 'dir bde gshegs bkra shis phun sum tshogs gyur cig /bde gshegs gtsug tor mnga' ba rgyal rigs rdzu 'phrul can/ /tshe 
lo bdun khri'i dus na su ka'i grong khyer du/ /shing mchog sun d+ha'i shing drung mngon par sangs rgyas pa/ /deng 'dir bde gshegs bkra shis phun sum tshogs gyur cig /rgyal ba thams cad skyob pa rgyal rigs blo gros can/ /tshe lo drug khri'i dus 
na grong khyer mnyam med du/ /shing mchog sA lI drung du mngon par sangs rgyas pa/ /deng 'dir bde gshegs bkra shis phun sum tshogs gyur cig /thub pa 'khor ba 'jig ni stobs ldan bram ze'i rigs/ /tshe lo bzhi khri'i dus na grong 
khyer mdzes ldan du/ /shi ri sha yi shing drung mngon par sangs rgyas pa/ /deng 'dir bde gshegs bkra shis phun sum tshogs gyur cig /'dren pa gser thub bslab pa mchog ldan bram ze'i rigs/ /tshe lo yum khri'i dus na grong khyer bde 
</page>

 <page>
<ph>549</ph><p>102-275a</p>
ldan du/ /u dum bA ra'i shing drung mngon par sangs rgyas pa/ /deng 'dir bde gshegs bkra shis phun sum tshogs gyur cig /skyob pa 'od srung rgyal rigs bla med yon tan can/ /tshe lo nyi khri'i dus na bA rA Na sI ru/ /n+ya 
gro d+ha yi shing drung mngon par sangs rgyas pa/ /deng 'dir bde gshegs bkra shis phun sum tshogs gyur cig /'gro mgon shAkya thub pa rgyal rigs brtson 'grus can/ /tshe lo brgya ba'i dus na ser skya'i grong khyer du/ /a sh+bat+tha yi shing 
drung mngon par sangs rgyas pa/ /deng 'dir bde gshegs bkra shis phun sum tshogs gyur cig /sangs rgyas rabs bdun bkra shis phun sum tshogs pa gang / /phyogs dus kun gyi bde gshegs byin brlabs rmad byung ba/ /chos 
dbyings rnam dag rten 'brel stobs ldan mi 'gyur ba/ /deng 'dir bde gshegs bkra shis phun sum tshogs gyur cig /sangs rgyas rabs bdun gyi bkra shis tshigs su bcad pa rdzogs s+ho/ /
</page>


</text>