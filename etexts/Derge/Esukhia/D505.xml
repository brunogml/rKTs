
<text>


 <page>
<ph>567</ph><p>087-284a</p>
@##/ /rgya gar skad du/ Ar+ya ta thA ga ta bai DUr+ya pra b+ha nA ma ba la d+ha na sa mA d+hi d+hA ra NI/ bod skad du/ 'phags pa de bzhin gshegs pa'i ting nge 'dzin gyi stobs bskyed pa bai DUr+ya'i 'od ces bya ba'i gzungs/ sangs rgyas dang byang chub sems dpa' thams 
cad la phyag 'tshal lo/ /'di skad bdag gis thos pa'i dus gcig na/ bcom ldan 'das sman gyi gnas na/ dge slong gi dge 'dun chen po dang / byang chub sems dpa'i dge 'dun chen po dang thabs cig tu bzhugs te/ de'i tshe bcom ldan 'das kyis 
sangs rgyas kyi zhing bskul ba zhes bya ba'i ting nge 'dzin la snyoms par zhugs so/ /de ma thag tu stong gsum gyi stong chen po'i 'jig rten gyi khams thams cad rab tu g.yos so/ /lha'i tsan+dan gyi phye ma dang / me tog gi char dpag tu med pa bab bo/ /de bzhin gshegs 
pa bdun po 'khor dang bcas pa 'jig rten gyi khams 'dir gshegs te/ de bzhin gshegs pa'i sngon gyi dge ba'i rtsa ba las byung ba'i seng ge'i khri la bzhugs shing / byang chub sems dpa' thams cad kyis ni bskor/ lha dang / klu dang / gnod sbyin dang / 
dri za dang / lha ma yin dang / nam mkha' lding dang / mi'am ci dang / lto 'phye chen po dang / rgyal po dang / blon po dang / bram ze dang / khyim bdag rnams kyis yongs su bskor bar gyur to/ /de nas sangs rgyas kyi mthus/ 'jam dpal gzhon nur 
gyur pa stan las langs te/ thal mo sbyar nas 'di skad ces gsol to/ /de bzhin gshegs pa thams cad dgongs su gsol/ sems can rnams kyi sdig pa thams cad sbyang ba dang / nad thams cad zhi bar bgyi ba dang / re ba thams cad bskang du gsol/ 
bcom ldan 'das de bzhin gshegs pa 'di dag gi mtshan dang / sngon gyi smon lam gyis byin gyis brlabs pa'i gzungs bshad du gsol/ de nas bcom ldan 'das kyis 'jam dpal gzhon nur gyur pa la legs so zhes bya ba byin te/ 'jam dpal legs so 
</page>

 <page>
<ph>568</ph><p>087-284b</p>
legs so/ /legs par rab tu nyon la yid la zung shig dang / ngas bshad do/ /'jam dpal gzhon nur gyur pas/ bcom ldan 'das de bzhin no zhes gsol nas/ bcom ldan 'das kyi ltar nyan pa dang / bcom ldan 'das kyis bka' stsal pa/ 
'di lta ste/ de bzhin gshegs pa mtshan legs par yongs bsgrags dpal gyi rgyal po la phyag 'tshal lo/ /de bzhin gshegs pa rin po che dang zla ba dang pad+mas rab tu brgyan pa mkhas pa gzi brjid sgra dbyangs kyi rgyal po la phyag 'tshal lo/ /de bzhin gshegs 
pa gser bzangs dri med rin chen snang brtul zhugs grub pa'i rgyal po la phyag 'tshal lo/ /de bzhin gshegs pa mya ngan med mchog dpal gyi rgyal po la phyag 'tshal lo/ /de bzhin gshegs pa chos bsgrags rgya mtsho'i dbyangs kyi rgyal po la phyag 'tshal lo/ /de 
bzhin gshegs pa chos rgya mtsho mchog gi blos rnam par rol pa mngon par mkhyen pa'i rgyal po la phyag 'tshal lo/ /de bzhin gshegs pa sman gyi bla bai DUr+ya'i 'od kyi rgyal po la phyag 'tshal lo/ /de bzhin gshegs pa shAkya thub pa la phyag 'tshal lo/ /bcom ldan 
'das ma shes rab kyi pha rol tu phyin ma la phyag 'tshal lo/ /byang chub sems dpa' sems dpa' chen po 'jam dpal gzhon nur gyur pa la phyag 'tshal lo/ /byang chub sems dpa' sems dpa' chen po spyan ras gzigs dbang phyug la phyag 'tshal lo/ /byang chub 
sems dpa' sems dpa' chen po lag na rdo rje la phyag 'tshal lo/ /byang chub sems dpa' sems dpa' chen po nyi ma ltar rnam par snang byed la phyag 'tshal lo/ /byang chub sems dpa' sems dpa' chen po zla ba ltar rab tu bsil byed la phyag 'tshal lo/ /byang 
chub sems dpa' sems dpa' chen po blo gros chen po la phyag 'tshal lo/ /byang chub sems dpa' sems dpa' chen po byams pa la phyag 'tshal lo/ /byang chub sems dpa' sems dpa' chen po rdo rje la phyag 'tshal lo/ /byang chub sems dpa' sems dpa' 
</page>

 <page>
<ph>569</ph><p>087-285a</p>
chen po spobs pa brtsegs la phyag 'tshal lo/ /byang chub sems dpa' sems dpa' chen po rnam par gnon pa don yod la phyag 'tshal lo/ /byang chub sems dpa' sems dpa' chen po blta na mdzes la phyag 'tshal lo/ /byang chub sems dpa' 
sems dpa' chen po mun pa mun nag thams cad nges par 'joms pa'i blo gros la phyag 'tshal lo/ /byang chub sems dpa' sems dpa' chen po bsam pa legs par rnam par sems pa la phyag 'tshal lo/ /byang chub sems dpa' sems dpa' chen po lhun po 
brtsegs pa la phyag 'tshal lo/ /byang chub sems dpa' sems dpa' chen po sang sang po'i dbyangs la phyag 'tshal lo/ /byang chub sems dpa' sems dpa' chen po lhun po chen po'i rtse 'dzin rgyal po la phyag 'tshal lo/ /'phags pa dgra bcom pa shA ri'i bu dang / 
maud gal gyi bu chen po la phyag 'tshal lo/ /lha'i dge bsnyen chen po dpal tshangs pa dang brgya byin la phyag 'tshal lo/ /rgyal po chen po bzhi la phyag 'tshal lo/ /klu'i dge bsnyen chen po sangs rgyas bcom ldan 'das la phyag 'tshal lo/ /gnod sbyin gyi dge 
bsnyen chen po bcu gnyis la phyag 'tshal lo/ /de nas de bzhin gshegs pa de dag gis gsung dbyangs gcig gis gzungs kyi tshig 'di dag bka' stsal to/ /na mo rat+na tra yA ya/ na mo b+ha ga wa te/ a pra ti ha ta/ b+hai Sha dz+ye rA dzA ya/ tad+ya thA/ oM sarba ta thA 
ga ta hU~M/ g+hu me g+hu me/ i mi ni mi hi/ ma ti ma ti/ sap+ta ta thA ga ta/ sa mA d+h+ya d+hiSh+Thi te/ a ti ma te pA le pA paM sho d+ha ni/ sarba pA paM nA sha ya/ ma ma bud+d+he/ bud+d+ho t+ta me/ u me ku me/ bud d+ha k+She tra pa ri sho d+ha ni/ d+ha me ni d+ha me/ me ru me ru/ me ru shi kha 
re/ sarba a kA la mr-i t+yu ni bA ra Ni/ bud+d+he su bud+d+he/ bud+d+ha a d+hiSh+ThA na/ a d+hiSh+Thi te na/ rak+Sha n+tu me/ sarba de ba sa me/ a sa me/ sa ma n+wA ha ran+tu me/ sarba bud d+ha/ bo d+hi satwA/ sha me sha me/ pra sha man+tu me/ sarbe t+yu pa drA ba/ byA d+ha yaH/ pu ra Ni/ su pUr Ni/ 
</page>

 <page>
<ph>570</ph><p>087-285b</p>
pU ra ya me/ sarba A shA me/ bai DUr+ya pra ti b+hA se/ sarba pA paM k+Sha yaM ka ri swA hA/ oM b+hai Sha dz+ye b+hai Sha dz+ye/ ma hA b+hai Sha dz+ye/ sa mut+ga te swA hA/ de bzhin gshegs pa'i mtshan dang gzungs 'di bka' stsal pa'i tshe snang ba chen po byung ste/ sa chen po yang g.yos nas 
rdzu 'phrul rnam par 'phrul pa dag snang ngo / /'khor ji ltar lhags pa de dag gis kyang spos dang bdug pa rnams kyis de bzhin gshegs pa de dag la mchod nas legs so zhes bya ba gsol te/ lan bdun du bskor ba byas so/ /de nas de bzhin gshegs pa bdun 
po de dag mi snang bar gyur te/ bcom ldan 'das shAkya thub pas 'di skad ces bka' stsal to/ /rigs kyi bu 'am/ rigs kyi bu mo gang la la zhig de bzhin gshegs pa'i mtshan dang gzungs 'di 'dzin pa dang / 'chang ba dang / klog pa dang / mchod pa des gtsang 
mar byas te/ phyogs gtsang mar 'phags pa'i yan lag brgyad dang ldan par byas la/ sems can thams cad la snying rje bas sa ga la bab pa'i nya nas brtsams te de bzhin gshegs pa de dag gi sku gzugs byas la tshes brgyad dang bcu bzhi dang bcwa lnga la smyung bar gnas 
pas gzungs 'di dag bzhi bcu rtsa dgu'am/ stong rtsa brgyad dam/ stong phrag bzhi bcu rtsa dgu 'don cing me tog dang / bdug pa dang / spos dang / mar me dang / phreng ba dang / rol mo'i sgra dang / gdugs dang / rgyal mtshan dang / ba dan rnams kyis nyin lan gsum mtshan lan 
gsum du mchod pa byed na/ de la de bzhin gshegs pa rnams kyis dgongs par 'gyur/ byang chub sems dpa' thams cad kyis sems par 'gyur/ tshangs pa dang / brgya byin dang / rgyal po chen po bzhi dang / klu'i dge bsnyen chen po dag gis kyang yongs su skyong bar 'gyur/ 
gnod sbyin gyi sde dpon rdo rje 'dzin thams cad kyis yang dag par bsrung bar 'gyur/ mtshams med pa lnga la sogs pa'i las kyi sgrib pa thams cad kyang yongs su byang bar 'gyur/ nad thams cad kyis mi btab par 'gyur/ ring du 'tsho bar 'gyur/ dus ma yin par 'chi ba 
</page>

 <page>
<ph>571</ph><p>087-286a</p>
thams cad las yongs su thar bar 'gyur/ 'chi ba dang / dgra dang / dgon pa'i gnod pa dang / 'thab pa dang / rtsod pa dang / 'gyed pa thams cad rab tu zhi bar 'gyur/ dgra thams cad kyi dbang du mi 'gro bar 'gyur/ ci bsams pa'i bsam pa thams cad yongs 
su rdzogs par 'gyur ro/ /de nas 'jam dpal gzhon nur gyur pas bcom ldan 'das la 'di skad ces gsol to/ /bcom ldan 'das chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/ 'jam dpal de'i phyir chos kyi 
rnam grangs 'di de bzhin gshegs pa'i ting nge 'dzin gyi stobs bskyed pa bai DUr+ya'i 'od kyi gzungs zhes bya bar zung shig /las kyi sgrib pa thams cad rnam par 'thag cing sbyong ba zhes bya bar yang zung shig /de bzhin gshegs pa bdun gyi rnam par 'phrul pa bstan pa zhes bya bar yang 
zung shig /bcom ldan 'das kyis de skad ces bka' stsal pa dang / 'jam dpal gzhon nur gyur pa dang thams cad dang ldan pa'i 'khor de dag yi rangs te bcom ldan 'das kyis gsungs pa la mngon par bstod do/ /'phags pa de bzhin gshegs pa'i ting nge 'dzin gyi 
stobs bskyed pa bai DUr+ya'i 'od ces bya ba'i gzungs rdzogs so// //rgya gar gyi mkhan po dzi na mi tra dang / dA na shI la dang / shI len+d+ra bo d+hi dang / zhu chen gyi lots+tsha ba ban+de ye shes sdes bsgyur cing zhus te gtan la phab pa// //slad kyis rgya gar gyi mkhan po dI baM ka ra shri dz+nyA na dang / 
dge slong tshul khrims rgyal bas tho ling gser khang du/ skad gsar chad kyis kyang bcos nas gtan la phab pa// </page>


</text>