
<text>


 <page>
<ph>235</ph><p>096-118a</p>
@##/ /rgya gar skad du/ /Ar+ya su bA hu pa ri pr-its+tshA nA ma tan+t+ra/ /bod skad du/ /'phags pa dpung bzang gis zhus pa zhes bya ba'i rgyud/ thams cad mkhyen pa la phyag 'tshal lo/ /gnod sbyin bdag po nyi ma stong gi gzi/ thugs rjes rtse gcig yid gyur bzhugs pa 
la/ /dbung bzang tshul bzhin gus pas phyag 'tshal lo/ /rig dang gsang sngags tshogs kun grub pa zhus/ /bdag gis sa stengs mi rnams bzlas brjod dang / /smyung dang yang dag sdom pa mi bzad pas/ /rab tu bsgrims kyang grub pa ma mthong na/ /yab gcig ci slad dka' 
thub don ma mchis/ /gtso bo gzi brjid nyi 'od me lta bu/ /khyod kyis sdig 'joms dag byed rnams kyi mchog /bden pa'i gsung gis rab tu bka' stsal na/ /ji ltar sngags rnams 'bras bu ma mchis 'gyur/ /rab dang 'bring dang de bzhin tha ma rnams/ /bsgrubs kyang 
gsang sngags 'bras bu mi stsol la/ /bsnyen pas ci ste cung zad 'grub med na/ /sgrub pa nyon mongs kho na ci rung lags/ /rgyal bas ye shes zhi ba gang yin pa/ /de yis 'di dag gso bar sngon gsungs na/ /gang la sngags dang rig pa grub med pa/ /de dag rnams kyang ci ltar 
gso bar bgyi/ /thugs rje ldan pas 'gro la sman slad du/ /khyod kyis gsang sngags sna tshogs bshad pa rnams/ /de dag bzlas brjod sbyin sreg brtul zhugs dang / /bsnyen la sogs pas ma grub ci las gyur/ /cho ga nyams ma 'on te mthu ma mchis/ /dus kyi rang 
bzhin lags sam sdig pas bsgribs/ /gsang sngags gzhan du gyur tam 'chol las gyur/ /thams cad ma lus bcom ldan 'das kyis gsungs/ /sras kyi tshig de nges par gsan gyur nas/ /yud tsam dgongs nas dkyus ring spyan phye ste/ /phyag gis rdo rje me stag zer 
'phro ba/ /gsor nas rdo rje can gyis 'di skad gsungs/ /e ma'o zla ba'i 'od ltar lham me ba'i/ /snying rjes sems can phan phyir khyod 'dri ba/ /shin tu dri ma med pa'i sems 'di yis/ /bde gshegs sras nang pha rol phyin par gyur/ /byang chub sems dpa' rang gi 'di ma 
</page>

 <page>
<ph>236</ph><p>096-118b</p>
chags/ /rang gi sdug bsngal rnams kyis mi brdzi yang / gzhan gyi sdug bsngal rnams kyi sdug bsngal te/ /de dag bde bas dga' dang ldan par gyur/ /bu khyod rang bzhin bzang po 'di lta bus/ /gang phyir sems can phan phyir khyod 'dri ba/ de phyir myur du rtse gcig 
yid byos dang / /gsang sngags mdo sde'i tshul du ngas bshad do/ /gsang sngags bzlas brjod gang dag ngas gsungs pa/ /de yi brtul zhugs dang por ngas bshad do/ /de yis bde bar gshegs la dad bskyed nas/ /de bzhin du ni byang chub sems kyang bskyed/ /ser sna 
dregs dang rgyags pa rnam sbangs te/ /dkon mchog gsum la dad pas bsnyen bkur bya/ /rdo rje rigs zhes brjod pa rgya chen dang / /nga la yang ni dad cing dga' bar bya/ /tshig rtsub phra ma 'khyal pa smra ba dang / /gzhan gyi bud med bgrod dang brdzus smra dang / /rku dang 
gzhan gyi srog gcod gnod byed dang / chang dang byed pa rtag tu spang bar bya/ rmogs pa gang gis lus dang ngag dang ni/ /de bzhin yid kyis bsod nams bsags byas kyang / /thams cad log par lta bas bcom pas na/ /de yi rnam smin mi 'dod 'bras bur 'gyur/ /dper 
na sa dang chu dang dus ldan yang / sa bon tshig pa myu gu mi skye ltar/ /de bzhin mi shes log ltas bcom pa yi/ /sems la dge ba'i chos rnams mi skye'o/ /de phyir log par lta ba rnam spangs la/ /yang dag lta ba la ni bsten par gyis/ /rtag tu sems ni dge ba bcu dag gi/ /
chos kyi lam la gnas par byas na legs/ /lha dang lha min sha za khrag 'thung ba/ /mtshan mo rgyub mi bzad 'jig rten na/ /sems can rnams la gnod pa byed cing rgyu/ /bzlas brjod brtson pa'i sems ni g.yeng bar byed/ /de dag rnams kyi gnyen por gyur pa'i phyir/ /nga yi 
gsang sngags rig pa'i tshogs mthong na/ /skrag par byed do snyam du dogs skyes pa/ /de phyir zlos pa'i sems ni g.yeng bar byed/ /de ltar gnod byed de dag gzhom pa dang / bdag nyid 'byor bar bya phyir ngas gsungs pa'i/ /dkyil 'khor lha dang lha min gnas gyur pa/ /dam 
</page>

 <page>
<ph>237</ph><p>096-119a</p>
tshig ci bzhin bsod nams don du blta/ /sna tshogs pa yi gdon rnams gnas pa la/ /gang zhig rnam pa sna tshogs las byed pa'i/ /dkyil 'khor der ni gnod byed gzhom pa'i phyir/ /mi yis rab tu bsgrims nas 'jug par bya/ /gang yang rig pa mchog tu gsungs pa 
dang / /khro bo'i dkyil 'khor du yang 'jug par bya/ /der ni dam tshig sna tshogs ngas bshad pa/ /sdig pa bsal phyir rgyun du blta bar bya/ /rdo rje rigs gtso pho nya mo yi tshogs/ /rig pa mang pos bsten pa'i lha mo de/ /zlos pa mthong na bgegs rnams phung ba dang / rngam pa 'don 
zhing shin tu skrag par 'gyur/ /ji lta ji ltar dkyil 'khor mthong ba dang / de lta de ltar rdo rje'i rigs bsten dang / rig pa'i tshogs la bsten pa'i bsod nams kyis/ /de yi lus la ma lus byin rlabs 'jug /mi tshugs rdo rje'i bdag nyid de mthong dang / /sa phyogs rdo rje'i me 
'bar de shes nas/ /lha klu lha min gnod sbyin grub pa'i rnams/ /bzlad brjod byed pas skrag nas 'byer bar 'gyur/ /nga yi dam tshig mthong ba'i bu dag gis/ /'jig rten 'jig rten 'das pas bshad pa yin/ /gsang sngags des ni ma bsgrims bzhin du 'grub/ /bgegs 
rnams thams cad brlag par byed par 'gyur/ /rig dang dam tshig ma thob snying rje me/ /de bzhin byang chub sems ni ma bskyed cing / /sangs rgyas ma dad lha gzhan la brten pas/ /nga yi gsang sngags bzlas na phung bar 'gyur/ /bsam pa zhan cing nyams kyis mi lcogs 
pas/ /dkyil 'khor de kun blta bar mi nus na'ang / /de las gang yang rung ba'idakyil 'khor ni/ /gcig tsam zhig kyang dad pas mthong gyur na/ /gnod sbyin tshogs dang mtshan mo rgyu ba dang / sa bla'i gdon rnams kun dang klu dag dang / lha la sogs dag bgegs dang log 
'dren rnams/ /brtul zhugasaganas pa de la glags mi lha/ /dper na lo tog thams cad sa dag la/ /brton nas skyon med par ni skye ba ltar/ /de bzhin tshul khrims brten nas chos dkar mchog /snying rje'i chus brlan pas ni rnam pa skye/ /rgyal ba ngas gsungs so so 
</page>

 <page>
<ph>238</ph><p>096-119b</p>
thar pa yi/ /tshul khrims rnam dag 'dul ba ma lus las/ /sngags pa khyim pas rtags dang cho ga spang / /lhag ma rnams ni nyams su blang par bya/ /de ltar sdig pa'i chos las rnam grol nas/ /bde bar gshegs pas legs par gsungs pa'i chos/ /dag cing grol ba dang 
ni ldan 'gyur ba'o/ /bzlas pas skyon mdo sde bklag par bya/ /gtsang zhing dben pas yi phyogs su ni/ /'jim pa 'am ni bye ma las byas pa'i/ /bde gshegs mchod rten rten 'brel snying po can/ /sdig pa sbyang ba'i phyir ni rtag tu gdab/ /ring bsrel can gyi sku gzugs mchod 
rten la/ /bstod cing phreng ba dri dang mar me dbul/ /gdugs dang rgyal mtshan ba dan rol mo dang / /mchog tu dad pa yis ni mchog par bya/ /nam yang 'khor lo gcig pa'i shing rta ni/ /rta dang ldan yang lam du mi 'gro ltar/ /de bzhin sgrub pa yi ni grogs med na/ /lus can 
dngos grub thob par mi 'gyur ro/ /de ni blo ldan gzugs bzang gtsang sbra che/ /rigs ni btsun zhing chos la gzhol ba dang / spobs pa che zhing dpa' la dbang po dul/ /snyan par smra zhing sbyin phod snying rje can/ /bkres dang skom dang nyonamongs bzod pa dang / /bram ze dag dang lha gzhan 
mchod mi byed/ /sgrin zhing gzo la byas pa gzo ba dang / /dkon mchog gsum la dad pa grogs po yin/ /de lta'i yon tan ma lus ldan pa dag /rtsod pa'i dus na shin tu dkon pas nal/ /yon tan phyed dang bzhi cha'am brgyad cha can/ /de lta bu dag sngags pa'i grogs por bsten/ /
'phags pa dbung bzung gis zhus pa'i le'u dag po'o// //rang sangs rgyas dang bde gshegs nyid skyes dang / /rgyal ba sngon chad gang na bzhugs bzhugs pa'i/ /gnas gang bsod nams ldan zhing yid dga' ba/ /lha dang lha min sogs pas phyag 'tshal mchod//
gso sbyong sdom pa dag dang ldan pa yis/ /bdag nyid dag par bya phyir bsnyen par bya/ /de lta bu dag ma rnyed gzhan yang ni/ /chu bo chu klung 'bab chu mod pa dang / pad+ma ut+pa las ni brgyan pa'i mtsho/ /skye bo rnams kyang shin tu mi rgyug /dang zhing zhim pa'i chu ni mang pa dang / mi bzad 
</page>

 <page>
<ph>239</ph><p>096-120a</p>
gdon rnams kyang ni mi gnas pa/ /me tog 'bras bu gtsang ma yod pa dang / sman ljongs ljon shing sna tshogs dkrigs pa dang / sa steng gnas mal shin tu gtsang ba dang / /gang na stag gzigs seng ge med pa dang / yid 'ong mnyam zhing tsher ma med 
pa dag /mi yi dngos grub gnas su bsgrags pa yin/ /grog po grog mkhar thal ba skra shad dang / /nyal nyil sol pa tsha sgo'am rtsog can spang / /der nis brkos sbyangs nas gnas brtsigs pa/ /dro la brtan zhing 'jim pas zhal zhal bya/ /shar ram byang ngam nub tu sgo 
gtod cing / /lho phyogs su ni nam yang sgo mi gtod/ /dri gtsang khang pa de yi phyogs gcig tu/ /rgyal pa lam mchog rnam par ston pa yi/ /ras kyi sku gzugs las phyir brtan par gdags/ /yang na shing gzugs legs pa mchod phyir bzhag /tha ga pas btags 'jam 
la snyoms pa dang / thags bzang de bzin sgra shad med pa dang / kho lag che zhing ma nyams kha tshar bcas/ /ras kyi gzugs de mi la dngos grub ster/ /gtsang ma'i spos chus btab pa de la ni/ /tshon rtsi sbyin med snod gsar blugs pa yis/ /khrus byas gtsang la gso sbyong bzung 
ba'i mi/ /mkhas pas ba lang sdu yis bri bar bya/ /phreng ba bdug spos mar me lha bshos dang / /byug pa dag gis sku gzugs cher mchod de/ /nub phyogs zhal bstan mi g.yo brtan par gdags/ /de yi spyan sngar dgos grub brtsam par bya/ /gtsug phud bzhag ste skra ni bregs nas 
su/ /'byung khung tshon gyis gos kyi kha dog bsgyur/ /gos dkar dag gam shing lo 'am gsom 'am/ /zar ma'am shing shun rnams kyi gos bgo'o/ /ku ba'am lcags sam 'jim pa las byas pa'i/ /dbyibs ni legs shing mi rtsub 'jam pa dang / ma chag zlum zhing ma gas 
rma med pa/ /yid du 'ong ba'i lhung bzed bcang bar bya/ /ha cang mi nye ha cang mi ring la/ /bza' btung mod cing dmangs rigs mang ba dang / 'gron ma mchod byed legs par gnas pa'i grong / /bram ze phyi rol skye bo med par bsten/ /nga rgyal gyis ni non pa'i bram ze rnams/ /
</page>

 <page>
<ph>240</ph><p>096-120b</p>
rigs kyis rlom zhing snying rjer mi ldan pa/ /de dag bde bar gshegs pa'i mchod rten la/ /mchod pa mthong nas gegs kyang byed par 'gyur/ /bram ze sangs rgyas pa las ci ltar dman/ /smrang las bram ze dag la dmangs rigs rnams/ /bsnyen bkur dang ni mchod 
par 'byung bas na/ /dmangs rigs kyis kyang gsang sngags ci ltar bzlas/ /lha dang 'gron mchod pa dang las drug dang / rgyal po dang ni me lha bsten pa dang / bu yi don du 'gro bar bya ba dag /bram ze rnams kyi nges par 'grub pa yin/ /rgyal rigs rje'u rigs rnams 
kyang rang gi las/ /grub pas 'di la the tsom ma byed ces/ /brdzun du smra ba sna tshogs skyon dag gis/ /bdag dang gzhan gyi sems ni sreg par byed/ yan lag brgyad lam gnas pas rtag tu ni/ /nyi ma phyed mtshams tsun chad bslang bar bya/ /bram ze'i dus ni phyi dro yi na pas na/ /
de phyir bram ze'i khyim du 'gro mo bya/ /dge dang mi dge shes pa bzung na ni/ /bram ze dmangs rigs dag la byad par med/ /'on kyang 'gro ba'i blos ni bram ze dang / 'di ni dmangs rigs yin zhes brtags par zad/ /bden pa'i lam dmigs dge ba'i rjes 'brang na/ /dmangs 
rigs dag kyang skye shi med par 'gro/ /log pa'i lam zhugs nyes paraspyod ldan na/ /bram ze ngag yin mi bzad dmyal bar ltung / /lus can shin tu dri ma ldan pa dag /'di na gzhan gyis dag par mi 'gyur te/ de ni sdig pa rnam par bsal ba dang / /bsod nams ma lus 
yongs su bzung bas bdag /dper na rma ni gso dang bsal ba'i phyir/ /nad pa dag la sman ni sbyin par ltar / /de bzhin 'dir yang bkres pa'i sdug bsngal dag /bsal phyir rgyal bas kha zas bzang bar gsungs/ /la la lam gyis dub cing 'gro ba'i tshe/ /bkres skom gdungs 
pas rag gi bu yi sha/ /za ba bzhin du rnal 'byor sems dman bzhin/ /tshe dang rgyags phyir bza' bar mi bya'o/ /mang du blugs na rtsol med mtho ba dang / de bzhin nyung ngus srang ni dma' 'gyur la/ /ran pas skad cig mnyam par 'gro ba ltar/ /lus can kha zas de ltar 
</page>

 <page>
<ph>241</ph><p>096-121a</p>
bza' bar bya/ /dper na khang rnying mi zhig bya ba'i phyir/ /mi yis ka ba brtan po btsugs pa ltar/ /de bzhin lus kyi 'khrul 'khor gnas pa dang / shing rta'i mig bsku bzhin du bzas bza'/ /'dod pa'i khams ni kha zas kyis gnas zhes/ /rgyal bas chos 
gcig tu ni bka' stsal bas/ /lus ni chu shing bzhin du rig byas te/ /sems ni bzang btung tshogs la chags mi bya/ /dbang po drug po yul la 'phro ba dag /bde gshegs gsungs pa'i shes pas bsrung bar bya/ /lhung bzed de dag las ni gcig thogs nas/ /gnya' shing gang du lta zhing 
bsod snyoms spyad/ /'dzum zhig 'gro la smra zhing zur mig can/ /yan lag thams cad yid 'phrog byed pa'i gzugs/ /bud med gzugs ni mtshon cha 'jebs 'dra pas/ /skyes pa'i sems ni mngon du 'phrog par byed/ /lcags kyi thog lcags rab tu 'bar ba yis/ /mig ni rnam 
par bkab pa ces sla yi/ /nyis na dran pa nyams byed bud med kyi/ /dkyus ring mig can bzhin ni ma mthong sla/ /gang du dga' bar 'gro zhing 'dzin med la/ /sems kyis sems ni rnam par 'dul bzhin du/ /rab dag 'bring la sogs pa sbangs nas su/ /mi smra bar ni gzhan gyi khyim du 
'gro/ /gang na ba bzhon be'u phrung chung ba dang / /gang na skyes bu chag ni 'thung ba dang / /gang na bu mo gzhon bsten rtse ba dang / /de bzhin gang na gzhon nu rtse ba dang / /gang na khyi za dga' ston byed pa dang / /gang na skye bo mang po 'dus pa dang / de bzhin gang na rol mo byed pa rnams/ /der 
ni skyes bu nam yang 'gro mi bya/ /bsod snyoms ci snyed khyer te 'ongs nas kyang / /dang por ci ltar bde bar bgo bar bya/ /rkang bkrus glo bur pa la byin nas su/ lus bsrung phyir ni kha zas bza' bar bya/ /dus su zos nas dus gsum khrus byas te/ /phreng ba mar me bdug pa bstod dang 
dri/ /sha chang med pa'i lha bshos phun la nas su/ /ku sa'i khres la 'dug nas bzlas brjod bya/ /bdug pa byug spos la sogs ma rnyed na/ /dri zhim me tog sna tshogs dbul bar bya/ /spra ba arka bil ba bri ha ti/ /ku sha dri ngan yid du mi 'ong sbang / /'greng ngam 'dug gam ma log 
</page>

 <page>
<ph>242</ph><p>096-121b</p>
nyal ba dang / 'gro 'phres za klog bzlas brjod byed pa na/ /rjes su dran drug so so'i yon tan dag /rig par bcas te rjes su dran par bya/ /'phags pa dbung bzang gis zhus pa'i le'u gnyis pa'o// //'dod chags la sogs nyon mongs tshogs ldan pa'i/ /
sems ni 'khor ba yin par kun du brjod/ /nyon mongs rnam grol shel dar zla 'dra pa'i/ /srid pa'i rgya mtsho'i mthar ni yongs su bsgrags/ /dper na dri med chu ni rdul tshogs kyis/ /skad cig du yang rnyog par byed par ltar/ /de bzhin rnam dag dri ma med pa'i sems/ /
'dod chags la sogs skyon gyis rnyogs par 'gyur/ /pu tra dzi dang dung shel ru rag sha/ /lug tang pad+ma'i snying po zha nye zangs/ /khar ba'i bgrang phreng brgya ni rtsa brgyad pa/ /de dag las ni bgrang phreng gcig glangs te/ /de ni lag pa g.yas pas bzung ba'am/ /lag 
pa g.yon pas bsgrims te mi 'khrul bzung / /tshar re phyin cig nor bu re re nas/ /sngags pa yis ni rim bzhin drang bar bya/ /'dug nas dbang bo yang dag bsdam pa dang / /lus kyang drang zhing brtan par bzhag nas su/ /phyis ni ma mchu shin tu mdzes par yang / /bsgrul 
zhing gsang sngags ci dgar bzlas brjod bya/ /sems ni glog dang sprin dang rlung dang mtshungs/ /rgya mtsho chen po yi ni rlabs dang 'dra/ /sgyu can 'dod dgur yul la mngon dga' ba/ /g.yo zhing 'phyan pa nges par 'dul bar bya/ /gang che zlos pa'i sems ni zhi ba la/ /bsten pas gnyid 
kyis dran pa rmongs gyur na/ /langs nas bcag cing phyogs su blta ba dang / /chu yis gdong yang yongs su bkru bar bya/ /las kyi dbang gyur bdag po med pa dang / /mgon med skyabs med tshe rabs gcig nas gcig /lus kyi kha brgyud rjes su rab 'gro ba/ /de yi rjes su dge dang mi dge 
'brang / /tshol dang mdza' bshes dang ni rnam par bral/ /mi sdug pa dang phrad cing 'dod pas gdungs/ /ngan pa skye rga na 'chi'i sdug bsngal can/ /yul rnams kun du song na'ang med pa min/ /sha sbrang tsha grang bkres dang ngal la sogs/ /gang du song yang sdug bsngal nyid yin pas/ /yul 
</page>

 <page>
<ph>243</ph><p>096-122a</p>
la mngon dga'i sems ni 'byung ba na/ /rnam rtog de dag rnams kyis bzlog par bya/ /'dod chags shas che mi gtsang sha tshil dang / /pags pa keng rus lta bas rnam par bzlog /byams dang snying rje'i chus gdab zhe sdang la/ /gti mug la ni rten 'brel lan 
gyis so/ /re zhig na ni dgra yang mda' bor 'gyur/ /mdza' bo dag kyang dgrar ni 'gyur ba nyid/ /de bzhin kha cig kyang ni bar mar 'gyur/ /bar ma de nyid kyang ni dgra bor 'gyur/ /de ltar mdza' bshes 'gyur bar rig bya ste/ /blo gros ldan pas nam yang chags mi bya/ /gnyen 
la dga' ba'i sems kyi rtog pa dag /bzlog nas dge la ci bder gzhag par bya/ /dang po bzlas nas bzlas brjod zin bar du/ /bram ze rgyal rigs rje'u rigs zhing ba dang / bud med ma ning khye'u bu mo dang / sngags 'chang nam yang smra bar mi bya'o/ /ci ste dgos pa yod na sngags g.yog 
dang / /bzlas brjod zin nas cung zad smra bar bya/ /smras nas lud pa bshad gci bor nas kyang / /chu yi nang du zhugs nas khrus kyang bya/ /me tog dri snod mar me phul ba dang / tshul khrims brtson 'grus dka' thub byas pa yi/ /dge bde kun bla na med pa yi/ /sangs rgyas byang chub bla med 
mchog tu bsngo/ /dper na chu klung rgya mtshor phyin pa na/ /lan tshwa'i ror ni gcig tu gyur pa bzhin/ /de ltar bla med byang chub bsdos pa yis/ /bsod nams rgyal ba'i ror ni gcig tu 'gyur/ /dper na skyes bu la la 'bras bu'i phyir/ /sA lu bskyed kyis sog ma'i phyir min yang / /
sA lu rnyed nas bsgrim pa med par ni/ /sog ma'i phung po zhar la 'byung ba bzhin/ /de bzhin byang chub 'bras bu 'dod pa'i phyir/ /bsod nams bsgrub kyi longs spyod phyir min yang / /sogs ma'i phung po dag dang mtshungs par ni/ /ma bsgrims bzhin du mi yi longs spyod 'grub/ /tshe ring ba 'di 
legs par 'thob pa dang / chos bzhin sgrub pa'i yul dag rnyed pa'am/ /skyo ba med par 'gyur zhing 'gro ba yi/ /bsam pa rnams ni rtag tu rdzogs par bya/ /grags dang ma grags rnyed dang ma rnyed dang / bde dang sdug bsngal de bzhin bstod smad dag /sems kyis 'jig rten 
</page>

 <page>
<ph>244</ph><p>096-122b</p>
chos rnams rab bcom ste/ /sdig pa'i gnas su gyur pa spang bar bya/ /dper na rgya mtsho skad cig tsam pa yang ni/ /mi yi ro dag lhan cig mi gnas ltar/ /de bzhin rnam rtog sems kyis sdis byas pa/ /sngags pas skad cig tsam yang gnas mi bya/ /dper na rlung med khang ba'i 
nang du ni/ /marame btsugs pa mi g.yo 'bar ba ltar/ /rtse gcig sems kyis zlos la mngon dga' ba'i/ lus la chos kyang de bzhin 'bar bar 'gyur/ /stangs dang mchod pa dang ni gar byed dang / glu len rnga rdung skye bos dpyas 'gyur dang / lhag pa'i nga rgyal 'dring dang 
'dod tshon dang / rgyan po dag ni 'dus la lta 'dod dang / dus min gnying dang mi 'grub smra ba dang / bstan bcos ngan dang snyan ngag klog 'don dang / chags dang 'tshig dag dregs dang rgyags pa dang / zhe la 'dzin dag le lo g.yo sgyu spang / /sha chang ke'u dang btsong dang 
sgog rdog dang / 'bru mar til dang la phug sur na/ /'byung po'i zas dang lha bshos gtor ma dang / gu lang mchod byas gtor ma mi bza'o/ /ngas ni sngags pa kha zas dkar gsum dang / rtsa ba sdong bu 'bras bu tshod ma dang / zho dang nas dang 'om mar dag dang / 'bru mar 
tshigs ma dar ba'ol kon dang / thug pa rnams ni bza' btung yin par gsungs / /sha za srin po dag dang gnon po dang / ro langs dag ni 'jigs bsgrub pa dang / lta min bu mo'i 'khrul 'khor 'joms pa'i tshe/ /'bru mar tshigs ma'i bza' ba mchog tu bsngags/ /de ltar bzlas 
brjod byed pa'i sgrub pa pos/ /nyin gcig bzhin du byas nas bzlas pa ni/ /phal nas cho ga bzhin du gshegs su gsol/ /nub mo ku sha bting nas nyal bar bya/ /byams pa snying rje dga' dang btang snyoms ldan pa dang / bde gshegs chos dang dge 'dun bcas pa dran byas te/ 
shA ri'i bu dang nga la thal sbyar btung nas nyal/ /de ltar sngags pa sdig pa mtha' dag zad par bya/ /'phags pa dbung bzang gis zhus pa'i le'u gsum pa'o// //sgrub pa po yis nges par bcang ba yi/ /rdo rje de dag gang yin bshad par bya/ /sor bcu bcu gnyis bcu 
</page>

 <page>
<ph>245</ph><p>096-123a</p>
drug bcwa brgyad dang / mchog gi tshad ni sor yang nyi shu pa'o/ /gser gyi rdo rje rig 'dzin nyid dang ni/ /sa rnams thob par bya phyir rab tu shis/ /rgyal po'i don du dngul gyi mchog yin te/ /zangs kyi rin chen 'byung ba'i klu bsgrubs la/ /lha min dbang po'i 
'khrul 'khor gzhig pa dang / phug tu 'gro la rdo yi rdo rje'i/ /don kun bsgrub pa la ni lcags gsum gyi/ /gsang ba'i sde gzhom pa la lcags kyi'o/ /gdon gzhan la ni seng ldeng dpal dang tse/ /nad med nor rdzas la ni bil ba'o/ /gnod sbyin mo bsgrub pa lam du'i shing / /
chos kyi don du shwad las byas shis/ /gsal shing rtse mo'i dgra rnams gzhig pa la/ /mi rnams bsad pa la ni mi rus kyi/ /shel las byas pa mig 'phrul chen po la/ /dbye phyir na mi pa las byas rab tu shis/ /gsang cing bskam pa la ni ba ru'i shing / /sha za bsgrub pa la 
yang rab tu shis/ /lha dang gnod sbyin dri za bsgrub pa la/ /sgron shing las ni byas pa'i rdo rje'o/ /ci ste klu ni dbang du byed 'dod na/ /de tshe klu shing rtsa ba las byas pa'o/ /gzugs bsgyur ba las las byas pa ste/ /ro langs bsgrub pa la ni ka ta ma pa'o/ /bun da ka dag ra dza arka dang / /
a shwad shing gi rdo rje nor gyi phyir/ /gla ba a mra shri bar rnab yi/ oM rdu la sogs ba las byas bdag /mi rnams g.yul las rgyal bar bya phyir ro/ /yid du 'ong ba'i 'dod pa thob bya'i phyir/ /tsan+dan dkar po dang ni dmar po ste/ /dbyibs legs 'dzam zhing mnyams rma med 
pa'i/ /rdo rje rtse lngas ba bcang bar bya/ /dang po zlos tshe de ni thogs nas su/ /bzlas brjod zin nas myur ba kho nar yang / /dad pa'i sems kyis phyag byas dri sogs kyis/ /mchod nas rdo rje rgyal ba ri zhabs drung bzhag /nga yi rigs kyi gsang sngags sgrub pa pos/ /rdo rje med na 
'grub par mi 'gyur ro/ /de las gcig kyang rnyed par ma gyur na/ /khu tshur bcangs nas rtse gcig sems kyis bzlas / /ldong ros gi'u wang ral gri any+dza na/ /spang ma ba bla zhags pa li khri bceg /mar dang shu dag 'khor lo rdo rje mdung / /pags pa go cha mdung ni rtse gsum 
</page>

 <page>
<ph>246</ph><p>096-123b</p>
pa/ /rdzas ni bcu bdun bsgrubs pa de rnams kyis/ /grub pa rnam par gsum rnams thob par byed/ /rang sngags cho ga lhag par bshad pa gang / der yang grub pa rnams pa gsum du mthong / /bgegs dang log 'dren grub par mi dga' ba/ /rig pa'i tshogs rnams kyi ni mdun 
nas rgyu/ /rigs 'dzin brtsen pa'i bdag nyid can dag la/ /rnam pa sna tshogs glags skabs tshol zhing rgyu/ /bgegs kyi rigs ni rnam pa bzhi yod de/ /sa steng 'di na 'khod pa'i bgegs rnams ni/ /rnam par 'jig dang wa dang ne'u le dang / de bzhin so gcig pa dang 
rigs rnams bzhi/ /de dang de las 'phros pa mtha' yas so/ /sa steng 'jig rten skyong bzhi gang yin pa/ /de dag g.yog 'khor mya ngan med pa yin/ /de yi g.yog 'khor bye ba phrag bdun rnams/ /de dag gsang sngags sgrub la bgegs byed do/ /wa yi rigs ni bye ba bcwa brgyad 
dag/ /dbang phyug chen po'i 'khor te de rnams kyi/ /sde dpon glang chen gdong ste stobs po che/ /sa steng mtha' dag kun du bgegs kyang byed/ /so gcig rigs kyi sde dpon gtsug 'phyang ste/ /bye ba drug cu'i bgegs la dbang sgyur zhing / /tshangs dbang khyab 'jug nyi ma zla ba rlung / /
de rnams kyis bshad sngags la bgegs byed do/ /ne'u le'i rigs gang yin pa rgya che ste/ /khri phrag bye ba ther 'bum phrag stong dang / /de dag rnams ni sde dpon gtsug nas phyung / /nga yi rigs dang sngags la bgegs byed do/ /dga' byed pad+ma 'dra bar dkyus ring mig /lngas rtsen 
sngags rgyud la ni bgegs kyang byed/ /nor spyod bu ni gang yin gang po pha/ /rang gi gsang sngags rgyud la bgegs kyang byed/ /sgrub pa po ni 'byor par mi dga' ba/ /brtse med rang rang rigs la bgegs kyang byed/ /rang gi gsang sngags gzugs su rnam sbrul nas/ /phreng ba dang ni 
gtor ma mngon du len/ /lha yis log 'dren kyis byas te mthong nas/ /khros shing 'khrugs nas phyir yang phyogs par 'gyur/ /sngon chad sems ni 'jungs dang rmongs pa yis/ /lha yis log 'dren 'gegs kyi lugs 'di gtong / /lugs 'di lha dang klu dang grub pa dang / /sum 
</page>

 <page>
<ph>247</ph><p>096-124a</p>
cu rtsa gsum lhas kyang bzlog mi nus/ /bgegs kyis 'jigs su rung ba byas pa dag /sngar bshad pas ni de dag bzlog par byed/ /bzlas brjod zin nas legs par bsrung ba dang / dkyil 'khor mang byas bsgrub la 'jug par bya/ /gzhan du mchod pa'i cho 
ga med pa dang / bzlas brjod sbyin sreg cho ga bral ba'am/ /gang zhig rtag tu sems ni 'di ltar sems/ /rig pa gang zhig bdag gis bzlas par byas/ /yul dang rgyal sogs gtam la chags pa de'i/ /lus la thogs pa med par rab tu 'jug /'di ltar phan tshun du ni 'gro ba na/ /
rigs pa 'don pa'i sems ni g.yeng bar byed/ /dper na chu nang grib ma snang ba ltar/ /de bzhin mi yi lus la 'jug par 'gyur/ /'khru tshe gzhan la zlos pa na yang gzhan/ /nyal na gzhan yin me tog bdug pa dang / mar me 'bul ba'i tshe na gzhan yin la/ /sbyin sreg byed 
phan yang bgegs gzhan 'jug /dper na nyi zer me shel bab pa yi/ /rkyen gyis ma bsgribs me ni 'byung ba ltar/ /de bzhin bgegs kyang lus la zugs gyur na/ /'dod chags me chen kun du skyed par byed/ /g.yo zhing 'gul ba zhes ni bya ba'i bgegs/ /chu nang skyes bu 'khru 
ba'i tshe na'ang 'dzin/ /bkres shing lus la snyom zhing gnyid kyang tshe/ /de bzhin lus lci mchog tu khro bar 'gyur/ /de bzhin dri za zhes ni bya ba'i bgegs/ /de ni dri 'bul ba na lus la 'jug /yul dang rgyal po gnyen dang nor la sems/ /snyom zhing bud med la ni chags par 'gyur/ 
nag po gzugs can sa ni brtol nas su/ /bdug pa rab tu 'bul ba'i tshe na 'jug/ /'jungs dang g.yo sgyu byed cing mi srun la/ /'dod chen che la rab tu khu chu 'dzag /mar me gtsug phud gcig pa bgegs byed de/ /snying ga tsha zhing gzer thabs sems nyams byed/ /'greng ba'i tshe na 
gtsug 'phyang 'jug 'gyur te/ /rims dag 'khru skyug drag pos 'debs par byed/ /me tog 'bul tshe me tog cher bkod pa/ /rang gi gnas skabs rnyed nas lus la 'jug /rims dag cham pa lus tshigs na ba dang / grogs po dag dang rnam par bral par byed/ /bgegs kyis 
</page>

 <page>
<ph>248</ph><p>096-124b</p>
brlams pa phyogs na las min lam du mthong / /spyod pa sna tshogs byed cing 'dod chags rnams kyis gdungs/ /blo bur smra zhing klog la don med kun du 'phyan/ /don du sgrub pa rnams la sems kyang yid gnyis byed/ /sems ni log par lta bas non pas na/ /gsang 
sngags med cing mtho ris lha yang med/ /bsod nams med cing sdig pa cung zad med/ /thar pa med cing 'ching pa'i rgyu yang med/ /skye bo don med nyon mongs dka' thub ches/ /sna tshogs 'khyal ba'i tshig 'di rtag tu smra/ /sen mos rtsa gcod bong rngo 'jig pa dang / mtshan 
mo so yang krig krig 'cha' ba dang / bu mo bdag 'dod khyo ni mi rnyed cing / skyes pa bdag 'dod chung ma gzhar mi rnyed/ /dgos pa'i don ni mi 'grub mi dgos 'grub/ /gar yang 'gro 'dod gnyid med mi yang brlams/ /de bzhin stag gzig seng ge khyi dang phag /bong bu 
rnga mo byi la sha za wa/ /bya rgod 'ug pa skya mo mi'u thung hrul/ /gcer bu thal ris can dang mi nag po/ /khron skams thod pa rus gong phung po dang / lcags dang rdo khung mi gtsang khang rul dang / kha bzhin gyur cing ral gri mdug thogs pa/ /rmi lam 'di rnams rmis pa'i mi yang 
brlams/ /bgegs dang log 'dren rnam par gzhig ba'i phyir/ /bdud rtsi thab sbyor drag shul thabs las sbyar/ /sngags pa de yi gsang sngags ma zhugs pa/ /bgegs dang log 'dren rnams kyis yongs mi tshugs/ /phyugs lhas shig gcig lha yi khang pa'am/ /lam gyi 
bzhi mdo khang stong nags tshal du/ /dkyil 'khor grwa bzhi lham khru bzhi'i tshad/ /tshon rtsi rnam pa sna tshogs rnams kyis bri/ /phyogs kyi lha rnams gnas ni yongs su bzung / /sgo bzhi pa la ku sha'i rtswa yang bkram/ bza' dang sha cag la phug la sogs bcas/ /'bras chan 
'bras bu mang po'i gtor ma sbyin/ /bum pa d+ma dmar po'i mdog 'dra ba/ /nag po ra ri med cing rin chen bcas/ /sman dang 'bru dang spos chus bkang ba bzhi/ /ldum bus kha brgyan ras kyis mgul ba dkri/ /lus dmar po dang kI li kI la dang / /'gro lding ba la sogs pas brgya 
</page>

 <page>
<ph>249</ph><p>096-125a</p>
bzlas te/ /dkyil 'khor 'khor yug tu ni gzhag par bya/ /de nas byug spos bdug spos la sogs dbul/ /bgegs kyis brlams ba shar phyogs kha bstan te/ /dkyil 'khor gyi dbus bde stan la bzhag /bzlas brjod byed cing bum pa re res 
bkru/ /'on tang log 'dren rnams las thar bar 'gyur/ /sgrub pa po yi mi ni 'ba' zhig la/ /bgegs rnams gzhig phyir phan par ma zad kyi/ /rgyal po'i 'khor dang bud med bu med dang / bu mo dag dang rol mo mkhan rnams dang / bud med phal dag tshong pa rnams kyang rung / 
zhing pa rnams dang dbul zhing phongs pa dang / gdon gyis zin cing rims kyis btab pa dang / bus pa'i gdon dang me tog 'bras bu 'phrog /rmi lam smyo dang sems ni g.yengs pa dang / dug kyang sel te khrus 'dis dag par byed/ /'phags pa dbung bzang gis 
zhus pa'i le'u bzhi ba'o// //bgegs kyis bsod nams ma lus zad par byed/ /de bas mi yis gsang sngags 'grub mi 'gyur/ /ji ltar zla ba sprin las rnam grol ltar/ /de bzhin bgegs las grol ba rnam par gsal/ /dper na sa chu dus dang rnam 
bral ba'i/ /snod gnas 'bras bu me tog myu gu med/ /de dang ma bral myu gu lo ma dang / sdong bu dag dang me tog 'bras bu skye/ /cho ga nyams shing yi ge gug skyed med/ mchod pa med cing mi gtsang bzlas brjod byas/ /gug skyed yi ge lhag par gyur pa yis/ /gsang sngags 
dngos grub rgya tshan mi ster ro/ /dper na dbyar gyi dus na char sprin dag /skye bo'i skal bzhin char pa legs par 'bebs/ /de bzhin mi yi skal ba gzigs nas ni/ /'dod pa bzhin du gsang sngags dngos grub stsol/ /yul dang dus dang cho ga las rnams dang / /sdig pa sbyang zhing 
bsod nams bsag pa dang / gus dang bzlas brjod kun la gzigs nas ni/ /de dag gsang sngags 'bras bu rnam par stsol/ /ji tsam sdig pa mang pos rab gang zhing / ji tsam las dkar bsod nams ma bsags dang / ji srid cho ga med par bzlas byas pa/ /de srid 
</page>

 <page>
<ph>250</ph><p>096-125b</p>
sngags pas dngos grub mi thob po/ /cho ga nyams sam bar bcad sngags gzhan bzlas/ /bzlas pa btang ngam gzhan la byin gyur na/ /dus gsum mchod pa la ni brtson byas nas/ /slar yang 'bum zlas bsgrub la 'jug par bya/ /stong phrag bcu'am brgyad dam bdun nam 
bzhi/ /bzlas mthar de la mar gyis sbyin sreg bya/ /yang nam grugs nas sam til nag gam/ /yungs kar mar dang bcas pa'i sbyin sreg bya/ /'dzam bu ma du blag sha pa la sha /u dum seng ldeng a shwad a pa mar/ /arga a sho ka dang ra rdza ka/ /n+ya gro bil ba a mra sha mi yi/ 
yam shing gzhon nu sor ni bcu gnyis pa/ /btsal nas zho mar sprang rtsil btags nas/ /rtag tu me la sbyin sreg bya bar bya/ /de ltar byas na dngos grub myur du thob/ /gzhan gyi gsang sngags kyis ni gsang sngags gang / bcad dam bcings ma mnan par gyur kyang rung / /de 
yi gzugs brnyan sa la byas nas su/ /nga yi zhabs drung mngon du phyogs bzhag ste/ /sngags pas kI li kI sogs snying po rnams/ /mar dang 'o mas de yi gzugs brnyan bkru/ /de ltar zhag bdun byas pas gsang sngags dag /bcings pa dang ni mnan las grol bar 'gyur/ /
mchod pa la sogs cho gar ldan yang ni/ ci ste gsang sngags 'bras bu mi ster na/ /da'e+i gzugs dug dang ske tshes byugs nas su/ /kI li kI la 'gro lding la sogs pas/ /sngags kyis de la yungs mar tsha sbyar bas/ /zhag bdun das gsum sbyin sreg las byas na/ /gsang 
sngags 'ongs nas rmi lam dag tu ni/ /cho ga nyams dang yi ge lhag chad ston/ /sngon gyi sngags lugs 'chang bas bstan mod kyi/ /ji ltar rgya mtsho dus las mi 'da' bzhin/ /sngags kyis gzhan gyi gsang sngags mi bsnan cing / bcing dang gcad pa nam yang mi bya'o/ /
dper na byams pa'i mi yis mi gzhan la/ /che ge mo yi khyim 'dir phyin cad khyod/ /blta ba'i phyir yang 'gro bar mi bya zhes/ /rigs pa'i tshig gis rnams par bstan pa dang / des kyang de yi tshig de mnyan nas su/ /khyim du smra dang blta phyir mi 'gro ba/ /de bzhin sngags pas 
</page>

 <page>
<ph>251</ph><p>096-126a</p>
gang yang rung ba'i sngags/ /bzlas nas gzhan gyi gsag sngags bsnan mi bya/ /gsang sngags gcad dang bcing ba mi bya zhing / /yi ge lhag chad gsang sngags mi sbyin no/ /las rnams spyad pa gzhan du bsgyur mi bya/ /gnas rnams gzir bar nam 
yang mi bya'o/ /dbab dang bcas dang brdeg dang rmongs bya dang / /yan lag mi gzhig rigs kyang mi brlag cing / /sngags pas klu dang gdon la sogs pa rnams/ /gzhan du bskrad par nam yang mi bya'o/ /dgar dang bskrad pa dang ni gsang pa dang / /byis pa gdon 
zin nam yang mi gso zhing / /rgya mo sa mda' rnyi dang 'dol bu yis/ /sems can gnod pa nam yang mi bya'o/ /dngos grub phyir ni rnam pa bcur gsungs te/ /sngags pa dang ni rang sngags g.yog dang rdzas/ /brtson 'grus phyogs dang sa gzhi dus dang ni/ /yan lag rdzogs 
pa'i lha dang sems stobs so/ /gzhan dag kha cig rig 'dzin grogs shes zer/ /gzhan dag phyogs dang brtson 'grus dus rnams nyid/ /gzhan ni rdzas dang lha dag sngags yin zer/ /kha cig sems stobs yin zhes rnam par smra/ /'grub phyir de ltar bcu dang brgyad dang lnga/ /
de bzhin bzhi dang gsum dang gcig nyid ces/ /sngags rig rang rang blo yis rnam par 'chad/ /sangs rgyas rgyud la cho ga gnyis kyis 'grub/ sgrub po gang zhig rang gi yon tan rdzogs/ /brtson 'grubs mchog dang yang dag ldan pa dang / /gzhan gyi rnyed pa dag la phrag dog med/ /
'dod la ma chags lus kyi nyon mogs bzod/ /gug skyed klad kor tsheg tsang zur phyin la/ /gsang sngags dang cing shin tu cho gar bcas/ /sangs rgyas byang chub sems dpa' bsten pa yi/ /gnas su bzlas na yid 'ong dngos grub thob/ /ci ltar ri dgas rgyal po bkres pa 
dag/ /mthu stobs chen pos glang chen gsod pa dang / /de bzhin sbyang ki phag dang ri dgas dang / wa rnams kyang ni myur du gsod pa ltar/ /de bzhin sngags ba seng ge'i tshul gyis su/ /rab dang 'bring dang tha ma'i las rnams la/ /brtson 'grus chen po dang ni ldan pa dang / /'bad 
</page>

 <page>
<ph>252</ph><p>096-126b</p>
pa mchog rnams kyis kyang bsten par bya/ /rdza rnga'i sgra dang dung dang rnga sgra dang / shin tu 'jigs byed skye po'i sgra dag dang / gad rgyangs bshugs glu dag dang glu gar dang / gling bu pi wang rdza rnga chen po'i sgra/ /bya bran sna tshogs sgra dang chu sgra dang / bud med rgyan gyi sil 
'khrol sgra rnams dang / sha sbrang tsha grang rlung gi gnod pa yis/ /mi yi sems ni g.yeng zhing g.yo bar byed/ /bzlas brjod byed tshe mi myur mi dal zhing / sgra cher mi dbyung ha cang chung ba'ang min/ /smra bzhin mi yin gzan du g.yengs bzhin min/ /gug skyed klad kor 
tsheg rnams nyams par min/ /ci ltar chu klung nyin mtshan rtag tu ni/ /rgyun mi 'chad par 'bab par 'gyur pa ltar/ /de bzhin phyag bcas bzlas dang brtul zhugs kyis/ /bsod nams lus can la ni 'phel bar 'gyur/ /le lo 'dod chags mi dgar ldan pa'i 
sems/ /gang dag gar du g.yo zing rgya ba dag /de dang de nas myur du bzlog nas ni/ /gsang sngags yi ge mchog la legs par sbyar/ /sna rtser blta zhing rnam par rtog pa spong / /nam zhig bskyod kyang rnam par mi g.yo ba/ /de tshe dmigs la gnas pa thob pa ste/ /sems 
ni las su rung bar 'gyur bar nges/ /rtse gcig sems dang ldan pa'i mi la ni/ /yid las byung ba'i dga' ba rab tu skyed/ /dga' bas lus ni shin tu sbyangs pa 'thob/ /lus sbangs pas ni bde ba'i skal ldan 'gyur/ /las bde rtse gcig sems dang ting 'dzin gyis/ /
de tshe bzlas brjod thogs pa med par 'gyur/ /tshe rabs gzhan du gang dang gang byas pa'i/ /sdig pa ma lus bzlas brjod byas pas 'byang / /bzlas pas sdig pa ma lus byang gyur nas/ /dang pa'i yid kyis dngos grub thob par 'gyur/ /de phyir bcom ldan rgyal ba'i dbang po 
yis/ /chos 'di kun gyi rtsa ba sems zhes gsungs/ /sems ni dang bas lha mi'i bde ba dang / mtho ris dag ni byang grol thob par 'gyur/ /sems kyi skyon gyis dud 'gror skye ba dang / sems dmyal gnas sir mi sdug dbul por 'gyur/ /sems ni rab tu dang par gyur ba'i 
</page>

 <page>
<ph>253</ph><p>096-127a</p>
mis/ /sa chu me rlung skye rga na 'chi sogs/ /b.radang tha ma gnod ba kun bral ba/ /rnam grol bde zhing zhi 'thob bar 'gyur/ /gsang sngags dngos grub kun dang thun mong ba/ /bde ba chung zhing sdug bsngal brgya dang 'brel/ /nyon mongs dug bcas rnam par 
'jig 'gyur ba/ /dang ba'i sems kyis thob par 'gyur ba yin/ /'dod rgyal las las ma byung dus las min/ /rang bzhin dbang phyug las kyang byung ba min/ /rgyu med can min skyes bus ma byas kyang / /las dang nyon mongs pa las sems can byung / /gzugs ni 'byung ba 
chen po bzhi dang ldan/ /de nis bdag min bdag kyang gzugs ma yin/ /gzugs la bdag med bdag la gzugs med de/ /gzugs ni stong pa'o phung bzhi'ang rig par gyis/ /gzugs ni dbu ba dag dang 'dra ba ste/ /tshor ba chu bur bzhin du rtag pa med/ /de ltar mthong pa 
lta ba bzang po yin/ /gang zhig gzhan gur de ni lta ngan gsungs/ /de ltar zlos pa'i gsang sngags nye gyur na/ /mtshan mo nyal ni rmi lam 'di dag mthong / /khang bzangs ljon shing rgyal mtshan seng ge rta/ /ri bo shing rta sgra ldan sprin dang klu/ /stag dang seng ge glang chen khyu mchog 
la/ /rmi lam na ni dga' bas zhon pa dang / me tog phreng ba gos dang dri rnams dang / sha chang nya dag 'bras bu glegs bam dang / lha yi gzugs dang ut+pal dmar po dang / /shing rta gang ba'am ba bzhon be'u phrug can/ /gdugs dkar rnga yab lham dang ral gri dang / /
bsil yal gser g.yu can dang phreng ba dang / nor bu mu tig nya phyis dung dang dngul/ /bud med gzugs bzang yid 'ong phu mo dang / /rin chen sna tshogs rnams kyis spras pa'i rgyan/ /mal stan dkar po bting brnyed pa dang / /tho rangs khar ni chu po chu klung dang / /'bab 
chu'am rgya mtsho dang ni rdzing bu dang / lu ma la ni 'thung ngam rgyal rmi dang / de bzhin khrag gis lus ni khrus byed dang / lha khang mchod rten gdugs dang rgyal pa'i gzugs/ /byang chub sems dpa' mchog dang rang sangs rgyas/ /zag med dge 'dun dge slong dge slong ma/ /
</page>

 <page>
<ph>254</ph><p>096-127b</p>
dge bsnyen rnams dang sa bdag lha rnams dang / mchod gnas bram ze yid 'ong skyes bu dang / mi dang mi mchog phyug cing 'byor pa'i bu/ /pha ma mdza' bshes gnyen dang gnod sbyin dang / grub pa'i lha dang na chung tshogs dag dang / ci ste nyi ma zla ba za ba dang / /
sa yi nang 'gro sa bon 'thung ba dang / me la rdzi zhing sha ni za ba dang / lus kyi nang du me ni zhugs pa mthong / /rmi lam bzang po 'di dag mthong ba dang / de dag ring por mi thogs 'grub par 'gyur/ /zla ba gcig dang zla phyed nyin zhag dang / /skad cig gis kyang phyir 
phyir nye bar 'gyur/ /'phags pa dbung bzang gis zhus pa'i le'u lnga ba'o// //dngos grub nyen zlos la dga' ba dang / /sems ni sdig la nam yang dga' mi 'gyur/ /bkres skom tsha grang rlung dang ngal ba yi/ /sdug bsngal drag pos gdungs kyang g.yo 
mi 'gyur/ /sbrang bu sha sbrang srin bu grog sbur dang / sdig sbrul rkang brgya ba dang sprul dang dred/ /sha za srul po rnams kyang de dag gi/ /lus dang grib ma la yang mi 'gong ngo / /tshig ni gzung bar 'os shing yid gzhungs la/ /snyan dngags dag ni dri ba rnams la mkhas//
chos la mngon dga' gter rnams mthong ba dang / lus kyi na dang dri ma med par 'gyur/ /skyes bus mthong ngam thos par gyur kyang rung / /myur du mngon dga' yid du 'ong bar 'gyur/ /bud med 'dod lha'i mdas phog pa rnams kyis/ /'dod la longs spyod phyir ni 'bod bar 
'gyur/ /gang tshe mkhas pas lha dang gnod sbyin dang / /dri za lha yi bu mo'i gzugs dang sgra/ /mis ni dga' ba'i yid kyis mthong thos na/ /de tshe shin tu nye bar gyur pa yin/ /lus ni dri med dag par rig pa dang / /gso sbyong sdom pa dang ni ldan pa yis/ /nyin zhag gcig gam 
gnyis sam gsum du ni/ /kha zas spangs shing smyung bar gnas pa yis/ /nyi zhag de dag 'das par byas nas su/ /rang gi 'byor phyir bsgrub la 'jug par bya/ /gsung de dbung bzang gis thos slar gsol pa/ /zas kyis mi bdag ces ni sngar gsungs na/ /mchod 'os 
</page>

 <page>
<ph>255</ph><p>096-128a</p>
khyod kyis lus dag bgyi phyir yang / /ci slad smyung ba mi bzad bgyi bar gsungs/ /srid pa'i mthar phyin bde bar gshegs pa yis/ /shing rta'i mig bsku bza' ba'ang ci phyir gsungs/ /rdo rje can gyis dpung bzang tshig gsan nas/ /'brug sgra zab 'dra'i 
gsung gis bka' stsal ba/ /bu gcig lus dag bya phyir smyung bya bar/ /bde gshegs 'di na nam yang mi gsung yang / lus 'di mi gtsang bags pa sha khrag rkang / klang rgya rgyu ma mcher mchin mkha' ma zhag /mkhris pa bad kan khu ba phyis dang / gcin snabs ba spu skra 
dang rus pa dang / /mig dang rna ba sna dang kha dang ni/ /bshang sgo mtshan dang bu ga dgu po yi/ /rma nas dri ma sna tshogs mi gtsang ba/ /'dzag ba'i rgyun ni rtag tu 'byung ba yin/ /de ltar yan lag thams cad 'dus pa dang / sa chu me rlung nam mkha' rnams dang ldan/ /ci bzhin 
las kyi rjes 'brang mi yi lus/ /thams cad ldan pa'i gzugs la gnas pa yi/ bshad gci snabs dang mchil ma bad kan dang / /'di dag zad par bya phyir smyung bar gsungs/ /dri ma zad nas mi yi lus dag na/ /rang gi 'byor phyir bsgrub la bde bar 'jug /'dod chags 
kyis ni gdungs par gyur na yang / /lus kyi phan lag 'di dag thams cad la/ /dran ba rtse gcig mngon du byas nas ni/ /ye shes mig gis so sor rnam par brtag /de ltar rag gis nges par brtags pa na/ /lus dang srog la rjes su chags pa yi/ /'dod chags rtsa nas 
yong ye zhi 'gyur te/ /nyi mas mun nag gtan nas bsal ba bzhin/ /phan yon de yis gsang sngags nye bsnyen nas/ /rang gi lus la nye bar rigs pa dang / yar gyi tshes brgyad dam ni bcu bzhi la/ /yang na bco lnga la ni bzlas brjod bya/ /lha yi gnas kyis ngag bstar ba'i 
phyir/ /sa dang lci bar bsres la sogs pas byug /dad pas bde gshegs kun la phreng ba dang / lha bshos me tog dri dang ram mes mchod/ /de nas rdo rje 'dzin pa dang 'khor mdzod/ /de nas gsang sngags lha la dbul bar bya/ /bstod 'os sangs rgyas rnams la bstod nas 
</page>

 <page>
<ph>256</ph><p>096-128b</p>
su/ phyir zhing byang chub sems kyang dran byas te/ /sems can skye rga na bas gzir ba la/ /ci ltar rigs par snying rje'ang bsgom par bya/ /'dus chen mdo sde bklag pa'am bkra shis kyi/ /tshigs su bcad pa'am chos kyi 'khor lo mchog /de bzhin gshegs 
pa'i gsag pa'am sgron mche/ /ngang yang rung ba gcig ni rim bzhin bklag /de nas bla 'og phyogs rnams bcings nas su/ /lus la go cha bgo bar byas nas ni/ /gong du smos pa'i dkyil 'khor de rnams las/ /gcig cig tshon rtsi rnams kyis bri bar bya/ /rdo rje 
me chu rlung dang mdung thung dag /rim bzhin dkyil 'khor 'dir ni bri bar bya/ /ra bar bris bas lha dang lha min dang / sdang ba'i bdag nyid sems ni myos par 'gyur/ /seng ge'i gdan gyis mngon par bsngags pa'i stan/ /de ni dkyil 'khor dbus su gzhag par bya/ /bdag 
nyid bsrung ba byas te der 'dug nas/ /rdzas blangs myur du bzlas brjod byas nas ni/ /bdug pa'i sbyin sreg stong yang sbyin sreg bya/ /de nas de ni dri chus bkrus nas su/ /bgegs mang rnams kyang rab tu bsal byas nas/ /byang chub shing lo gsum gyi steng du bzhag /bzhi 
yis bkab nas ci srid grub pa ni/ /rnam gsum mthong gi bar du gsang sngags bzlas/ /dro dang dud 'thul me bzhin 'bar ba'am/ /rim bzhin bzlog nas 'byung na'ang 'grub par gsungs/ /dro bas 'gro ba thams cad dbang 'gyur te/ /du ba 'thul bas lus ni mi snang 'gyur/ /
'bar bas mkha' la shin tu 'gro 'gyur te/ /mi yi lus ni lha ltar gsal bar 'gyur/ /ci ltar lus la grang ba 'jug pa dang / ci ltar mngal du dri za 'jug pa dang / nyi zer me shel zhugs nas me 'byung ltar/ /de bzhin dngos grub lus la 'jug par 'gyur/ /mar me mched 
cing shin tu 'bar ba dag /snum zhing dkyus rig gser gyimadog ltar dang / 'bru mar zad kyang 'bar bar gyur na ni/ /de tshe sngags pa dngos grub thob 'gyur te/ /de dag rdzas las byung ba'i dngos grub bo/ /mis ni ri mo'i sku gzugs 'gul ba'am/ /phreng ba smin ma mig dang rnga yab 
</page>

 <page>
<ph>257</ph><p>096-129a</p>
bam/ /gal te rgyan rnams g.yo bar gyur pa'am/ /mkha' las me tog char ram rdzi char 'bab/ /sa ni myur du g.yo bar gyur pa'am/ /lus ni mi snang mkha' las tshig tu ni/ /bu gcig dam pa ci 'dod slongs shig ces/ /lha yi rnga sgras lus kyi ba spu ldang / /
rgyan gyi char chen rab tu 'bab ba'am/ /ci ste mkha' la lha dag lha min dang / /gsang sngags gzugs ni mngon du mthong na 'grub/ /ma nyams me tog dbyig dang chur bsres shing / /bstod dang bcas par mchod yon rgyun spring nas/ /rtse gcig sems kyis mgo btung 
phyag byas te/ /dad dang 'bad pa'i rjes mthun mchog slang ngo / /mchog thob nas ni dga' bas phyag byas te/ /dad pas bstod cing mchod yon phul nas su/ /gsang sngags brjod cing slar yang gshegs su gsol/ /gsang sngags kun la tshul ni 'di yin no/ /gang zhig sems 
stobs mchog dang ldan pa des/ /'dir ni 'jigs dang bcas pa'i las kyang bya/ /sems stobs chung ba'i mi la sha za yis/ /glags mthong nas ni phung bar byed par 'gyur/ /dpa' bos go bgos mtshon cha'i thabs mkhas pas/ /chas pa'i glang chen mchog zhon gzhu thogs 
te/ /mda' 'phen mthu dang ldan pa gcig pus kyang / /dgra bo'i tshogs kun las ni rgyal bar nus/ /de bzhid sems stobs chen po'i tshul khrims kyi/ /go bgos legs bsrungs glang chen zhon nas su/ /gsang sngags gzhu thogs bzlas brjod mda' 'phen pas/ /'byung po la sogs 
mtshan mo rgyu las rgyal/ /sgur po yan lag lhag chad thung ngu dang / /de bzhin ring po yang na sbom po'am/ /smad pa'i mngal nas skyes pa ma ning ngam/ /rnam pa de 'dra'i ro dag spang bar bya/ /ma zhu ba dang rims drag tshad pa dang / 'khru skyug bcings dang chu dang gsal shing dang / /sbrul 
gyis gsang dam dug gis shi ba'am/ /bdag na sbrul sogs mthong dmigs bsad ba la/ /yan lag tshang zhing ba bzhin ma smad pa/ /lus la rma med skyes ba'i ro mthong na/ /ral gri be con lag na thogs pa yis/ /nyin par thog thag tu ni bsrung bar bya/ /dur khrod khang stong dang ni shing gcig 
</page>

 <page>
<ph>258</ph><p>096-129b</p>
dang / /bzhi mdo 'bab chu dag gam chu klung ngam/ /mtsho 'am rgya mtsho 'am ni ri bo la/ /skad cig gis kyang ro langs 'grub par 'gyur/ /gang yang rung ba'i gnas gcig brtags nas ni/ /sa dang lci ba la sogs byug par bya/ /gtsang mder ni dkar nag dmar po'am/ /
tshon rtsa sna tshogs rnams kyis dam tshig bri/ /gong du smos pa'i dkyil 'khor de rnams las/ /bsams nas 'dod pa gang yang rung pa gcig /dad pa chen pos rigs kyi yum gyi mchog /zlos shing rab tu bsgrims te bri bar bya/ /'jigs pa med pa'i g.yog gis nge blangs 
nas/ /khyer nas 'ongs te ku sha'i steng bzhag ste/ /skra dang kha spu rnams kyang bregs nas su/ /de yi mod la 'bru mar dag gis bsku/ /de nas bum bzhabs mi gnag pa bzhi/ /gtsang ma'i chus bkang khrus rtsis sbyar te bkru/ /de nas gos dkar phrugs cig bskon nas su/ /
de nas dkyil 'khor dbus su rtswa stan dang / ma nyams me tog steng du ro bzhag cing / /ro yi mgo bo shar ram byang du bstan/ /dri yis byug cing bdug pas bdug par bya/ /phreng bas gdags shing me tog sil mas gtor/ /shad pa nya sham pa bu til bsres pa'i/ /khur ba la sogs 
ci snyed bungs bskyed de/ /'byung bo klu dang sha zag nod sbyin dang / 'dre la bla 'og phyogs su sbyin par bya/ /grogs po mchog ldan bdag nyid bsrung bya ste/ /rtse gcig sems kyis gsang sngags bzlas brjod bya/ /ro ni ldang du nye ba'i tshe na ni/ /'jigs pa'i gzugs can bgegs ni sna tshogs 
'byung / gtsug tor rgyal po'i sngags gyis thal ba'am/ /ma grugs yung kar sogs la bsngags nas su/ /gtor nas phyogs bzhi dag nas 'ong ba'i bgegs/ /gsang sngags mthu yis de dag 'byor bar 'gyur/ /de dag zhi bar bya phyir khro bo ni/ /bdud rtsi thab sbyor drag shul 
las can sbyar/ /bgegs rnams bcom pas de nas ro de yang / gsang sngags mthu yis myur du ldang bar 'gyur/ /gang zhig gsang sngags cho gzhi ba mo las/ /mthong ba de ni thogs med nges par 'grub/ /gal te ro de langs par gyur pa las/ /de yi gsang sngags cho ga mi 
</page>

 <page>
<ph>259</ph><p>096-130a</p>
shes na'ang / /gsang sngags gzhan du bstan pa'i cho ga yis/ /langs pa de la rang gis dngos grub blangs/ /gter gyi phyogs dang phug tu 'gro ba dang / ral gri any+dza bzhon pa mang ga gzhug dang / 'byung khung gser 'gyur rtsi dang bcud kyis len/ /
mkha' la 'gro ba'i dngos grub rab tu ste/ /bsrung ba'i stobs med sngags kyi stobs med dang / dka' thub stobs med sems stobs med pa yi/ /blo zhan gang zhig ro langs dngos grub tshol/ /de ni mtshan mo rgyu ba rnams kyis bsad/ /'phags pa dbung bzang gis 
zhus pa'i le'u drug pa'o// //mi gang mi yi sha ni 'tshong 'dod des/ /mar gyi ngo la dur khrod song nas su/ /shing rdo mtshon dang dug dang dbyug to sman/ /bgegs la sogs pas shi bar gyur pa yi/ /byin pa brla dang ske dang mgo bo dag /'jigs pa med pas mtshan 
mo blangs nas su/ /gtubs te kong bu'am gyo dum gsar pa dang / gtsang ma der ni mi nyung bzhag byas la/ /lus la khrag gi lag rjes bris nas su/ /rgyu mas mgo dang mgrin pa dkri bar bya/ /lus la mi sbags sar pa bgos nas kyang / /lag g.yon shas bkang gyo mo 
thogs nas su/ /khrag gis bskus pa'i ral gri lag g.yas kyis/ /rab tu bsgris nas de ni thogs nas kyang / /sgra cher bod cing tshig tu sha 'di dag /khyed cag su zhig nyo bar byed 'dod ces/ /shar dang nub dang lho dang byang phyogs su/ /myur du bskor cing shin tu brjod par 
bya/ /ci ste lus ni snang ngam mi snang bar/ /tshig gis khyod ni nor ram rig pa'am/ /bcud kyis len pa'am grong ngam rgyal srid dam/ /phug tu 'gro ba'am ci 'dod ces zer na/ /sngar ni gang zhig sems kyis bsams pa'i don/ /de nyid smra yi gzhan ni smra mi bya/ /rig pa mang 
po bsten pa'i dur khrod 'dir/ /don 'di'i phyir ni sdug bsngal drag po yis/ /bdag kyang gdungs bzhin 'ongs kyis 'di nyid na/ /yod na sha 'di khyer la bdag la byin/ /ci ste srang la bcal te ma gang na/ /rang gi sha yis de ni dgang bar bya/ /gal te dur khrod 'di ni 
</page>

 <page>
<ph>260</ph><p>096-130b</p>
stong pa ste/ /nor med bu khyod gzhan du song shig ces/ /mtshan mo rgyu bas de skad bsgo na ni/ /de la bdag ni gang du 'gro zhes dri/ /lan thob de nyid rang gis brtags nas su/ /sha de bor nas de nas 'gro bar bya/ /sha yi cho ga gang zhig ngas gsungs pa/ /
gsang sngags ma bzlas pa yis bsten mi bya/ /rigs mchog gtsug tor stobs chen la sogs pas/ /dur khrod du ni bsrung ba rangs gsungs so/ /gsang sngags drag po gang zhig sha za ba/ /de la dur khrod mi sha'i sbyin sreg bya/ /ral gris sor gnyis sor gsum tsam 
dag tu/ /gtubs nas me la sbyin sreg stong du bya/ /me tog mnyams 'bras yos sha khrag nya/ /chang dang sbrang rtsi bu ra ma chang dang til/ /bdug pa phreng ba byug pa mar me chan/ /lha bshos gtor ma dur khrod gtor bar bya/ /dbab dang bskrad dang gnyid kyis myos bya dang / /
dmag gzhom grong khyer phung bar bya ba dang / /sha za ma mo drag mo srin mo'i tshogs/ /gnod sbyin rnams la mi sha'i sbyin sreg bya/ /mi yi sha ni rnyed par ma gyur na/ /ba glang sha yi sbyin sreg de bzhin shis/ /ma he'i sha 'am khyi sha mar bsres la/ /tshes grangs dag la smyung byas sbyin 
sreg bya/ /gnod sbyin mo ya cho ga zhib mor ni/ /gsang sngags mnyes byas grub pa 'di rnams ster/ /ma dang sgyug mo sru mo grogs mo dang / /bu mo chung ma mna' mar grub par 'gyur/ /ma dang sgyug mo sru mo gang yin de/ /yid bzhin rin chen bzhin du grub pa mchog /yid 
'ong grogs mo bu mo grub pa 'bring / /chung ma mna' ma grub pa tha mar bsgrags/ /dus gsum du ni me tog phreng ba dri/ /mar ram 'bru mar mar me tsan+dan dang / /a kar dri zhim bdug pas mchod pa dang / /gtor ma sna tshogs rtag tu mtshan mo sbyin/ /gnod sbyin mo ni dga' 
nas mngon phyogs nas/ /rnyed pa rnyed cing sa bon 'byung bar byed/ /'dod chags zil gyis non pa'i bud med dag /gnod pa byed pa nges par gnas par 'gyur/ /bsams na phung bar yang ni 'gyur ba nyid/ /bud med gnod pa byed tshe 'gro mi bya/ /rnyed pa mang nyung la yang 
</page>

 <page>
<ph>261</ph><p>096-131a</p>
'dod mi skyed/ /sngags pas mtshan mo khu ba dgag byas nas/ /brtson 'grus rab tu bskyed de bsgrub par bya/ /sems rmongs gang gis gzhan du brtsam byas na/ /gnod sbyin mos ni myur du phung bar byed/ /sha za'i gnod sbyin ma la'ang de nyid de/ /de las 
cho ga lhag pa 'di rnams bya/ /sha chang la phug tshod ma cung peng dang / /nas cha nam sha chan dang 'bras chan nya/ /gtor ma de dag kun du bdug pa dbul/ /gnas ni kha stong dag gam dur khrod shis/ /me tog shir sha kun dur arka dang / /bil ba 'bri ha ku sha ra rdza ka /a 
gas ut+pal a ta ru sha ka /se'u can mya ngan tshangasogs me tog dbul/ /klu la bu ra ma 'o ma mar sbyar ba'i/ /bdug pa dri zhim a kar tsan+dan dri/ /phreng ba me tog dri zhim sna tshogs dang / /'bras chan zho dang 'bras yos 'bras bu dbul/ /ba dan sngon po bum pa sngon po 
dang / /gos kyang sngon po lha bshos gtor ma dri/ /phreng ba me tog byug pa sngon po dag /ci snyed brang gis 'gro ba rnams la dbul/ /mthe bong me long ral gri chu dang shel/ /mar me sa gzhi lcags dang nam mkha' dang / /lhung bzed nor bu dag dang me 'bar ba/ /'di la 
gsal bar ston pa rtag tu 'byung / /'das pa dang ni ma 'ongs da ltar byung / /mtho ris sa steng dus dang mi ldan yang / /lha dang lha min dge dang mi dge ba'i/ /las rnams thams cad gsal bar ston par rtogs/ /cho ga nyams pa'am yang na phyed bzlas pa'am/ /yi ge 
chad dam yi ge lhag pa'am/ /bzlas brjod ma byas dad pa med pa dang / /mchod pa med cing sa gzhi mi gtsang dang / /sprin gyi tshogs kyis nyi zer bsgribs pa dang / /byis pa yan lag nyams shing lhag pa dang / /de lta bu la mi yi gsal ston pa/ /'bab par mi 'gyur dgos 
pa yong mi ston/ /gsal ston dbab phyir sngon du cho ga bzhin/ /bzlas shing tshes grangs bzang la sngags pa yang / /smyung byas dgongs kar sa dang lci ba yis/ /ba ko tsam gyis sa gzhi legs par byug /byug spos dang ni me tog bdug spos dang / /lha bshos mar me dag 
</page>

 <page>
<ph>262</ph><p>096-131b</p>
kyang phul nas su/ /byis pa gzhon nu sta gon gnas par bya/ /de nas nang par cho ga 'di kun bya/ /khrus byas lus la gos dkar gtsang bgos te/ /shar phyogs kha bltas ku sha'i stan steng du/ /'dug nas gsang sngags rjes su dran par bya/ /me long thal ba gtsang 
mas lan bdun nam/ /brgyad dam yang na bcur ni phyis nas su/ /rtse gcig sems kyis gsang sngags zlos bzhin du/ /bus pa gzhon nu nub tu kha bstan nas/ /lha yi mig gis bltas na 'das pa dang / /da ltar dang ni ma 'ongs mthong b.ro 'gyur/ /me long zhes bya'i cho 
ga mtha' dag ni/ /ral gri gsal bar ston la sbyar b.ro bya/ /mthe bo rgya skyegs khu bas bskus nas su/ /'bru mar dri zhim dag gis bsku bar bya/ /bum pa gtsang ma chus bkang mi g.yor bzhag /sa bcags lhung bzed nor bu chu yis dgang / /sku gzugs la ni byug 
spos me tog dbul/ /de nas bu sa pa gzhon nus blta bar bya/ /gsal bar ston dang rmi lam la sogs pas/ /dngos grub brtags te de nas bzlas brjod bya/ /gal te yid ches par ni ma gyur na/ /de nas rig sngags mi gdug bzlas brjod bya/ /nga yi gsang sngags dag pa gang 
yang rung / /gso sbyong byas nas nan tan bzung nas su/ /rgyal ba'i ring bsrel mchod rten drung du bzlas/ /yang na sku gzugs mnyams spyan sngar bzlas/ /lus dang ngag yid lag pa mig dang ni/ /smin mtshams yan lag rnam par g.yo ba dag /rab tu bsdams nas de la 
yid gzhol zhing / /byams la gnas shing ku sha'i khres la 'dug /ji srid du ni rtse gcig gnas 'gyur pa/ /de srid bar du 'bum mam nyis 'bum bzlas/ /nga yi gsang sngags hu~M zhes bya ba 'dis/ /shing la'ang 'bab na mi la smos ci dgos/ /de nas dbab pa'i snod rnams brtag 
par bya/ /bu mo gzhon nu lo bcu 'am bcu gnyis pa/ /bcu 'am brgyad dam bdun nam bzhi 'am gsum/ /yang na khye'u'ang rung ste gnyis sam lnga/ /tshigs rus rtsa mi mngon zhing gzugs bzang ba/ /yan lag rdzogs shing mig da kyus ring la dkar/ /kha bzhin zla 'dra mche ba mnyam 
</page>

 <page>
<ph>263</ph><p>096-132a</p>
la rno/ /sor mo thags bzang mdzes la long bu nub/ /lte ba zab cing mdzes la nu mjing legs/ /ba spu re re skra yang gnag la stug /lto ba mi 'o gnyer ma gsum dang ldan/ /mdog kyang bzang zhing mnga' byad dang yang ldan/ /gang la yid dga' lta ba 
brtan par 'gyur/ /lta bas kyang ni ngoms par mi 'gyur dang / /lha gzhan dag la mi phyogs dbab pa'i snod/ /tshes grangs bzang la nyin zhag gcig tu ni/ /smyung ba byas pas bdug spos phreng ba dang / /tsan+dan me tog mar me rnams kyis mchod/ /bza' dang 'bras chan 
la sogs gtor ma mang / /lha dang lha min gnod sbyin rnams la sbyin/ /dbab pa'i snod rnams khrus byas gos dkar bskon/ /shar phyogs kha bltas rgyan ni rnam par spangs/ /byug spos me tog la sogs de la sbyin/ /bdug pas bdug cing gsang sngags bzlas brjod bya/ /
hU~M gi gsang sngags thog mar bzlas nas su/ /grih+Na a be sha zhes brjod par bya/ /mig ni gdang sa shing 'dzums par mi byed na/ /rdzogs par gyur par shes par byas nas su/ /'jigs pa med par de tshe dri bya ba/ /mchod yon dang ni bdug pa phul nas su/ /rig pa mchog 
gi gsang sngags dran byas nas/ /phyag 'tshal nas ni lha phyogs gang yin dri/ /dus gsum dag gi bdag gi dgos pa gang / /de ni legs par dgongs la bka' stsol cig / bde dang sdug bsngal dngos grub thob mi thob/ /shes nas de yang de bzhin bzung nas su/ /de ma thag 
tu slar yang gtang bar bya/ /mi gdug sngags bzlas cho ga 'di rnams kyis/ /dbab pa'i snod la mi yis phebs gyur gyi/ /gang zhig blun pas gzhan du brtsams na ni/ /de ni mi rnams kun gyis dpyas par 'gyur/ /zhi zhing gzhungs la rgya che da kyus kyang ring / /brtan zhing gzi 
chen mdangs ldan dmar bar snang / /'dzums zhing 'byed med lha yi mig dang 'dra/ /dbab pa'i snod la lha babs de ltar 'gyur/ /mig ni rab tu dmar zhing zlum por 'dug /bgrad cing rab tu mi sdug 'jigs 'jigs lta/ /'dzums pa med cing 'jigs med blta ba na/ /srin 
</page>

 <page>
<ph>264</ph><p>096-132b</p>
po lto 'phye gnod sbyin babs pa'i mig /gal te babs pa'i snod ni mi gtong na/ /shin tu bkra shis tshigs bcad brjod pa'am/ /stobs po che'am dgod ma'am lcags kyu bzlas/ /yang na rab tu 'dus pa'i mdo sde bklag /seng ge gdan gyi arka'am pa la sha'i/ /
yam shing mar gyis bskus pa brgya yang bsreg /ma grugs til ni sbrang rtsi 'am mar gyis bskus/ /gtum pos sbyin sreg nyi shu rtsa gcig bya/ /snga ma bzhin du gsang sngags cho ga dag /dam tshig ci bzhin ma lus sbyar na ni/ /bdag gi yid dang mthun pa'i dngos grub 
thob/ /sngags pa yun ring nyon mongs mi 'gyur ro/ /'phags pa dbung bzang gis zhus pa'i le'u bdun pa'o// //sangs rgyas kyis gsungs yan lag brgyad lam ni/ /yang dag 'tsho dang las mtha' ting 'dzin dag /rtsol dang rtog dang dran dang lta ba rnams/ /so 
so so sor yang dag bsten par bya/ /lam 'di rnams kyis gsang sngags dngos grub cing / /de bzhin 'dis ni thar pa myur du thob/ /rgyal sras sngon gyi rgyal ba 'das pa dag /'di nas gshegs shing de bzhin gshegs par 'gyur/ /ngoms med sems kyis lus dang ngag yid 
kyis/ /gus par dge ba'i bsod nams gang bsags pa'ang / /bde gshegs gsungs pa'i bden pa'i la ma dmigs na/ /dge ba'i lam de yang dag bskyed pa yin/ /yongs su 'dzin pa rnam par spangs nas su/ /chos gos dang ni bsod snyoms ngan ngon dang / /sman dang mal 
stan ngan ngon tsam gyis kyang / /chog pa'i sems dang ldan pas bsod nams thob/ /bdag la bstod pa na mas kyang mi bya zhing / /sems can gzhan la smad par mi bya'o/ /stag dang sbrul dang me 'drar 'jig rten dag /bsams nas spangs te dben la dga' bar bya/ /bud med 
mtshan nyid skyes pa'i mtshan nyid dang / /sman dang glang chen brtag pa'am skar ma'i dpyad/ /mtshon cha brtag pa'am rta dpyad rang bzo 'am/ /bstan bcos ngan paslob cing klog pa spang / /glang chen rta dang ba lang bya gag khyi/ /gong mo sreg pa 'ug pa skyes pa dang / /bud med bu 
</page>

 <page>
<ph>265</ph><p>096-133a</p>
mo byis par lug sogs/ /thab mo 'gyed pa mi blta mi bya'o/ /yul sa'i gtam dang mi dbang bstan pa dang / /dmag dang gyad dang na chung gtam dag dang / /sgrung ldebs dang ni sngon gyi lo rgyus gtam/ /'dod chags dang ni smad 'tshong gtam mi bya/ /
sngags pa gsang sngags bzlas pa mnos pa ni/ /grong dang grong khyer khyim dang gtsug lag khang / /mchod rten bsti gnas ri dang dka' thub gnas/ /kun dga' lu ma'am rdzing bur 'gro mi bya/ /sngar bshad pa yi gnas rnams ma rnyed na/ /lha khastong pa dag gam shing drung 
ngam/ /ri dang chu bo chu klung 'bab chu dang / /nags tshal stong pa dang ni yul stong dang / /gnas gang rung b.rasngags pas gnas shing bzlas/ /yang na gnas ni nges par ma byas na/ /zla ba brgyad po 'di yi dus dag tu/ /gnas 'di gang yang rung ba zhig tu bsten/ /mtsho dang shing dang 
ri bo'am dgon pa'i gnas/ /mtshe'u dang khang pa gnas sam chu ngogs su/ /dgun dpyid zla ba rnams la gnas byas nas/ /sngags pas dbyaro ni gcig tu gnas byas te/ /ci ltar rgyal bas dge slong dbyar zla gsum/ /tshul zhugs gnas gzhan mi 'grar gsungs pa 
bzhin/ /de bzhin bcom ldan 'das kyis bsngags pa yang / /zla ba gsum du gcig tu gnas par gsungs/ /sngags pas dbyar ni ba sgrub la mi 'jug par/ /bzlas brjod kyis ni dus kyang 'das par bya/ /dbyar 'das dang ni gsang sngags gzi bskyed pas/ /bdag nyid 
bsrung byas bsgrub la 'jug par bya/ /me thab zlum po gru gsum gru bzhi dang / /pad+ma lta bur bya zhing dbyibs legs shing / /'jam zhing shin tu mnyam par byas nas su/ /de dag sa dang lci bas legs par byug /zlum po dbang thang bskyed dang nor dgug dang / /spyan drang 
zhi ba'i cho ga bya bar shis/ /gru gsum du ni dgar bskrad bsad pa dang / /gshed byed la sogs drag po'i las kyang bya/ /gru bzhi par ni klu dang gsang ba pa'i/ /srog bskam pa'am yan lag gzhig par bya/ /pad+ma'i dbyibs su bud med bu mo'i grong / /yul 'khor 'thob 
</page>

 <page>
<ph>266</ph><p>096-133b</p>
pa'am don kun bsgrub par shis/ /me thab lci+u ba gtsang mas byugs nas kyang / /tha ma thog tog ku sha dgram par bya/ /dkon mchog gsum dang phyag na rdo rje dang / /yum la'ang dad pas phreng ba bdug pa dang / /dri dang mnyams me tog ci snyedapas/ /cho ga bzhin 
du legs par mchod par bya/ /yam shing mang po thab kyi drung bzhag ste/ /rlung yab kyis ni me yang spar byas nas/ /sangs rgyas rnams la phyag byas khro bo ni/ /bdud rtsi 'khyil pas mnyams pad+ma 'am/ /ma grugs til nag las ni bdun nam brgya da/ /bcu 'am nyi 
shur bsreg blugs me la bsreg /ku sha bting ngam khres sam rtswa stan la/ /'dug nas shar phyogs kha bstan rdzas rnams ni/ /mar dang sbrang rtsi 'o ma la btags nas/ /rang gi gsang sngags bsgrub phyir sbyin sreg bya/ /me yi mtshan ma nye bar brtag pa ni/ /me stag 
du ba me lce sgra rnams la sa/ /grub pa dang ni mi grub thams cad kyang / /sngags kyis byin brlabs me ni ston par byed/ /du ba med cing gser gyi mdog ltar dang sa/ /me lce rab tu che la g.yas su 'khyil/ /kha dog 'ja' 'dra yang na dkar yang rung / /yang na byi ru ba cag 
pa'i kha dog 'dra/ /shin tu snum la me lce sgab nas 'phro/ /rab tu 'bar ba nyi ma'i 'od zer 'dra/ /dbyibs ni bum pa rgyal mtshan gdugs kyang 'dra/ /dpal be'u dang ni pad+ma blugs gzar 'dra/ /me lce tri shul rdo rje ral gri 'dra/ /yang na shing rta mchog dang rnga yab 'dra/ /rdza 
rnga rnga chen dang ni gling bu'i sgra/ /du ba me lce dri zhim me stag bzang / /yang nam spar bar ni 'bar 'gyur na/ /de tshe dngos grub rgya chen thob par 'gyur/ /dud pa che zhing me stag rgod pa dang / /'bar bar dka' zhing cung zad cung zad 'bar/ /me lce rnam par chad cing gzi mdangs 
med/ /rtsub gnag sprin dang pa la sha yi mdog /gsal shing 'dra zhing zhib ma'i gzugs kyang 'dra/ /phyugs kyi mgo 'draskra yang rab tu rtsub/ /me lce 'phro bas sbyin sreg byed pa tshig /mi ro'i dri nga dngos grub med pa ston/ /me lce'i mtshan ma 'di 'dra mthong nas kyang / /stobs 
</page>

 <page>
<ph>267</ph><p>096-134a</p>
po che yi mar gyis sbyin sreg bya/ /byin pa dag dang mchan khungaspu rnams ni/ /lag pas kyang ni btog par mi bya zhing / /me yas mi bsreg spu gris brag mi bya/ /spu med bya phyir sman gyis mi byug go/ /ji ltar ral gri so la 'dzin pa'i mis/ /legs 
par ma bzung lag pa chod pa ltar/ /de bzhin sngags kyang legs par ma bzlas na/ /'bras bu med dam yang na phung bar 'gyur/ /mi ni tshul khrims gtsang sbra mi ldan yang / /gsang sngags lha ni de la gnod mi mdzad/ /lha yi 'khor du gyur pa gang yin rnams/ /mi 
yi glags mthong nas nas ni phung bar byed/ /ba sgrub pa kun la dang po kho nar ni/ /lha bshos gtor ma phal cher dbul bar bya/ /sngags pa'i las grub nas kyang dus kun du/ /rang gi nyams kyis ci snyed dbul bar bya/ /lha dang lha min gnod sbyin lto 'phye grul/ /nam mkha' 
lding dang 'dab bzang lus srul po/ /dri za srin po gdon gyi rigs rnams dang / /gang dag sa la gnas pa'i rdzu 'phrul can/ /bu smad g.yog 'khor tshogs dang bcas rnams la/ /bdag gis pus mo sa la btsugs nas su/ /thal mo sbyar nas khyed la gsol 'debs kyis/ /
gnas nas phan gdags phyir ni 'dir spyon cig /'byung po gang dag ri rab steng gnas dang / /dga' ba'i tshal dang lha yi gnas rnams dang / /shar nub ri dang nyi zla'i khyim rnams dang / /ri bo kun la gang dag gnas pa dang / /chu bo kun dang chu yi mdo rnams dang / /rin chen 
gnas na lhag par gang gnas dang / /mtsho dang rdzing dang lteng ka chu ngogs dang / /g.ya' chu sil ma can na gang gnas dang / /grong dang phyugasalhas grong khyer stong pa'am/ /khastong dang ni lha yi khang pa dang / /gtsug lag khang dang mchod rten gnas dag gam/ /dka' 
thub gnas sam glang chen bres dag gam/ /rgyal po'i da kor khang dag na gang gnas dang / /lam srang 'dun sa dang ni bzhi mdo dang / /gang dag lam po che dang shing gcig dang / /dur khrod chen po'am nags tshal chan po dang / /seng ge dred dang ga can gzan gnas dag 
</page>

 <page>
<ph>268</ph><p>096-134b</p>
dang / /'brog chen 'jigs su rung bar gang gnas dang / /gang dag gling mchog rnams na gnas pa dang / /lhun po dur khrod dag na gnas pa rnams/ /rab tu dgyes shing mgu bar gyur nas su/ /phreng ba me tog dri dang bdug pa dang / /bstod dang gtor ma mar me 
gus 'bul ba/ /'di dag bzhes nas btung zhing bsnams nas su/ /las 'di rnams kyi 'bras bu mchis par mdzod/ de ltar gdon la mchod pa byas nas su/ /de nas phyogs skyong rnams la mchod pa bya/ /dbang bdag 'byung po'i bdag por bcas pa yis/ /gtor ma phul 
ba 'di dag bzhes su gsu gsol/ /me dang gshin rje srin po chu bdag dang / /rlung dang lus ngan 'byung po gdon dang bcas/ /steng gi nyi zla tshangs pa chen po dang / /lha rnams kun dang sa yi klu rnams dang / /ri yi lha dang gnod sbyin tshogs rnams la/ /so so so sor 
gtor ma phul ba rnams/ /rab tu dgyes pa yis ni bzhes nas kyang / /rang rang phyogs su legs par bzhugs nas su/ /rang gi bu smad mdza' bshes gnyen 'dun dang / /nang mi dpung bcas dmag dang thabs cig tu/ /me tog dri dang gtor ma byug par bcas/ /
'di rnams btung zhing legs par gsol nas kyang / /bdag gi las 'di'i 'bras bu mchis par mdzod/ /de ltar gang zhig mtshan mo rgyu ba la/ /gtor ma gtong ba'i las rnams byed pa de'i/ /dngos grub myur zhing shin tu bgegs kyang med/ /yid du 'ong ba'i 'dod 
pa'ang thob par 'gyur/ /'phags pa dbung bzang gis zhus pa'i le'u brgyad pa'o// //gang zhig dgra bcom pha ma gsod pa dang / /mthun pa'i dge 'dun dbyen ni byed pa dang / /de bzhin gshegasal sdang ba'i sems kyis su/ /nam zhig mi dag sku 
mtshal 'byin byed pa/ /shin tu mi bzad pa yi las 'di rnams/ /rgyal bas mtshams med lnga po yin par ba shad/ /gti mug can gyis sdig pa gcig byas kyang / /phung po 'di la grub pa thob mi 'gyur/ /mchod rten 'jig cing byang chub sems dpa' gsod/ /nyon 
</page>

 <page>
<ph>269</ph><p>096-135a</p>
mongs zad pa'i ma ni sun 'byin dang / /slob pa gsod cing dge 'dun mnga' ba la/ /gang zhig 'dod pas mang nyung rku 'phrog pa/ /mtshams med nye lngar de bzhin gshegs pas gsungs/ /tshul nyams mi ni gang zhig 'di byed pa/ /bskal pa'i bar du mnar 
med sdug bsngal myong / /gsang sngags dngos grub bsgrims kyang yong mi thob/ /gang zhig bde gshegs gsung gi glegs bam dag /chud gson pa dang mes ni sreg pa dang / /bsam pa ngan pas chur ni 'dor ba dang / /yang na chos kyi sku ni spong ba'am/ /bslab tshig ma lus 
pas ni brgyan pa yi/ /dge slong dag gam dge slong ma gsod dang / /dge bsnyen dang ni dge bsnyen ma gsod dang / /ngan pa'i sems kyis lha khang bsregs kyang rung / /mi yi yul na sdig pa 'di byas pa/ /dka' ba spyod par ldan yang grub mi thob/ /gang zhig dkon mchog 
gsum la gnod pa yi/ /bsam pas gnod pa cung zad byas kyang rung / /bdag nyid ngan pas dmyal bar ba cos par 'gyur/ /de nas shi nas las kyi dbang gis yang / /rigs ngan mi yi nang du skye ba 'thob/ /'di dag ngas ni khyod la mdor bshad do/ /gang zhig byang chub 
sems ni blangs pa las/ /rmongs pas 'jig rten lha tshogs phyag byas na/ /de dag de la mi dgar gyur nas su/ /de yi gsang sngags dngos grub nyams par byed/ /gang gi tshe na sems ni dang ba yis/ /mi yi yul na byang chub sems blangs pas/ /de ni phyin cad lha dang lha 
min dang / /'jig rten ma lus rnams kyis phyag byar 'os/ /mis ni mngon par mtho ba ma lus pa'i/ /bslab pa mtha' dag blangs par gyur pa dang / /sems can kun la mi 'jigs sbyin pa dang / /dkon mchog gsum gyi rgyud du snying nas skyes/ /gang zhig mi bzad las byed 
thub pa gsod/ /rig sngags gcod dam gnod par byed pa'am/ /bsam pa ngan pas gsang sngags tshogs mi mchod/ /don med bzhin du sen mos rtswa gcod dang / /rkang pas rkang pa nyed par byed pa dang / /phyugasal sogs pa'i tshogs kyi sna 'bugs dang / /'phags pa'i 
</page>

 <page>
<ph>270</ph><p>096-135b</p>
dge 'dun la ni mi gus pa/ /'byung por byin pa'am lha yi gtor ma 'am/ /sa la lhung ba sngags pas bza' mi bya/ /'dod chags zil gyis gnon pa'i dud 'gro dang / /bud med bgrod bya min par 'gro mi bya/ /glang chen mi gdul sbrul yang mi gzung zhing / /rta rgyug glo 
rdebs lcag gis gzhu mi bya/ /las de rnams dang ldan par gyur pa de'i/ /dngos grub nam yang 'byung bar mi 'gyur ro/ /sems can nad kyis gdungs dang sdug bsngal la/ /rtag tu byams pa yang ni yid la bya/ /dper na nam mkha' mtha' thug med pa la/ /'dom gyis 
gzhal bas mtha' rtogs mi nus ltar/ /de bzhin dkon mchog gsum la brten nas ni/ /phan dang gnod pa byas pa'i mtha' mi rtogs/ /rgya dang rnyi dang bong rgya 'dzol bu yis/ /khyi la sogs pas sems can gsod pa dang / /bya rog la sogs gzeb kyis bcing byas na/ /
'di dang pha rol du yang grub mi thob/ /bdud dgra'i me tog rnying pa bor ba rnams/ /rkang pas mi rdzi mgo la gdags mi bya/ /bkres pas gdungs kyang de dag rnams la ni/ /phul ba'i lha bshos rnams kyang bza' mi bya/ /'jigs kyang tshangs pa brgya byin khyab 'jug dang / /
drag po rlung la sogs la phyag mi bya/ /de yis bshad pa'i chos la bsten mi bya/ /de dag dka' thub mi spyad rtags mi mchod/ /de rnams chos la'ang ngan sems mi bya zhing / /de yi spyod la nams kyang dga' mi bya/ /de dag bstod pa mi gdon sngags mi bzlas/ /sbyin pa byin tshe 
snying rje bskyed nas sbyin/ /bde bar gshegs pa rnams kyis brten pa yi/ /gnas dang rgyal sras rnams la phyag bya'o/ /rang sangs rgyas dang rgyal ba'i nyan thos rnams/ /de dag rtag tu phyag bya'i gnas yin no/ /ji ltar zla ba tshes la mi rnams ni/ /phyag 'tshal nya la 
lus can phyag mi 'tshal/ /de bzhin dad pas rgyal ba'i thugs sras la/ /phyag bya'i de ltar bde bar gshegasal min/ /'jig rten kun gyi mngon mthong bslab pa can/ /snying rje'i bdag nyid 'gro ba'i don du ni/ /skye ba len pa de la ci yi phyir/ /bu gcig bdag nyid kun der 
</page>

 <page>
<ph>271</ph><p>096-136a</p>
phyag mi bya/ /skyes bu bsam yas rmad byung rdzu 'phrul can/ /de la mi ngan gang zhig mi 'dud pa/ /de la rgyal ba thams cad thugs nur nas/ /de yi gsang sngags dngos grub mi stsol lo/ /dper na shing gi me tog dang por ni/ /yid 'ong phyi nas 'bras 
bur gyur pa ltar/ /sems can mchog rnams me tog 'dra bar ltos/ /'bras bu bzhin du rgyal ba rig par gyis/ /gang zhig rang bzhin chags dang rnam bral yang / /brtse la snying rje khro la khro ba dang / /'dod chags can la chags can ltar ston pa/ /byang chub tshul gnas 
de la phyag 'tshal lo/ /gang zhig las dang rnam smin mkhyen pa yis/ /'gro ba kun dang ci ltar mthun pa yi/ /gsang sngags gzugs kyi rjes su 'jug mdzad pa/ /sngags kyi rnam 'dren de la phyag 'tshal lo/ /'phags pa dbung bzang gis zhus pa'i le'u dgu pa'o// //
lha dang lha min mi la phan gdags phyir/ /gsang sngags rig sngags sna tshogs dang / /'bum phrag lnga dang bye ba phrag gsum dag /rig 'dzin sde snod bshad par rgyal bas gsungs/ /ngas ni gsang ba pa rnams gzhom pa dang / /dbul ba'i sdug bsngal bsal bar bya 
ba'i phyir/ /dkyil 'khor bcas shing phyag rgyar ldan pa yi/ /gsang sngags bye ba phrag bdun rab tu bshad/ /pho nya bcu dang rig pa'i rgyal po bdun/ /de bzhin phyag brnyan drug cu rtsa bzhi dang / /nga yi snying po dam pa brgyad rnams dang / /khro bo drag po bdud rtsi thab sbyor dang / /rig 
pa mchog la sogs pa mthu bo che/ /rig pa'i bdag po gsang sngags rjes 'brang bcas/ /de snyed rdo rje'i rigs ni gang yin pa/ /der ni 'di dag nga yis rgya cher bshad/ /spyan ras gzigs kyis gsang sngags bye ba phrag /gsum dang de bzhin 'bum phrag lnga rnams bshad/ /de 
yi rig sngags bdag po rta mgrin dang / /de yi ming can dkyil 'khor dam pa gsungs/ /bcu gnyis phyag dang phyag drug pa dang ni/ /thor tshugs cod pan 'dod pa 'byor byed dang / /zhal bzhi don yod zhags par bdun bstan 'di/ /sa steng gsang sngags nyi ma bdun ltar 'bar/ /
</page>

 <page>
<ph>272</ph><p>096-136b</p>
de rnams rta mgrin dkyil 'khor gsang sngags te/ /mi la mchog sbyin 'jig rten gsum gyis 'dud/ /sgral ma dkar mo gos dkar spyan ma dang / /rnam gzigs ral pa gcig ma dkar sham dang / /grags ldan khro gnyer can dang 'di dag rnams/ /pad+ma'i rigs kyi rig 
sngags rgyal mo mchog /de dag dkyil 'khor sna tshogs gzugs can dang / /phyag rgya rnam pa sna tshogs rnams dang ldan/ /rgyas pa'i gsang sngags rgyud du 'og pag can/ /rig pa'i dbang phyug gsang sngags bdag por bsgam/ /de ya gsang sngags mi la grub mchog ster/ /
de la lngas rtsen yang ni mngon par dga'/ /gnod sbyin dbang phyug de dag rtag mthun pas/ /de yi bka' yis gsang sngags tshogs rnams bshad/ /lngas rtsen gyis ni stong phrag nyi shu ste/ /de yi chung mas de yi phyed bshad do/ /nor gyi bdag pos stong phrag sum cu ste/ /
gang po pha yis kyang ni 'bum bshad do/ /lha dang lha min la sogs rgyal ba la/ /dad pa rnams kyis gsang sngags mtha' yas bshad/ /kha cig nga yi rigs su gtogs pa ste/ /kha cig kyang ni pad+mo'i rigs su gtogs/ /kha cig nor gyi rigs su gtogs pa yin/ /gzhan 
yang kha cig gnas med rnam par 'khyam/ /nor spyod ces bya nor gyi rigs su gsungs/ /nga ni rdo rje'i rigs zhes rab tu bstan/ /spyan ras gzigs dbang pad+ma'i rigs yin te/ /rigs bzhi pa ni 'dir yang lngas rtsen yin/ /gsang sngags mdo sder ngas bshad gang yin te/ /bzhi po 
'dir ni rnam par sbyar bar bya/ /gzhan yang 'di na kha cig gnas med par/ /bde bar gshegasal brten cing yongs 'khyam pa/ /mdo sde 'dir ni de dag thams cad kyang / /'byor pa 'dod pa'i mis ni rnam par sbyar/ /lam 'di nyid du zhugs pa'i sngags pas ni/ /yid dang 
mthun pa'i dngos grub thob par 'gyur/ /srid gsum nang na rgyal ba dkon mchog ste/ /de yi 'og tu de las byung ba'i chos/ /de yi dge 'dun skyes chen brgyad po ste/ /srid pa gsum na dkon mchog gsum po gtso/ /'di gsum bsod nams rnam 'phel rgyu yin pas/ /dngos 
</page>

 <page>
<ph>273</ph><p>096-137a</p>
grub 'dod pas gsang sngags mgo la gdon/ /bsod nams ched dang log 'dren rmongs bya'i phyir/ /phyag na rdo rje gtum mchog phyag 'tshal zhes/ /gsang sngags rnams kyi mgo la sbyar bya bar/ /gnod sbyin mgon po ngas ni bshad pa yin/ /nor 
gyi rigs dang pad+ma'i rigs la yang / /rang gi gsang sngags bdag por ldan par bya/ /bde bar gshegs min nyan thos lam zhugs dang / /rang rgyal rnams kyi lam la gnas pa dang / /dad pa med cing tshul 'chos 'jungs pa yis/ /nga yi rdo rje nam yang bcang mi bya/ /gang zhig theg 
pa mchog la sdang ba dang / /bdud kyis bshad pa yin zhes zer ba dang / /rmongs pa nga la gnod sbyin zhes smra dang / /byang chub sems dpa' la ni mi 'dud pa'i/ /dge slong dge slong ma dang dge bsnyen dang / /dge bsnyen ma dang 'jig rten pa rnams kyis/ /nga yi rigs kyi gsang sngags 
bzlas brjod na/ /de dag rnams kyi lus ni myur du 'jig /gang zhig nga rigs rjes su 'brang ba'i gdon/ /'byung po gnod sbyin klu dang sha za yis/ /nga yi sngags brjod rdo rje thogs pa dag /mthong na khros nas phung bar byed par 'gyur/ /gang zhig theg mchog rgya chen klog pa dang / /
de la dad cing de nyid 'chad paro spro/ /brtson 'grus che zhing byang chub sems brtan pa/ /de la nga yi gsang sngags mchog sbyin mdzad/ /ngas ni 'gro la phan phyir sangs rgyas pa'i/ /gsang sngags yangs shing rgyas par bshad pa yin/ /de nas gzhan yang 'jig rten pa bsdus nas/ /
zhar la bshad pa 'di dag khyod kyis nyon/ /drag po yis ni bye ba phrag bcu bshad/ /nor lha'i bus ni stong phrag sum cu ste/ /tshangs pa yis ni stong phrag drug cu nyid/ /nyi mas kyang ni 'bum phrag gsum bshad do/ /nam mkha' lding gis stong phrag bcwa brgyad de/ /gtum byed mas 
ni stong phrag brgyad bshad do/ /me yis kyang ni brgya phrag bdun nyid de/ /phur bu gsum pa yas ni stong bshad do/ /klu yi rgyal po rnams kyis lnga stong ste/ /mtshan mo rgyu dbang stong phrag bcu gnyis bshad/ /'gro la phan phyir 'jig rten bdag po bzhis/ /'bum phrag bzhi ni 
</page>

 <page>
<ph>274</ph><p>096-137b</p>
rab tu bshad pa yin/ /lha min dbang pos 'bum phrag gnyis nyid de/ /lha yi dbang pos kyang ni 'bum phrag gsum/ /gsang sngags phyag rgya sna tshogs cho gar ldan/ /so so'i gzhung gi dkyil 'khor rnams dang bcas/ /rang sngags mdo sde'i rjes 'brang dad bskyed na/ /ma bsgrims bzhin
du the tshom med par 'grub/ /de las bzlog na dngos grub mi thob la/ /sdug bsngal mang po yang ni 'thob par 'gyur/ /'phags pa dbung bzang gis zhus pa'i le'u bcu pa'o// //bcud kyis len dang gter dang phug 'gro dang / /nor bsgyur 'byung khungasngags dang gser 
bsgyur rtsi/ /rin thang med pa'i rin chen nor sbyin te/ /brgyad po bstan pa yongs su bsgrags pa yin/ /sngags dang phug tu 'gro dang bcud kyis len/ /sdig pa spong bar byed pas mchog tu bstan/ /rin chen dang ni gter dang 'byung khung 'bring / /gser bsgyur rtsi dang nor bsgyur 
tha ma'o/ /mi ni sems stobs ldan zhing chos la brtson/ /dka' thub kyis phyug dang por bstan pa'i snod/ /rdul shas che ba la ni 'bring por gsungs/ /tha ma la ni mun pa can gyis bsten/ /gang zhig mchog tu bstan pa bsten 'dod pa/ /des ni tha mar bstan pa rnam par spang / /
gal te nor la sred cing sdug bsngal gyis/ /gdungs na 'bring po la ni bsten par bya/ /lha yi bde ba dang ni 'byor pa dang / /tshe dang stobs gzugs phun sum tshogs pa dang / /thos mang mdangs bzang gcig tu yid gzhungs dang / /dbang che kun dka' thub stobs kyis 'thob/ /chags 
la rnam bral dge la dga' ba dang / /rtag tu dkon mchog gsum la sems gzhol dang / /sdig pa spangs shing bzlas brjod ldan pa yi/ /mi la lha rdzas dngos grub ring ba med/ /rdo rje mtshon me gnam lcags mthu 'dra ba'i/ /gsang sngags mi yi 'jig rten mchog sbyin mdzad/ /'jig rten 
'di dang pha rol nyid na yang / /sdug bsngal sel cing sdig 'joms gzhan med do/ /gang zhig dpag bsam ljon pa'i shing lta bur/ /la lar dngos grub la lar bsod nams dang / /gzhan la gzugs stobs che dang bde ba dag /yid mthun 'bras bu 'dod pa'i mi la stsol/ /gsang 
</page>

 <page>
<ph>275</ph><p>096-138a</p>
sngags sna tshogs gzugs su rnam sprul nas/ /gang zhig sdug bsngal gang zhig 'jigs skrag pa'am/ /rgyal po chom rkun thog gis 'jigs skrag pa'i/ /'gro ba'i tshogs chen mtha' dag skyob par mdzad/ /gang zhig yul dang khyim la bsten kyang rung / /
dka' thub mnyams rtse gcig sems kyis ni/ /nyin gcig bzhin du cung zad sngags bzlas na/ /de yi gsang sngags dus shig na ni 'grub/ /cho ga bzhin du dang po 'bum bzlas nas/ /de nas sngags pa bsgrub la 'jug par bya/ /des na dngos grub myur du 'thob 'gyur 
la/ /gsang sngags cho gas yun ring nyon mi mongs/ /lus la sa yis dril phyis byas nas su/ /chu chen rnyog pa med par zhugs nas su/ /ci tsam 'dod pa'i bar du khrus byas te/ /byung nas shar ram byang du kha bltas nas/ /chu yis lag pa rkang pa bkrus nas su/ /pus mo phyi rol du 
ni bstan byas te/ /bar du lag bzhagatsog cog por 'dug nas/ /sgra med dbu ba med pas nye reg bya/ /lan gsum bar du chu ni 'thungs nas kyang / /mchu la lan gnyis yongs su phyi bar bya/ /so la chags pa lce yis reg pa dang / /sbrid pa byung na kha yang bkru bar bya/ /rab byung skyes 
pa bud med gzhon nu dang / /gzhon nu ma dang rgan po bram ze rnams/ /de la nam yang sngags pas reg mi bya/ /sngags pas de dag rnams la mi bsam mo/ /brgya la de dag rnams kyis reg gyur tam/ /sgrub pos de dag rnams la reg gyur na/ /slar yang khrus dang 'thor 'thung 
byas nas su/ /de nas phyir yang bzlas la 'jug par bya/ /gtsang sbra la dang zlos dga' snying rje can/ /rtag tu len pa las ni log pa dang / /slong mo'i zas za lha yi las brtson pa/ /de yi lus la gsang sngags 'jug par 'gyur/ /'ga' yis bud mid gos dang nor rnams 
dang / /bzhon pa rgyan dang byug pa bza' btung dang / /mal stan rnams ni mang nyung byin gyur na/ /de la bsgrub la gnas pas mi blang ngo / /sa phung bshangasgor lnga ste mtshan la gsum/ /g.yon la gsum ste lag pa gnyis la bdun/ /yang na sa dang chu yis ci srid du/ /dri ma dri bral de srid 
</page>

 <page>
<ph>276</ph><p>096-138b</p>
bar du bya/ /sos ka nags me mchedapa'i me lce yis/ /ma bsgrims bzhin du tshang tshing kun bsregs ltar/ /bzlas brjod me la tshul khrims rlung gis sbar/ /brtson 'grus chen po'i me lces sdig pa sreg /ji ltar gangs la nyi ma'i 'od zer gyis/ /gdungs na bzi brjid 
mi bzod 'ju ba bzhin/ /tshul khrims nyi ma'i 'od zer bzlas brjod kyis/ /gdungs nasdig pa'i gangs kyang zad par 'gyur/ /mun nag dmag la mar me phyung ba yis/ /mun nag ma lus sel bar byed pa ltar/ /tshe rabs stong nas bsags pa'i sdig pa'i mun/ /bzlas brjod 
mar mes myur du sel bar byed/ /ci ste bzlas brjod pa ni sbyin sreg gis/ /gsang sngags bsgrubs kyang dngos grub ma thob na/ /'jim pa las ni mchod rten 'bum gdab pa'am/ /yang na chu 'gram bye ma la yang gdab/ /des ni de yi sdig pa srid gzhan la/ /byas pa gang 
yin de ni zad gyur na/ /des ni gsang sngags mthu yis 'di nyid du/ /mthong ba'i chos la gsang sngags 'bras bu 'thob/ /sngags kyi rtsa ba dang po tshul khrims te/ /de nas brtson 'grus dang ni bzod pa dang / /rgyal ba la ni dad dang byang chub sems/ /gsang sngags dang ni le lo 
med pa'o/ /ci ltar mi dbang yan lag bdun ldan pa/ /skyo ba med par skye dgu 'dul bar byed/ /de bzhin sngags pa'ang yan lag 'di bdun dang / /ldan na dngos grub dam pa'ang thob par 'gyur/ /dang po bzlas brjod phal cher byas nas su/ /de yi 'og tu 'dir ni sbyin sreg bya/ /
sbyin sreg dag gis gsang sngags mchog myur s+col/ /yid du 'ong ba'i 'dod pa'angasbyin pa mdzad/ /gang gis dpag tshad brgya yi pha rol nas/ /gsang sngags mthu yis bud med bkug kyang ni/ /bud med ma yin gnod sbyin bu mo ste/ /de gzugs cha byad kyis ni sngags pa bstan/ /
'dod pa'i don phyir bsgrub pa gang yin de/ /grub na'ang gnod sbyin bu mos sbyin paro byed/ /de ni bud med de ya lus su yang / /sprul nas mtshan mo 'dod pa bsten par byed/ /ci ltar mi dag 'dod phyir bud med la/ /bsten phyir mi yi nor ni zad 'gyur ltar/ /de bzhin gnod sbyin 
</page>

 <page>
<ph>277</ph><p>096-139a</p>
mo'am bran mo dag /gsang sngags mthus bkug bsten par byed pa'o/ /gzhan gyi chung mar yid la bzhag nas su/ /gang zhig de la 'dod gdungs bsten byed pa/ /mi shes yid kyis gzhan gyi chung ma la/ /'dod pa spyad pas sdig pa mang po 'thob/ /
rgyal ba la dad gzhan la phan brtson pa'i/ /lha klu lha min gnod sbyin dri za dang / /grub par bcas pa sngags bshad gang yin pa/ /de dag rgyal ba'i nyan thos rang sangs rgyas/ /de bzhin gshegs dang byang chub sems dpa' yis/ /ma 'ongs sems can mgon skyabs 
med rnams la/ /rab tu gzigs nas byin gyis brlab pa mdzad/ /de dag 'bras bu rab dang 'bring dang ni/ /tha mar dbye bas rnam pa gsum du bstan/ /mkha' la 'gro dang dpal gyi phug tu 'jug /'dod dgu'i gzugs can mi snang rnam pa dang / /gnod sbyin bu mo'i khyo dang 
bcud kyis len/ /mig 'phrul sgyu ma mtshan mo rgyu ba ste/ /de dag mchog yin 'bring ni sa bdag go/ /grong dang nor dang dbye dang dgug pa dang / /dgar dang bskrad pa dang ni gsad pa dang / /klu yi gdon gyis zin pa gso ba dang / /gang yang 'di lta bu dang mthun pa'i las/ /de ni mkhas 
pas phran tshegs yin par bstan/ /bye brag tu ni klu dang gnod sbyin dang / /byis pa gdon gyis zin dang gang dag tu/ /lus can rnams la ngo mtshar sna tshogs dag /ston par byed pa phra mo'i phran tshegs yin/ /byab dang khu tshur thal lcagaskra drang dang / /rna bar bzlas dang dbab dang bskrad 
pa dang / /gsad dang bcing la sogs pas tshar gcad dang / /bod dang rig pa'i gos dang sngags gos dang / /rdog pas bsnun dang rnam par bskyod pa dang / /mig tu dug song ltar ni gzhug pa dang / /khab kyi gzugs dang khab cing skyug tu gzhug / phu zhes bud dang yan lag 
gzhig pa dang / /brang gis 'gro bdag kyang dgug pa dang / /phyir yang bcing dang mnan par bya ba dang / /rmongs dang byad dang dug zar gzhug pa dang / /dug ni gzhan la spo bar bya ba dang / /lcags kyur ldan pas drang bar bya ba 'am/ /lus la zhen pa'i dug ni bslang ba'am/ /zos 
</page>

 <page>
<ph>278</ph><p>096-139b</p>
par bza' dang zos pa bcad pa dang / /sa bcing ba dang pho nya gtang ba dang / /bskrad pa dang ni klu la bstan pa dang / /dung dang rdza rnga'i sgras ni bslang ba ste/ /rnam pa 'di dag dug gi rgyud du bshad/ /sa yi steng na sbrul ni brgyad cu dag /gzhan la gnod par byed cing rnam par 
'khyam/ /de dag rnams las nyi shu gdengs ka can/ /'khyil pa drug dang dug med bcu gnyis dang / /de bzhin sbrul ni khro bo bcu gsum ste/ /sum cu gang yin rigs de'i nang du gtogs/ /sbal pa'i mgo dang sdig pa kha brgyad dang / /rnam par dbye na rab tu mang po yod/ /
gcin rtug kha chu reg dang mthong ba dang / /mche ba btsugs pa las ni dug kyang gtong / /de las dug gi rgyud la mkhas pa yis/ /rab 'bring tha ma gsum du rnam par da bye/ /dug mod khra ba'i dbang bsgyur skrag pa dang / /de bzhin sngangs pa'am bkres pa'i zas phyiraram/ /
sha khon yod pa'am gshin rjes bstan pa'am/ /lus la brdzis na de dag za bar byed/ /zos pa de yang rnam pa bzhir 'gyur te/ /mche bas zin dang sos bcad btab pa'o/ /gang du mche ba gcig gis khrag phyung rjes/ /de ni dug chung pas ni zin par bshad/ /gang du mche ba 
gnyis kyis btab nas su/ /khrag dag byung bar gyur pa zos pa'o/ /gal te mche ba gsum gyis sha bcad na/ /de ni bcad par gyur pa yin zhes bstan/ /gang du mche ba bzhi yas btab nas su/ /sbrul gyis lus ni zos par gyuro pa de/ /btab nas zas pa yin zhes bshad 
pa ste/ /de ni sman rnams kyis kyang bzlog par dka'/ /me ya rang bzhin gnad rnams 'dra la ba'i dug /mtshon dang me dang gzi brjid mtshungs pa dang / /ji ltar sngags kyis rab tu zhi 'gyur ba/ /de ltar sman pas sbyor bas mi nus so/ /ci ltar me phung chen pos bud shing la/ /
nges par bsregasal chu 'bab skad cig gis/ /zhi bar gyur pa de bzhin dug dag ni/ /me phung lta bur sngags kyis zhi bar byed/ /dug gi mthu stobs shes nas ra ba bsgrims nas/ /gsang sngags cho ga bzhin bzlas bsgrubs na ni/ /sbyor ba 'dis ni dug kyang 'phrog par byed/ /
</page>

 <page>
<ph>279</ph><p>096-140a</p>
ba lang khyu na seng ge ji lta bar/ /dug can sbrul dang dogs med lhan cig rtse/ /lha klu lha min gnod sbyin grub pa dang / /dri za 'byung po mtshun dang gsang ba dang / /yi dgas sha za dang ni lus srul po/ /smyo byed mdangs 'phrogs pa dang grib non dang / /sa yi steng 
na gdon ni sna tshogs pa/ /mi ye sha chil za zhing khrag kyang 'thung / /mya ngan 'dod gdungs khro bas nyam thag pa'i/ /glags skabs rnyed nas lus la 'jug par byed/ /de dag rnams kyis zin pa'i mi 'phyan cing / /glu len gar byed dgod dang khro ba dang / /dga' zhing rngam pa che la 
smra 'dod dang / /spyod pa sna tshogs byed cing lha rnams dang / /lha min ltar 'chos skye bo'i bzhad gad byed/ /gtor ma 'dod pa'am rtsed mo byed 'dod pas/ /gsad pa'i don du lus la 'bab cing 'jug /gsang ba pa rnams gzhig phyir rig pa'i mchog /mthu chen mchog sbyin rdo rje lcags 
kyu 'am/ /gzhan yang nga yi rigs byung rig pa'am/ /khra bo bdud rtsi thab sbyor sogs pas gso/ /ci ltar rig sngags 'dzin pa'i mi dag la/ /gdon rnams 'jigs par gyur pa de ltar ni/ /me min rlung min grong khyer sum brtsegs dag /'joms byed ga za chen nyi ma mes podang / /chu 
bdag ma yin lha min rnams kyis min/ /nor bdag ma yin gnod sbyin rgyal posamin/ /lhag ma mkha' lding bya yi rgyal po dang / /sa srung bu zhon khyer 'jigs rnams kyis min/ /'byung po'i rigs sngags 'dir ni kun mthong dang / /gdon gyis spyod pa ma lus shes nas su/ /
phyi nas gdon rnams dogs med btul nas ni/ /gdon gyis mi 'jigs slar yang tshugs mi 'gyur/ /rigs gsum 'phel dang srid gsum mthar phyin dang / /nyes pa gsum spangs lam gsum thugs chud dang / /de yi sras dang de'i lam rjes 'gro ba'i/ /lha dang lha min sogs pas 
bshad pa'i sngags/ /bdag nyid chen po'i mun pa sel ba yi/ /gsang sngags kyis ni byin gyis brlabs de la/ /'jig rten lha tshogs rnams kyis bsngags pa yi/ /gsang sngags mthu yis de la bskyod du med/ /rdo rje 'chang gi gsung thos lha rnams dang / /tshangs sogs lha 
</page>

 <page>
<ph>280</ph><p>096-140b</p>
min gnod sbyin grub pa dang / /rig 'dzin klu dang gnod sbyin dri za dang / /gsang ba pa dang mtshun dang 'byung po rnams/ /dad pas zhabs la spyi bos phyag 'tshal te/ /gus pas thal mo sbyar nas chig gsol pa/ /kye ma'o srog chags rnams la thugs rjer ldan/ /kye 
ma'o khyod kyi spyod pa sna tshogs pas/ /kha cig gis ni rdo rje 'bar bar mthong / /gzhan gyis da byig to gzhan gyis 'khor lo can/ /de bzhin gzhan gyis rtse gsum zhags pa can/ /gzhan gyis ral gri gzhu dang be con dang / /'jigs pa'i gzugs can mtshon cha kun thogs 
dang / /gzhan dag gis ni zhi ba nyid du mthong / /du ma'i sku mnga' dmigs med sku mnga' bar/ /lha dang gnod sbyin gyis mchod de la 'dud/ /lha min lha yis zhabs la phyag bgyis pa/ /byang chub sems dpa' mchog la phyag 'tshal 'dud/ /rig pa'i dbang phyug gzhu 'gengs 
khyod la 'dud/ /khyod la bdag cag thams cad phyag 'tshal 'dud/ /khyod la bdag cag deng nas skyabs su mchi/ /khyod kyis ci skad gsungs pa de bzhin du/ /mi yis legs par spyad pa bgyis na ni/ /de dag myur du dbul ba'i mun bsal nas/ /nyi ma bzhin du shin tu 'bar 
bar 'gyur/ /yan lag mi nyams sems kyang mi nyams shing / /nad dang sdug bsngal lus nyams mi 'gyur ba/ /khyod la dang ba'i mis ni thob par 'gyur/ /de skad kun gyis tshig tu smras nas kyang / /rdo rje 'dzin la yang yang phyag 'tshal te/ /gzhal med theg par mngon du zhugs nas 
kyang / /ci ltar 'ongs pa'i nam mkha'i lam la dong / /lha rnams dong nas phyag na rdo rje yis/ /dbung bzang la ni tshig tu yang gsungs pa/ /lha rnams kun gyis mdo 'di shes zin gyis/ /khyod kyis 'jig rten 'dir ni grags par gyis/ /de skad gsungs nas dbung bzang de yis ni/ /
langs te gus par rab tu phyag 'tshal nas/ /gtsang byed sdig 'joms dpal yon ldan pa 'di/ /mi yi 'jig rten khams 'dir bsgrags par bgyi/ /'phags pa dbung bzang gis zhus pa'i le'u bcu gcig pa'o// //'phags pa dpung bzang gis zhus pa'i rgyud rdzogs s+ho// //
</page>



</text>