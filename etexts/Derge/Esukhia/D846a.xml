
<text>


 <page>
<ph>6</ph><p>101-3b</p>
rgyud gsum pa/ tshangs pa brgya byin rgyal chen lha dang klu/ /gnod sbyin dri za lto 
'phye lha ma yin/ /gser 'dab grul bum mi'am ci la sogs/ /sems can gang dag bde gshegs sras rnams dang / /nor bdun phun sum dpal bzhed kun gson cig /sangs rgyas bcom ldan yon tan bsam mi khyab/ /dam pa'i chos kyi yon tan bsam mi 
khyab/ /'phags pa'i dge 'dun yon tan bsam mi khyab/ /dkon mchog bsam mi khyab la mngon dad pa'i/ /rnam smin bla na med pa'ang bsam mi khyab/ /bskal pa bye ba khrag khrig bgrang bar yang / /dkon mchog mtshan thos tsam yang rnyed dka' bas/ /brgya lam 
lan cig khom ldan lus rnyed rnams/ /rdzu 'phrul dad pa'i shugs kyis 'dir gshegs te/ /rnam par grol ba'i rin chen sna tshogs gling / /zab mo rgyal ba'i bka' la kun gson cig /bsngo ba gang dag dam chos lhur len 'dir 'dus pa/ /lha klu gnod sbyin 
la sogs mthu chen rnams/ /chos kyi bsod nams shas kyang khyed bzhes te/ /gzi byin 'khor 'phel dgongs pa grub par bsngo/ /gsung rab bdud rtsi'i rjes su bsgrub mdzod la/ /gang la ci rigs so sor dpal bskyed cing / /de bzhin gshegs pa'i 
bstan pa bsrung bar gsol/ /rgyud gsum pa rdzogs so// </page>



</text>