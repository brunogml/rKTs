
<text>


 <page>
<ph>328</ph><p>090-164b</p>
@##/ //rgya gar skad du/ Ar+yA mA rI ts+yai maN+Da la bi d+hi mA rI stsu dzad+hi mA rI ts+yai dzA ta dwA da shasta sru dub+h-isrA duk+hai taM kalpa hr-ihrI da ya sa p+ta sha tan nA 
ma/ bod skad du/ 'phags ma 'od zer can gyi dkyil 'khor gyi cho ga 'od zer can 'byung ba'i rgyud stong phrag bcu gnyis pa las phyung ba'i rtog pa'i snying po bdun brgya pa zhes bya ba/ lha mo 'od zer can la phyag 'tshal lo/ /sgyu ma'i ming lha mo 'od zer can 'byung ba zhes bya ba'i rgyud 
las 'od zer can 'byung ba'i dkyil 'khor yang dag par rgyal bas gsungs pa brjod par bya ste/ sangs rgyas kun gyis byin brlabs pa'i/ /lha rdzas dkyil 'khor 'di nyid ni/ /gru bzhi pa la sgo bzhi pa/ /rta babs bzhi yis rnam brgyan cing / /dra ba dra ba phyed kyis spras/ /
</page>

 <page>
<ph>329</ph><p>090-165a</p>
ka ba brgyad kyis mdzes pa ste/ /rdo rje rin chen zla phyed ni/ /'od zer phreng bas mtshams char bri/ /dbus su 'khor lo yang ni bri/ /rdo rje brgyad kyi 'od phreng can/ /'khor lo'i steng du rdo rje ste/ /rdo rje phreng bas bskor ba'o/ /lha rdzas 'bar ba yi ni me/ /
ston ka'i zla ba dri med 'od/ /bum pa brgyad ni gzhag pa ste/ /sman chen po lnga dang / 'bru sna lnga dang / rin po che sna lnga dang / dri zhim po'i chus bkang la gos gnyis kyis yongs su dkris te/ tsan+dan dkar pos yan lag byugs la me tog gi phreng bas brgyan te/ sna tshogs 
pa'i bza' ba'i lha bshos dang mar me'i phreng bas legs par brgyan no/ /de nas rnam par rgyal ba'i bum pa la brgyad brgya sngags te/ sman chen po lnga dang rin po che sna lnga dang / gos la ste dkar po dang / ser po dang dmar po dang ljang gu dang sngon pos brgyan cing bzhag 
go/ /med na yang ras yug zung gcig gis bya zhing bla re brkyang ba nyid dang / sna tshogs pa'i rgyal mtshan la me tog gi phreng bas dpyangs te dri zhim po'i bdug spos kyis bdugs la slob ma de ru gzhag par bya'o/ /gos zung gis gdong dkris la de nas mgo la thod kyi rnam pa 
yongs su bcing la tsan+dan gyis yan lag byug cing me tog gi phreng bas brgyan te dbang bskur bar bya'o/ /oM mA rI ts+yai swA hA/ nye bar mkho ba rnams la mngon du bsngags pa byas la de nas dbus su ming lha mo 'od zer can zhes bya ba 'dzam bu'i chu bo'i gser lta bu'i 'od bye ba lta bu'i 
ser mo/ sku la gos sngon po 'chang zhing shang 'gag dang stod g.yogs sngon po/ sna tshogs pa'i gdu bu la sogs pa rgyan thams cad kyis yongs su brgyan pa dbus su dgod de/ phyag drug pa zhal gsum pa/ spyan gsum gsum pa phag pa la zhon pa mchod rten spyi bor skyes 
pa'i mgo skyes can phyag g.yon pa na gzhu dang / skud pa dang mya ngan med pa'i yal ga bsnams pa/ phyag g.yas pa na mda' dang / rdo rje dang / khab bsnams pa'i phyag rgya can mchod rten gyi khongs su g.yas brkyang ba'i zhabs kyis bzhugs pa'o/ /oM ar+k+ka ma si swA hA zhes 
</page>

 <page>
<ph>330</ph><p>090-165b</p>
bya ba ni shar phyogs su dgod do/ /rgyan thams cad kyis brgyan pa/ 'char ka'i nyi ma lta bu gzhon nu ma lang tsho la bab pa/ sngon po'i shang 'gag yod pa/ khab dang skud pa'i phyag gis kha dang mig 'drub pa'i phyag gnyis pa'o/ /lho phyogs su gnas pa'i lha mo ni oM mar+k+ka ma 
si swA hA zhes bya ba ni ge'u ri gser gyi mdog can gzhon nu ma'i rnam pa 'chang ba gos sngon po dang / shang 'gag sngon po dang stod g.yogs sngon po can/ mya ngan med pa'i yal ga dang / khab dang skud pa bsnams pa'i phyag gnyis pa/ rgyan thams cad kyis brgyan pa bri 
bar bya ba ni lho phyogs kyi lha mo'o/ /oM an+tar+d+hA na ma si swA hA zhes bya ba ni nub phyogs su gnas pa'i lha mo'o/ /rgyan thams cad kyis brgyan pa gzhon nu ma zhags pa dang / mya ngan med pa'i yal ga bzung ba mdog ser ba/ sngon po'i gos dang shang 'gag dang stod g.yogs can 
phag pa la bcibs pa phyag gnyis pa me lta bu 'bar ba nub phyogs su yang dag par gnas so/ /oM te dzo ma si swA hA/ byang phyogs su gzhon nu ma rgyan thams cad kyis brgyan pa/ mdog dmar ba sngon po'i shang 'gag dang stod g.yogs dang gos 'chang ba phyag gnyis pa 
mda' dang gzhu bsnams pa'i phyag can/ go rims bzhin du byang gi phyogs su gnas brgyad du lha mo dgod par bya'o/ /oM ut+ta ya ma si swA hA me'i phyogs su'o/ /oM gul+ma ma si swA hA/ bden bral gyi phyogs su'o/ /oM ba nA ma si swA hA/ rlung du'o/ /oM tsi ba ra ma si swA hA/ dbang 
ldan du ji lta ba'i rim pas de ltar go rims bzhin du lha mo dgod par bya'o/ /de bzhin du de thams cad nyid de ni phag pa'i zhal gzugs gcig pa stobs che ba'o/ /phag pa yongs su myur ba sngon du song bas ji lta ba'i las kyi rjes su 'brang ste bsam par bya'o/ /de ltar shar gyi sgo 
ru oM A lo swA hA zhes bya'o/ /lho'i sgor oM tA lo swA hA zhes bya'o/ /nub kyi sgor oM kA lo swA hA zhes bya'o/ /byang gi sgor oM sats+tsha lo sa ma sa mUr tI swA hA/ me lha'i mtshams su oM bat+t+wa li swA hA zhes bya'o/ /bden bral du ni oM ba dA li swA hA zhes bya'o/ /rlung du ni oM ba rA 
</page>

 <page>
<ph>331</ph><p>090-166a</p>
li swA hA zhes bya'o/ /dbang ldan du ni oM ba rA ha mu khi swA hA zhes bya'o/ /lho'i snam bu la gnyis te/ oM ba dA kra ma si swA hA zhes bya ba dang / oM ba rA li swa ha zhes bya'o/ /nub kyi snam bu la yang gnyis te/ oM pa rwa kra ma si swA hA 
zhes bya ba dang / oM ba rA li swA hA zhes bya'o/ /byang gi snam bu la yang gnyis te/ oM gul+ma ma si swA hA zhes bya ba dang / oM ba rA li swA hA zhes bya'o/ /shar gyi snam bu la yang gnyis te/ oM ma hA tsi ba ra ma si swA hA zhes bya ba dang / oM ba rA ha mu 
khi swA hA zhes bya ba'o/ /'dir shar la sogs pa'i sgo skyong rnams ni mi bskyod pa la sogs pa'i de bzhin gshegs pa rnams kyi mdog rdo rje lcags kyu la sogs pa'i mtshan ma bsnams pa bat+t+wa li la sogs pa ni ar+k+ka ma si la sogs pa dang mdog kyang 'dra zhing mtshan ma yang 
'dra bar 'chang ba'o/ /lho phyogs la sogs pa'i snam bu la lha mo gnyis ni de bzhin gshegs pa'i mdog ste rim pa ci lta ba bzhin du rdo rje dang / mya ngan med pa'i yal ga dang / mda' dang / gzhu dang / khab dang / skud pa dang / lcags kyu dang zhags pa 'chang ba thams cad kyang 
phag gi zhal can/ spyan gsum pa phag pa la zhon pa/ rgyan thams cad kyis brgyan pa bsam par bya'o/ /de ltar bsgoms pa'i dkyil 'khor ni sdig pa thams cad sel zhing dpal dang g.yang 'chang zhing nor dang 'bru skyed par byed pa/ dge ba yid la 'dod pa'i 'bras bu ni 
rtag tu bzlas pa tsam gyis 'grub par byed do/ /de nas gzhan yang las 'di yin te/ oM mA~M gi sa bon mchog tu gyur pa'i oM mA rI ts+yai swA hA/ sngags 'di yis las thams cad bya'o/ /zhi ba dang / rgyas pa dang / dbang dang / mngon spyod dang / dgug pa'i sngags ni 
dri dang spel bar bya ste/ snying gar hUM gis gsal bar bya zhing mgal me'i 'khor lo la bzhon pa/ lcags kyu dang zhags pas 'gugs bzhin pa bsams na dpag tshad brgya na yod pa'i lha rdzas kyi bud med kyang 'gugs par byed do/ /de nas rgyal po dbang du byed par 'dod na 
</page>

 <page>
<ph>332</ph><p>090-166b</p>
tsha ba'i rang bzhin gyis gzugs brnyan byas la/ des dus gsum du me la sbyin sreg byas na zhag bdun gyis mthong zhing yid ches par dbang du byed do/ /zhi bar byed par 'dod pa ni dUr ba la smyugs pas bya'o/ /tshe ring bar 'dod pa ni/ u dum bA ra dang byang chub kyi shing dang / n+ya gro 
d+ha dang / pa la sha'i yam shing gis me sbar la mya ngan med kyi me tog mngar gsum gyi nang du blugs te/ 'bum phrag gcig tu sbyin sreg bya'o/ /rgyal po dbang du 'gyur te zhag bdun gyis mthong zhing yid ches par 'gyur ro/ /gos thod du bcings pa yang rnyed do/ /de nas 
gzhan yang las ni ba glang ser skya'i rwa g.yas pa'i phyi shun ni mchog tu gyur pa yin te/ de dag phag pa'i rna ba g.yon pa'i khrag dang mig sman cha mnyam par byas te/ oM mA rI ts+yai An+d+hak+dzA na ma si swA hA zhes bya'o/ /zla ba gzas bzung ba'i dus su ji srid ma btang gi bar du 
bzlas na 'grub par 'gyur ro/ /de'i mig la bskus pa tsam gyis mi mthong bar 'gyur ro/ /byi la nag mo'i dri ma dang / byi ma la dang mig sman la lcags gsum gyis dkris la zla ba gzas bzung ba'i dus su khar bcug ste bzlas pa bya'o/ /ci srid du ma btang gi bar du 
byas na de nas 'grub par 'gyur ro/ /mi mthong ba la 'di ni mchog ste/ de bltar med/ gzung du med/ bcing du med/ dgag tu med/ brgal du med/ rmongs par byar med/ chad pas gcad du med/ mgo breg tu med/ gzhur med/ tshig par byar med/ dgra'i 
dbang du 'gro bar mi 'gyur ro/ /oM mA rI ts+yai an+tar+ng+hAn swA hA/ mi mthong bar byed pa rnams kyis las la sbyar bar bya'o/ /de nas thab khung gi mtshan nyid ston pa yin te/ khru gang tsam gyi thab khung la/ /sor bzhi pa yi kha khyer bya/ /rdo rje phreng bas bskor ba yis/ /thab kyi 
dbus su pad+ma bri/ /pad+ma'i dbus su rdo rje bri/ /de nas pad+ma'i rnam 'gyur ba'i/ /blo ldan stong bcas thab khung bya/ /de nas ku sha phyogs bzhir bkram la g.yon du chu'i snod gzhag cing / g.yas su nye bar mkho ba thams cad gzhag go/ /oM mA rI ts+yai hUM phaT 
</page>

 <page>
<ph>333</ph><p>090-167a</p>
swA hA/ zhes bya ba'i sngags 'di ni chu la mngon par bsngags la bsang bar bya'o/ /bgegs thams cad bskrad la de nas me lha spyan drang bar bya ste/ oM e h+ye hi ma hA b+hU ta de ba ga na r-i Shi dwi dza sat+ta ma gr-i hI twA A hu ti A hA ra a smin+san+ni hi to b+ha ba oM ag+na ye tri pha tri 
swA hA/ A bi sha A bi sha/ ma hA shri ye/ ha bya ka bya pA ha nA ya swA hA/ sngags 'di yis bkug nas thab khung gi dbus su me lha dgod par bya ba ni nyi ma la gnas pa spyan gsum pa phyag bzhi pa mchog sbyin dang ril ba spyi blugs dang / pad+ma'i phreng ba dang / dbyug pa dang / bgrang 
phreng bsnams pa'o/ /skra kham pa gyen du 'bar zhing / me lha bzang po sdig pa thams cad 'joms pa'i mchog ste/ de nas de'i zhal du dgang blugs gsum dbul bar bya'o/ /de nas phyis bkod pa ra~M yongs su gyur pa las nyi ma'i dkyil 'khor gyi rnam pa'o/ /de nyid la a yongs 
su gyur pa las zla ba'i dkyil 'khor me 'bar ba lta bu dang / steng du dgod pa ni lha mo 'od zer can sngon bzhin bsams la/ de'i zhal du dgang blugs dbul bar bya'o/ /bdag nyid gal te dngos grub 'dod na rdo rje slob dpon gtsang sbra dang lus khrus byas te gos dkar po gon pa 
la ni zhi ba'o/ /rgyas pa la ni gos ser po 'chang ba'o/ /dbang la ni gos dmar po 'chang ba'o/ /mngon spyod la ni gos nag po 'chang ba'o/ /de ltar rdo rje slob dpon gyi gdams ngag gis rtogs par bya'o/ /de nas zho dang sbrang rtsi dang / mar la smyugs la pad+ma 
'bum phrag gcig sbyin sreg bya'o/ /gal te sa gzhi bdag por 'dod pa ma yin na'o/ /yang na thang sku'i mdun du pad+ma 'bum phrag gcig dbul bar bya'o/ /de nas 'od zer can rang gi gzugs kyis mthong ba'am/ yang na phun sum tshogs pa chen po thob par 'gyur ro/ /
skye ba 'di la bde ba thams cad skyed par byed pa'i mchog go/ /yang ku mu da dang ut+pa la 'bum phrag gcig gis sbyin sreg byas na yid la 'dod pa'i longs spyod thob cing bcom ldan 'das ma 'di mthong bar 'gyur ro/ /gzhan yang las ni oM mA rI ts+yai bat+t+wa li/ ba dA li/ ba rA li/ ba rA ha mu 
</page>

 <page>
<ph>334</ph><p>090-167b</p>
khi/ sarba duSh+TA nAM/ tsak+Shur mu khaM/ ban+d+ha ban+d+ha swA hA/ zhes bya'o/ /'di ni gos la lan bdun sngags la mdud pa byas te seng ldeng sor bzhi pa'i phur bu rnam par bcug nas song na rkun ma la sogs pas glang po che'i rgyal po mche ba gtsigs pa lta bur mthong zhing rkun ma thams cad 
bcings par 'gyur ro/ /skye 'gro'i tshogs thams cad rjes su chags shing rmongs par 'gyur ro/ /de nas sbyor ba gzhan ni zangs ma'i snod du gzugs brnyan nye bar bris la ba bla dang / yung ba dang mu zi dang sngags spel bas sna tshogs rdo rjes bkang bas mnan pa bri bar 
byas na 'gro ba dang 'ong bar nges par byed do/ /'di ni chu'i steng du bzhag na mthong ba la yid ches so/ /de nas gzhan yang sbyor ba ni gi'u wang dang rta'i khrag gis zangs ma'i snod la gzugs brnyan bris la ming dang sngags spel bar snying gar byas la chu'i steng du gzhag 
par bya zhing bzlas pa byas na dpag tshad stong na yod pa yang 'gugs par 'gyur ro/ /rlung gi dkyil 'khor la gnas pa/ zhags pa dang lcags kyus bkug bzhin par skyes pa 'am bud med rnam par bsams na 'gugs pa la the tshom med do/ /'od zer can 'byung ba'i 
dkyil 'khor du dbang bskur ba bla ma dang lha gnyis la mchod par byed na de la lha'i gsang sngags yang dag pa'i rgyal bas gsungs pa 'grub par 'gyur ro/ /yi ge bzhi phyogs bzhir ri dang 'dra ba in+d+ra nI la'i 'od can dpag tshad stong du khyab pa la bkod de de'i dbus su 
zla ba'i dkyil 'khor ro/ /de'i dbus su mA~M las yongs su sprul pa'i bdag nyid shin tu ser zhing thu ba brdzes pa'i gzugs yid du 'ong ba gos nag po 'chang zhing gos sngon po'i shang 'gag dang stod g.yogs can phyag drug pa/ phag gi zhal gsum pa/ spyan gsum gsum 
pa/ rgyan thams cad kyis brgyan pa/ dbu la mchod rten bkod pa/ phyag g.yas pa na 'bar ba'i rdo rje 'od kyi phreng ba can/ mda' dang / khab bsnams pa'o/ /g.yon par gzhu dang / skud pa dang / mya ngan med pa'i yal ga bsnams pa'o/ /zla ba la phag 
</page>

 <page>
<ph>335</ph><p>090-168a</p>
pa'i shing rta la gser gyi mdog shin tu mang zhing legs pa'o/ /nub mo'i dus su zla ba la nyin mo'i dus su nyi ma la gnas pa 'grub bzhin blta ba bsam par bya'o/ /oM pa~M ya~M ra~M ba~M ma~M/ ma me pA shA~Mtu sta swA hA/ an+tar+d+hA na ma si swA hA/ sngags bzlas 
zhing 'gro na de bltar med/ gzung du med/ bcing du med/ dgag tu med/ brgal du med/ rmongs par byar med/ chad pas gcad du med/ mgo breg tu med/ gzhur med/ tshig par byar med/ dgra'i dbang du mi 'gro'o/ /ldong ros dang / gi'u wang dang / 
mig sman dang bcas pas ta ka ra'i byang phyogs kyi rtsa ba gcer bu skra grol bar gyur pas zla ba 'am nyi ma gzas bzung ba'i dus su phyung ste/ gong ma de dang gcig tu byas te ril bu byas la nyi ma dang zla ba dang / me'i dbus su bcug ste kha ru bcug nas sbas te nyin mo dang mtshan mo mi mthong 
bar byed pa'i gtso bo'i ril bu'o/ /oM yang ni snying po mchog go/ /snying po'i las snying po gsang ba las shin tu gsang ba/ 'dod pa bzhi sbyin pa bskyed pa 'di las sangs rgyas nyid thob par 'gyur ro/ /zhes bya'o/ /de nas gzhan yang sbyor ba ni zla ba'i dbus su bcom ldan 
'das ma 'od zer can zla ba'i gdan la bzhugs shing 'dzam bu nA da'i chu bo'i gser lta bu'i 'od dang / 'od zer can yid du 'ong ma/ zhal rngam spyan gsum phyag drug ma/ gos sngon po 'chang zhing sngon po'i shang 'gag dang / stod g.yogs can dang / sna tshogs rgyan 
thams cad kyis brgyan pa dbu la mchod rten bkod pa/ zhal dang po ser po bzhad pa'i zhal/ g.yon pa phag zhal nag po mche ba gtsigs shing 'jigs par byed pa/ lce 'dril zhing dgra bo la khro gnyer byed cing 'jigs par byed cing g.yas pa'i zhal ni dkar po/ ston ka'i 
zla ba'i 'od dri ma med pa can no/ /g.yon pa'i phyag tu gzhu dang skud pa dang / shing mya ngan med pa'i yal ga dang ldan pa'o/ /g.yas pa na mda' dang / khab dang rdo rje gsor ba la dgyes pa de lta bu'i rnam par bsgom mo/ /'dod pa thams cad ster ba don yod pa/ dngos 
</page>

 <page>
<ph>336</ph><p>090-168b</p>
grub thams cad ster ba'o/ /dkyil 'khor 'di ni rgyal bas bka' stsal pa yin no/ /'od zer can 'byung ba zhes bya ba'i 'od zer can 'byung ba'i rgyud 'di gsungs pa ni/ gru bzhi pa la sgo bzhi pa/ /rta babs bzhi yis rnam par brgyan/ /gos zung gis ni dkris pa 
yi/ /bum pa brgyad dang yang dag ldan/ /tsan+dan dkar po dag dang ni/ /me tog phreng bas mdzes pa ste/ /dkyil 'khor mchog tu gyur pa ni/ /tshon sna lnga yis bri bar bya/ /de yi dbus su pad+ma ni/ /'dab brgyad ge sar dang bcas pa'o/ /me tog phreng ba dra phyed dang / /
dra ba rta babs dag dang bcas/ /mar me brgyad dang yang dag ldan/ /sna tshogs bla re brgyan byas te/ /pad+ma'i dbus su yi ge ba~M/ /o~M mA rI ts+yai swA hA/ zhes bya ba dang / oM arka ma si swA hA/ zhes bya ba ni shar phyogs su'o/ /oM marka ma si swA hA/ zhes bya ba ni lho 
phyogs su'o/ /oM an+tar+d+hA na ma si swA hA/ zhes bya ba ni nub phyogs su'o/ /oM te dzo ma si swA hA/ zhes bya ba ni byang phyogs su 'dod pa'o/ /shar lho mtshams su ni oM pa tA kra ma si swA hA zhes bya'o/ /bden bral du ni oM urma ma si swA hA/ zhes bya'o/ /rlung du ni oM ba nA 
ya ma si swA hA zhes bya'o/ /dbang ldan du ni oM bi pa ri ma si swA hA zhes bya'o/ /steng du ma hA tsI ba ra ma si swA hA/ zhes bya'o/ /'og gi char ni oM pa rA kra ma si swA hA zhes bya'o/ /de ltar dkyil 'khor bkod la mchod pa byas na 'dod pa thams cad ster ro/ /sngon du 
bstan pa'i rim pas thang sku 'am yang na bri bar bya'o/ /slob ma kha cig dkyil 'khor du dbang bskur na de la dngos grub thams cad ring ba ma yin no/ /rang gi nor ram rang gi lus po yang dbul bar bya'o/ /yi ge bzhi pa'i cho ga rdzogs so// //nam mkha' la zla ba 
dang nyi ma mchod rten gyi nang du mA~M yig yongs su gyur pa las/ bdag nyid gzhon nu ma gser bzhus pa lta bu legs shing ser ba/ 'char ka'i nyi ma lta bu 'od gsal zhing 'bar ba/ 'phro ba'i 'od zer stong gi phreng ba can/ ban+du ka dang / dza ma'i me tog lta bu dmar po'i 
</page>

 <page>
<ph>337</ph><p>090-169a</p>
gos 'chang ba/ sna tshogs dmar po'i shang 'gag dang / stod g.yogs can dang / gdu bu dang / rna rgyan dang / ska rags g.yer ka dang ldan pa/ rkang gdub bam/ sna tshogs kyi gdu bu'i phyag rgya can/ rgyan thams cad kyis brgyan pa/ dbu 
la rnam par snang mdzad bzhugs pa/ mya ngan med kyi phreng bas mgo bo la brgyan pa/ phyag brgyad pa/ zhal gsum pa/ spyan gsum gsum pa/ g.yon pa'i phyag na gzhu dang / mya ngan med pa dang / skud pa dang / zhags pa'i phyag can no/ /g.yas na 'bar ba'i rdo rje 
dang khab dang lcags kyu dang / mnyam par mda' gsor ba la dgyes pa'o/ /zhal dang po ni zhi ba'i zhal phye ba/ ser po lta bu shin tu ser ba/ ut+pa la lta bu'i spyan/ li khri cha phra mo can bskus pa lta bu'i mchu/ sgeg pa dang bcas shing yongs su rol ba/ g.yon pa'i phyogs 
kyi zhal ni khro ba dang bcas shing / zhal 'gyur ba mche ba gtsigs shing 'jigs par byed pa/ in+d+ra nI la lta bu'i 'od mu men dang 'dra ba/ nyi ma bcu gnyis kyi 'od dang mnyam par ldan pa/ khro ba dang bcas pa'i khro gnyer gtsigs pa/ ljags 'dril ba/ 'jigs pa yang 
'jigs par byed pa'o/ /g.yas kyi zhal ni shin tu dmar ba/ lha rdzas kyi pad+ma rA ga'i 'od lta bu 'bar ba'i mchod rten gyi ske ba la gnas pa'i shing mya ngan med pa'i sdong po'i yal ga la/ dmar po'i me tog gis yongs su brgyan pa la de'i 'og gi rtsa bar rnam par snang mdzad/ ral 
pa'i cod pan 'chang ba/ zhi ba gser lta bu'i mdog ser ba mgon po byang chub mchog gi phyag rgya yongs su 'chang bzhin pa/ phag pa'i shing rta rtog pa/ mchod rten gyi nang du g.yas brkyang ba'i zhabs kyis bzhugs pa/ gzhon nu ma lang tsho la bab pa/ de'i shing 
rta'i mdun 'og tu rlung gi dkyil 'khor la ha las yongs su rdzogs pa'i 'phrul pa'i gza' chen po rA hu la nyin mo'i nyi ma dang mtshan mo'i zla ba yongs su 'dzin pa'o/ /lha mo bzhis yongs su bskor ba ste/ oM mA rI ts+yai swA hA/ zhes bya ba ni sngags so/ /mdun du gnas 
</page>

 <page>
<ph>338</ph><p>090-169b</p>
pa'i yang dag par bskul ba'i shing rta'i mchog phyag bzhi pa/ mdog dmar ba phag pa'i zhal gos dmar po 'chang ba/ dmar po'i shang 'gag dang / stod g.yogs 'chang ba/ rgyan thams cad kyis brgyan pa/ khab dang skud par byed pa'i shing rta'i mchog las/ 
lcags kyus bsgrub bya 'gugs bzhin pa dang / zhags pa dang / yal ga'i phyag can no/ /oMbat+t+wa li/ ba dA li/ ba rA li/ ba rA ha mu khi swA hA zhes bya ba'i sngags 'dis yid kyis 'dod pa'i bud med dam/ skyes pa rlung gi dkyil 'khor la zhon nas 'gugs par 
byed do/ /lho phyogs ngogs su gnas pa'i lha mo ni/ oM bat+tA li/ ba dA li/ ba rA li/ bA rA hA mu khi sarba duSh+Ta pra duSh+TA tsak+Shur mu khaM ban+d+ha ban+d+ha mi swA hA/ zhes bya ba ni gdug pa can gyi kha 'ching bar byed pa'i sngags so/ /phyag bzhi pa/ gser gyi mdog gos dmar po 'chang ba dmar 
po'i shang 'gag dang stod g.yogs 'chang ba can/ mya ngan med pa'i yal ga dang zhags pa'i phyag can/ khab dang skud pa dang drubs bzhin pa/ mya ngan med pa'i me tog gi phreng bas dbu la brgyan pa'o/ /nub phyogs su gnas pa'i lha mo ni/ oM bat+tA li/ ba dA li/ ba rA li/ bA rA hA 
mu khi sarba duSh+Ta pra duSh+TA nAM/ staM b+ha ya swA hA/ rgyab tu gnas pa'i lha mo phyag bzhi pa bsam par bya'o/ /rdo rje dang / zhags pa dang / yal ga dang / khab kyi phyag can/ gser mdog gos dmar po 'chang ba/ shang 'gag dang stod g.yogs dmar po can gzhon nu ma rgyan 
thams cad kyis brgyan pa/ mya ngan med pa'i me tog gi phreng bas dbu la brgyan pa'o/ /oM bat+t+wa li/ ba dA li/ ba rA li/ bA rA hA mu khi sarba duSh+TAM me ba sha ma nA ya swA hA/ byang phyogs su gnas pa'i lha mo phyag bzhi pa sna tshogs kyis brgyan pa/ gos dmar po 'chang zhing dmar po'i 
shang 'gag dang / stod g.yogs can nyi ma 'char ka lta bu'i 'od 'phro ba/ 'dod pa'i me lta bu 'bar ba/ g.yon pa'i phyag tu 'bar ba'i gzhu dang / mya ngan med bzung ba'i phyag gi g.yas pa'i phyag na mda' dang rdo rje 'od 'phro ba'o/ /'jig pa'i dus kyi bskal pa'i me lta bu gnas 
</page>

 <page>
<ph>339</ph><p>090-170a</p>
pa'i lha mo sems can thams cad dbang du byed ma/ rtsom pa'i dang po nyid du 'phags pa'i dge 'dun la ston mo bya ste/ ras sar pa la bcom ldan 'das ma lha mo 'od zer can gyi thang sku lha bzo mkhan gso sbyong la gnas pas bri bar bya'o/ /gus pa dang ldan 
pas steng g.yogs yod pa'i phyogs gcig tu phyis ni thang sku rdzogs par bya ste/ dge slong ma rnams la ston mo sbyin zhing bu mo gzhon nu ma rnams la yang ston mo sbyin no/ /de nas rdzing bu 'am rgya mtsho 'am/ ri bo 'am/ dur khrod dam/ shing n+ya gro d+ha'i rtsa ba 'am/ skyed mos tshal 
lam/ lha khang ngam/ khang pa ru gdung dang bcas pa'i mchod rten gyi nang du sku gzugs bkram la mchod pa rnam pa lnga dang bcas pas yi ge'i grangs kyi 'bum bzla'o/ /de nas dang po dang / gnyis pa dang / gsum pas sdig pa 'dag par 'gyur ro/ /bzhi pa ni rgya 
mtsho las brgal ba dang / ri bo la gnas pa dang / gzhon nu ma dang phrad pa mthong ngo / /de nas sdig pa dag pa yin no zhes rtogs par bya'o/ /lnga pa la me mar gyi rtse mo 'phel zhing dri zhim po sna la bro'o/ /drug pa la sangs rgyas dang byang chub sems dpa' mthong ngo / /bdun 
pa la ni 'od zer can mthong bar 'gyur ro/ /gang gi tshe sgrub pos rtags 'di rnams mthong na de'i tshe sngags grub pa brtan por gyur pa yin no/ /gang gi tshe mi dge ba'i mtshan ma mthong na de'i tshe ni sbrul dang / spre'u dang / byi la dang / bong bu dang / rta dang / glang po che dang / ma he dang / 
khyi dang / de bzhin phan tshun du 'thab bzhin pa dang / sgrub pa po skrag bzhin par gal te mthong na de'i tshe nyis 'gyur gyi 'bum tsho bzlas na de'i tshe bcom ldan 'das ma'i gzugs su dngos su mthong ste de nas rtog pa las gsungs pa'i las 'grub bo/ /oM mA rI ts+yai swA hA zhes bya 
ba'i sngags 'di las thams cad la sbyar bar bya'o/ /rtag tu brgya phrag brgyad bzlas na 'dzin blo rno bar 'gyur zhing gzhung stong phrag gcig 'dzin par 'gyur ro/ /tshe ring ba dang / nad med pa dang / stobs dang ldan par 'grub cing de thams cad kyis mchod pa'i 'os su 
</page>

 <page>
<ph>340</ph><p>090-170b</p>
'gyur ro/ /tshe stong phrag gcig 'phel ba ni khri tsho gcig bzlas pas grub pa thob par 'gyur ro/ /mtshams med pa rnam pa lnga byas kyang bye ba phrag gcig bzlas na 'grub par 'gyur ba ni nges par yang dag par rnam par snang mdzad kyis gsungs pa'o/ /mi mthong ba 
dang / mig sman dang / mchil lham dang / ral gri dang / ril bu dang / gi wang dang / mkha' spyod dang / dbang dang / dgug pa dang / bskrad pa dang / gsad pa dang / dbye ba dang / rengs pa dang / rmongs par bya ba dang / bcing ba dang / mnan pa 
dang / phur bus gdab pa dang / gnod sbyin mo dgug pa dang / mkha' 'gro ma tshar gcad pa dang / rims dang / nad dang / dug dang / rims nyin bzhi pa la sogs pa med par bya ba dang / dbab pa dang / lha dgug pa dang / gter stor ba rnyed par bya ba dang / 
ngo mtshar ba mang ba ni 'dis byed de/ sngags kyi rgyal po bskul zhing 'od zer can gyi nga rgyal la yang dag par ldan pas rtag tu sngags bzla bar bya'o/ /de nas dbang dang dgug pa'i cho ga yin te/ steng g.yogs yod pa'i phyogs su tsan+dan dkar pos dkyil 'khor byugs 
pa'am/ yang na lci bas byas te sku gzugs kyi mdun du bya'o/ /mya ngan med kyi me tog gi khu ba dang / rgya skyegs dang / tsan+dan dmar po dang / gi'u wang la gzugs brnyan mngon par bris te snying gar sngags dang spel ba'i ming byas la de'i chos 'byung du g.yon 
pa'i lag pa bzhag ste rkang par lhung zhing sna tshogs pas myos te shin tu chags pas skra grol ba 'dar bzhin pa bsams la sngags bzla'o/ /ming gzung ba'i sbyor bas yid la 'dod pa zhag gsum gyis nges par dbang du byed do/ /de nas gzhan yang sbyor ba ni chu klung gi 
ngogs gnyis kyi sa 'am/ rkang rjes kyi rdul dang ldan pas gzugs brnyan byas la/ sngon du bstan pa'i rdzas de nyid kyis gro ga 'am/ dur khrod kyi ras la sngags dang spel ba'i ming bris te snying gar bcug la/ de ni skar ma rgyal la bya'o/ /sor brgyad pa'i mya ngan med pa'i 
</page>

 <page>
<ph>341</ph><p>090-171a</p>
phur bus skye gnas phug la phur bu de g.yon pa'i lag par bzhag ste ming bzung bas sngags bzlas pa bya'o/ /nges par zhag gsum gyis dbang phyug chen po'i chung ma yang dbang du gyur na gzhan skye 'gro rnams smos kyang ci dgos/ de nas gzhan yang sbyor 
ba ni 'di yin te/ spra tshil gyis rang bzhin gyi gzugs brnyan byas la sin d+hu ra'i rdul gyis mdzes pa'i snod du bstan pa'i sman chen pos gro ga la sngags dang spel ba'i ming bris te snying gar gzhag go/ /'di kun kyang skar ma rgyal la bya'o/ /mya ngan med kyi phur bus chos 
'byung phug la lus ske tshes byugs la seng ldeng gi me la bdugs pa tsam gyis brgya byin gyi bu mo yang zhag gsum gyis dbang du 'gyur na mi'i bu mo lta smos kyang ci dgos/ de ltar skyes pa la yang sngags bzlas pa tsam gyis 'grub bo/ /de nas gzhan yang sbyor ba ni 'di 
yin te dur khrod kyi thal ba dang / grog mkhar gyi sa dang rdza mkhan gyi 'khor lo'i sa dang / rkang rjes kyi sa dang ldan pas gzugs brnyan byas la tsan+dan dmar po dang / gi'u wang gi sngags dang spel ba'i ming gro ga la bris te snying gar bcug ste/ seng ldeng gi me la 
gdung bar byas na mi'i rgyal po yang zhag bdun du thun mtshams gsum du thang sku'i mdun du bzlas pa byas na dbang du byed cing mthong zhing yid ches pa'o/ /de nas gzhan yang gus pa'i sbyor ba chen po ni dpyangs te shi ba'i mig g.yon pa'i mig sman dang / g.yon pa'i srin lag 
dang / g.yon pa'i rtsib ma'i sor drug pa blangs te skyes bu'i thod pas tsan+dan dmar po dang / rgya skyegs dang / gi'u wang dang / shing mya ngan med kyi me tog gi khu ba skar ma rgyal gyi dus su blangs te pad+ma 'dab ma brgyad pa la ming spel ba'i sngags kyi rgyal po bri'o/ /me dug 
gis bskor ba rlung gi sa bon gyis bkang bar bsams la lha mo nyi ma'i dkyil 'khor la g.yas brkyang ba'i zhabs kyis bzhugs pa/ zhags pa dang lcags kyus bkug bzhin pa rlung gi dkyil 'khor dpag tshad stong na yod pa yang 'gugs par byed do/ /bud med dgug pa 
</page>

 <page>
<ph>342</ph><p>090-171b</p>
mchog tu grub pa'o/ /de nas gzhan yang sbyor ba 'di yin te/ mya ngan med kyi shing leb la mi'i bdag po'i gzugs gsal por bris la rang gi khrag dang gi'u wang dang gur gum gyis de'i snying gar ming bris te mA~M gis yongs su bskor cing / yang ts+yai yis yongs su bskor 
ba byas la/ rkang pa g.yon pas mnan cing mi'i bdag po'i ming gzung ba'i sngags bzlas pa byas na zhag gsum gyis the tsom med par 'gugs par byed do/ /de nas gnod sbyin mo 'gugs par 'dod na dge ba'i skar ma bzang ba rgyal la dur khrod du shing n+ya gro d+ha'i rang bzhin gyi 
gzugs brnyan khru gang tshad tsam gyis gnod sbyin mo'i gzugs gsal po lang tsho la bab pa byas la/ rgyan thams cad kyis brgyan pa g.yas pa'i zhabs cung zhig bskum pa/ g.yon pa'i phyag gis shing n+ya gro d+ha'i yal ga la 'jus pa/ sgeg pa'i nyams kyis rol 
pa'i 'dod pa spyad pa la dga' ba/ sngon du bstan pa'i sman chen pos ming dang / sngags spel ba'i snying gar byas la/ steng g.yogs yod pa'i sa phyogs gcig tu mi'i 'du 'dzi med par nub mor dog sar tsan+dan gyi dkyil 'khor nye bar byugs la thang sku'i mdun du 
bzhugs par bya'o/ /me tog gis rnam par bkram ste/ mar me sbar bar bya zhing / gu gul gyi bdug pa yang sbyin par bya'o/ /gnod sbyin mo gang gi ming nas bzung nas bzlas pa byas na de 'ong bar 'gyur ro/ /zhag dang po la mtshan ma ston cing de nas zhag gzhan 
gyis mthong bar byed do/ /de'i tshe ci yang mi smra bar gnas par bya'o/ /smra bcad kyi sdom pas ci srid zla ba gcig tu byas na 'grub par 'gyur ro/ /grub nas mchog ster bar byed do/ /ma nyid dam/ sring mo nyid dam/ chung ma nyid gang rung du sgrub pa pos brjod par 
bya'o/ /de'i tshe lus kyis khur nas rang gi yul du 'gro ste/ sgrub pa po bskal pa gcig gi bar du ci dgas 'tsho bar 'gyur ro/ /gang gi tshe skyon gyis bag med par gyur te ma grub na sbyin bdag chen por 'gyur te tshe 'di la longs spyod rgya chen po thob cing skye ba gzhan du gnod 
</page>

 <page>
<ph>343</ph><p>090-172a</p>
sbyin gyi rigs su skye bar 'gyur ro/ /de ltar gnod sbyin mo'i sgrub thabs kyi cho ga brjod pa'o/ /gzhan yang rgyal po dbang du bya bar 'dod na shing n+ya gro d+ha'i rtsa bar mar la 'phyang ba la de'i rang bzhin gyi gzugs brnyan byas la legs shing gsal bar 
bya'o/ de'i snying gar ming gi'u wang dang / rgya skyegs dang / gur gum gyis mngon par bris la zhags pa dang lcags kyu gnyis kyis bkug cing rkang pa gnyis su lhung bar bsam zhing sngags bzlas na khol po bzhin du ci srid 'tsho'i bar du 'gyur ro/ /sbyor ba mchog 
tu gyur pa 'di ni nges par 'bad par bya'o/ /yang na dge ba'i nyin skar ma rgyal la byas pa ni shing mya ngan med kyi rang bzhin la gzugs brnyan khru gang tsam byas la yang rgyal ba bcom ldan 'das ma 'od zer can ma phyag brgyad pa/ zhal gsum pa/ spyan gsum gsum pa/ 
mchod rten gyi dpal la brgyan pa'i mgo skyes can/ mya ngan med kyi me tog phreng bas brgyan pa/ gser gyi rna rgyan dang / mgul rgyan dang / phreng ba phyed pa dang / gdu bu dang / ska rags dang / rkang rgyan dang sna tshogs pa'i phreng ba brgya yis brgyan pa 'dzam bu'i 
chu bo'i gser lta bu'i 'od 'bar ba'i sku stong phrag bcu'i nyi ma'i 'od dang 'dra ba'i 'od gos dmar po 'chang zhing sna tshogs pa'i shang 'gag dang / stod g.yogs can/ g.yon pa'i phyag tu gzhu dang / mya ngan med pa dang / zhags pa dang / skud pa'i phyag can no/ /
g.yas phyogs na 'bar ba'i rdo rje dang / mda' gsor ba dang / khab dang lcags kyu bsnams pa'i phyag can no/ /g.yas dang g.yon ni phag gi zhal lo/ /dang po'i zhal phye ba'i 'od zer can/ gser zhun ma lta bu dang 'dra ba/ me tog rgyas pa lta bu'i spyan no/ /mdzes 
pa'i zhal 'od 'phro ba byi ru dang / ban+du ka dang dza ma'i me tog lta bu'i mchu'o/ /g.yon pa ni zhal 'gyur ba khros pa/ mche ba gtsigs pa 'jigs par byed pa/ mi bzad pa'i khro gnyer can/ spyan mi 'khyog pa ma nyams pa ljags 'dril ba/ 'jigs 
</page>

 <page>
<ph>344</ph><p>090-172b</p>
pa'ang 'jigs par byed pa/ in+d+ra nI la lta bu g.yon pa'i zhal lo/ /g.yas pa ni phag gi zhal can pad+ma rA ga lta bu'i mdog go/ /mya ngan med kyi sdong po me tog dang bcas pa ni rgyan du bcas pa'o/ /zla ba dang / nyi ma'i rang bzhin gyi lha ma yin dang / phag pa'i 
shing rta dang nye bar sbyar ba g.yon brkyang ba'i zhabs kyis gnas pa'i lha mo lang tsho la gnas pa'i shing rta'i 'og na/ rlung gi dkyil 'khor la ha~M yongs su gyur pa las gza' rA hu la'i nyin mo nyi ma la/ mtshan mo zla ba 'dzin pa/ yang skar ma rgyal la/ ci 'byor pa'i 
mchod pa bya zhing 'bad la gzhon nu ma'i ston mo bya'o/ /de nas nges par rdzogs par bya ba'i sku gzugs phyis nas gdung gi ril bu gser gyis dkris la spyi bo na yod pa'i mchod rten gyi zhabs kyi nang du blo dang ldan pas bcug ste/ de nas sku gzugs de gdung dang bcas 
pa'i sku gzugs su shes par bya'o/ /yang sku gzugs de steng khab yod pa'i sa phyogs gcig yangs pa'i gnas su tsan+dan nam/ ba lang gi lci bas de'i mdun du dkyil 'khor nye bar byugs la yang dag par mchod de bzlas pa byas na me tog gi rnam par bkram zhing me tog gi phreng 
ba dang / dra ba dang / dra ba phyed pa dpyangs te/ mar me'i phreng bas brgyan la dri zhim po dang / dri dang / lha bshos dang / tsan+dan dang / gu gul gyi bdug spos sbyin no/ /de nas mchod yon gyi snod bshad par bya ste/ dung dang / nya phyis kyi snod dang / gser dngul dang / 
zangs ma'o/ /yang na 'dab chags rang bzhin gyi bum pa la bya'o/ /sngon bzhin du bdag nyid kyis rnam par snang mdzad phyag rgya rgya chen po'i gzung ba la bsam par bya'o/ /de nas bcom ldan 'das ma 'od zer can ma rang dgug pa'i sngags ni/ oM mA rI ts+yai e h+ye hi aM ta san+ni 
hi to b+ha ba/ 'ongs nas sku gzugs de la bzhugs par bsgom par bya'o/ /de nas mchod pa rnam pa lnga dang ldan pas yang dag par mchod la/ oMmA rI ts+yai de ba tA yai an+ta saM ni/ hi to me b+ha ba/ a nu rak+to me b+ha ba/ su to Sh+yo me b+ha ba/ sar+b+ba sid+d+hi m+me b+ha ba/ pra yats+tsha/ 
</page>

 <page>
<ph>345</ph><p>090-173a</p>
de ltar sgrub pa pos brjod par bya'o/ /de nas sngon du gsungs pa'i bum pa tsan+dan dkar pos byugs la me tog phreng ba 'dzin pa la rig pa 'dzin pas brgya phrag brgyad bzlas te/ ar+g+ha byin la bum pa de gzhag par bya'o/ /bcom ldan 'das 
ma bdag nyid la dbang bskur zhing de ltar brjod pas deng nas khyed kyi sngags bdag la grub par mdzad du gsol/ de nas 'od zer can bdag la bsnyen pas bzlas pa dang bsgom pa bya zhing yi ge grangs kyi 'bum bzla'o/ /de nas dngos grub kyi mtshan nyid skyes te sku 
g.yo ba 'am/ 'dar ba 'am/ me mar gyi rtse mo phreng ba dang dri zhim po'i dri bro ba dang / dro ba dang / dud pa dang / 'bar ba bzhin mthong ngo / /gal te ma mthong na de'i tshe nyis 'gyur gyi bzlas pa bya'o/ /yang na bye ba gcig bzlas pa byas na 'grub ste/ de nas bcom ldan 
'das ma 'od zer can dngos kyi gzugs mthong zhing 'grub par 'gyur ro/ /mchog ster zhing yid la 'dod pa grub pa'o/ /ral gri dang / mig sman dang / mchil lham dang / gi'u wang dang / mi snang ba dang / ril bu dang / bcud kyis len nyid kyang bya'o/ /
dngos grub yid du 'ong ba'i ral gri bzung ba tsam gyis rig pa 'dzin pa rnams kyi bdag por 'gyur te/ /rig pa 'dzin ma rnams dang lhan cig tu rol/ ral gri'i dngos grub brjod pa'o/ /mig sman mig la bskus pa tsam gyis bltas na lha dang lha ma yin dang mi dang 
bcas pa dbang du 'gyur ro/ /mig sman gyi dngos grub brjod pa'o/ /mchil lham gon na/ dpag tshad stong du 'gro ba dang 'ong bar byed do/ /mchil lham gyi dngos grub brjod pa'o/ /gi'u wang gis dpral bar thig le byas na/ sna tshogs kyi gzugs 'dzin par 
'gyur zhing mthong ba tsam gyis dbang du 'gyur ro/ /gi'u wang gi dngos grub brjod pa'o/ /ril bu khar bcug na sa gzhi chen po la spyod cing gnod sbyin dang 'dra bar 'dod pa'i gzugs 'dzin pa'o/ /ril bu'i dngos grub bo/ /dngul chu yang dag par rnyed par byas na 
</page>

 <page>
<ph>346</ph><p>090-173b</p>
khams thams cad gser du 'gyur zhing rdo rje'i lus por yang 'gyur ro/ /dngul chu sgrub pa'o/ /yang na gang 'dod pa 'chi ba med cing mkha' spyod kyi bdag po lha rdzas kyi lus nyes pa thams cad las grol ba sna tshogs pa'i gzugs 'chang zhing 'od zer gyi stobs dang / rdzu 'phrul 
gyis gzhan gnon pa'i gzi brjid dang mtshungs par 'dod na de ltar thang sku dang sku gzugs la sgrub thabs 'di 'dra bar 'grub par 'gyur ro/ /yang na bdag med pa bsgoms pas 'grub ste/ yang dag pa 'di ni rnam par snang mdzad kyis gsungs pa'o/ /yang na rgyal 
po dbang du byed par 'dod na tsan+dan dmar po dang / gi'u wang gis gro ga la bsgrub bya'i gzugs brnyan bris la de'i snying gar sngags dang spel ba'i ming bris te de sku gzugs kyi rkang pa'i 'og tu yang dag par bzhag la dmar po'i phreng ba dang gos 'chang bar 'gyur bas me tog 
dmar pos mchod pa byas la gur gum gyi bdug spos sbyin no/ /de la de nyid zhags pa dang lcags kyus bkug ste/ rkang pa gnyis su lhung zhing skyug bzhin par bsam par bya'o/ /sngags kyi rgyal pos bskul bas mi'i bdag po yang zhag gsum gyis dbang du 'gyur ro/ /
de nas gzhan yang sbyor ba ni 'di yin te/ de nyid kyi sku gzugs la khrag dang bcas pa'i gur gum dang / gi'u wang gis gro ga la bsgrub bya'i gzugs bris te/ de'i snying gar sngags dang spel ba'i ming sa bon gyis bskor ba/ yang skroM gyis bskor ba/ yang ts+yai yis 
bskor bar byas pa sku gzugs kyi mdun du gu gul gyi bdug pas bdugs shing sngags brgya phrag brgyad bzlas pa bya'o/ /de nas de nyid zhags pa dang lcags kyus bkug pa rlung gi dkyil 'khor la zhon par bsams na dpag tshad na yod pa'i bud med mchog tu gyur pa yang 
'gugs so/ /yang na de la gdung gi ril bu'i thabs brjod pa ste/ mi ro'i zhag dang / bud med kyi sna dang / dur khrod kyi thal ba dang / yongs su smin pa'i ka pi tha'i phye ma dang / gu gul dkar po dang / rta'i rdul gyis yongs su mnyes la/ bde bar gshegs 
</page>

 <page>
<ph>347</ph><p>090-174a</p>
pa'i gdung yid ches pa la de nyid yongs su dkris te nyi ma dang zla ba dang me'i dbus su gtogs pa rgyal gsum gyis sgrub pa 'od zer can gyi mdun du sngags bzlas pas grub pa ni kha ru bcug na sa gzhi'i dkyil 'khor du gnod sbyin du 'dod pa'i gzugs 
'dzin par 'gyur ro/ /de nas gzhan yang ril bu bsgrub pa yin te/ byi la nag po'i dri ma dang / khyi nag po'i mig dang / rta nag po'i mig dang / khwa nag po'i mig dang / phag nag po'i rna ba g.yon pa dang / khrag dang / bde bar gshegs pa'i gdung yid ches 
pa la phal de nyid yongs su dkris te nyi ma dang / zla ba dang / me gsum du gtogs pa'i rgyal gsum la bsgrubs te 'od zer can gyi mdun du gsang ba'i gnas su mchog gi khar bcug nas sngags bzlas na nor gyi drug cha len cing gzhan gyi bud med mchog rnams la longs 
spyod do/ /de nas gzhan yang ril bu yin te/ srin bya nag po'i mig dang / khwa nag po dang / 'ug pa'i mig dang / ko skye nag po'i mig dang / bde bar gshegs pa'i gdung yin par yang yid ches pa dang rdo rje'i 'od mas mnyes la/ ril bu nyi ma dang / zla ba dang / me'i 
nang du gtogs pas dkris la bsgrub pa ni 'od zer can gyi mdun du sngags bzlas na 'grub par 'gyur te khar bcug na mi mthong bar 'gyur ro/ /de bltar med/ gzung du med/ bcing du med/ dgag tu med/ brgal du med/ rmongs par byar med/ chad pas 
gcad du med/ mgo breg tu med/ gzhur med/ tshig par byar med/ dgra'i dbang du mi 'gro'o/ /mi mthong bar byed pa'i gtso bo 'dis yang dag par rnam par snang mdzad kyis gsungs te/ brtson pa'i mchog ni bzlas pa 'ba' zhig tsam gyis bya'o/ /de nas 
'bebs par 'dod na gzhon nu dang gzhon nu ma lo bcu gnyis lon pa/ mig yangs pa/ bong ring ba dben pa'i sa phyogs gcig tu gtsang zhing khrus byas pas gos dkar po gon pa tsan+dan gyis yan lag byugs pa/ me tog gi phreng ba dang / dri dang bdug spos bya'o/ /de nas 
</page>

 <page>
<ph>348</ph><p>090-174b</p>
ba lang gi lci bas dkyil 'khor nye bar byugs par bzhag la gu gul gyi bdug spos la brgya phrag brgyad bzlas te byin la bsgrub bya'i snying gar zla ba'i dkyil 'khor gyi steng du mA~M dmar po 'bar ba/ me lta bu'i rnam par bsams la/ 'od zer can gyi nga rgyal gyis bsnyen pa 
dang bcas pas dril bu mchog gi sgra dang gu gul gyis bdugs nas skad cig de nyid la 'bebs so/ /oM mA rI ts+yai A be sha ya/ d+hu na kam+pa kam+pA ya/ pra taM grA ha/ gr-ih+Na hu~M oM a mA rI ts+yai swA hA/ zhes bya ba'i sngags 'dis 'bab par 'gyur te/ yang dag par rnam 
par snang mdzad kyis gsungs pa'o/ /char 'bebs pa zhes bya ba'i ting nge 'dzin gyis klu rnams skul bar byed pa de bzhin du klu rnams yang dag par bskul na char gyi rgyun 'bebs par byed do/ /gang gi tshe char med pa kha cig gi dus su gdug pa can gyi klu mi bzad pa 
gdug pa'i sems dang ldan pas lo tog dang rtsa ba dang yan lag dang / sman med par byed pas gal te char mi 'bab na de'i tshe/ rig sngags 'chang gis yang dag pa'i snying po'i sngags 'di lan cig bzlas par byas na char chen po'i rgyun 'bebs par byed do/ /lo tog dang 
rtsa ba dang / yal 'dab dang / sman gyi nags thams cad de yis skyed par byed do/ /A+oMmA rI ts+yai bi pu la ba re nA ge nA ga hrI da ya ba d+ha dz+wa la dz+wa la/ sarba nA ga hr-i da yaM/ kI la nA ga ku la ya ba ti swa ni/ ha na ha na/ sarba du Sh+TAMnA ga hr-i da yA ni/ da ha da ha sarba duSh+TAM nA ga b+ha ba nA ni/ pa tsa 
pa tsa/ pa tsa ya pa tsa ya/ sarba duSh+TAM nA gA ni/ a kra ma a kra ma/ sarba mu drA sA ga ra/ nirma le/ bi kra ma bi kra ma/ ma hA nA ga te dza ba re swA hA/ kun du 'bar ba'i glog klu'i snying po zhes bya ba'i gzungs kyi sngags kyi tshig rig sngags 'chang gis dran pa tsam gyis klu rnams kyis 
char gyi rgyun 'bebs par byed do/ /tad+ya thA/ o~MmA rI ts+yai/ tsa ta tsa ta/ bi tsa ta bi tsa ta/ sla thA sla thA/ sa pA ri tsi Ti swA hA/ de ltar ci lta bu'i gzungs kyi sngags tshig sngon bzhin du brjod par bya'o/ /de nas gtum mo'i sa bon brgya rtsa brgyad klu gnas pa'i chur 
</page>

 <page>
<ph>349</ph><p>090-175a</p>
sbyin sreg byas na myur du char pa'i rgyun 'bebs par byed do/ /gu gul dkar po sbrang rtsi dang bcas pas sbyar la lan nyi shu rtsa gcig gzungs kyis yongs su bzlas na klu rnams la bdug pa sbyin no/ /phyi rol gyi dkyil 'khor kun du phye ba dang 
'o ma'i klu bri bar bya'o/ /sgo bzhir bsgos te logs re rer bum pa gang ba bdun gzhag par bya'o/ /rnam pa sna tshogs pa ji ltar rnyed pa'i chu yang gzhag par bya'o/ /me tog yongs su dgram par bya zhing / sna tshogs pa'i gtor ma sbyin zhing / 'bras bu 
yongs su dag par bya'o/ /bum pa gang ba bzhi dang yongs su rgyas pa'i gtor ma'i bum pa bzhi dang / bdug spos kyi snod bzhi ru gu gul bdug spos sreg la mar me brgyad sbyin par bya'o/ /rig sngags 'chang gis shar gyi sgo ru sbyin sreg bya zhing ka ra bI ra'i shing gi me 
sbar la yungs kar dang rgya tshwa bsres pas brgya phrag brgyad sbyin sreg bya'o/ /brgya phrag brgyad rdzogs na klu thams cad char pa'i rgyun 'bebs par byed do/ /'dzam bu'i gling thams cad du char 'bebs par 'dod pa lor brtson pa thob bo/ /yungs kar dang / tsha ba'i mar 
nag dang / sbrang rtsi dang / rta gsod kyi me tog dang / nA ga ke sha ra'i phye mas ril bu bya'o/ /de nas ril bu snying gar bcug ste sngags brgya phrag brgyad bzlas na bcug pa tsam gyis klu rnams dga' zhing char gyi rgyun chen po 'bebs par byed do/ /gal te de ma thag tu char 
pa mi 'bebs na de rnams kyi lus rul zhing nyams nas 'go nad dang ldan te sdug bsngal chen po nyams su myong bar 'gyur ro/ /thal ba blangs pa rang skyur dang btsos la lan drug cur sngags te/ klu'i gnas kyi nang du blug par bya'o/ /de blugs pa tsam gyis klu rnams myos 
par 'gyur te char gyi rgyun 'bebs par byed do/ /gang gi tshe de ma thag tu char pa mi 'bebs na de'i tshe lus rnams la sha dkar gyi mdze 'byung bar 'gyur zhing mig long bar 'gyur ro/ /pad+ma dang / arga dang / ut+pa la sngon po'i ge sar ba bla dang bsres pa zangs ma'i phye ma 
</page>

 <page>
<ph>350</ph><p>090-175b</p>
can/ yungs kar dang dbang po lag pa dang / rgya skyegs dang bu ram gyi chus shes rab dang ldan par ril bu bya'o/ /lan brgyad cur sngags te rgya shug gi 'bras bu tsam gyi ril bu byas te de nas klu'i gnas su ril bu bdun gzhug par bya'o/ /char med pa'i dus su nyin 
zhag bdun rgyun chad pa med pa'i char 'bebs so/ /gal te de ma thag tu char mi 'bebs na klu'i gnas kyi chu thams cad skam par 'gyur ro/ /klu thams cad sdug bsngal bar 'gyur ro/ /ril bu gcig klu gnas pa'i mtshor rgyal mtshan gyi rtse mo la gdags par bya zhing 
ba dan sngon po yang gdags par bya'o/ /sngags 'di nyid bris te de nyid la gdags par bya'o/ /ci snyed du rgyal mtshan gyi rtse mo las ma grol ba de srid du klu rnams char 'bebs par byed do/ /de nas gzhan yang cho ga brjod de/ oM mA rI ts+yai su pra ti badzra tu nA d+he mi li 
mi li swA hA/ sngags 'dis 'bras sA lu'i khu ba la klu'i gzugs bya ste mgo dgu pa sor brgyad pa'i tshad de dag gi lus po la mtshal gyis byug par bya'o/ /sngags bris pa'i ba dan phul la/ bcom ldan 'das ma'i mdun du gru bzhi pa'i maN+Dal bya ste/ me tog 
bkram pa ji ltar yod pa'i gtor ma dkar po sbyin zhing me tog dang bdug spos kyang sbyin par bya'o/ /se'u 'bru'i yal ga la lan nyi shu rtsa gcig bzlas pa bya zhing brgya rtsa brgyad kyang bzlas pa byas la/ klu'i gzugs brnyan gyi gzugs rdzogs par bya'o/ /klu gang gi ming 
byas pa'i klu de 'khrugs par 'gyur ro/ /gal te rang gi gnas la mi dga' bas phyir mi 'gro zhing char pa'i rgyun 'bebs par byed do/ /gal te char gyi rgyun mi 'bebs na bsgrub bya'i srog dang bral bar byed do/ /de nas yungs kar re re la stong rtsa brgyad bzla zhing klu de la 
gdab par bya/ stong rtsa brgyad tshang ba dang / klu de'i gzugs 'gul zhing sbrul mgo'i gar yang byed do/ /se'u 'bru'i yal gas kyang brdegs par byas nas langs na gnas shing lce gnyis ston par byed do/ /ji srid du nub mo ston par byed na de ltar klu thams cad dbang du 
</page>

 <page>
<ph>351</ph><p>090-176a</p>
'gyur ro/ /gang bzlas pa de byed do/ /'o ma dang yungs kar du bcas pa de ci lta ba'i gzugs kyi sngags brgya rtsa brgyad yongs su bzlas te gnas thams cad du gzhug par bya'o/ /thams cad du thams cad so so nas 'gugs par 'gyur ro/ /tad+ya thA/ o~M 
mA rI ts+yai/ tsa Ta tsa Ta/ bi tsa Ta bi tsa Ta/ swa thA swa thA/ sha ba ri tsi Ti tsi Ti swA hA/ nyin mtshan gcig gis nye bar spyod pa'i cho gas rig sngags 'chang gis byas na gang gi tshe 'dzam bu'i gling gi klu thams cad kyis sems can rnams yongs su bskyang bar bya ba'i don du char 'bebs par mi 
byed na de'i tshe rig sngags 'chang gi dam tshig dang / ci lta ba'i gzungs bklag par bya'o/ /sngags 'di yang lan bdun du sngon bzhin du brjod par bya'o/ /de nas gtum mo'i sa bon brgya rtsa brgyad klu gnas pa'i chu mig tu sbyin sreg bya'o/ /de'i klu thams cad kyi gnas 
ni 'bar zhing / lhag ma'i klu'i rus pa'i gong po rnams yongs su bskam par bya'o/ /na maHshAkya mu na ye/ ta thA ga tA ya/ tad+ya thA/ b+hu dze b+hu dze/ sa man+ta b+hu dze/ ta twa b+hu dze/ pra ba ra b+hu dze/ sa man+ta A ka ra b+hu dze/ tu ru tu ru sa ma ya/ tso da ne swA hA/ nA ga sa ra 
sany+tso di ni swA hA/ char chen po'i dus su sngags 'dis arga'i shing la me sbar la yungs kar dang rta gsod kyi me tog brgya rtsa brgyad dam/ stong klu'i mtsho 'am/ chu mig tu sbyin sreg byas na zhi bar 'gyur ro/ /ma lus pa'i yum dang / phyogs kyi nam mkha' nyi ma stong gi 'od zer 'bar 
zhing rno ba'i rnam pa can gyi rdo rje gdengs pa 'phro bas sreg pa'i bdud kyi tshogs dang / 'dod chags dang / zhe sdang dang / gti mug dang / srid pa dang / skye ba dang / rga ba dang / 'chi ba kun bcom pa'o/ /'bar zhing 'phro ba'i phyogs kyi 'khor lo'i dbus su mA~Myig yongs su sprul 
pa'i bdag nyid gzhon nu ma lang tsho la bab pa/ skad cig gis yongs su snang bar byas te shin tu ser ba'i 'dzam bu'i chu bo'i gser bzhus pa lta bu'i 'od nyi ma stong gi 'od zer gyi tshogs glog lta bu snang bar byed pa'i/ 'od zer can ma lus pa'i/ nam mkha' gsal bar byed pa'i 
</page>

 <page>
<ph>352</ph><p>090-176b</p>
sngags de lta bu bsam par bya'o/ /phyag brgyad pa/ zhal gsum pa/ spyan gsum gsum pa/ zhal gnyis ni phag pa'i zhal nag po/ bdag nyid dbus su zhabs gnyis rol pas gnas shing na bza' sngon po 'chang ba/ sna tshogs pa'i shang 'gag dang / stod 
g.yogs can/ gser gyi rna cha dang / ska rags la dril bu g.yer ka'i phreng bas brgyan pa/ lag gdub dang / rkang gdub la sil sil gyi sgra sgrogs pa/ rgyan thams cad kyis brgyan pa/ thams cad sna tshogs pa'i klu'i dbang pos rgyan byas pa/ klu'i dbang po 
ser po'i sbrul gyi gdengs ka'i nor bu'i 'od kyis spras shing 'od zer rnam par 'phro ba/ mya ngan med pa'i me tog gi phreng ba dbu la bcings shing dbu'i ral pa gyen du 'grengs pa la mchod rten gyis brgyan pa'i mgo skyes can/ rgyab tu mchod rten gyi mgul pa'i steng du gnas pa'i mya 
ngan med pa'i sdong po mchog la gnas pa me tog rnam pas gang ba/ de'i 'og tu pad+ma dkar po kha phye ba la gnas pa'i dpal rnam par snang mdzad la mgon po ral pa'i cod pan 'chang ba/ zhi ba ye shes kyi spyan bye ba/ gser bzhu ba lta bu'i shin tu ser ba/ zhal mdzes 
shing yid du 'ong ba/ nyi ma lta bu bde bar 'bar ba'i sku/ byang chub mchog gi phyag rgya bcings pa/ skyil krung gi bsam gtan la rtse gcig par bzhugs pa'i gzi brjid las byung ba'i 'od 'bar ba me lce'i rtse mo 'bar ba lta bu rgyun gyis nam mkha'i phyogs khyab par 'khor lo la 
'od zer gyi phreng ba sangs rgyas kyi rgyan 'phro ba/ bcom ldan 'das ma 'od 'bar ba'i g.yon pa'i phyag na gzhu dpag tu med pa'i yon tan 'gugs pa'i rna ba'i bar bkang ba'i gzhu gnyis pa lce gnyis 'dril ba'i nor rgyas bu'i skud pa 'od zer gsum pa klu ta k+Sha ka ni mya ngan med pa'i me 
tog go/ /bzhi pa sdigs mdzub dang kak+ko Ta ni zhags pa'o/ /g.yas na 'bar zhing rno ba'i rdo rje gdengs pa 'od 'bar ba ni rigs ldan no/ /gnyis pa na mda' bkang ba ni pad+ma'o/ /gsum pa ni pad+ma chen po'i 'og tu 'dril bzhin pa'i lce gnyis pa ni khab dang skud pa bzung 
</page>

 <page>
<ph>353</ph><p>090-177a</p>
ba'i phyag go/ /bzhi pa ni dung skyong lcags kyu la dkris pa phyag tu bsnams pa'o/ /yang klu rnams ni mche ba gtsigs shing ljags 'dril ba/ mthong ba dug can gyi sbrul mgo'i gdengs ka'i nor bu'i 'od zer gyis phyogs dang phyogs mtshams su gsal 
bar klu'i rgyal po shin tu ser ba/ bzhad pa'i zhal nyi ma 'char ka lta bu'i 'od zer gyi 'od glog gi 'od can 'phro ba can/ ban+du ka dang / dza ma'i me tog lta bu'i mchu dang / pad+ma rgyas pa lta bu'i mdzes pa'i zhal/ smin ma dang shangs kyi dbyibs mtho ba pad+ma rgyas pa lta bu'i spyan/ g.yas 
pa'i zhal ni me tog lta bu'i 'od dkar po/ dkar po'i 'od zer dkar po sprin lta bu/ dkar po ston ka'i zla ba lta bu dri ma med pa/ sngo zhing mi bzad la/ khro ba dang bcas pa/ g.yon pa'i zhal 'gyur zhing gsal ba'i 'od mche ba gtsigs pas 'jigs shing mi bzad pa'i 
nyi ma stong lta bur 'od 'phro zhing 'jig pa'i dus kyi bskal pa'i me lta bu nye bar gnas pa/ blta bar dka' ba'i khro gnyer spyan mi mnyam pas bltas pas klu rnams kyi tshogs skrag par byed pa/ ltung na kha thur du bltas te chu skyugs par byed cing / nam mkha' la gnas 
nas char pa'i rgyun 'bebs par byed pa/ de ma thag tu sa gzhi kun du chu mang pos kun du 'gengs par byed do/ /de la de nyid du nam mkha' la nyi ma las/ o~M pa dA kra ma si swA hA/ zhes bya ba ni sngon bzhin no/ /oM ba rA kra ma si swA hA/ zhes bya bas mdun du gnas pa'i 
lha mo phyag bzhi pa/ gos ser po'i shang 'gag dang / stod g.yogs can spyan gsum pa phag pa'i zhal/ phag pa ser po la zhon pa/ rgyan thams cad kyis brgyan pa/ in+d+ra nI la dang 'dra ba'i 'od sngon po me 'bar ba/ mche ba gtsigs pas smin ma dang / khro 
gnyer gyi gnyer ma mi mnyam pa'i spyan klu'i dbang po ser po'i g.yon pa'i phyag tu 'bar ba'i rdo rje skud pa dang bcas pa'o/ /g.yas pa na lcags kyu dang khab dang bcas pa'i phyag go/ /o~M gul+ma ya swA hA/ zhes bya ba lho phyogs su gnas pa'i lha mo gzhon nu ma'i rnam pa'i gzugs 
</page>

 <page>
<ph>354</ph><p>090-177b</p>
ser po dar sngon po'i shang 'gag dang stod g.yogs can/ phag pa'i zhal dang / phag pa nag po la zhon pa/ spyan gsum pa/ rgyan thams cad kyis brgyan pa/ g.yon pa'i phyag na sdigs mdzub dang bcas pa'i zhags pa dang me tog dang bcas pa'i yal ga'o/ /
g.yas su ni lcags kyu dang bcas pa'i khab bsnams pa'i phyag go/ /oM ba dA ma si swA hA/ zhes bya ba ni nub tu gnas pa'i lha mo phyag bzhi ma dmar ba dang bcas pa'i sngon po'i gos 'chang ba/ sna tshogs pa'i shang 'gag dang / stod g.yogs can/ sna tshogs pa'i phag 
gi zhal/ spyan gsum pa/ rgyan thams cad kyis brgyan pa/ g.yon pa'i phyag na gzhu dang / mya ngan med pa'i yal ga'o/ /g.yas pa na mda' dang / lcags sgrog gi phyag rgya'o/ /o~M an+tar+d+hA na ma si swA hA/ zhes bya bas byang phyogs su gnas pa'i lha mo margad ta 
ljang gu lta bu'i 'od na bza' dmar po dang / shang 'gag dang / stod g.yogs dmar po 'chang ba/ sbrul gyis brgyan pa'i ska rags can/ spyan gsum pa phag gi zhal/ phyag bzhi pa/ g.yon pa'i phyag tu rdo rje dril bu 'khrol zhing / skud pa dang khab kyi phyag 
go/ g.yas par zhags pa dang lcags kyu ste/ lha mo bzhis bskor ba'i thams cad la klu'i dbang po ral pa bcings shing mchod rten gyis mgo skyes brgyan pa'o/ /oM mA rI ts+yai sngon du song ba'i rang gi sngags las skyes pa'i gser lta bu'i phag pa la zhon pa bsam par bya'o/ /
de nas shar du klu'i rgyal po chen po dga' bo nag po 'od 'bar ba/ sbrul mgo gdengs ka bdun pa/ gdengs ka gsum gyi klu mo dang gnyis ka gnas zhing pad+ma bsnams pa'i phyag go/ /lha mo zhal 'gyur ba'i 'og tu byin pa la mgo skyes 'phyang ba/ thams cad kyang mthong ba'i dug 
can/ rin po che'i dbu rgyan can/ rgyan sna tshogs kyis brgyan pa/ sbrul mgo'i gdengs ka'i nor bu'i 'od kyis mun pa thams cad 'joms pa/ snying gar pad+ma'i thal mo sbyar ba/ sems mi dga' zhing 'jigs pas skrag nas skyug cing sbrul mgo nas chu'i rgyun 'bab pa/ lho 
</page>

 <page>
<ph>355</ph><p>090-178a</p>
phyogs su nor rgyas shin tu ser ba/ 'jog po dkar zhing dmar ba nub phyogs su'o/ /byang phyogs su gnas pa'i kak+ko Ta ljang sngon no/ /me'i phyogs su dung skyong dkar po'o/ /bden bral du pad+ma cung zhig ser ba'o/ /rlung du pad+ma chen po cung zhig dmar 
po'o/ /dbang ldan du ni rigs ldan sngon po'o/ /de ltar shar la sogs pa'i sgor gnas pa'i sgo skyong bzhi dgod par bya'o/ /oM A lo hUM sarba nA ga A kar+Sha ya dzaHswA hA/ zhes bya'o/ /oM tA lo hUM sarba nA ga Na pra be sha ya hUM swA hA/ oM kA lo hUM sarba nA ga na ba na d+ha ya baM swA hA/ 
oM sats+tsha lo saM ba mUr+t+ta Ti hU~M sarba nA ga na ba sha ba na ya hoHswa hA/ de nas me la sogs pa'i mtshams rnams su klu rnams gnon cing gnas pa'i lha mo 'dra la sogs pa bsam par bya'o/ /zhes gnas pa ni go rims sngon bzhin du klu brgyad po'i ming bri bar bya'o zhes bya'o/ /de 
nas cho ga 'dis dge ba'i skar ma bzang po rgyal la gus pa'i mchod pa lnga dang ldan pas thang sku gsal bar skra nyag dang bral ba gso sbyong dang ldan pa'i lha bzos steng khebs yod pa'i phyogs gcig tu bri bar bya'o/ /phyis ni dge slong rnams dang gzhon nu ma rnams la ston mo bya'o/ /de nas 
char med pa'i dus su mnyam par gzhag pa'i sngags pas legs par khrus dang gtsang sbra byas pas nges pa la gnas te 'o ma btung zhing gos nag po gon te grogs bzang po dang de bzhin du bya'o/ /mthong ba'i mtshe'u 'am/ mtsho dang / chu dang / rdzing bu'i 'gram gyi klu gnas pa'i chu 
mig gam/ lha gnas sam/ gzhan yang yid dga'i gnas su khang pa bya'o/ /de la lci bas dkyil 'khor byas la sku gzugs bkram ste sna tshogs kyi kha dog gi ba dan rgyal mtshan rtse mor bzhag la bri bar bya'o/ /bla re bres la ske tshe dang bcas pa'i yungs kar dang 'bras 
sA lu la tshos byas pa'i tshon gyis gru bzhi sgo bzhi pa'i dkyil 'khor bri bar bya'o/ /phyi rol du pad+ma chen po la rlung gi dkyil 'khor de'i dbus su gtso bo'i gnas su pad+ma 'dab ma brgyad pa 'od 'phro ba/ 'jig pa'i dus kyi me lta bu rdo rje lte ba la hU~M/ rgya mtshor 'gro ba'i chu bo'i 
</page>

 <page>
<ph>356</ph><p>090-178b</p>
ngogs kyi sa dang grog mkhar gyi sa dang ldan pa'i klu'i gzugs brnyan byas la pad+ma 'dab ma brgyad la gzhag par bya'o/ /rang gi 'khor gyis yongs su bskor cing phan tshun logs gnyis na klu gnas pa thal mo sbyar bas 'dug pa'o/ /klu'i snying gar hU~M ngo / /mgrin 
par phu'o/ /mjug ma la 'jam gyis dkris pa'o/ /sbrul mgo'i gdengs ka'i nor bu'i 'od thams cad 'bar ba'i me lta bu klu brgyad po zhes bya'o/ /dri zhim po dang / tsan+dan gyis yan lag byugs shing me tog phreng bas brgyan te dra ba dang dra ba phyed pa dpyangs pa/ ku mud 
dang / ut+pa la dang / pad+ma dkar po dang / ma lo ka'i me tog gis rnam par bkram la chus yongs su bkang ba'i bum pa brgyad kyang gzhag par bya'o/ /mar me brgyad rtag tu spar bar bya'o/ /sa'i kham skyong ba brgyad 'o mas yongs su bkang la gzhag par bya'o/ /ro 
thams cad kyi gtor ma zho dang / sbrang rtsi dang / mar dang / sha kha ra dang / 'bras kyi zan dang yang dag par ldan par sbyin par bya'o/ /spos dang yungs kar yongs su dag par bya'o/ /oM ba nA ma si zhes bya ba dang / oM nA ma swA hA/ zhes bya ba ste/ dga' bo shar 
phyogs su'o/ /oM kha la swA hA/ zhes bya bas nor rgyas lho phyogs su'o/ /oM su swA hA/ zhes bya bas kat+ko Ta byang phyogs su'o/ /oM ba ma swA hA zhes bya bas ni dung skyong me'i phyogs su'o/ /oM phaT swA hA zhes bya bas ni pad+ma srin po'i phyogs su'o/ /oM d+ha ka d+ha ka pi si 
swA hA zhes bya bas ni pad+ma chen po rlung gi phyogs su'o/ /oM ba swA hA/ zhes bya bas ni rigs ldan dbang ldan du'o/ /thal mo gnyis bkan te mthe'u chung gnyis rtse mo khab lta bur byas la srin lag gnyis de'i rgyab nas gshibs te srin lag gnyis kyi tshigs gsum par gung 
mo gnyis kyi rtse mo gshibs la sdigs mdzub gnyis dang mtheb chen gnyis so sor rtse mo bkug ste gdengs ka ltar bya'o/ /klu'i dbang po thams cad kyi snying po'i phyag rgya'o/ /lag pa gnyis thal mo sbyar ba byas la mthe bong gnyis kyi steng du gung mo gnyis dang srin lag 
</page>

 <page>
<ph>357</ph><p>090-179a</p>
gnyis kyi tshigs gsum bskum par byas pa ni gshin rje mthar byed kyi phyag rgya'o/ /oM ya mAn+ta kA ya hU~M/ de ltar rang rang gi sngags dang / phyag rgya bkug la yang dag par brjod de/ phyis ni rig sngags 'chang bas kham skyong sar pa 'o mas 
bkang ba sngags dang bcas pas bzung ste/ ske man chad chu'i nang du bcug la 'od zer can gyi bsnyen pa dang bcas pa'i nga rgyal gyis/ sngon du gsungs pa'i gsang sngags kyis klu rnams bskul zhing bzlas pa bya'o/ /de nas mnyam par gzhag pa'i sngags pas phyir 
song nas lha'i khang par zhugs te dkyil 'khor gyi shar sgor sngon du gsungs pa'i thab khung du ci lta bu'i cho gas me la ske tshe dang / rgyam tshwa dang / rta gsod kyi me tog dang bcas pa'i tsha ba'i mar nag dang sbags te sbyin sreg bya'o/ /de nas klu thams cad kyis char gyi rgyun 'bebs par 
byed do/ /yang na sngags kyi sbyor ba brjod par bya ste nam mkha'i dbus su nges par mA~M las skyes pa'i 'od zer can gser mdog dang ldan pa'i gzhon nu ma'i gzugs rgyan thams cad kyis brgyan pa/ gos sngon po dang bcas pa/ sna tshogs pa'i shang 'gag dang stod 
g.yogs can sngon du bstan pa'i mtshan ma'i phyag rgya dang ldan pa/ phyag drug pa/ pad+ma kha phye ba lta bu'i zhal/ ban+du dza ma'i me tog lta bu'i mchu/ ut+pa la sngon po lta bu'i spyan/ mchod rten dbu la brgyan pa'i mgo skyes can/ rgyab tu zla ba dang mchod rten gyi ske ba las 
skyes pa'i shing mya ngan med kyi sdong po'i me tog gi rnam pas nye bar brgyan pa/ gser gyi mdog lta bu'i phag pa la zhon pa/ phag pa'i dbus su phyag rgyas bcings la/ sngags bzlas shing lha mo bsgom par byas na dgra'i dpung gi nang du lha mo 'gro yang bltar med do/ /gzung 
du med/ bcing du med/ dgag tu med/ brgal du med/ rmongs par byar med/ chad pas gcad du med/ mgo breg tu med/ gzhur med/ tshig par byar med/ dgra'i dbang du mi 'gro'o/ /oM mA rI ts+yai bat+t+wa li/ ba dA li/ ba rA li/ bA rA hA mu khi/ sarba duSh+Ta pra duSh+TAM 
</page>

 <page>
<ph>358</ph><p>090-179b</p>
tsak+Shurmu khaM/ ban d+ha ban d+ha swA hA/ sngags 'di yis las byas pa'o/ /dal bus dal bus rlung kha sbyar bcug cing bkag la rtse la sor mos bsdams la sna'i bu ga gnyis nas rlung phyir phyung nas bsdu zhing de ltar lha mo dran par byas te sngags bzlas par bya'o/ /gos kyi 
tha ma la lan nyi shu rtsa gcig bzlas te/ kha dang / mig dang / lce bsdams shing gnas te mdud pa bya'o/ /rkun ma gdug pa can thams cad bcings nas gnas pa yin no/ /lha mo bsam zhing sngags dran na/ nags ngan pa'i lam du 'gro na yang sngags pas rkun 
ma'i nang du bltar med/ gzung du med/ bcing du med/ dgag tu med/ brgal du med/ rmongs par byar med ces bya ba la sogs pa yang dag pa'i cho ga bya'o/ /rgyal la gzhon nu mas bkal ba'i skud pa ma chad pa sum sgril du byas la lan nyi shu rtsa gcig 
tu bzlas te/ phag gi khrag dang / gi'u wang gnyis kyis byugs la bzla'o/ /sngags dang bcas pa'i ming bcug ste mdud pa'i phreng ba nyid byas pa ni lan nyi shu rtsa gcig tu mdud la gos kyi tha ma'am lag par bcangs la rna bar phag gi mche ba bcug nas 'gro na bltar 
med/ gzung du med/ bcing du med/ dgag tu med/ brgal du med/ rmongs par byar med/ chad pas gcad du med/ mgo breg tu med ces bya ba la sogs pa phag gi rna ba'i sman rtsa ba dang / me tog dang bcas/ gi'u wang dang / phag pa'i sos skar ma 
rgyal la ldong ros dang mnye zhing gshibs te ril bu byas la grib ma la bskams te rgyal po chen po dbang phyug dang phrad pa'i dus su dpral ba la thig le byas na dbang du 'gyur ro/ /dza yan+ta'i 'bras bu dang / rnam par rgyal ba dkar ba'i 'bras bu dang / gi'u wang dang lhan cig 
ji srid skar ma rgyal la phag gi sos mnye zhing gshibs te dpral bar thig le byas na rgyal po chen po dbang phyug gis mthong na dga' bar 'gyur te khro ba med do/ /g.yul ngor byas na rgyal ba thob par 'gyur ro/ /yul chos byed pa'i nang du yang pu tra dza re dang / a ba na tsa ti 
</page>

 <page>
<ph>359</ph><p>090-180a</p>
ka dang / ru tan+ti dang / daN+Dota pa la dang / lus kyi rma las byung ba'i dri ma dang / mig gi dri mas byas pa'i phye ma reg pa tsam gyis skye 'gro'i bud med dbang du 'gyur ro/ /a sha pa tsa ti ka dang / kran+ta dang / sran ti dang / lag smin dang / rma 
nas byung ba dang / mig gi dri ma dang / mig chu'i sngags bzlas na de ma thag tu rgyal po dbang phyug gi bud med rnams kyang dbang du byed do/ /tran+ta ni khyab 'jug rnam par gnon pa la bya'o/ /pra tsan+ta ni ldum bu rtag tu sngun ma la bya'o/ /a na pa tsi ta ka ni ldum bu thal mo 
sbyar ba lta bu la shes par bya'o/ /sngun ma dang / daN+Dot+pa la dang / lhan cig pa ni bud med dbang du byed par 'gyur ro/ /sUr+ya bam+nya dang / mig sman dang / dbang po lag pa dang / mi 'jigs pa'i lag pa dang / de rnams phyung ba'i rtsa ba dang / si ka dang / ha ri ti b+hu 
ba ha na dang / dung dang 'di rnams phye ma byas te/ mig gi chus spangs te bdag nyid kyi myos byed dang bcas pa rang gi bud med kyi tshogs de ma thag tu dbang du 'gyur ro/ /dran pa tsam gyis mchog tu gyur pa'i bud med bcom ldan 'das ma bsams su zin kyang yang nges 
par dran pa'i mtshon chas arga dkar po sdong po'i rtsa ba dang / btsod dang / lang ba'i bye'u dang / ru rta dang / rang gi lus kyi rma'i khrag dang / mig gi dri ma dang bsres pa ni rang gi myos byed kyis khams gsum yang dbang du byed do/ /sat+si ra ma sa ra mong dkar po dang / 
a sa ka ta sa/ ra ma phye ma byas te/ de rnams kyi phye mas ni rang gi khyo ma yin pa ngo mi shes pa gdul dka' ba yang dbang du 'gyur ro/ /mi shes pa yang rang gi sa bon dang ldan pas skar ma rgyal la byas na dbang du byed do/ /ra dru ti dang / sngon ma k+Shi ba ki dang / rang gi 
myos byed kyis spang zhing bsres te/ seng ldeng gi shing gi nang nas byung ba'i khe le sa ri lu dang / tam+bu len lhan cig tu sum cu pa'i bdag po yis nges par rang gi chung ma dbang du byed do/ /dur ba dkar po dang / ri dgas kyi dur ba dang / gi'u wang dang lhan cig tu 
</page>

 <page>
<ph>360</ph><p>090-180b</p>
byas te dpral bar thig le byas na mthong ba tsam gyis rgyal po yang dbang du 'gyur ro/ /nA ga ge sar dang / de bzhin du pad+ma'i ge sar dang / tsan+dan dmar po dang / de bzhin du ku mu da dang / ut+pa la dang / ldong ros dang / shing ta la dang bcas pa'i gi'u wang dang / bar 
ha kan+ta dang / khyab 'jug gis gnon pa dang / phag gi khrag gis ril bu byas la/ 'od zer can gyi sngags bzlas na dpral bar thig le dang / spyi bo dang / mgrin pa dang / snying ga dang / lag pa gnyis dang / de bzhin du lte ba dang / rkang pa gnyis su phyogs 
su byas na chen por gyur pas gnod sbyin bzhin du gnod sbyin 'dod pa'i gzugs 'dzin cing sa gzhi la longs spyod do/ /de yang bltar med/ gzung du med/ bcing du med/ dgag tu med/ brgal du med/ rmongs par byar med/ chad pas gcad du med/ mgo breg tu 
med/ gzhur med/ dgra'i dbang du 'gro bar mi 'gyur ro/ /ma he'i sha gtogs pa'i sna dag gser shing la bsregs pa dang bcas pa dang / ro bsregs pa'i sa dang / thal ba dang / bud med shi ba'i lag gdub ro bsregs pa'i shing gis bsregs la da du ra'i khu bas bsad de phye 
ma dang / rang gi myos byed kyis byas na lha'i dbang po'i bu mo yang de ma thag tu dbang du 'gyur ro/ /kha ga ba ta'i 'khor lo dang / lha'i dbang po sbas pa dang / ldong ros dang / gi'u wang dang / dri ma dang ldan pas thig le dpral bar byas na dbang du 'gyur ro/ /kha ga ba 
ta'i 'khor lo dang / dbang po sbas pa dang / a na ba ti dza ta ka dang / sngun ma dang / mig gi mchi mas sbangs pa'i phye ma ni mi'i bdag po'i bud med kyang de ma thag tu dbang du byed do/ /gsar du bag ma byas pa'i khyo ga shi ba'i mi ro'i me tog dang / ban+du ka 'phrog 
byed kyi spyi bor 'khod pa'i me tog dang / mi shi ba'i bud med dang lhan cig tu bsregs pa'i thal ba dang bcas pas bud med la bsnun pa tsam gyis rang gi phyi nas 'ong ngo / /khyab 'jug gnod pa dang / dbang po sbas pa dang / lag khra na dang / sngun ma dang bcas pa'i sbrul gyi 
</page>

 <page>
<ph>361</ph><p>090-181a</p>
zhang po dang / mig gi mchi mas sbangs pa'i phye ma dang / dbang po'i chung ma shi tsa 'ong de ma thag tu dbang du byed do/ /lag pa gnyis mnyam par byas te thal mo gnyis bsnol bar bya ba 'am/ kha bye bar bya'o/ /mtheb chen gyis srin lag gnyis bzung ste gung 
mo'i sor mo gnyis yang dag par sbyar la sdigs mdzub gnyis 'khyil pa'i rnam par byas te/ skyil krung du gnas pas lte ba'i phyogs su dgod do/ /phyag rgya mchog gi gtso bo 'di/ /las rnams kun la sbyar bar bya/ /mchog la rab tu bsngags pa ste/ /tha ma yang ni 
'bring la yang / /myur du dngos grub 'di yis byed/ /thams cad du 'grub mchod pa'o/ /bsod nams chen po dag byed pa/ /bkra shis skyon rnams med par byed/ /sdig pa thams cad 'joms byed pa'i/ /phyag rgya 'di ni dngos grub rgyu/ /'di ni sbyor ba gzhan yin te/ /
gser gyi mdog gi phag bsgoms la de'i steng du 'od zer can ma gos dkar po'i sham thabs can phag pa'i tshogs kyis yongs su bskor bar bsgom par bya'o/ /de'i dbus su mchod rten dang / g.yon pa'i phyag na shing mya ngan med kyi yal ga me tog dang bcas pa'i phyag can bsgom 
par bya'o/ /'jigs pa chen po'i dus su bdag nyid de bsams te snying gar rang gi chos gos kyi mtha' bzung ste lan bdun du sngags te mdud pa byas te sngags bzlas zhing lam du 'gro na rkun ma la sogs pa'i 'jigs pa mi 'byung ngo / /de nas gnas bde bar phyin na mdud pa dgrol 
bar bya'o/ /na mo rat+na tra yA ya/ na mo mA rI ts+yai/ de ba tA hr-i da ya mA brta yi Sh+ya mi/ tad+ya thA/ o~Mbat+tA li/ ba dA li/ ba rA li/ bA rA hA mu khi sarba duSh+TAM nAM tsak+Shur mu khaM ban d+ha ni swA hA/ kha 'ching bar byed pa'i sngags 'di yin no/ /oM mA rI ts+yai/ de ba tA yai/ o~M ba dA li/ ba rA li/ 
bA rA hA mu khi/ sarba duSh+Ta pra duSh+TA nAM/ gran+thi ban d+hA mo swA hA/ 'di yis mdud pa bya ste mdud pa lan bdun du byas la g.yog po ji snyed pa de rnams la yang mi gzung bar so sor mdud pa byas la rang nyid kyi mdun du dgrol du gzhug go/ /dkon mchog gsum la phyag 'tshal lo/ /yang 
</page>

 <page>
<ph>362</ph><p>090-181b</p>
dag rgyal ba rnams la phyag 'tshal lo/ /'od zer can ma ye shes mtsho/ /de yi mnyes thabs bdag gis brjod/ /btus shing myur du 'grub pa'i sngags/ /ma lus stong par rnam par bsgom/ /snying gar yongs su 'khor ba ru/ /blo ldan dbyangs yig dang po las/ /zla ba'i 
dkyil 'khor dmigs byas la/ /de steng gnas pa'i sa bon 'di/ /gser ni bsregs pa lta bu'i mdog /'bar zhing 'bar ba 'khrugs bzang ba/ /'jig rten gsum sgrub bsgom par bya/ /sa bon sde tshan gnyis dang po/ /dbyangs yig bzhi po dbye byas la/ /de nyid 
sbyor ba'i 'od zer can/ /dang po de nyid bsgom par bya/ /pad+ma zla ba'i gdan gnas shing / /sna tshogs gos ni 'chang ba dang / /sgeg pa la sogs ro dang ldan/ /brgyad kyi phyed kyi phyag gis brgyan/ /g.yon na zhags pa yal ga bsnams/ /g.yas na rdo rje lcags 
kyu phyag /snying gar phyag rgya sngags ldan pas/ /bltas na dngos grub thob par byed/ /bskyed rim rdzogs rim sbyor ba yis/ /rang gi de nyid rdzogs byas la/ /yi ge'i grangs 'bum bzlas bsgom bya/ /de nas de nyid gsum dbye bas/ /stong phrag khro bo sbyin sreg bya/ /
de nas cho 'phrul zla nya dus/ /dngos grub kun ster dkyil 'khor du/ /'khrugs la rgya che'i mchod pa byas/ /stong phrag brgyad ni bzlas byas na/ /nges par dngos grub tu ni 'gyur/ /de nas de'i phyir bcom ldan 'das ma 'od zer can ma'i las gzhan gyi sgrub pa yin te kham skyong 
gnyis la mA~M yig gi dbus su bsgrub bya'i ming spel bar byas la thal bas kham skyong bkang ste/ skud pa ser pos dkris la/ 'og ma'i steng nas rdo rjes mnan pa/ gsang bar gzhag ste rtsa ba'i rig pa ba dA li la sogs pa stong phrag brgyad bzlas na gang du 'gro bar 'dod pa 
der 'gro yang 'jigs pa dang skrag pa thams cad las grol bar byed do/ /tad+ya thA/ arka ma si/ marka ma si/ urma ma si/ bA nA ma si/ u dA ya ma si/ gul+ma ma si/ tsI ba ra ma si/ ma hA tsI ba rA ma si/ an+tar+d+hA nam si swA hA/ na mo rat+na tra yA ya/ tad+ya thA/ o~M A ra li/
</page>

 <page>
<ph>363</ph><p>090-182a</p>
ha lo ka ni/ sats+tsha lo/ sarba mUrti/ ra k+Sha rak+Sha mA~M/ sarba b+ha ye b+h+yaH/ o~M mA rI ts+yai de ba tA yai/ ba rA li/ ba dA li/ bA rA hA mu khi/ sarba duSh+Ta pra duSh+TA nAM/ mu khaM ban+d+ha naM ku ru swA hA/ sngon gyi sa bon gyi nang du sgrub pa po bskul tshig dang ldan pa'i ming bris la sa bon gyi phyi rol du 
rig pa 'dzin pa brgyad dang rtsa ba'i sngags dang bcas pa bri bar bya'o/ /thams cad du yi ge'i mgo'i nang du byas te/ ma tra gsum gyis dkris la skyes pa la ni gro ga la gur gum gyis bris shing bud med la ni go ro tsa na la bri bar bya'o/ /yang na gos la bris nas rig pa 'chang bas 
rig pa bcangs nas 'jigs pa thams cad las bsrung bar 'gyur ro/ /lha dang lha ma yin rnams dang / gzhan rnams kyis kyang gnod par mi nus so/ /mngon par 'dod pa'i sngags kyi dngos grub thob bo/ /gdug pa can rnams 'ching bar 'dod na sngon du bstan pa'i sa bon 
gyi lte bar ban d+ha bi na zhes bya ba'i bskul ba'i tshig dang ldan pas bsgrub bya'i ming mngon par bris te thal ba'i phye mas bkang ba'i kham skyong kha sbyor byas te/ dben pa'i gnas su gzhag par byas na gdug pa can rnams bcing bar 'gyur ro/ /gsang ba la o~M de nyid kyang 
dur khrod kyi ras la bris te de de nyid du sba'o/ /mi mthong bar byed pa ni sngon du bstan pa'i sa bon gyi lte bar bdag gi de nyid sprin sngon po lta bur blta'o/ /'phro zhing 'bar ba nam mkha' lta bur blta ste yi ge grangs kyi 'bum bzla'o/ /de nas bzung ste gang du yang thogs pa 
med do/ /thams cad kyis mi shes par bya bar 'dod na sngon du bstan pa'i sa bon gyi lte bar ba tA li la sogs pa'i sngags bris la rtsa ba'i sngags bcas pa kham skyong kha sbyor gyi nang du bzhag ste/ skud pa ser pos dkris la/ dmar po dang ser po 'bar ba 'khrugs pa'i me 
tog gis mchod la dben pa'i gnas su bzhag ste/ stong phrag brgyad bzlas na gang 'dod pa der 'gro yang gdug pa can thams cad rmongs nas gnas pa yin te de mi mthong ngo / /sngon du bstan pa'i sa bon gyi lte bar 'khor lo rtsibs brgyad pa/ de'i dbus su ba tA li la 
</page>

 <page>
<ph>364</ph><p>090-182b</p>
sogs pa'i sngags rengs par gyis shig ces bya ba'i bskul tshig dang bcas pa kham skyong la sogs pa la bris te bsgrub bya ser po 'bar zhing 'khrug pa'i 'od kyis nam mkha' khyab par dmigs la/ dben pa'i gnas su bzhag ste me tog ser pos mchod nas stong phrag 
brgyad bzlas na rkun ma rnams dang / g.yul ngo'i mtshon dang dug dang me dang gzhan gyi dpung la sogs pa dgos pa ni the tsom med par rengs par byed do/ /de nas bcom ldan 'das ma mchog tu gsang ba las thams cad yid bzhin nor bu'i 'khor lo yin te/ sngon du 
bstan pa'i sa bon gyi lte bar 'khor lo rtsibs brgyad pa byas te/ de la rtsibs brgyad pa go rims bzhin du ar+k+ka ma si la sogs pa'i rig pa brgyad bris la ba rA li la sogs pa'i rtsa ba'i sngags bskul tshig dang bcas pa phyi rol gyi mu khyud la bri'o/ /'khor lo'i rtsibs la 
rig pa'i lha mo bri'o/ /dbus su ni bskul tshig dang bcas pa'i ming bris te zhi ba dang / rgyas pa dang / dbang dang / dgug pa dang / gsad pa dang / bskrad pa dang / rengs pa dang / dbye ba dang / mngon spyod la sogs pa'i las byed na mngon par 'dod pa'i dbang gis rig 
pa'i rgyal mo phyogs skyong ma chen mo 'dis yid bzhin gyi nor bu'i mchog sgrub pa po rnams gang 'dod pa byed do/ /'phags ma 'od zer can ma rig pa'i rgyal mo yid bzhin gyi nor bu'i 'khor lo rdzogs so// //de nas gzhan yang bshad bya ba/ /'od zer can gyi rtog pa mchog /
dang po gur gum gyis gro ga la bcom ldan 'das ma g.yas g.yon gnyis kyi rdo rje phag mo'i zhal sngon po'i zhal 'jigs pa bris la 'o ma'i nang du bcug la dkar pos mchod cing gos dkar po bris pa ni zhi bar 'gyur ro/ /rgyas pa la ni gi'u wang dang mar bsres pas bris la 
kham skyod kha sbyar gyi nang du bzhag ste chu'i nang du bcug na rgyas par 'gyur ro/ /nye bar 'tshe ba thams cad la gzhon nu mas bkal ba'i ras la ka ra bI ra'i smyu gus gi'u wang la mngar gsum gyi nang du bcug ste sngags bzlas pa byas na nye bar 'tshe ba chen po las thar bar 'gyur 
</page>

 <page>
<ph>365</ph><p>090-183a</p>
ro/ /mngon spyod kyi las la ni dur khrod kyi ras sam mtshon gyis bcad pa'i ras la dug la sogs pas bris te chu ngogs kyi sa dang / rgyal po'i sgo'i sa dang / lam gyi bzhi mdo'i sa dang / glang bu'i rwa la 'byar ba'i sa dang / bsgrub bya'i chu btung ba'i sa dang / 
sa lnga las bsgrub bya'i gzugs brnyan byas te de'i nang du bcug la tsha ba'i mar gyis byugs te dur khrod du sbas la he ru ka g.yon brkyang ba'i zhabs kyis gnas shing khams gsum rnam par rgyal ba'i sbyor ba dang ldan pas sngags brgya phrag brgyad bzlas na de ma thag tu 'chi'o/ /yang 
na seng ldeng gi phur bus btab la dur khrod kyi me la gdung bar byas na de ma thag tu 'chi'o/ /skrod pa yin na ras de nyid la bya rog gi smyu gus khyi'i 'o ma dang / da du ra'i khu ba dang dur khrod kyi sol ba dang bsres pas bri'o/ /'bras kyi khu ba la gzugs brnyan byas te de'i nang du lam 
gyi bzhi mdor brkos te sbas la gshin rje gshed kyi sngags kyi rnal 'byor gyi bzlas pa dran na dpag tshad brgya yin yang mi gnas so/ /dbye ba ni gos de la 'ug pa'i sgro'i smyu gus de nyid kyi sol bas 'khor lo la sogs pa bris la chu ngogs gnyis kyi lho'i phyogs kyi sa blangs la bsgrub 
bya'i gzugs brnyan byas la de'i nang du bcug ste/ de nas gnyis rgyab sprad la skra'i the gu dkri bar bya'o/ /dur khrod du bzhag la de'i steng du lci ba'i nyal nyil la dur khrod kyi shing gi mes bsro zhing gdung bar byas na de ma thag tu 'phrog byed dang chung ma yang 'byed par byed na sa gzhi'i skye 
'gro'i bud med lta smos kyang ci dgos/ rengs par byed na gos de nyid la yung bas bris la khu ba ser po la byas pa'i rje btsun ma'i lto bar gzhug pa ni de las byas pa'i bsgrub bya'i gzugs brnyan bcug ste me tog ser pos mchod na zhag bdun gyis dgra chen po yang rengs par byed do/ /
gzhan gyi dpung rengs par byed na de gnyis kyi gos la byi ba'i khrag gis yal ga bdun gyi smyu gus bris la de la phyugs kyi rwas bton pa'i sa dang / lam bzhi mdo'i sa dang / rgyal po'i sgo'i sa dang / chu klung gi ngogs gnyis kyi sa las tshogs bdag byas te/ de'i lto bar bcug 
</page>

 <page>
<ph>366</ph><p>090-183b</p>
nas lam gyi bzhi mdor brkos te sbas la khams gsum rnam par rgyal ba'i rnal 'byor gyis sngags 'di bzlas par bya'o/ /dgug pa ni bud med kyi thod pa la gi'u wang dang phag pa'i tshil bya mchil pa'i gshog pa'i smyu gus bris la sa la ma lhung ba'i lci bas dkyil 'khor byas 
la skra'i the gu ldan pas der bzhag na 'gugs par byed do/ /bskul tshig dang bcas pas bzlas brjod bya'o/ /ril pos 'gugs pa la ni de kho na bzhin du bris la de'i steng du seng ldeng gi me la gdung bar byas na dpag tshad brgya na gnas kyang 'gugs so/ /skyes pa ni de nyid kyi 
thod pa la sngon bzhin du bya'o/ /char med pa'i dus su u dum+bA ra'i shing leb la tsan+dan dkar po la rma bya'i sgro'i smyu gus 'khor lo bris la 'og tu klu'i rgyal po'i gzugs grog mkhar gyi sas byas la dri zhim po'i pad+ma 'dab ma brgyad pa'i rdzing bur bzhag la/ ka ra bI ra dang nA ga 
pus pa'i mchod pa bya'o/ /nA ga pus pa'i phye ma dang gu gul gyi bdug spos bsregs la stobs po che'i rnal 'byor gyis gnas la bsgrub bya'i sngags kyi yi ge mu'i mtha' can du bzlas shing shing leb de nyid bzung zhing bcom ldan 'das ma 'o ma'i mtshor gshegs par bsams na 'phral 
du char 'bebs so/ /yang na gal te char mi 'bebs na de'i tshe bcom ldan 'das ma la blo dang ldan pas gtum po'i sa bon gyis bsnun par bya'o/ /rengs pa la ni kha 'og tu bltas la bzhag ste thal bas bsnun par bya'o/ /phan tshun du mthun par bya ba'i sbyor ba ni ma taM ga'i ras 
la dur khrod kyi sol ba dang ku sha'i khu bas 'khor lo bris la rkang pa g.yon pas mnan te skud pa dang lcags kyu bzung ba'i brda mchog gis rnal 'byor gyi sa la drud par bya'o/ /gzhan yang rig sngags gcod pa ni thun mong gi ras la chu shing gi lo ma'i khu bas chus khyer ba'i shing 
gi smyu gus 'khor lo bris la gcer bu skra grol ba zhi ba'i gnas su 'khor los sgyur ba lta bu'i go 'phang gi rgyal mtshan gyi mgo la bzhugs su gsol lo/ bcings pa la ni sa la sogs pa la sgrub pa byas la/ zhi ba'i gnas su dkyil 'khor gru gsum pa'i dbus su byi la'i 
</page>

 <page>
<ph>367</ph><p>090-184a</p>
khrag gis 'khor lo bris la de'i nang du bcug ste ma mo'i khang par sbas na phan tshun 'bye zhing mi mthun pa chen por 'gyur ro/ /rmongs par bya ba la ni thod lo kor gyis byugs pa la dug gis sbrul bris te sbrul mgo gsum pa g.yon pa'i lag pas bzung nas mdun du 
dgra la bsdigs pa/ zla ba dang nyi ma gnyis lan nyi shu rtsa gcig tu g.yas skor du bsgom par bya'o/ /spel tshig dang bcas pa'i sngags bzlas te dbyug pa'i steng gi rtse mo la rdo rje rtse gsum pa/ 'og gi rtse mo la rdo rje rtse gcig pa byas na rkun ma la sogs pas gnod par mi 
'gyur ro/ /dbyug pa de 'jigs pa chen po la yang khyer zhing yi ge drug pa bzlas na 'jigs pa thams cad las yongs su srung bar 'gyur ro/ /'og tu zla ba'i dkyil 'khor gyi steng du yang zla ba'i dkyil 'khor a las skyes pa der bdag nyid yib par bya'o/ /'od zer can bdag 
la skyobs shig ces bya ba la sogs pa sngon du bstan pa'i sngags bzlas pa bya'o/ /zla ba dang nyi ma phan tshun 'od zer gnyis 'dres pa ni 'jigs pa thams cad kyi dus su'o/ /nyal ba'i dus su mal stan la 'dug ste ts+yai'i yi ge mngon par bris la rkang pa g.yon par bzhag ste mi 
bskyod pa bsgom par bya'o/ /des ni rkun mas mi tshugs te bcings nas rmongs nas 'dug go/ /yang na bcom ldan 'das ma ni las kyi rjes su 'brang ba'i mdog yin te dbang la ni dmar po phyag gnyis pa gzhu dang mda' bsnams pa'i phyag can nyi ma'i dkyil 'khor la gnas 
pa'o/ /zhi ba la ni dkar po phyag bzhi pa gcig na mchog sbyin pa/ gnyis pa na rdo rje dang / g.yon pa'i dang po na shing mya ngan med pa'i yal ga /gnyis pa na mi 'jigs pa'i phyag rgya mdzad pa pad+ma dkar po la gnas pa'o/ /rgyas pa la ni phyag bzhi pa/ cung zad dkar ba phyag 
gnyis pa na dgra sta dang zhags pa bsnams pa'o/ /bcings pa grol bar byed pa ni ljang gu phyag gnyis pa zhags pa dang dgra sta bsnams pa'o/ /mngon spyod la ni nag mo phyag bzhi pa g.yas pa na ral gri dang phyag gzhan tho ba'o/ /g.yon pa na thod pa'o/ /gzhan sdigs mdzub bo/ /
</page>

 <page>
<ph>368</ph><p>090-184b</p>
skrod pa la ni du ba'i mdog can phyag gnyis pa zhags pa dang dgra sta'i phyag go/ /dbye ba la ni sngon mo phyag bzhi pa/ g.yas na ral gri dang dbyug pa/ g.yon na thod pa dang mya ngan med do/ /rengs pa la mdog ser la phyag drug pa g.yas na rdo rje dang khab dang mda'/ g.yon na zhags pa dang 
gzhu dang mya ngan med pa'i yal ga'o/ /gzhan gyi dpung rengs par byed pa la gzugs 'bar zhing 'khrugs pa mi bzad pa/ phyag bcu gnyis pa/ sna tshogs pa'i phyag mtshan 'chang ba zhal drug pa/ zhabs drug pa dang po'i zhal dmar po g.yas nag po/ g.yon pa dkar po cung zhig khro ba 
dang bcas shing mche ba gtsigs pa'i zhal lo/ /g.yon pa ser po cung zhig bzhad pa'i zhal sangs rgyas kyi zhal g.yon pa'o/ /steng du ni phag pa'i zhal lo/ /g.yas na ni mdung thung dang / rdo rje dang / mda' dang / dbyug pa dang / dgra sta dang / ral gri bsnams pa'o/ /g.yon 
gyi dang po na sdigs mdzub dang / mya ngan med kyi yal ga dang / kha T+wAM ga dang / thod pa dang / rtse gsum pa dang / mi mgo 'chang ba'o/ /dgug pa la ni dkar po phyag bzhi pa/ zhal gsum pa g.yas pa na lcags kyu dang mda'/ g.yon na zhags pa dang thod pa'o/ /dbu ma ni 
gser lta bu'i mdog /g.yas pa ni gnag pa/ g.yon dmar ba phan tshun mi mthun par byed pa'i dus su zhal gnyis ni nag po ste rta dang phag gi zhal lo/ /g.yas na ral gri dang rtse gsum rdo rje'o/ /g.yon na yi dgas dang thod pa'o/ /de ltar gnyi ga yang ste gzhan gyi rig sngags 
gcod pa ni ting nge 'dzin gyi phyag rgya dang mya ngan med kyi sdong po la brten pa'o/ /na mo rat+na tra yA ya/ ma sa tsit+te/ ba tA ye/ hr-i da ya bar+t+ta bya ba me/ tad+ya thA/ bat+t+wa li/ ba dA li/ ba rA li/ bA rA hA mu khi/ sarba duSh+TA nAM/ tsak+Shurmu khaM/ ban+d+ha ban+d+ha/ dzam+b+ha ya dzam+b+ha ya/ stam+b+ha ya stam+b+ha ya/ mo ha ya mo ha ya/ hrIH
hUM phaT swA hA/ ma'i yi ge las kha ru zlum po nyi ma'i dkyil 'khor ro/ /sa'i yi ge las mgo bo dang rgyab tu zla ba'i dkyil 'khor ro/ /tsa'i yi ge snying gar bsgom par bya'o/ /bat+t+wa li ni dpung pa g.yas pa la'o/ /ba dA li ni g.yon pa'i dpung pa la'o/ /ba rA li ni g.yas pa'i pus mo la'o/ /
</page>

 <page>
<ph>369</ph><p>090-185a</p>
bA rA hA mu khi ni g.yon pa'i pus mo la'o/ /sarba duSh+TA nAM tsak+Shurmu khaM ban+d+ha ban+d+ha ni g.yas pa'i gzhogs la'o/ /dzam+b+ha ya dzam+b+ha ya yang rgyab tu'o/ /stam+b+ha ya stam+b+ha ya ni g.yon pa'i gzhogs la'o/ /mo ha ya mo ha ya ni nu ma gnyis kyi bar la'o/ /hrIHni yan lag thams 
cad la dgod do/ /hU~M ni gsal bar byas pa la'o/ /phaT ni long bar byed pa'o/ /swA hA ni tshim par byed pa'o/ /thal mo mnyam par byas la sdigs mdzub gnyis kyi mthe bong gnyis kyi bar du bzhag pa ni yan lag gi phyag rgya ste 'di yis yan lag thams cad la cho ga bya'o/ /
'od zer can 'byung ba'i rgyud stong phrag bcu gnyis pa las mchog tu shin tu yang snying por gyur pa'i 'od zer can gyi rtog pa brgya phrag bdun pa phyung ba rdzogs so// </page>

</text>