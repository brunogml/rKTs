
<text>


 <page>
<ph>114</ph><p>102-57b</p>
@#/ /rgya gar skad du/ Ar+ya a tsa la nA ma d+hA ra NI/ bod skad du/ 'phags pa khro bo mi g.yo 
ba'i gzungs zhes bya ba/ dkon mchog gsum la phyag 'tshal lo/ /bdud dang klu la sogs te ma rungs pa thams cad 'joms pa'i khro bo chen po mi g.yo ba sku byad skyes bu lang tsho la bab pa lta bu/ mdog dbyar gyi char sprin lta bu/ nam mkha' 'od kyis 'gengs pa bskal 
pa'i me lta bu/ shin tu 'gying ba dpag bsam gyi shing lta bu/ zhabs brkyang bskum gyad kyi 'gros lta bu/ spyan dmar ba pa la sha'i me tog lta bu/ mche ba gtsigs pa/ zla ba tshes pa lta bu/ ljags 'gyu ba thog gi glog lta bu/ smin ma khro gnyer bsdus pa shing b+hi 
sha'i lo ma lta bu/ phyag g.yas na ral gri bsnams pa gza'i mda' lta bu/ g.yon na zhags pa bsnams pa rgya mtsho mjing gi sbrul lta bu/ dga' bo dang nye dga' sngon pos thod byas pa/ pad+ma dang pad+ma chen po ser khras rna cha byas pa/ dung skyong dkar pos do shal byas pa/ 
rigs ldan ljang gus ga shal byas pa/ mtha' yas dang 'jog po nag pos zhabs gdub byas pa/ tshangs pa dang / khyab 'jug dang / dbang phyug dang / klu dang / gnod sbyin dang / sha za dang 'byung po thams cad ha hi hU~M zhes brjod pas skrag par byed pa/ ha~M ma~M 
zhes brjod pas brgyal bar byed pa/ nad dang rims dang / gdon dang dgra dang / mtshon dang chom rkun dang / gcan gzan dang 'thab rtsod dang / rmi lam ngan pa dang ltas ngan pa rnams zlog pa/ lha dang / klu dang / 'byung bo rnams lan cig brjod pas 'joms par byed pa'i 
</page>

 <page>
<ph>115</ph><p>102-58a</p>
gsang sngags smras pa/ na maHsa man+ta Ar+ya tsa la na~M/ tra Ta tra Ta/ a mo g+ha tsaN+Da ma hA ro Sha Na/ s+pho Ta ya s+pho Ta ya hU~M/ tra ma ya tra ma ya hU~M phaT/ t+r+wa thaHha~M ma~M/ tad+ya thA/ o~M AHhU~M/ shud+d+he shud+d+he/ ra~M ho ya/ bi shud+d+he bi shud+d+he/ a shu ma~M bi shu ra~M/ sho d+ha ne bi sho 
d+ha ne/ tsaN+Da tsaN+Da/ ma ma/ ba la ba la/ ma ra ma ra/ ma ra ya ma ra ya/ sarba sha tru~M/ sarba big+h+na na/ sarba duSh+Ta~M hU~M phaT/ o~M tsaN+Da ma hA ro Sha Na hU~M phaT/ de'i cho ga la ha~M ma~M zhes bya ba rdzas gang dang gang la bkod de/ sngags 'di brgya rtsa brgyad du sngags na gang bsgrubs pa 'grub 
po/ /lcags sna lnga las byas pa'i ral gris gzhan gyi g.yul thams cad zlog par byed do/ /gla rtsi dang / btsan dug dang / shing kun dang / bya rog gi mchus gdon gyi rigs tsam thub par 'gyur ro/ /bum pa chus bkang bas bkrus na nad thams cad sos par byed do/ /
rin po che'i snod du gser dang / dngul dang / byi ru dang / mu tig dang / shel stsal te gsol ba btab na nor rnyed par 'gyur ro/ /gla rtsi dang / ma lA dang / sgog pa dkar pos nad thams cad srung bar byed do/ /dzA ti pha la dang / gur gum dang / li shi dang / sug smel dang / cu 
gang dang / kak+ko la dang / gla rtsi dang / ga bur rnams za ma tog gtsang bar sbyar te mig la bskus na 'byung po rnams mthong ngo / /bya rgod kyi sder mo dang stag gi mche ba ser ba g.yo ba'i phyogs su phyar na slar zlog go/ /klu'i gzugs spra tshil la byas te blag ba med par mchod na char ba phebs 
par byed do/ /shir shing gi phur pa la sngags kyi 'khrul 'khor bcas te tshags byas na dgra rkun zlog par 'gyur ro/ /ye shes kyi 'od zer la dmigs pa bcas na sdig sgrib thams cad byang bar 'gyur ro/ /rigs kyi bu 'am rigs kyi bu mo dag gis snying rje dang ldan par yi dam du byas te klog pa dang / 
kha ton dang zlos par byed na/ gdon mi za bar 'grub par 'gyur ro/ /'phags pa khro bo mi g.yo ba zhes bya ba'i gzungs rdzogs s+ho// //paN+Di ta d+harma tA shI la dang / lo ts+tsha ba dge slong chos kyi bzang pos bsgyur ba'o// //
</page>



</text>