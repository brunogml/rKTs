
<text>


 <page>
<ph>112</ph><p>102-56b</p>
@#/ /rgya gar skad du/ Ar+ya tsau ra bi d+h+wan+sa nanA ma d+hA ra NI/ bod skad du/ 'phags pa mi 
rgod rnam par 'joms pa zhes bya ba'i gzungs/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das zham ring ba tshe dang ldan pa kun dga' bo dang thabs cig tu lus 'phags ri las gshegs 
pa'i tshe/ tshe dang ldan pa kun dga' bos mi rgod phal po che zhig rgyang ring mo nas mthong ngo / /mthong nas kyang skrag ste spu zing zhes byed nas/ bcom ldan 'das la 'di skad ces gsol to/ /bcom ldan 'das mi rgod dag cig go/ /bde bar gshegs pa mi rgod dag cig 
</page>

 <page>
<ph>113</ph><p>102-57a</p>
go/ /bcom ldan 'das kyis bka' stsal pa/ kun dga' bo khyod mi rgod rnams kyis 'jigs sam/ gsol pa/ bcom ldan 'das 'jigs lags so/ /bde bar gshegs pa 'jigs lags so/ /bcom ldan 'das kyis bka' stsal pa/ kun dga' 
bo khyod mi rgod rnams kyis ma 'jigs shig /de nas bcom ldan 'das kyis de'i tshe gti mug chen po'i tshogs rab tu 'joms pa 'di bka' stsal to/ /tad+ya thA/ a nu lo me/ pra ti lo me/ a nu lo ma/ pra ti lo ma/ a ta~M ke/ pra taM ke/ pa~M ke/ a ti pa~M ke/ gau ri/ 
gan+d+ha ri/ tsaN+Da li/ ma ta~M gi/ pUk+ka si/ ri mi ri mi/ rid+d+hi ma tse baSh+Ti ti tsau ra pra dan+hu/ bis+tha han+tu/ b+ha man+tu/ mA mi yan+tu ya bad+g+ran+thi na muny+tsa mi swA hA/ kun dga' bo ngas dpag tshad bcu tshun chad kun du bsrung ba dang / mi rgod thams cad dang / ri gseb kyi grong mi thams cad dang / 
gsab lam srung ba thams cad dang / gnod par sems pa thams cad kyi rkang pa bcing bar byas so/ /rmugs par byas so/ /rengs par byas so/ /ji ltar rdza mkhan gyi 'khor lo bskor ba'am/ ji ltar rdza mkhan gyi 'khor lo yongs su bskor ba ltar mi rgod rnams 'dar 
bar gyur cig /rengs par gyur cig /mgo rmongs par gyur cig /mdud pa ma grol ba'i bar du 'chi bar ma gyur cig /bcom ldan 'das kyis de skad ces bka' stsal nas/ tshe dang ldan pa kun dga' bo yi rangs te/ bcom ldan 'das kyis gsungs pa la mngon par bstod 
do// //cho ga ni shing kun dang / bong bu'i spu bsres te/ bu mo gtsang mas bkal ba'i srad bu la lan nyi shu rtsa gcig bzlas brjod bya'o/ /yang na gos kyi mtha' ma la mdud pa bor te/ bde bar phyin nas dgrol bar bya'o/ /'di ni grub pa'o/ /'phags pa mi rgod 
rnam par 'joms pa zhes bya ba'i gzungs rdzogs s+ho//  
</page>



</text>