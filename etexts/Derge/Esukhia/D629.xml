
<text>


 <page>
<ph>133</ph><p>091-67a</p>
@#/ /rgya gar skad du/ Ar+ya tsau ra bi d+h+wa na sa na nA ma d+hA ra NI/ bod skad du/ 'phags pa mi rgod rnam par 'joms pa zhes bya ba'i gzungs/ sangs rgyas dang byang chub sems dpa' thams cad la phyag 
'tshal lo/ /'di skad bdag gis thos pa dus gcig na/ bcom ldan 'das zham 'bring ba tshe dang ldan pa kun dga' bo dang thabs cig tu lus 'phags ri la gshegs pa'i tshe/ tshe dang ldan pa kun dga' bos mi rgod phal po che zhig rgyang ring mo nas mthong ngo / /mthong nas kyang skrag 
ste spu zing zhes byed nas/ bcom ldan 'das la 'di skad ces gsol to/ /bcom ldan 'das mi rgod dag cig go/ /bde bar gshegs pa mi rgod dag cig go/ /bcom ldan 'das kyis bka' stsal pa/ kun dga' bo khyod mi rgod rnams kyis 'jigs sam/ gsol pa/ 
bcom ldan 'das 'jigs lags so/ /bde bar gshegs pa 'jigs lags so/ /bcom ldan 'das kyis bka' stsal pa/ kun dga' bo khyod mi rgod rnams kyis ma 'jigs shig /de nas bcom ldan 'das kyis de'i tshe gti mug chen po'i tshogs rab tu 'joms 
pa 'di bka' stsal to/ /tad+ya thA/ a nu lo me/ pra ti lo me/ a nu lo ma/ pra ti lo ma/ a tiM ke/ pra tiM ke/ pa~M ke/ a ti paM ke/ gau ri/ gan+d+ha ri/ tsaN+Da li/ ma taM gi/ pUk+ka si/ ri mi ri mi/ rid d+hi ma tsi baSh+Ti ti tsaur pra dan du/ bis+tha han tu/ b+ha man tu/ mA mi yan tu/ yA 
bad+g+ran+thi na muny+tsa mi swA hA/ kun dga' bo ngas dpag tshad bcu tshun chad kun tu bsrung ba dang / mi rgod thams cad dang / ri gseb kyi grong mi thams cad dang / gseb lam srung ba thams cad dang / gnod par sems pa thams cad kyi rkang pa bcing bar byas so/ /rmugs 
</page>

 <page>
<ph>134</ph><p>091-67b</p>
par byas so/ /rengs par byas so/ /ji ltar rdza mkhan gyi 'khor lo bskor ba'am/ ji ltar rdza mkhan gyi 'khor lo yongs su bskor ba ltar mi rgod rnams 'dar bar gyur cig /rengs par gyur cig /mgo rmongs par gyur cig /mdud pa ma grol ba'i bar du mchi bar 
ma gyur cig /bcom ldan 'das kyis de skad ces bka' stsal nas/ tshe dang ldan pa kun dga' bo yi rangs te/ bcom ldan 'das kyis gsungs pa la mngon par bstod do/ /cho ga ni shing kun dang / bong bu'i spu bsres te/ bu mo gtsang mas bkal ba'i srad bu la 
lan nyi shu rtsa gcig bzlas brjod bya'o/ /yang na gos kyi mtha' ma la mdud pa bor te/ bde bar phyin nas dgrol bar bya'o/ /'di ni grub pa'o/ /'phags pa mi rgod rnam par 'joms pa zhes bya ba'i gzungs rdzogs so// //
</page>


</text>