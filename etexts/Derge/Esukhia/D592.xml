
<text>


 <page>
<ph>435</ph><p>090-218a</p>
@##/ /rgya gar skad du/ Ar+ya ta thA ga toSh+NI Sha
</page>

 <page>
<ph>436</ph><p>090-218b</p>
si tA ta pa tre a pa rA dzi ta nA ma d+hA ra NI/ bod skad du/ 'phags pa de bzhin gshegs pa'i gtsug tor nas byung ba'i gdugs dkar po can gzhan gyis mi thub pa zhes bya ba'i gzungs/ dkon mchog gsum la phyag 'tshal lo/ /sangs rgyas dang byang chub sems dpa' 
thams cad la phyag 'tshal lo/ /sangs rgyas la phyag 'tshal lo/ /chos la phyag 'tshal lo/ /dge 'dun la phyag 'tshal lo/ /yang dag par rdzogs pa'i sangs rgyas bye ba phrag bdun nyan thos kyi dge 'dun dang bcas pa rnams la phyag 'tshal lo/ /'jig 
rten na dgra bcom pa rnams la phyag 'tshal lo/ /rgyun du zhugs pa rnams la phyag 'tshal lo/ /lan cig phyir 'ong ba rnams la phyag 'tshal lo/ /phyir mi 'ong ba rnams la phyag 'tshal lo/ /'jig rten na yang dag par song ba rnams la phyag 'tshal lo/ /
yang dag par zhugs pa rnams la phyag 'tshal lo/ /lha'i drang srong dmod pa 'dor ba dang phan 'dogs nus pa rnams la phyag 'tshal lo/ /rig sngags 'chang grub pa rnams la phyag 'tshal lo/ /tshangs pa la phyag 'tshal lo/ /dbang po la phyag 'tshal lo/ /legs 
ldan drag po dka' thub zlog pa'i bdag po dang lhan cig pa la phyag 'tshal lo/ /legs ldan sred med kyi bu phyag rgya chen po lngas phyag byas pa la phyag 'tshal lo/ /legs ldan nag po chen po grong khyer sum brtsegs 'jig par byed pa dur khrod na gnas par mos pa/ 
ma mo'i tshogs kyis phyag byas pa la phyag 'tshal lo/ /bcom ldan 'das de bzhin gshegs pa'i gdung la phyag 'tshal lo/ /pad+mo'i gdung la phyag 'tshal lo/ /rdo rje'i gdung la phyag 'tshal lo/ /nor bu'i gdung la phyag 'tshal lo/ /glang po'i 
gdung la phyag 'tshal lo/ /gzhon nu'i gdung la phyag 'tshal lo/ /klu'i gdung la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dpa' brtan pa'i sde mtshon cha'i rgyal po la phyag 'tshal lo/ /bcom 
</page>

 <page>
<ph>437</ph><p>090-219a</p>
ldan 'das de bzhin gshegs pa dgra bcom pa yang dag par rdzogs pa'i sangs rgyas 'od dpag med la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa la phyag 'tshal lo/ /
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sman gyi bla bai DUr+ya'i 'od kyi rgyal po la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sA la'i dbang po'i rgyal po me tog 
kun tu rgyas pa la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che 
tog gi rgyal po la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kun tu bzang po la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 
rnam par snang mdzad la phyag 'tshal lo/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas spyan rgyas pa ut+pa la'i bsung gi tog gi rgyal po la phyag 'tshal lo/ /de rnams la phyag 'tshal nas/ bcom ldan 'das ma 
de bzhin gshegs pa'i gtsug tor nas byung ba'i gdugs dkar po can gzhan gyis mi thub pa zhes bya ba'i phyir zlog pa chen po 'dis 'byung po'i gdon thams cad tshar gcod pa/ gzhan gyi rig sngags thams cad gcod pa/ dus ma yin par 'chi ba las zlog 
pa/ sems can bcings pa thams cad 'grol ba/ sdang ba dang / rmi lam ngan pa dang / ltas ngan pa thams cad zlog pa/ gdon brgyad khri bzhi stong 'jig par byed pa/ rgyu skar nyi shu rtsa brgyad dga' bar byed pa/ gza' chen po brgyad 'jig par byed pa/ 
</page>

 <page>
<ph>438</ph><p>090-219b</p>
dgra thams cad zlog pa/ ma rungs pa dang / sdang ba dang / rmi lam ngan pa thams cad 'jig par byed pa/ dug dang mtshon dang me dang chu las sgrol ba ste/ gzhan gyis mi thub drag shul che/ /gtum po chen mo stobs chen mo/ /'bar ba chen mo gzi brjid che/ /
dkar mo chen mo stobs chen mo/ /'bar ba'i phreng ba gos dkar mo/ /'phags ma sgrol ma khro gnyer can/ /rgyal ba'i rdo rje phreng zhes grags/ /pad+ma'i mngon mtshan rdo rjes mtshan/ /gzhan gyis mi thub phreng ba can/ /rdo rje mkhar bsnams 'joms pa mo/ /zhi ba'i 
lha rnams kyis mchod pa/ /gzugs zhi gzi brjid chen mo can/ /'phags ma sgrol ma stobs chen mo/ /rdo rje lu gu rgyud gzhan dang / /rdo rje gzhon nu rigs 'dzin ma/ /lag na rdo rje rigs gser phreng / /le brgan rtsi dang rin chen ma/ /snang mdzad rdo rje gtsug tor 
grags/ /rnam par bsgyings ma'i rdo rje dang / /gser 'od lta bu'i spyan mnga' ba/ /rdo rje sgros dang dkar mo dang / /pad+ma'i spyan dang zla 'od dang / /phyag rgya'i tshogs de dag thams cad kyis bdag la bsrung du gsol/ bsrung ba mdzad du gsol/ oM r-i Shi ga Na pra sha sta 
ya sarba ta thA ga toSh+NI Sha si tA ta pa tre hU~M drU~M/ dzam+b+ha na ka rI hU~M drU~M/ stam+b+ha na ka rI hU~M drU~M/ ma hA bid+yA sam b+hak+Sha Na ka rI hU~M drU~M/ pa ra bid+yA sam+b+ha k+Sha Na ka rI hU~M drU~M/ sarba duSh+TA nA~M stam+b+ha na ka rI hU~M drU~M/ sarba yak+Sha rAk+Sha sa gra hA NA~M bi d+h+wa~M sa na ka rI hU~M drU~M/ tsa tu rA shi tI nA~M gra ha sa ha srA NA~M bi d+h+wa~M sa 
na ka rI hU~M drU~M/ aSh+Ta biM sha tI nA~M nak+Sha trA nAM pra sA da na ka rI hU~M drU~M/ aSh+Ta nA~M ma hA gra hA NA~M bi d+h+wa~M sa na ka rI hU~M drU~M/ rak+Sha rak+Sha mAM/ bcom ldan 'das ma de bzhin gshegs pa'i gtsug tor nas byung ba'i gdugs dkar po can rdo rje gtsug tor phyir zlog pa chen mo/ phyag stong mnga' ba chen 
mo/ dbu stong mnga' ba chen mo/ spyan bye ba brgya phrag stong mnga' ba chen mo/ mi phyed 'bar ba'i mtshan rtags can/ rdo rje yangs pa chen mos sa gsum gyi dkyil 'khor la mnga' mdzad pas kun nas bdag la bsrung du gsol/ bsrung du gsol/ oM rgyal 
</page>

 <page>
<ph>439</ph><p>090-220a</p>
po'i 'jigs pa dang / chom rkun gyi 'jigs pa dang / me'i 'jigs pa dang / chu'i 'jigs pa dang / dug gi 'jigs pa dang / mtshon gyi 'jigs pa dang / pha rol gyi dmag tshogs kyi 'jigs pa dang / mu ge'i 'jigs pa dang / dgra'i 'jigs 
pa dang / lce 'bab pa'i 'jigs pa dang / dus ma yin par 'chi ba'i 'jigs pa dang / sa g.yo ba'i 'jigs pa dang / skar mda' ltung ba'i 'jigs pa dang / rgyal po'i chad pa'i 'jigs pa dang / lha'i 'jigs pa dang / klu'i 'jigs pa dang / glog gi 'jigs pa 
dang / nam mkha' lding gi 'jigs pa dang / gcan gzan khro bo'i 'jigs pa dang / lha'i gdon dang / klu'i gdon dang / lha ma yin gyi gdon dang / rlung lha'i gdon dang / nam mkha' lding gi gdon dang / dri za'i gdon dang / mi 'am ci'i gdon dang / lto 'phye chen 
po'i gdon dang / gnod sbyin gyi gdon dang / srin po'i gdon dang / yi dgas kyi gdon dang / sha za'i gdon dang / 'byung po'i gdon dang / grul bum gyi gdon dang / srul po'i gdon dang / lus srul po'i gdon dang / skem byed kyi gdon dang / brjed byed kyi 
gdon dang / smyo byed kyi gdon dang / grib gnon gyi gdon dang / gnon po'i gdon dang / mkha' 'gro ma'i gdon dang / nam gru'i gdon dang / gdon de dag thams cad las bdag bde legs su gyur cig /mdangs 'phrog pa dang / zas su mngal za ba dang / 
zas su khrag 'thung ba dang / zas su zhag za ba dang / zas su sha za ba dang / zas su tshil za ba dang / zas su rkang za ba dang / zas su btsas pa za ba dang / srog 'phrog pa dang / zas su skyugs pa za ba dang / zas su mi gtsang ba za ba dang / zas su gcin 'thung ba 
dang / zas su stor khung nas 'bab pa 'thung ba dang / zas su lhag ma za ba dang / zas su mchil ma 'thung ba dang / zas su snabs za ba dang / zas su ngar snabs za ba dang / zas su rnag za ba dang / zas su gtor ma za ba dang / zas su phreng ba za ba dang / zas su 
</page>

 <page>
<ph>440</ph><p>090-220b</p>
dri za ba dang / zas su bdug pa za ba dang / sems 'phrog pa dang / zas su me tog za ba dang / zas su 'bras bu za ba dang / zas su lo tog za ba dang / zas su sbyin sreg za ba de dag thams cad las bdag bde legs su gyur cig /de dag thams cad 
dang gdon thams cad kyis byas pa'i rig sngags gcad do/ /phur bus gdab bo/ /kun du rgyus byas pa'i rig sngags gcad do/ /phur bus gdab bo/ mkha' 'gro dang mkha' 'gro mas byas pa'i rig sngags gcad do/ /phur bus gdab bo/ /phyugs 
bdag chen pos byas pa'i rig sngags gcad do/ /phur bus gdab bo/ /sred med kyi bus byas pa'i rig sngags gcad do/ /phur bus gdab bo/ /nam mkha' lding yang dag pa dang lhan cig pas byas pa'i rig sngags gcad do/ /phur bus gdab bo/ /nag 
po chen po dang ma mo'i tshogs kyis byas pa'i rig sngags gcad do/ /phur bus gdab bo/ /mi'i thod pa can gyis byas pa'i rig sngags gcad do/ /phur bus gdab bo/ /rgyal bar byed pa dang / sbrang rtsir byed pa dang / don kun sgrub pas byas pa'i rig sngags 
gcad do/ /phur bus gdab bo/ /sring mo bzhis byas pa'i rig sngags gcad do/ /phur bus gdab bo/ /b+h+r-ing gi ri ti dang / dga' byed dbang phyug dang / tshogs kyi bdag po dang lhan cig pas byas pa'i rig sngags gcad do/ /phur bus gdab bo/ /dge 
sbyong gcer bus byas pa'i rig sngags gcad do/ /phur bus gdab bo/ /dgra bcom pas byas pa'i rig sngags gcad do/ /phur bus gdab bo/ /'dod chags dang bral bas byas pa'i rig sngags gcad do/ /phur bus gdab bo/ /gsang ba'i bdag po lag 
na rdo rjes byas pa'i rig sngags gcad do/ /phur bus gdab bo/ /bcom ldan 'das ma de bzhin gshegs pa'i gtsug tor nas byung ba'i gdugs dkar po can khyod la phyag 'tshal lo/ /bdag la bsrung du gsol/ bsrung du gsol/ oM a si tA na lA rka pra b+hA 
</page>

 <page>
<ph>441</ph><p>090-221a</p>
s+phu Ta bi kA si tA ta pa tre/ dz+wa la dz+wa la/ khA da khA da/ da ra da ra/ bi da ra bi da ra/ ts+tshin+da ts+tshin+da/ b+hin d+ha b+hin d+ha/ hU~M hU~M phaT phaT swA hA/ he he phaT/ ho ho phaT/ a mo g+he phaT/ a pra ti ha tA phaT/ ba ra pra dA phaT/ pra t+yaM gi ri phaT/ a su ra bi drA 
ba ka phaT/ sarba de be b+h+yaHphaT/ sarba nA ge b+h+yaHphaT/ sarba a su re b+h+yaHphaT/ sarba ma ru te b+h+yaHphaT/ sarba ga ru De b+h+yaHphaT/ sarba gan+d+harbe b+h+yaHphaT/ sarba kin+na re b+h+yaHphaT/ sarba ma ho ra ge b+h+yaHphaT/ sarba yak+She b+h+yaHphaT/ sarba rAk+Sha se b+h+yaHphaT/ sarba 
pre te b+h+yaHphaT/ sarba pi shA tse b+h+yaHphaT/ sarba b+hU teb+h+yaHphaT/ sarba kuM b+hAN+De b+h+yaHphaT/ sarba pU ta ne b+h+yuHphaT/ sarba ka Ta pU ta ne b+h+yaHphaT/ sarba skanan+d+ha d+he b+h+yaHphaT/ sarba un mA de b+h+yaHphaT/ sarba ts+tsha ye b+h+yaHphaT/ sarba a pa smA re b+h+yaHphaT/ 
sarba o stA ra ge b+h+yaHphaT/ sarba durlad+g+hi te b+h+yaHphaT/ sarba duShadre k+Shi te b+h+yaHphaT/ sarba dz+wa re b+h+yaHphaT/ sarba kr-i t+ya karma NA ka kho rde b+h+yaHphaT/ ki ra Na be tA De b+h+yaHphaT/ tsits+tsha pre Sha ka dush+tsatshardi te b+h+yaHphaT/ dur+b+huk+te b+h+yaHphaT/ sarba r+thi tIr+thi ke b+h+yaH
phaT/ sarba shra ma Ni b+h+yaHphaT/ sarba bid+yA d+ha re b+h+yaHphaT/ dza ya ka ra/ ma d+hu ka ra/ sarba ar+tha sA d+ha ke b+h+yo bid+yA tsA re b+h+yaHphaT/ tsa tur b+h+yo b+ha gi nI b+h+yaHphaT/ badzra kau mA rI ye b+h+yaHphaT/ bad+yI rA dz+nyI ye b+h+yaHphaT/ ma hA pra t+ya~M gi re b+h+yaHphaT/ badzra 
shr-iM kha lA ya pra t+ya~M gi ra rA dzA ya phaT/ ma hA kA lA ya ma tr-i ga Na na ma skr-i tA ya b+h+yaHphaT/ biSh+Na bI ye phaT/ brAh+ma NI ye phaT/ a g+ni ye phaT/ ma hA kA lI ye phaT/ kA lA da~M DI ye phaT/ in+dI ye phaT/ rau drI ye phaT/ kau ma rI ye phaT/ bA rA hI ye 
phaT/ tsa muN+DI ye phaT/ rA trI ye phaT/ kA la rA trI ye phaT/ ya ma daN+DI ye phaT/ ka pA lI ye phaT/ a d+hi muk+ti sma sA na bA si nI ye phaT/ sems can gang su dag bdag la sdang ba'i sems dang ldan pa rnams dang / drag shul gyi sems dang ldan 
</page>

 <page>
<ph>442</ph><p>090-221b</p>
pa rnams dang / mdangs 'phrog pa rnams dang / zas su mngal za ba rnams dang / zas su khrag 'thung ba rnams dang / zas su zhag za ba rnams dang / zas su sha za ba rnams dang / zas su tshil za ba rnams dang / zas su rkang za ba rnams dang / 
zas su btsas pa za ba rnams dang / srog 'phrog pa rnams dang / zas su skyugs pa za ba rnams dang / zas su mi gtsang ba za ba rnams dang / zas su gcin 'thung ba rnams dang / zas su stor khung nas 'bab pa 'thung ba rnams dang / zas su lhag ma 
za ba rnams dang / zas su mchil ma 'thung ba rnams dang / zas su snabs za ba rnams dang / zas su ngar snabs za ba rnams dang / zas su rnag za ba rnams dang / zas su gtor ma za ba rnams dang / zas su phreng ba za ba rnams dang / zas su dri 
za ba rnams dang / zas su bdug pa za ba rnams dang / sems 'phrog pa rnams dang / zas su me tog za ba rnams dang / zas su 'bras bu za ba rnams dang / zas su lo tog za ba rnams dang / zas su sbyin sreg za ba rnams dang / sdig pa'i 
sems dang ldan pa rnams dang / sdang ba'i sems dang ldan pa rnams dang / drag shul gyi sems dang ldan pa rnams dang / gnod sbyin gyi gdon rnams dang / srin po'i gdon rnams dang / yi dgas kyi gdon rnams dang / sha za'i gdon rnams dang / 
'byung po'i gdon rnams dang / grul bum gyi gdon rnams dang / srul po'i gdon rnams dang / lus srul po'i gdon rnams dang / skem byed kyi gdon rnams dang / smyo byed kyi gdon rnams dang / grib gnon gyi gdon rnams dang / brjed byed kyi 
gdon rnams dang / gnon po'i gdon rnams dang / mkha' 'gro ma'i gdon rnams dang / nam gru'i gdon rnams dang / gshin rje'i gdon rnams dang / bya'i gdon rnams dang / ma mo dga' bar byed pa'i gdon rnams dang / kun du 'breng ba'i 
</page>

 <page>
<ph>443</ph><p>090-222a</p>
gdon rnams dang / tsher ma 'don pa'i gdon rnams dang / rims nyin gcig pa rnams dang / nyin gnyis pa rnams dang / nyin gsum pa rnams dang / nyin bzhi pa rnams dang / nyin bdun pa rnams dang / rtag pa'i rims rnams 
dang / rims mi bzad pa rnams dang / rims ldang dub pa rnams dang / 'byung po'i rims rnams dang / rlung las gyur pa rnams dang / mkhris pa las gyur pa rnams dang / bad kan las gyur pa rnams dang / 'dus pa las gyur pa rnams dang / 
rims nad thams cad dang klad pa na ba bsal du gsol/ gzhogs phyed na ba dang / yi ga 'chus pa dang / mig nad dang / sna nad dang / kha nad dang / mgul nad dang / snying nad dang / lkog ma'i lha gor na ba dang / rna ba na ba dang / so na ba 
dang / snying na ba dang / klad pa na ba dang / ske na ba dang / rtsib logs na ba dang / rgyab na ba dang / lto na ba dang / rked pa na ba dang / chu so na ba dang / brla na ba dang / rje ngar na ba dang / lag pa na ba dang / rkang pa na ba dang / yan lag 
na ba dang / nying lag na ba bsal du gsol/ gdugs dkar po can rdo rje gtsug tor phyir zlog pa chen mo 'dis dpag tshad bcu gnyis kyi nang tshun chad du 'byung po dang / ro langs dang / mkha' 'gro ma dang / rims dang / shu ba dang / g.yan pa 
dang / 'brum bu phra mo dang / mdze dang / pho la mig dang / bas bldags dang / me dpal dang / g.ya' ba dang / lhog pa dang / skem pa dang / skrag pa dang / dbyig dug dang / dug sbyar ma dang / byad stems dang / me dang / 
chu dang / mi ngas dang / dgra dang / gnod pa dang / dus ma yin par 'chi ba dang / sbrang bu t+r+ye mkhu ka dang / trai la tA ka dang / sdig pa dang / sbrul dang / sre mo dang / seng ge dang / stag dang / dom dang / dred dang / chu srin dang / bung 
</page>

 <page>
<ph>444</ph><p>090-222b</p>
ba lta bus gzhan gyi srog 'phrog pa de dag thams cad kyi rig sngags bcing bar bgyi'o/ /gzi brjid bcing bar bgyi'o/ /gzhan gyi rig sngags bcing bar bgyi'o/ /tad+ya thA/ oM a na le a na le/ be Sha de bi Sha de/ bai ra bai ra/ badzra d+ha ri 
baM d+ha baM d+ha ni/ badzra pA Ni phaT hU~M hU~M phaT phaT swA hA/ hU~M drU~M ban+d+ha phaT ma ma rak+Sha rak+Sha swA hA/ sus de bzhin gshegs pa'i gtsug tor nas byung ba'i gdugs dkar po can gzhan gyis mi thub pa phyir zlog pa chen po 'di gro ga 'am/ ras sam/ shing shun 
la bris te/ lus sam/ mgul du thogs na/ de ji srid 'tsho'i bar du dug gis mi tshugs/ mtshon gyis mi tshugs/ me yis mi tshugs/ chus mi tshugs/ dbyig dug gis mi tshugs/ dug sbyar mas mi tshugs/ byad kyis mi tshugs/ 
dus ma yin par 'chi ba'i dus byed par mi 'gyur ro/ /gdon thams cad dang / bgegs dang / log 'dren thams cad kyi yid du 'ong ba dang dga' bar 'gyur ro/ /rdo rje'i rigs bye ba khrag khrig 'bum phrag brgyad cu rtsa bzhis kyang de la bsrung ba dang / bskyab 
pa dang / sbed par byed de/ de rnams kyi yid du 'ong bas dga' bar 'gyur ro/ /bskal pa chen po brgyad khri bzhi stong du tshe rabs dran par 'gyur ro/ /nam du yang gnod sbyin dang / srin po dang / yi dgas dang / srul po dang / lus srul po nyid du mi 
'gyur ro/ /mi dbul por mi 'gyur ro/ /sangs rgyas bcom ldan 'das grangs med dpag tu med pa gang gA'i klung gi bye ma snyed kyi bsod nams kyi phung po dang ldan par 'gyur ro/ /de bzhin gshegs pa'i gtsug tor nas byung ba'i gdugs dkar po can gzhan 
gyis mi thub pa phyir zlog pa chen po 'di 'chang na tshangs par mi spyod pa yang tshangs par spyod par 'gyur ro/ /thub par ma byas pa yang thub par byas par 'gyur ro/ /mi gtsang ba yang gtsang bar 'gyur ro/ /bsnyen gnas ma byas pa yang bsnyen gnas byas par 
</page>

 <page>
<ph>445</ph><p>090-223a</p>
'gyur ro/ /smyung ba ma byas pa yang smyung ba byas par 'gyur ro/ /mtshams med pa lnga byas pa yang sdig pa byang bar 'gyur ro/ /sngon gyi las kyi sgrib pa yang ma lus par byang bar 'gyur ro/ /bud med bu 'dod pa gang la la de bzhin gshegs 
pa'i gtsug tor nas byung ba'i gdugs dkar po can gzhan gyis mi thub pa chen po 'di 'chang na bu 'dod pa des de rnyed de/ tshe dang bsod nams dang stobs rnams kyang rab tu rnyed par 'gyur ro/ /'di nas shi 'phos nas kyang 'jig rten gyi khams bde ba can du skye bar 
'gyur ro/ /mi nad dang / phyugs nad dang / gnag nad dang / yams kyi nad dang / 'tshe ba dang / nad 'go ba dang / gnod pa dang / 'khrug pa dang / pha rol gyi dmag tshogs 'ong ba thams cad la de bzhin gshegs pa'i gtsug tor nas byung 
pa'i gdugs dkar po can gzhan gyis mi thub pa phyir zlog pa chen po 'di rgyal mtshan gyi rtse mo la btags te/ rim gro cher byas te/ mchod pa chen po byas la/ grong khyer thams cad kyi sgo 'am/ grong ngam/ grong khyer ram/ grong rdal lam/ ljongs 
sam/ dgon pa'i gnas su gzugs so/ /gzhan gyis mi thub pa phyir zlog pa chen po 'di rim gro cher byas te/ btsugs ma thag tu g.yul zhi bar 'gyur ro/ /yams kyi nad dang / 'tshe ba dang / nad 'go ba dang / gnod pa dang / 'khrug pa dang / pha 
rol gyi dmag tshogs 'ong ba rnams rab tu zhi bar 'gyur ro/ /tad+ya thA/ oM Sh+ToM ban+d+ha ban+d+ha ma ma rak+Sha rak+Sha swA hA/ oM hU~M Sh+TA+oM ban+d+ha ban+d+ha badzra ma ma rak+Sha rak+Sha badzra pA Ni hU~M hU~M phaT swA hA/ oM sar+b+ba ta thA ga toSh+NI Sha a nA ba lo ki ti mur+d+ha ni te dzo rA shi/ oM hU~M dz+wa la dz+wa la/ d+ha ka 
d+ha ka /da ra da ra/ bi da ra bi da ra/ ts+tshin+da ts+tshin+da/ b+hin+da b+hin+da/ hU~M hU~M phaT phaT swA hA/ oM sarba ta thA ga toSh+NI Sha hU~M phaT swA hA/ tad+ya thA/ oM a na le a na le/ kha sa me kha se me/ bai re bai re/ sau me sau me/ sarba bud d+ha a d+hiSh+NA na ad+hiSh+Thi ta 
</page>

 <page>
<ph>446</ph><p>090-223b</p>
sarba ta thA ga toSh+NISha si tA ta pa tre hU~M phaT/ hU~M ma ma hU~M ni swA hA/ sangs rgyas rnal 'byor du bya'o/ /klu'i rgyal po rnams kyis kyang dus dus su char 'bebs so/ /'phags pa de bzhin gshegs pa'i gtsug tor nas byung ba'i gdugs dkar po can 
gzhan gyis mi thub pa zhes bya ba'i gzungs rdzogs so// </page>


</text>