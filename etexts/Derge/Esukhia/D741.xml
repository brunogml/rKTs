
<text>


 <page>
<ph>469</ph><p>094-235a</p>
@#/ /dpal gyi lha mo'i mtshan bcu gnyis pa/ dkon mchog gsum la phyag 'tshal lo/ /'phags pa spyan ras gzigs dbang phyug la phyag 'tshal lo/ /phyag na rdo rje la phyag 'tshal lo/ /dpal lha mo chen mo la phyag 'tshal lo/ /'di skad bdag gis 
thos pa dus gcig na/ bcom ldan 'das bde ba can gyi 'jig rten na bzhugs te/ de nas byang chub sems dpa' sems dpa' chen po spyan ras gzigs dbang phyug bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 
'tshal te phyogs gcig tu 'dug go/ /de nas byang chub sems dpa' sems dpa' chen po dpal lha mo chen mo yang bcom ldan 'das ga la ba der song ste drung du phyin nas/ bcom ldan 'das kyi zhabs gnyis la mgo bos phyag 'tshal te phyogs gcig tu 'dug go/ /de nas 
bcom ldan 'das kyis dpal chen mo la gzigs nas/ spyan ras gzigs dbang phyug la 'di skad ces bka' stsal to/ /spyan ras gzigs dbang phyug dge slong ngam/ dge slong ma'am/ dge bsnyen nam/ dge bsnyen ma'am/ sems can gang su yang rung bas dpal chen 
</page>

 <page>
<ph>470</ph><p>094-235b</p>
mo 'di'i ming bcu gnyis shes te/ 'chang ba dang / klog pa dang / sgrub par byed pa dang / rjod par yang byed na de dbul po spangs nas phyug po chen por 'gyur ro/ /de nas 'byung po'i tshogs thams cad kyis kyang de bzhin du gyur cig ces smras so/ /dpal lha mo chen mo'i 
ming bcu gnyis ni 'di lta ste/ bkra shis ma/ dpal ldan ma/ pad+ma'i phreng thogs ma/ nor bdag ma/ dkar sham ma/ grags chen ma/ pad+ma spyan mnga' ma/ 'od chen ma/ byed pa mo/ zas sbyin ma/ rin chen 'od ldan ma/ dpal chen 
mo ma/ sangs rgyas thams cad la phyag 'tshal lo/ /spyan ras gzigs dbang phyug la phyag 'tshal lo/ /dpal chen mo la phyag 'tshal lo/ /'di lta ste/ dzi ni/ g+h+ri Ni/ dgos pa thams cad sgrub par mdzad ma/ si mi si mi/ ni mi ni mi/ 
bdag gi mi shes pa thams cad bsal bar mdzod cig swA hA/ bcom ldan 'das kyis de skad ces bka' stsal pa dang / byang chub sems dpa' sems dpa' chen po spyan ras gzigs dbang phyug bcom ldan 'das kyis bka' stsal pa la mngon par dga'o//
dpal gyi lha mo chen mo'i mtshan bcu gnyis pa rdzogs so// //rgya gar gyi mkhan po dzi na mi tra dang / zhu chen gyi lo ts+tsha ba ban+de ye shes sdes bsgyur cing zhus te gtan la phab pa// </page>



</text>