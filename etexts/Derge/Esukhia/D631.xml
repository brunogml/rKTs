
<text>



 <page>
<ph>135</ph><p>091-68a</p>
@#/ /rgya gar skad du/ Ar+ya a tsa la nA ma d+hA ra NI/ bod skad du/ 'phags pa mi g.yo ba zhes bya ba'i gzungs/ /dkon mchog gsum la phyag 'tshal lo/ /'di skad bdag gis thos pa'i dus gcig na/ bcom ldan 'das sum cu rtsa gsum gyi khang bu brtsegs pa 
na bzhugs te/ de'i tshe bcom ldan 'das kyi 'khor 'dus pa ni byang chub sems dpa' kun tu bzang po dang / nam mkha'i snying po dang / sa'i snying po dang / sgrib pa thams cad rnam par sel ba dang / 'jam dpal dang / spyan ras gzigs dbang phyug dang / lag na rdo rje dang / 
byams pa la sogs pa sa bcu pa 'ba' zhig dang ngo / /de nas byang chub sems dpa' byams pa stan las langs te bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das la 'di skad ces gsol to/ /bcom ldan 'das 'dzam 
bu gling na gnas pa'i lha dang / klu dang / gnod sbyin dang / sha za ma rungs pa dag gis mi nad dang / phyugs nad dang / yams nad dang / rnam par 'tshe ba dang / dus ma yin pa'i 'chi ba dang / sdang ba dang / rmi lam ngan pa dang / dus ma yin pa'i rlung dang / ser 
ba dang / sa g.yos pa la sogs pa byung ste/ de dag zhi bar mdzad du gsol zhes gsol pa dang / bcom ldan 'das cang mi gsung bar rnam par dag pa'i sgo zhes bya ba'i ting nge 'dzin la mnyam par bzhag ste/ sku'i ba spu'i khung bu nas 'od zer me lce rab tu 'bar 
</page>

 <page>
<ph>136</ph><p>091-68b</p>
ba byung ste/ 'dod pa dang / gzugs dang / gzugs med pa la thug pa me lce 'bar ba gcig tu gyur to/ /de'i tshe nyi ma dang zla ba la sogs pa'i 'od kyang lham me dang / lhan ne dang / lhang nge ma yin te/ lha rnams kyi 'od kyang lham me dang / lhan ne dang / lhang nge ma yin no/ /klu dang / 
gnod sbyin dang / sha za la sogs pa rnams ni rlung drag pos bdas pa'i shing bzhin no/ /de nas bcom ldan 'das kyis chos kyi dbyings rnam par mi rtog pa zhes bya ba'i ting nge 'dzin la mnyam par bzhag ste/ mnyam pa'i phyag rgya bshig nas zhabs kyi pus mo sa la brdabs pas thugs kyi 
bdag nyid kyi brtan pa'i sku can gyi khro bo zhabs brkyang bskum du bzhugs pa dag byung ste/ thabs las byung ba'i khro bo'i sprul pa dpag tu med pa dang bcas nas nam mkha' ma lus pa 'od kyis 'gengs pa'o/ /'od kyi dkyil 'khor dag na bzhugs pa tshangs pa dang / khyab 'jug dang / dbang 
phyug chen po dang / drag po chen po bzhi po dag ha hU~M hriHzhes bya bas skrag par byed pa/ 'dod chags dang / zhe sdang dang / gti mug dang / ser sna dag 'joms pa/ klu dang / gnod sbyin dang / sha za yi dgas la sogs pa haM maM zhes brjod pas skrag par mdzad pa dag sprul to/ /gsung 
gi bdag nyid kyi brtan pa'i sku can zhabs phyed sa la pus mo dang mthe bo btsugs pa/ zhabs gcig langs te pus mo btsugs pas bzhugs pa'i khro bo brtan pa'i sku can/ shes rab kyi bdag nyid ral gri me 'od dang bcas pas 'od kyis 'gengs pa dag sprul to/ /de'i tshe bcom ldan 
'das kyis byin gyis brlabs pa las byung ba'i khro bo dag gi sngags smras pa/ na maH sa man+ta badzrA NAM/ a tsa la ka na tsaN+Da ma hA ro Sha Na s+pho Ta ya hU~M badzra d+h+r-ika khaD+ga/ hU~M maM hU~M maM zhes brjod de/ phyag rgya ni lag pa g.yas pa khu tshur bcangs te/ srin lag dang mthe'u chung gnyis bsgreng 
ba ni ral gri'i phyag rgya ste/ g.yas skor du mtshams bcad do/ /na maHsa mat+na badzrA NAM/ a tsa la ka na tsaN+Da ma hA ro Sha Na/ s+pho Ta ya hU~M/ a mr-i ta hU~M hU~M zhes brjod do/ /phyag rgya ni lag pa sor mo rnams brkyang ste mthe'u chung mthe bos mnan pa ni rdo rje rtse gsum pa'i phyag rgya ste/ 
</page>

 <page>
<ph>137</ph><p>091-69a</p>
g.yas nas bskor la bgegs bskrad do/ /de nas bcom ldan 'das kyis rnam par dag pa'i ting nge 'dzin gyis srung ba gsungs pa ni/ dmar po'i yi ge ra~M spyi bor bsam ste/ rnam par dag pa'i yi ge 'dis brtan par byas nas/ rdo rje dang ral gris lus 
me 'od dang bcas par bsgoms te/ na maHsa mat+na badzrA NAM/ a tsa la ka na tsaN+Da ma hA ro Sha Na ka te b+h+yaH/ sarba bi ga te b+h+yo/bi shwa mu khe b+h+yaH/ sarba ta thA ga ta hAM mAM rak+Sha/ zhes brjod de phyag rgya ni rdo rje thal mo sbyar te/ mdzub mo gnyis gung mo'i rgyab tu sbyar te smin mtshams su bca' 
bar bya'o/ /de nas bcom ldan 'das kyis byang chub kyi sems rig pa chen po'i srung ba gsungs pa ni/ hU~M dang gzhi'i rnam pas bltas te/ na maHsa man+ta badzrA NAM/ a tsa la ka na tsaN+Da ma hA ro Sha Na ka te b+h+yaH/ sarba bi ga te b+h+yo/ bi shwa mu khe b+h+yaH/ sarba ta thA ga ta hAM mAM rak+Sha ma hA 
ba le/ sarba ta thA ga ta pra me ni ra gardza hU~M hU~M phaT tra tha tra tha/ a pra ti ha te swA hA/ zhes brjod de phyag rgya ni rdo rje'i thal mo sbyar la mdzub mo gnyis nang du bkug la gung mo rtse sprad de/ srin lag gnyis brkyang nas mthe'u chung gnyis cung zhig bkug la snying khar bcas te srung ba ni 
yum gyi ste/ bgegs dang log 'dren dang ma rungs pa thams cad dran pa tsam gyis 'byer par 'gyur ro/ /de nas bcom ldan 'das kyis byams pa'i ting nge 'dzin la snyoms par zhugs te/ kha zas bye brag bza' ba dang / bca' ba dang / gzhib pa dang / btung 
ba dang / bldag pa la sogs pa dang / gzugs dang / sgra dang / dri dang / ro'i bye brag la byin gyis brlab pa mdzad de/ oM sarba d+harma tA si ta hU~M zhes byas pas dag par byas te/ oM a mr-i ta oM hU~M hrIH/ zhes bya bas ni 'dod pa'i don du'o/ /oM na maHsarba 
ta thA ga ta a ba lo ki te/ saM b+ha ra saM b+ha ra hUM zhes bya bas lan bdun bdun btab ste bsngos pas tshim par 'gyur ro/ /phyag rgya ni mchog sbyin gyi phyag rgya'o/ /de nas yang bcom ldan 'das kyis gsungs pa/ ldang bar 'dod na sngags 'di brjod par 
</page>

 <page>
<ph>138</ph><p>091-69b</p>
bya'o/ /na mo rat+na tra yA ya/ na ma sh+tsaN+Da badzra pA Na ye/ na mo badzra krod+hA ya/ daM Sh+Tod+ka Ta b+hai ra wA ya/ a si mu sa la pa ra shu pA sha ha stA ya/ tad+ya thA/ oM a mr-i ta kuN+Da li/ kha kha khA hi khA hi/ tiSh+Tha tiSh+Tha/ ban+d+ha ban+d+ha/ ha na ha na/ gr-ih+Na gr-ih+Na/ gardza gardza/ bi s+pho Ta ya/ bi s+pho Ta ya/ 
sarba big+ha naM bi nA ya kA nAM ma hA ga Na pa ti dzI bi ta an+ta ka ra Na swA hA/ zhes bya ba brjod do/ /lag pa gnyis khu tshur bcangs la kha nang du bstan te/ mdzub mo bsgreng la brang du bsnol la phyag rgya bcings te/ gtor ma btang zhing 'chag pa'i dus su yang de bzhin no/ /nye reg bya ba dang / 
khrus bya ba ni rin po che'i bum par dri zhim po'i chu la/ na maH sa man+ta badzrA NAM/ a tsa la ka na ya a mr-i ta zhes lan bdun bdun btab ste/ lag pa g.yon pas bum pa bzung nas g.yas pa'i gung mo dang srin lag cung zad tsam bkug la/ ri mo can gyi nang du a bsams la 
chu blugs te/ oM shud+d+ha dun te sho d+ha na ye swA hA/ zhes bya bas khrus bya'o/ /de skad ces bcom ldan 'das kyis gsungs te/ byang chub sems dpa' byams pa la'o/ /de nas rgyal po chen po bzhi 'khor dang bcas pa dang / sum cu rtsa gsum gyi lha dang / 'thab bral 
dang / dga' ldan dang / 'phrul dga' dang / gzhan 'phrul dbang byed kyi lha rnams kyis me tog dang / rnga dang / bdug spos dang / lha'i zhal zas dang / lha'i bu pho dang / bu mo dag rin po che'i rgyan dang bcas pas shing rta dpag tu med pa dang / mchod pa'i yo byad dpag tu 
med pa dag gis bcom ldan 'das la mchod pa dang bskor ba rgya chen po dag byas te byang chub sems dpa' byams pa dang thabs cig tu 'dug go/ /de nas byang chub sems dpa' byams pa spro ba dang ldan pas bcom ldan 'das la blta'o/ /bcom ldan 'das kyis byams pa'i bsam pa 
mkhyen nas bsam gtan dang po la mnyam par bzhag ste/ 'dod pa'i bde ba spangs te dga' bar rtog pa tsam mo/ /de nas bsam gtan dang po nas gnyis pa la mnyam par bzhag ste/ rtse gcig pa'i rtog spyod spangs te dga' bde tsam mo/ /bsam gtan gnyis pa nas 
</page>

 <page>
<ph>139</ph><p>091-70a</p>
gsum pa la mnyam par bzhag ste/ rtog pa dang dpyod pa spangs te bde ba tsam mo/ /de nas bsam gtan gsum pa nas bzhi pa la mnyam par bzhag ste/ tshor ba nye bar zhi ba'i bde ba tsam mo/ /de nas bcom ldan 'das kyis bka' stsal pa/ ting nge 'dzin 
de dag dang ldan na rnam par dag pa'o/ /byams pa dang / snying rje dang / dga' ba dang / btang snyoms kyis ni byang chub kyi sems kyi rgyud spel ba'o/ /de bzhin du chos thams cad ni nam mkha' ltar mtha' bzhi las rnam par grol ba'o/ /na maHsa man+ta badzrA NAM/ d+harma d+hA tu swa 
b+hA ba At+ma ko\u0f85haM/ zhes brjod de phyag rgya ni 'di'o/ /lag pa gnyis so sor khu tshur bcangs te/ mthe bong gnyis nang du bcug la mdzub mo gnyis bsgreng ba'o/ /'phags pa mi g.yo ba'i gzungs las gleng gzhi'i le'u ste dang po'o// //de nas bcom ldan 
'das kyis bka' stsal pa/ rdo rje'i skyil mo krung bcas te snying gar nyi ma'i dkyil 'khor la thugs kyi sa bon 'od kyis nam mkha' kun khengs par bsams te/ sa bon de las chos thams cad tshig gi lam dang bral ba'o zhes bya ba'i sgra dang bcas pas 'phel ba dang 'grib 
pa'i sgra 'od zer 'phro 'du dang bcas pa'o/ /de nas sna tshogs pa'i gdan 'dam nas skyes pa'i dri ma med cing yongs su rgyas pa tshogs kyi bdag po'i steng du rta bdun pa kun nas 'od 'phro ba 'dam skyes dang ldan pa dag gi steng du nam mkha'i mdog can gyi thugs kyis bon dang bdag nyid 
gcig pa'i nam mkha'i khams kun tu khyab par 'od kyis 'gengs pa'i shes rab kyi ral gri sngon po dag tu gyur te/ de dag las bdud dang ma rungs pa mtha' dag 'joms pa'i khro bo chen po rnam rtog thams cad yongs su bcom pa dri ma med cing gzhon nu'i sku'o/ /de yang gzhon 
zhing sku'i sha rgyas pa ni dper na bus pa gzhon nu lang tsho la bab pa'i lus lta bu ste/ de'i sku mdog ni mthing nag tu gnas te/ dper na dbyar gyi char sprin nag po'i mdog bzhin du gnas pa'o/ /nam mkha' ma lus pa thams cad du 'od kyis 'gengs pa ni dper na rta bdun 
</page>

 <page>
<ph>140</ph><p>091-70b</p>
pa'i 'od kyis gling kun tu khyab pa bzhin no/ /dbu skra gcig tu bcings shing 'phyar ba ni dper na shing a la ka'i 'bras bu bzhin no/ /sku cung zhig 'gying ba dang g.yo ba ni dper na dpag bsam gyi shing yongs 'du sa brtol bzhin no/ /zhabs brkyang bskum du bzhugs pa 
ni dper na gyad kyi 'gros bzhin no/ /spyan gsum shin tu dmar ba ni dper na pa la sha'i me tog bzhin no/ /spyan steng 'og tu blta ba ni steng 'og gi bgegs bsreg pa ste/ dper na lha ma yin gyi bya gtor ma za ba bzhin no/ /mche ba gtsigs pa ni dper na zla ba phyed pa bzhin no/ /
ljags shin tu 'khyug pa ni dper na nam mkha'i glog bzhin no/ /smin ma khro gnyer du bsdus pa ni dper na shing pa la k+Sha'i lo ma bzhin no/ /phyag g.yas na ral gri bsnams pa ni dper na gza' chen po'i 'od lhung ba bzhin no/ /sbrul gyi zhags pa g.yon na bsnams pa ni dper 
na rgya mtsho'i mching bzhin no/ /de lta bu'i sku des ni tshangs pa dang / brgya byin dang / rgyal po chen po bzhi po dag dang / phyogs skyong ba la sogs pa rnams dbang du sdud pa/ lha dang / klu ma rungs pa dang / srin po dang / sha za dang / grul bum dang / lto 'phye la sogs pa 
'joms par byed pa dag go/ /de'i sngags bcom ldan 'das kyis gsungs pa/ na maHsa man+ta badzrA NAM tra Ta/ a mo g+ha tsaN+Da ma hA ro Sha Na/ s+pho Ta ya hUM/ tra ma ya tra ma ya hAM/ tra ta hAM maM zhes brjod par bya'o/ /de ni 'tshe ba dang / rnam par 'tshe ba dang / sdang ba dang / rnam par 
sdang ba dang / log 'dren dang / rnam par log 'dren dang / srin po dang / lha dang / klu dang / grul bum dang / sha za la sogs pa thams cad zhi bar 'gyur ro/ /rlung las gyur pa dang / mkhris pa las gyur pa dang / bad kan las gyur pa dang / 'bras dang / shu ba dang / 
g.yan pa dang / mdze dang / 'brum bu dang / 'brum bu phra mo dang / rims nyin gcig pa dang / nyin gnyis pa dang / zla ba phyed pa dang / ldang dub pa dang / yud tsam pa'i rims dang / rtag pa'i rims las thar bar 'gyur ro/ /seng ge dang / stag dang / dom dang /
</page>

 <page>
<ph>141</ph><p>091-71a</p>
dred dang / spyang ki dang / sbrul dug can dang / sbrang bu dang / sha sbrang dang / bung ba'i gnod pa las thar ro/ /rgyal po'i chad pa dang / dmag dpung gi 'jigs pa las thar ro/ /rkun po dang / bran dang / bza' mi 'thab cing rtsod pa las thar ro/ /chu yis 'jigs pa 
dang / me yis 'jigs pa dang / sa g.yos pa'i 'jigs pa dang / lce 'bab pa'i 'jigs pa las thar ro/ /ral gri dang / shak+ti dang / dgra sta dang / mdung dang / mda' dang / mda' bo che dang / 'khor lo dang / mtshon cha'i 'jigs pa las thar ro/ /'chi ba dang / 
dus ma yin par 'chi ba las thar ro/ /mtshams med lnga la sogs pa'i sdig pa kun 'dag par 'gyur ro/ /sems can dmyal ba dang / yi dgas dang / dud 'gro'i skye gnas dang / yul mtha' 'khob dang / dbang po ma tshang ba dang / lha tshe ring po dang / log par lta ba 
'dzin pa dang / sangs rgyas 'byung ba la mnyes pa med pa dag tu mi 'gyur ro/ /gzungs sngags 'di ni dus gsum gyi sangs rgyas thams cad kyis gsungs te/ lan cig brjod pas kyang sdig pa thams cad 'dag par 'gyur ro/ /'di brjod pa'i gang zag des ni chos 
nyid kyi lam rdo rje lta bu myur ba nyid du thob par 'gyur ro/ /de nas rta bdun pa'i steng du rnam par dag pa'i yi ge nam mkha' ma lus pa 'od kyis 'gengs pa bsams te/ byams pa'i lta bas lta ba'i phyir hAM ser po mig tu'o/ /srog gi lam du ni maM nag po bsam par bya'o/ /
spyi bor chos nyid rnam par dag pa'i yi ge bsams te/ sngags 'di brjod par bya'o/ /na maHsa man+ta badzra pA Ni tsaN+Da ma hA ro Sha Na hUM zhes brjod de lag pa thal mo sbyar te/ gung mo bsgreng ba'i rgyab tu mdzub mo cung zad bkug la srin lag kyang de bzhin du byas te/ rdo rje'i phyag 
rgya'o/ /'di'i byin gyis brlabs kyis ma rig pa 'joms shing ye shes kyi sku nyid du byin gyis brlab pa'o/ /gser la sogs pa'i snod du kha zas kyi bye brag nas dang / 'bras dang / gro dang / so ba dang / til la sogs pa dang / zho dang / 'o ma dang / sbrang 
</page>

 <page>
<ph>142</ph><p>091-71b</p>
rtsi dang / kha ra dang / gser dang / dngul dang / zangs dang / mu tig dang / byi ru dag blugs te/ 'bru gsum pa'i sngags kyis byin gyis brlabs nas sngags 'di brjod par bya'o/ /na maHsa man+ta ta thA ga te b+h+yo/ bi shwa mu khe b+h+yaH sarba thA khaM ut+ga te/ s+pha ra Na i maM 
ga ga na khaM zhes brjod par bya'o/ /phyag rgya ni mchog sbyin gyi phyag rgya'o/ /na maHsarba ta thA ga ta a ba lo ki te/ oM saM b+hA ra saM b+hA ra hUM zhes bya bas 'byung po kun la mchod par bya'o/ /de nas gsang sngags 'di brjod par bya'o/ /na maHsa man+ta bud+d+hA nAM/ tsaN+Da 
ma hA ro Sha Na a sa me tri sa me ma hA sa ma ya/ sarba pA paM swA hA/ phyag rgya thal mo sbyar la gsol ba gdab ste dam tshig gso ba'o/ /'phags pa mi g.yo ba'i gzungs las le'u ste gnyis pa'o// //de nas dam tshig ni 'di yin te/ sangs rgyas dang chos dang dge 
'dun ni 'bras bu dang / lam dang / sgrub pa'i khyad par te/ gang nas brtsams te khyad par gyis mchod cing nam du yang mi 'bral bar bya'o/ /tshad med pa'i byang chub kyi sems kyi rgyud rtag tu sgom zhing smon lam rgya chen po gdab par bya'o/ /sngags dang / phyag rgya dang / sngags dang 
phyag rgya'i rten rgyun du bcang zhing bral bar mi bya'o/ /lha dang / bla ma dang / byang chub kyi grogs la khong nas 'khrug pa'i sems spang ngo / /srog gis bsdus pa'i sems can thams cad la byams pa dang / snying rje sngon du song bas gnod pa dang / rnam par 'tshe ba spangs te nam 
yang dor bar mi bya'o/ /ser sna spangs te sems can la sbyin pa sbyin par bya'o/ /sems can la gnod pa dang / rnam par 'tshe ba spangs pa'i tshul khrims bsten pa'o/ /rang la rnam par 'tshe ba la bzod par bya'o/ /rang dang gzhan gyi don bsgrub pa la brtson pa dor bar mi bya'o/ /
rnam par g.yeng ba spangs te bsam gtan la mnyam par gzhag go/ /nyal ba dang ldang ba kun tu rang bzhin gyis rnam par dag pa'i don la ma yengs par bya'o/ /dam tshig med cing mi gnas pa la bsam gtan dang / ting nge 'dzin dang / sngags dang / phyag rgya la sogs pa kun 
</page>

 <page>
<ph>143</ph><p>091-72a</p>
bstan cing bshad par mi bya'o/ /srog gcod pa dang / ma byin par len pa dang / 'dod pa la phyin ci log pa dang / brdzun du smra ba ni tshangs par spyod pa dang / spyad par 'dod pas spang bar bya'o/ /dge slong rnams dang / byang chub tu sems bskyed pa dang / dam tshig dang 
ldan pa la gus par bya zhing brnyas par mi bya'o/ /thun mtshams kyi sbyor ba dang ldan par bya'o/ /khro ba dang / bab chol du smra ba dang / lad lud dang / bshang gci 'dor ba dang / dri ma 'khru ba dang / skra dang sen mo la sogs pa'i mi gtsang ba de dag dang / /dri nga ba dang / dri ma mi zhim pa dku zhing 
mnam pa dang ldan pa thams cad spang bar bya'o/ /khang pa ni spos kyi khang pa yid du 'ong ba gtsang zhing dri ma med pa dag bkra shis pa'i sgo shar du bstan pa/ gseng skar dang bcas pa'i khang pa'am/ bram ze'i khyim mam/ dge 'dun gyi kun dga' ra ba'am/ lha khang ngam/ ri bo'i rtse'am/ 
bya skad sgrogs pa'i sa'am/ dgon pa'am/ bas mtha' 'am/ spang ljongs dag tu dri zhim po'i chus skyong nul byas la/ rtswa'i stan bting ste gnas par bya'o/ /khri la 'dug pa spang bar bya'o/ /zho dang / 'o ma dang / mar dang / la du dang / lag pan dang / snum khur dang / 
khur skya dang / 'bras dang / 'bras zan la sogs pa dag smyung ba dang ldan pas bza' bar bya'o/ /sha dang / chang dang / sgog pa la sogs pa dku ba'i zas rnams kun tu spang bar bya'o/ /zla ba dang / skar ma dang / tshes grangs la sogs pa ni yar gyi ngo dag la dkon mchog la gsol 
ba btab la bsgrub par bya'o/ /re ba dang / rnga ma dang / rtsub pa dag ni ma yin no/ /'dod pa'i don du 'jam shing gnag pa la ni 'gal ba med do/ /dus rtag tu yi dam la dad pa bskyed pa'i phyir byams pa'i bsam pa dang ldan pas bsgrub par bya'o/ /sprul pa'i khro bo rdo rje shugs can 
ni kha dog shin tu gnag pa ste/ nga dang nga yir 'dzin pa'i bdag nyid gnam lcags kyi 'khor lo bsnams pa'o/ /rdo rje chags chen ni mdog de mar po chags pa dang chags par byed pa'i bzhin gyi mda' gzhu'o/ /rdo rje rnon po ni ljang khu ste/ 'dzin cing yongs su 'dzin pa'i bdag 
</page>

 <page>
<ph>144</ph><p>091-72b</p>
nyid lcags kyu 'dzin pa'o/ /rdo rje 'bar ba ni mdog dmar po ste/ mi shes pa dang mi shes pa 'joms pa'i bdag nyid kyi rdo rje'i brag 'dzin pa'o/ /rdo rje khro bo ni ser po ste/ khro ba dang khro bo'i bdag nyid kyi ral gri 'bar ba bsnams pa'o/ /rdo rje gtum chen ni mdog ljang nag ste/ btang 
snyoms dang btang snyoms su gyur pa'i bdag nyid kyi sprin gyi zhags pa 'dzin pa'o/ /rdo rje thab bdag ni du ba'i mdog can bya ba dang byed pa'i bdag nyid kyi rdza rnga bsnams pa'o/ /rdo rje stobs chen ni mthing ga ste/ dman pa dang / dman pa'i rang bzhin can gyi gnam lcags kyi 'khor lo 
'dzin pa'o/ /rdo rje rgyu'i stobs ni dmar nag ste/ rten 'brel dang rten cing 'brel par 'byung ba'i bdag nyid kyi be con 'dzin pa'o/ /rdo rje rab 'byed ni sna tshogs phrin las kyi mdog can mtha' dang mtha' las grol ba'i bdag nyid can gyi rdo rje rtse gcig pa bsnams pa'o/ /de dag ni 
bcu'i bdag nyid can gyi me 'bar ba'i sku las rab tu 'phro ba'o/ /'phags pa mi g.yo ba zhes bya ba'i gzungs las le'u gsum pa'o// //de nas bcom ldan 'das kyis byang chub sems dpa' byams pa la thun mong du de dag ba'i phyir de'i cho ga gsungs pa/ gnas khang yid du 'ong bar dri 
zhim po dang ldan pa'i sa la maN+Dal mda' gang ba byas te/ ba'i rnam lnga'i skyong nul byas la/ me tog sngon po dgram par bya'o/ /de nas bum pa gser ram/ dngul lam/ zangs las byas pa'i lhung bzed kyi tshad du bya ste/ der rin po che gser dang / dngul dang / zangs dang / byi ru dang / 
mu tig dang / rnam pa lnga gzhug par bya'o/ /sbrang rtsi dang / bu ram dang / kha ra dang / zho dang / 'o ma dang / mar rnams gzhug par bya'o/ /nas dang / 'bras dang / so ba dang / til dang / gro dang / cu rtse rnams gzhug par bya'o/ /cu gang dang / gur kum dang / dzA ti dang / sug smel 
dang / ka ko la dang / li shi rnams gzhug par bya'o/ /tsan+dan dang / a ka ru dang / du ru ska dang / gla rtsi dang / rgya spos dang / ga bur la sogs pa'i dri rnams kyang gzhug par bya'o/ /mtsho dang / rdzing dang / lteng ka dang / 'bab chu dang / lu ma bkod ma rnams kyi chu yang blugs 
</page>

 <page>
<ph>145</ph><p>091-73a</p>
la ba la'am ras la dri'i chus bsang bas mgul pa bcings te gzhag par bya'o/ /dri dang / me tog dang / 'bras bu dang bcas pa'i shing la kha rgyan byas te/ dri dang / spos dang / me tog dang / mar me dang / byug pa dang / lha bshos dang / rol mo'i sgra dag kyang bsham par bya'o/ /'byung 
po thams cad pa'i gtor ma yang cha bdun nam lnga la sogs pa bya'o/ /na maHsa man+ta badzrA NAM/ a tsa la tsaN+Da ma hA ro Sha Na/ sarba big+h+nan s+pho Ta ya/ badzra d+h+r-i ka khaD+ga hUM zhes bya bas mtshams rnams bcing bar bya'o/ /de bzhin du bsrung ba'i cho ga rdzogs par bya ste/ bum pa la gzungs kyi thag pa 
btags nas rnam par dag pa'i yi ges yongs su bsgyur ba'i bum pa la b+h+ruM zhes bya ba'i sa bon las kha dog dang / tshad dang ldan pa'i bum pa'o/ /thugs kyi sa bon las byung ba'i bcom ldan 'das don de kho na nyid las mnyam par bzhugs pa/ byang chub sems dpa' dang / rang sangs 
rgyas dang / 'phags pa'i gang zag dang bcas pa gdan seng ge'i steng na sna tshogs pa'i gdan pad+ma dang zla ba'i steng na bzhugs pa'o/ /chos nyid dang ldan pa'i rnam pa drug gis bcom ldan 'das bsam par bya'o/ /chos nyid dang / sems dang / sems kyi rnam pa dang / sgra dang / 
sgra brnyan dang / gzugs dang / gzugs brnyan dang bcas pa'i skur nyi ma'i gdan pad+ma dang tshogs kyi bdag po glang sna'i steng du bsams te/ thugs kyi sa bon las ral gri me 'od dang bcas pas nam mkha' kun tu khebs pa'o/ /de las bdud tshar gcod pa'i bcom ldan 'das kyi skur 
bsams te/ mchod pas bcom ldan 'das la mchod par bya'o/ /na maHsa man+ta bud+d+ha nAM/ oM AHhUM/ pra bar sad kar pra tIts+tsha hUM zhes brjod par bya'o/ /na maHsa man+ta bud+d+hA nAM/ oM AHhUM/ sar+b+ba te ba tA a tsin t+ya a mr-i ta d+hA rA ya swA hA zhes brjod par bya'o/ /na maHsa man+ta bud+d+hA nAM/ A ha 
ra b+ha ga pA na/ sarba bid+yA d+ha ra pU dzi te swA hA dzi te swA hA zhes brjod par bya'o/ /na maHsa man+ta bud+d+hA nAM/ oM AHhUM/ d+harma d+hA tu a nu ga te d+hU pe hUM swA hA zhes brjod par bya'o/ /na maHsa man+ta bud+d+hA nAM/ oM AHhUM/ ma hA mai tri b+h+yo ga te puSh+pe hUM zhes brjod par bya'o/ /na maHsa man+ta bud+d+hA nAM/ oM AHhUM/ sar+b+ba ta thA 
</page>

 <page>
<ph>146</ph><p>091-73b</p>
ga ta a tsi prA na a b+hA ba ga ga na b+h+ya ni r+ya A lo ke hUM swA hA zhes brjod par bya'o/ /na maHsa man+ta bu d+d+hA nAM/ oM AHhUM/ ga ga na sa ma ya gan+d+he hUM swA hA zhes brjod par bya'o/ /na maHsa man+ta bud+d+hA nAM/ A ha ra sar+b+ba ta thA ga te nai we d+ye pU dza na s+pha ra Na ye hUM swA hA zhes brjod par bya'o/ /na maHsa man+ta bud+d+hA nAM/ a bi sma ra 
ye/ s+pha ra Na hi maM ga ga na khaM/ d+harma d+hA tu/ A kA shAya/ sa man+t+ra ya/ sarba ta thA ga ta pa ri shud+d+ha maN+Da le/ ma ma pra ni d+hi pu dza na ma be len d+harma d+hA tu/ a d+hiSh+ThA na pA tsa hUM swA hA zhes brjod do/ /rdo rje dang dril bu gsil bar bya'o/ /thal mo bkan la mdzub mo gnyis gung mo'i rgyab tu cung zhig bkug la 
sbyar/ srin lag dang mthe'u chung bsnol la mthe bo cung zhig bkug pa ni yon chab kyi phyag rgya'o/ /sor mo rnams gung mo la brten te cung zad bkug nas gung mo bsgreng ba ni bdug spos kyi phyag rgya'o/ /sor mo rnams phan tshun du bsnol te nang du bcug nas/ mdzub mo mthe bos mnan pa ni me 
tog gi phyag rgya'o/ /mthe bo dang gung mo'i sor mo rtse sprad de/ lhag ma khu tshur bcangs pa ni mar me'i phyag rgya'o/ /mi 'jigs pa'i phyag rgya lag pa g.yon pas mkhrig ma bteg pa ni dri'i phyag rgya'o/ /thal mo bkan pa'i zur sbyar te/ mthe'u chung gnyis gshibs nas bsgreng ba ni lha bshos kyi 
phyag rgya'o/ /spyi por lag pa bskor te/ thal mo khong stong sbyar nas dgrol ba ni rgya chen po'i mchod pa ste/ mchod pa'i rdzas rnams rang bzhin gyis dag pa'i lha mos rdzas sbyangs pa'o/ /na maHsa man+ta bud+d+hA nAM/ a b+hA ba swab+hA ba mud ga tA nAM/ na maHpre t+ye ka bud+d+hA Ar+ya shra ba kA nAM/ na mo bo d+hi satwA nAM/ da sha 
b+hU mi pra tiSh+Thi sha ra NAM/ bo d+hi sa twA ya/ ma hA sa twA nAM/ tad+ya thA/ oM kha kha khA hi khA hi/ duSh+Ta swA hA/ kA ma kra a si mu sa la pa ra shu pA sha ha stA ya/ tsa tur b+hu dzA/ tsa tur mu kha Sha Ta tsa ra Na/ gats+tsha ya gats+tsha ya/ sarba big+h+nan g+hA ta bi kr-i tI nA na/ sarba b+hU ta b+ha yaM ka ra aT+Ta hA sa ni nI te byA g+h+ra tsarma ni bA sa ni/ 
ku ru ku ru sarba d+harmA NAM/ ts+tshin+d+ha ts+tshin+d+ha/ sarba man+t+ra/ b+hin+d+ha b+hin+d+ha/ pa ra man+t+ra/ A kar+Sha ya/ A kar+Sha ya/ sarba b+hU ta/ ni ra ma tha ni ra ma tha/ sarba duSh+TaM/ pra be sha ya/ pra be sha ya/ maN+Da la ma d+h+ye b+hai bas twA dzI bi tin+ta/ ka ra ka ra/ ku ru ku ru/ ma ma sarba kAr+yaM/ da ha da ha/ pa tsa pa tsa/
</page>

 <page>
<ph>147</ph><p>091-74a</p>
mA bi lam+ba/ sa ma yaM/ a nu sma ra hUM hUM s+pho Ta ya s+pho Ta ya/ sarba ShaT pa ri pUr ka /he b+ha ga bA na/ kany+tsi rA ya si/ ma ma sarbA r+thaM sA d+ha ya/ a mo g+ha/ tsaN+Da ma hA ro Sha Na s+pho Ta ya hUM/ tra ma tra ma haM maM zhes pa bdun nam nyi shu rtsa gcig brjod par bya ste/ sangs rgyas dang byang 
chub sems dpa' thams cad la phyag 'tshal bar dmigs la/ las dang rnam par smin pa dang / 'jig pa dang / gnod pa dang / rnam par 'tshe ba dang / nad la sogs pa zhi bar dmigs te bzlas par bya'o/ /de nas gtor bar 'dod pas zlos pa'i tshe gdams pa'i tshul gyis dbul bar bya'o/ /
'phags pa mi g.yo ba'i gzungs las le'u bzhi pa'o// //de nas bcom ldan 'das kyis ras ris kyi cho ga gsungs pa/ shing bal shin tu dri ma med pa la bram ze'am gtsang sbra dang ldan pas khrus byas te/ dkon mchog gsum la gsol ba btab la brtag par bya'o/ /rigs ngan dmangs 
rigs la sogs pa'i ras dag ni spang bar bya'o/ /ras de gur kum dang / gla rtsi dang / a ka ru la sogs pa'i chus bkrus te dag par bya'o/ /de nas sngags 'di gro ga 'am ras la bris nas gdags par bya'o/ /a A/ i i/ u U/ r-i r-I/ l-i l-I/ e ai/ o au/ aM aH/ 
ka kha ga g+ha nga / tsa tsha dza dz+ha nya/ Ta Tha Da D+ha Na/ ta tha da d+ha na/ pa pha ba b+ha ma/ /ya ra la wa/ sha Sha sa ha k+Sha zhes bya ba bris te dgod par bya'o/ /de nas sngags 'di lan bdun brjod par bya'o/ /na maHsa man+ta bud+d+ha nAM/ tsaN+Da ma hA ro Sha Na/ s+pho Ta ya hUM/ tra tha haM maM/ oM bA kye daM na maHzhes bya ba 
las thams cad 'grub pa ste/ gur kum dang / tsan+dan dang / gla rtsi'i chu la bsngags shing gtor bar bya'o/ /de nas ri mo mkhan khrus dag par bya ste/ bram ze'i rigs kyis bri bar bya'o/ /tshon ni gser dang / dngul dang / zangs dang / lcags rang gis bri bar bya ba'am/ yang na 
dkar rtsi dang / mtshal dang / ldong ros dang / ba bla dang / spang ma dang / mthing shun dang / rgya skyegs dang / rdo sol dang / snag tsa dang / de la sogs pa'i tshon rnams la a ka ru dang / du ru ska dang / tsan+dan dang / gla rtsi dang / rgya spos la sogs pa rnams dang sbyar la sngags 'di lan 
</page>

 <page>
<ph>148</ph><p>091-74b</p>
bdun brjod de bri bar bya'o/ /na maHsa man+ta bud+d+ha nAM/ tsaN+Da ma hA ro Sha Na s+pho Ta ya hUM/ tra thA haM maM/ bAkye hUM/ oM AHbi ra hUM/ khe tsa ra maM zhes brjod la bri bar bya ste/ khyad par bzang po 'dzom pa'i dus su tshul khrims dang ldan zhing dag pa la kha zas byin te spyan dbye bar bya'o/ /bri ba yang de 
bzhin te/ spyan 'byed pa'i dus su sngags 'di brjod do/ /na maHsa man+ta bud+b+hA nAM/ tsaN+Da ma hA ro Sha Na s+pho Ta ya hUM/ tra thA hAM mAM/ ga ga na bar lak+Sha Na/ ka ru Na ma ya/ sarba ta thA ga ta tsak+ShuHoM AHhUM swA hA zhes sbrang rtsi gser gyi thur ma la byugs la lan gsum du byug par bya'o/ /bris sku tshad 
dang ldan pa yongs su zin pa dang / 'dri mkhan la ji ltar 'dod pa bzhin du sbyin par bya ste/ gser ram/ dngul lam/ zangs sam/ rwa'am/ rdo ba dag las byed na yang de bzhin du bya'o/ /gzugs dang sku'i khyad par gyi rang bzhin dang / rang bzhin ma yin pas khyad par tha dad pa dag tu bya ste/ /
rang bzhin dang ldan pa la bar chad zhi bar bya ba'i phyir gzugs sku las ni yongs su bsgyur nas byin gyis brlab par bya'o/ /de nas khyad par bzang po'i dus su khang pa ba'i rnam lngas byug par byas te/ ras ris dang / thang ka dang / po ti dang / glegs bam la sogs pa maN+Dal gyi steng du 
bzhugs su gsol te/ spos dang / me tog dang / mar me dang / dri dang / lha bshos la sogs pa'i mchod pa'i khyad par dpag tu med pa bshams te/ gtor ma yang de bzhin du'o/ /gdugs dang / rgyal mtshan dang / ba dan dang / bla re la sogs pa yang bre 
bar bya'o/ /de nas khro bo'i sku dang ldan pas sngags brjod par bya ste/ na maHsa man+ta bud+d+hA nAM/ a mo g+ha e hi a pra ti ha ta/ a tsa la tse ta e naM ta ka NaM/ tiSh+Tha tiSh+Tha/ tsu ru tsu ru/ ta di ta di/ ta Ta ta Ta/ big+hAn g+hA ta ya/ mA ra ya/ khA da ya/ s+pho Ta ya/ sa taM tsa me/ a nu ban+d+ha ya/ 
A dz+nyi ku ru/ a d+ha ha d+ha ha naM kra/ ka ta ka ta/ ma ta ma ta/ haM haM maM maM/ e te ba la e te pa la/ e hi ma hA nu ni bi sha na/ naT+Ta naT+Ta/ A be sha ya/ A be sha ya/ a tsa le tse ha/ taT taT/ da ma da ma/ phaT phaT zhes 'bum brjod par bya ste/ lha'i sku gnyis la ni bye ba'o/ /zhi ba ni 
</page>

 <page>
<ph>149</ph><p>091-75a</p>
sprul pa'i sku ste/ sngon du ni de bzhin du shes par bya'o/ /a ka ru dang / du ru ska dang / tsan+dan dang / ga bur dang / gla rtsi dang / rgya sbos kyi chu la/ na mo rat+na tra yA ya/ na maHshAkya mu na ye/ ta thA ga te b+h+yaH/ a ra ha ta b+h+yaH/ sa myak+saM bud+d+hA ya/ tad+yathA/ 
mu ni mu ni ma hA mu ni oM dza ye/ dza ye/ bAkye she swA hA/ oM bAkye baM dza ya/ oM bAkye niSh+Te ye/ oM bAkye na maH/ oM bAkye daM na maH/ oM AHhUM haM maM zhes bya bas sku khrus bya'o/ /de nas rol mo bsgrag par bya ste/ rdzas la sngags nyi shu rtsa gcig bzlas nas/ na maHsa man+ta bud+d+hA nAM/ 
haM maM/ oM Ad+yA nAt+pan na twA ta pra b+ha swa ra su bi shud d+ha/ d+harma d+hAtu/ swab+hA pa At+ma ko\u0f85haM zhes bya ba brjod par bya'o/ /de nas mchod pa dpag tu med pas mchod de/ 'di ni de bzhin gshegs pa thams cad kyi dam tshig tu brjod pa'i gzungs sngags so/ /na ma s+t+rai ya d+h+wi kA nAM/ sarba ta thA ga ta 
ni tsaN+Da tsaN+Da/ ba la pa la/ ba ta ba tra/ shAn+te shAn+te/ ha la ha la/ pa ra ba ra/ ma rA Na ma rA Na/ badzra da la s+pho Ta ma/ li ti ta shi khang / sa man+ta badzra Ni dz+wa la dz+wa la/ na mo stu te/ a mo g+ha tsaN+Da ma hA ro Sha Na sa saM ra Na ra Na/ haM hUM la badzra s+pho Ta maM swA hA/ na ma s+t+wai ya d+h+wi kA nAM ta thA ga tA nAM sarba tra a pra ti ha 
tA bA p+ti d+harmatA ba lI nAM/ aM a/ /sa ma sa ma sa man+to a naM ta tA bAp+ti shA sa ni/ ha ra ha ra/ sma ra sma ra Na pi ga ta rA ga /bud+d+ha d+harma te/ sa ra sa ra/ sa ma ba lA/ ha sa ha sa/ tra ya tra ya/ ga ga na ma tA ba ra lak+Sha Ne dz+wa la dzra la na sA ga re swA hA/ na maHsa man+ta bud+hA ya/ na maHsarba bud+d+hA bo d+hi sa twA nAM/ oM a ra dze bi re dze/ ma hA bi ra dze/ 
ma hA bi ra dze/ swa ra te swa ra te/ tra yi tra yi/ bi d+ha ma ni/ saM b+haM dza ni ra ma ti/ sid d+ha a tre traM sA hA zhes brjod do/ /'di ni de bzhin gshegs pa thams cad kyi sku dang gsung dang thugs rnam par dag pa'i gzungs te/ lan cig brjod pa tsam gyis kyang lha dang / sngags dang / phyag rgya thams cad rnam par dag par 
'gyur ro/ /de bzhin gshegs pa'i dam tshig gsum dang ldan pa'i gzungs 'dis lha dang / sngags dang / phyag rgya bcings ba rnams nus pa dang ldan par 'gyur ro/ /lha dang / sngags dang / phyag rgya rnams kyis ltas dang mtshan ma bar chad med par 'gyur ro/ /srod dang tho rangs la de bzhin gshegs 
</page>

 <page>
<ph>150</ph><p>091-75b</p>
pa thams cad kyi dam tshig gi gzungs 'di rjes su brjod par bya'o/ /de bzhin gshegs pa thams cad kyi dam tshig gsum bkod pa'i khrus 'di la brtson par bya'o/ /na maHsa man+ta bud+nA nAM/ tad+ya thA/ oM i ho shud+d+he shud+d+he/ maM ho shud+d+he shud+d+he/ raM ho aM shud+d+he shud+d+he/ a shu maM bi shud+d+he shud+d+he shud+d+he sa ma ya swA hA 
zhes brjod do/ /'di ni de bzhin gshegs pa thams cad kyi dam tshig gsum bkod pa'i gzungs te/ chu la sngags bzlas nas khrus byas na sdig pa kun 'dag par 'gyur ro/ /rmi lam ngan pa dang / ltas ngan pa dang / mtshan ma ngan pa dang / dus ma yin pa'i 'chi ba'i dus byed par mi 'gyur ro/ /rims 
dang / 'brum bu dang / lha gor dang / 'bras dang / shu ba dang / 'go ba'i nad dang / 'tshe ba las thar bar 'gyur ro/ /'phags pa mi g.yo ba'i gzungs las le'u lnga pa'o// //de nas bcom ldan 'das kyis lha dang / klu dang / gnod sbyin dang / srin po dang / mi'am ci dang / lto 'phye chen po la sogs 
pa tshar gcod pa'i phyir dkyil 'khor gyi 'khor lo'i rnam pa gsungs pa/ dang po chos kyi dbyings kyi rang bzhin gyi e'i rnam pa can gyi nam mkha'o/ /rlung gi dkyil 'khor sngon po gzhu lta bu ba dan can ya~M las byung ba'o/ /chu'i dkyil 'khor gangs ltar dkar ba'i zlum po bum pa can ba~M las so/ /sa'i 
dkyil 'khor gser gyi mdog can gru bzhi rdo rje can la~M las byung ba'o/ /de'i steng du ri rab rin po che sna bzhi las grub pa'i tshad dang ldan pa oM las byung ba'o/ /me'i dkyil 'khor dmar po gru gsum pa 'bar ba dang bcas pa ra~M las so/ /de'i nang du b+h+ru~M kha dog sna tshogs las byung ba'i khang bu 
brtsegs pa gru bzhi pa la sgo bzhi dang bcas pa'i rin po che sna lnga las grub pa ni shel dang / bai DUr+ya dang / byi ru dang / in+d+ra nI la dang / gser las grub pa'o/ /de'i nang sna tshogs pa'i pad+ma 'dab ma brgyad pa'i gdan no/ /shar gyi 'dab ma ni shel las grub pa'o/ /lho'i 'dab ma ni 
bai DUr+ya las grub pa'o/ /nub kyi 'dab ma ni byi ru las grub pa'o/ /byang gi 'dab ma ni in+d+ra nI la'o/ /mtshams rnams kyang shel dang / bai DUr+ya dang / byi ru dang / in+d+ra nI la las grub pa'o/ /dbus su ni tshogs bdag glang sna'i steng du sna tshogs pa'i 'dam skyes dang nyi ma'i gdan no/ /shar du brgya 
</page>

 <page>
<ph>151</ph><p>091-76a</p>
byin/ lhor lha chen po/ /nub tu khyab 'jug /byang du thags bzangs ris so/ /shar lho mtshams su tshangs pa/ lho nub mtshams su gzhon nu/ nub byang du dga' byed/ byang shar du kun du rgyal ba ste/ lha chen po brgyad kyi steng du pad+ma dang nyi ma'i gdan no/ /yi ge ra~M las byung ba'i nyi ma dang 
ma~M las byung ba'i shes rab kyi mtshan ma ma~M dang ldan pa las bcom ldan 'das de bzhin gshegs pa'i bdag nyid kyi mi g.yo ba nam mkha'i mdog can nyi ma'i snying po la pus mo reg cing bzhugs pa'o/ /rin po che'i rgyan dang ldan pa'i bcom ldan 'das nam mkha' ma lus pa 'od kyis 'gengs 
pa/ phyag g.yas na ral gri bsnams pa/ g.yon na klu'i rgyal po'i zhags pa bsnams pa/ phu phu zhes bya ba'i sgra 'don pa'o/ /shar du bcom ldan 'das rdo rje'i rigs yi ge tsa~M las byung ba'i shes rab kyi mtshan ma tsa~M dang ldan pa las/ bcom ldan 'das rdo rje'i rigs kyi bdag nyid can gyi mi g.yo ba 
shel gyi mdog can nyi ma'i snying po la pus mo reg cing bzhugs pa rin po che'i rgyan dang ldan pa'o/ /bcom ldan 'das nam mkha' ma lus pa 'od kyis 'gengs pa/ phyag g.yas na ral gri bsnams pa/ g.yon pa na klu nor rgyas bsnams pa phu phu zhes bya ba'i sgra 'don pa'o/ /lhor bcom ldan 
'das rin po che'i rigs yi ge d+hI las byung ba'i shes rab kyi mtshan ma d+hI dang ldan pa las/ bcom ldan 'das rin po che'i rigs kyi bdag nyid mi g.yo ba bai DUr+ya'i mdog can nyi ma'i snying po la pus mo reg cing bzhugs pa/ rin po che'i rgyan dang ldan pa'i bcom ldan 'das nam mkha' ma lus 
ba 'od kyis 'gengs pa/ phyag g.yas na ral gri bsnams pa/ g.yon na klu'i rgyal po'i zhags pa bsnams pa phu phu zhes bya ba'i sgra 'don pa'o/ /nub tu bcom ldan 'das pad+ma'i rigs yi ge ma~M las byung ba'i shes rab kyi mtshan ma ma~M dang ldan pa las/ bcom ldan 'das pad+ma'i 
rigs kyi bdag nyid can gyi mi g.yo ba byi ru'i mdog can nyi ma'i snying po la pus mo reg cing bzhugs pa/ rin po che'i rgyan dang ldan pa'i bcom ldan 'das nam mkha' ma lus pa 'od kyis 'gengs pa/ g.yas na ral gri bsnams pa/ g.yon na klu chu lha bsnams pa phu phu zhes bya 
</page>

 <page>
<ph>152</ph><p>091-76b</p>
ba'i sgra 'don pa'o/ /byang du bcom ldan 'das las kyi rigs yi ge ha~M las byung ba'i shes rab kyi mtshan ma ha~M dang ldan pa las/ bcom ldan 'das las kyi rigs kyi bdag nyid can gyi mi g.yo ba in+d+ra nI la'i mdog can nyi ma'i snying po la pus mo reg cing bzhugs pa/ rin po che'i rgyan 
dang ldan pa'i bcom ldan 'das nam mkha' ma lus pa 'od kyis 'gengs pa/ phyag g.yas na ral gri bsnams pa/ g.yon na klu rigs ldan bsnams pa phu phu zhes bya ba'i sgra 'don pa/ shar lho mtshams su ra~M las byung ba'i tri shU la ra~M gyis mtshan pa dang ldan pa'i zhal gcig phyag bzhi ba'i 
khams gsum rnam par rgyal ba g.yas kyi dang po na tri shU la/ g.yon gyi dang po na klu mtha' yas kyi bu/ g.yas g.yon gyi 'og ma na rdo rje dang thod pa bsnams pa/ lho nub mtshams su Sha~M las byung ba'i dbyug tho Sha~M gis mtshan pa dang ldan pa'i zhal gcig phyag bzhi pa'i gshin rje 
gshed po bai DUr+ya'i mdog can/ g.yas kyi dang po na rdo rje'i dbyug tho/ g.yon gyi dang po na klu dga' bo bsnams pa'o/ /g.yas g.yon gyi 'og ma gnyis na tho ba phur bu bsnams pa/ nub byang mtshams su Na las byung ba'i kha T+wAM ga Na'i mtshan pa dang ldan pa'i zhal gcig phyag bzhi pa'i 
rta mgrin byi ru'i mdog can/ g.yas kyi dang po na kha T+wAM ga /g.yon gyi dang po na klu pad+ma chen po bsnams pa/ g.yas g.yon gyi 'og ma na lcags sgrog bsnams pa'o/ /byang shar mtshams su hU~M las byung ba'i be con hU~M gis mtshan pa dang ldan pa'i zhal gcig phyag bzhi pa'i bdud rtsi 
'khyil pa in+d+ra nI la'i mdog can/ g.yas dang po na be con/ g.yon gyi dang po na klu stobs kyis rgyu bsnams pa/ g.yas g.yon gyi tha ma gnyis bsnol nas bsdigs pa'o/ /shar lho'i gru chad la lha mo bdug pa ma mdog mthing ga pog phor 'dzin pa dang ldan pa/ lho nub tu lha 
mo me tog ma mdog dkar mo me tog 'dzin pa dang ldan pa'o/ /nub byang du lha mo mar me ma dmar mo mar me 'dzin pa/ byang shar du lha mo dri chab ma ljang gu dri chu bsnams pa'o/ /de dag ni gzhon nu lang tsho la bab pa mdzes pa'i tshul can hUM las bskyed par bya'o/ /shar 
</page>

 <page>
<ph>153</ph><p>091-77a</p>
phyogs su lha mo rta'i gdong can kha dog dkar mo lcags kyu bsnams pa'o/ /lho phyogs su lha mo gser gyi mdog can zhags pa 'dzin pa'o/ /nub phyogs su lha mo dmar mo lcags sgrog 'dzin pa'o/ /byang phyogs su lha mo ljang gu dril bu 'dzin pa'o/ /de dag ni cung zhig 
khros pa'i tshul can gyi phaT las bskyed par bya ste/ chos kyi dbyings kyi rang bzhin la yongs su gnas par bsgom par bya'o/ /de nas bcom ldan 'das kyis yang dag par brjod pa'i gzungs 'di gsungs so/ /na maHsa man+ta bud+d+h+ra nAM/ oM tsaN+Da ma hA ro Sha Na hUM phaT/ na maHsa man+ta badzrA nAM/ trai 
lo kya bi dza ya hUM phaT/ na maHsa man+ta badzrA nAM/ a kro te ka ya man+ta ka hUM phaT/ na maHsa man+ta badzrA nAM/ badzra kro d+ha ha ya grI ba hu lu hu lu hUM phaT/ na maHsa man+ta badzrA nAM/ tra tha a mo g+ha a mr-i ta kuN+Da li hUM phaT/ na maHsa man+ta bud+d+hA nAM/ tra tha badzra/ a tsa la tse ta da ha da ha hUM phaT/ na ma sa man+ta bud+d+ha nAM/ tra tha rat+na a tsa la pa tsa 
hUM phaT/ na maHsa man+ta bud+d+hA nAM/ tra tha pad+ma a tsa la tsa la ban+d+ha hUM phaT/ na maHsa man+ta bud+d+hA nAM/ tra tha a mo g+ha karma a tsa la ha na ha na hUM phaT zhes bya ba gsungs te/ lha dang / lha ma yin dang / mi'am ci dang / lto 'phye chen po dang / lha dang / klu dang / ma rungs pa dang sdang ba rnams zhi bar byed cing sdig pa dman pa'i las 
rnams 'dag par 'gyur ro/ /'phags pa mi g.yo ba'i gzungs las le'u drug pa'o// //de nas bcom ldan 'das kyis 'khor gyi nang du gzungs sngags 'di bka' stsal to/ /na maHsa man+ta bud+d+hA naM/ tsaN+Da ma hA ro Sha Na a tsa la ka na/ tsaN+Da tsaN+Da/ na ta na ta/ ma ta Ta ma ta Ta/ mo Ta ta mo Ta ta/ sha ta sha ta/ Ta ta 
Ta ta/ ha na ha na/ da ha da ha/ mo ha mo ha/ mo ha sarba pA paM ka ra/ ha sa ha sa/ badzra ha sa a mo g+ha ku ru/ ha sa ha sa/ ma rta ma rta/ gardza gardza/ ban+d+ha ban+d+ha/ ha na ha na/ tiSh+Tha tiSh+Tha/ A bi sha ya/ A bi sha ya/ ma hA man+t+ra pa la ka /du na du na/ ti ni ti ni/ khA ta khA ta/ sarba big+h+na na/ mA ra ya mA ra ya/ sarba duSh+TAM/ b+hak+Sha b+hak+Sha/ sarba big+h+nan/ku ru ku ru/ 
ma hA bi Sha/ sarba pA baM/ ma hA badzra/ s+pho Ta ya s+pho Ta ya/ hrIHba li ta ra g+ha na ta ka/ hUM hUM maM maM haM haM/ na maHsa man+ta bud+hA nAM/ ma hA tsaN+Da ma hA ro Sha Na ya/ a mo g+ha e hi/ a pra ti ha ta e hi/ a tsa le tse ta a nan+ta kA nAM/ tiSh+Tha tiSh+Tha/ tsa ru tsa ru/ ta di Ti ti/ ta Ta ta ta/ big+h+nan g+ha ta ya/ mA ra ya/ khA da ya/ s+pho Ta ya/
</page>

 <page>
<ph>154</ph><p>091-77b</p>
sa tsa me/ a nu ban+d+ha/ adz+nya ku ru ku ru/ a ha sa/ a da na/ kra ka ta ma Ta/ ma Ta ma Ta/ haM haM/ a ti pa la i ti ma hA gu Na ba shi na/ naT+Ta naT+Ta ta/ a bi sha ya/ a tsa la tse ta/ sarba tra a nut+ta re/ ka tse ta ta Ta ta Ta/ Da ma Da ma/ haM haM maM maM phaT phaT hUM/ na maHsa man+ta badzrA NAM/ tra a mo g+ha tsaN+Da ma hA ro Sha Na s+pho Ta ya hUM/ tra ma 
ya tra ma hUM tra Ta/ haM maM/ oM ba liM ta te dzo ba liM swA hA/ na maHsa man+ta bud+d+hA nAM/ tsaN+Da ma hA ro Sha Na/ a tsa la tse ta/ s+pho Ta ya s+pho Ta ya hUM/ a sa man ti ka tra ta/ ma hA ba la/ ShaT+pA ra man+t+raM/ aM aM haM haM/ shud+hA trai lo kya tu Sh+ye tu badzra/ a pra ti ha ta bi li b+h+yaH/ na mo dza la ya tra ta/ aT+Ta ha sa na maM haM swA hA zhes gsungs ma thag tu 'dzam 
bu gling na gnas pa'i lha dang / lha ma yin dang / lha dang / klu dang / gnod sbyin dang / srin po dang / mi'am ci dang / lto 'phye la sogs pa thams cad sreg cing sa la 'gyel bar gyur to/ /de nas cho ga gsungs pa dang / lcags sna lnga las byas pa'i ral gri khru tshad gsum pa byas te/ sngags kyi phreng ba maM haM 
zhes bya ba bkod la/ khru do dang ldan pa'i spos kyi maN+Dal byas te/ mchod pa'i rdzas dang ldan pa'i dri bzhag ste/ gzungs sngags 'di khri phrag tu brjod cing bzlas na ral gri nam mkha' la 'phags par 'gyur ro/ /de nas g.yul du zhugs na dpag bsam gyi shing yang dum bu dum bur gcod par 'gyur te/ 
g.yul las rgyal bar byed do/ /lcags sna lnga las byas pa'i lhung bzed byas te haM maM zhes bya ba'i yi ge bkod de gser dang / dngul dang / zangs las byas pa'i bum par gdugs dang / rgyal mtshan dang / dpal be'u dang / me tog dang / 'khor lo dang / nya dang / dung g.yas su 'khyil ba rnams dang byi ru bcug 
pa'am/ yang na zangs la byi ru bcug pa byas la gzungs sngags 'di gro ga'am ras la bris te/ khong pa'am/ mgul du btags nas gzungs sngags bye ba bzlas la lhung bzed nam mkha' la 'phags te gsol ba btab na 'dod pa'i yon tan ci 'dod pa 'byung ste/ ljon pa'i shing bzhin no/ /nam 
mkha'i tri ta'i lce dang / 'ug pa'i mig dang gnyis cha mnyam pa dang / lcags sna gsum gyi phye ma la khwa ta'i khrag gis ri lu bdun nam nyi shu rtsa gcig byas te/ thod pa dum bu gcig par bcug la gzungs sngags haM maM zhes byas pas pad+ma la bskor te gzungs sngags bye ba bzlas na pad+ma nam mkha' la 'phags te/ de 
</page>

 <page>
<ph>155</ph><p>091-78a</p>
mi dbugs dang bral ma thag gi snying gi khrag rlangs dang sbyar te/ mig ni snang byed du bsam zhing ral gri'i phyag rgyas mig dang rna ba la bskus na thams cad mthong zhing thos la/ khar bcug na rang nyid sus kyang mi mthong bar 'gyur ro/ /na maHsa man+ta bud+d+hA nAM/ sarba ta thA ga ta bya bA lo ki te 
dza ya dza ya/ bA kye daM na wa ni tsak+Shur bi sho d+hA ya swA hA/ rnga lpags la bya rgod kyi tshil bu byugs nas mnyes te lham byas la/ haM dang maM rang gi rkang mthil la bris te/ gzungs sngags bye ba bzlas na lham nam mkha' la 'phags te/ rkang pa la bya rgod kyi tshil bu byugs nas gon na gar 'dod par phyin no/ /na maHsa 
man+ta bud+d+hA nAM/ oM bruM ma hA ye gr-i ta swA hA zhes bya bas nam mkha' la 'gro zhing 'phags te bya rgod bzhin du'o/ /skye ba bdun pa'i sha dang / bya rgod kyi sha dang / rtsangs pa'i sha dang / sbrang rtsi rnams sbyar la lde gu byas te/ gzungs sngags bye ba brjod de lus la byugs nas ram nye ba dang / nye'u shing pa dang / pra ma ka ra'i 
mar dang sbyar ba'i lde gu rnams nang re la srang re cha sbrang rtsi dang / ba ser skya'i 'o ma rnams btang ste/ zla ba gcig tu bsgrubs na nam mkha' la thogs pa med do/ /rta nag po'i mig gnyis dkar po'am/ byi ba nag po rna ba gnyis dkar ba'am/ pha bang dkar po'am/ mi mngal nas skra dkar ba'i srog 
chags la rma bya'i chu khar phor du blugs pa la gzungs sngags bye ba bzlas te blud la/ de'i mig gnyis ma nor bar bton pa grib ma la skams nas ma rul ba'i phye ma la sngags 'di btab ste/ g.yas g.yon ma nor bar byugs na thams cad mkhyen par 'gyur ro/ /'phags pa'i spyan dang ldan par 
'gyur ro/ /mon spos dang / gi'u wang dang / stag ma'i shun pa dang / nya mkhris dang / ru rta dang / phug ron gyi mig dang / lce dang / go ro tsa na dang / rtug pa rnams la ri lu byas te/ kham pa'i ga'ur ri lu re re la gzungs sngags haM maM zhes bya ba brjod de/ ga'u nam mkha' la 'phags nas/ na maHsa man+ta bud+d+hA nAM/ 
na maHyaM na ma hA ri bi ni nA ta hrIHzhes lan bdun btab nas byin na gang 'dod pa de dbang du 'gyur ro/ /bya rgod dang / bya gag dang / khra dang / stag dang / spyang ki dang / wa dang / de rnams kyi mche ba dang / sder mo dang / bram ze'i rus pa'i thal ba la gzungs sngags bzlas te/ bsgrub pa byas nas dus ma yin pa'i sprin 
</page>

 <page>
<ph>156</ph><p>091-78b</p>
dang ser ba dag la gtor na sprin rnams 'thor zhing ser ba dang / 'brug dang / thog la sogs pa zhi bar 'gyur ro/ /gcan gzan thams cad dang / sha za thams cad dang / khyi dang / phag dang / rnga mo'i rtug pa dang / gu gu la dang sbyar te/ dud pas bdugs na dom kun 'bros par 'gyur ro/ /'phags pa mi g.yo ba'i 
gzungs las le'u bdun pa'o// //oM tsaN+Da ma hA ro Sha Na hUM phaT/ gzungs sngags 'di ni sngags kyi rgyal po ste/ lan cig brjod pas kyang 'dzam bu'i gling gi lha dang / klu dang / gnod sbyin la sogs pa kun zhi bar 'gyur ro/ /rims nyin gcig pa dang / zla ba phyed pa dang / zla ba gcig pa dang / ldang dub 
pa dang / rtag pa'i rims dang / yud tsam pa las thar ro/ /'brum bu dang / lha gor dang / shu ba dang / me dbal dang / g.yan pa dag zhi bar 'gyur ro/ /lan cig brjod pas kyang mtshams med pa la sogs pa'i sdig pa zhi bar 'gyur ro/ /rig byed kyi tshig gi dang po dang / /gnyis pa'i dang por bcas pa ni/ /
gsum pa dag ni lnga par ldan/ /bzhi pa yi ni bzhi pa dang / /lnga pa dag gi lnga pa'o/ /uSh+ma'i rnams kyi bzhi pa dang / /mthar gnas pa yi gnyis pa ni/ /o yis mtshan pa bri bya ste/ /uSh+ma rnams kyi gnyis pa dang / /bzhi pa'i ye ge lnga pa dang / uSh+ma'i yi ge bzhi pa la/ /u yis brgyan cing thig ler 
bcas pa'o/ /sde tshan lnga pa dag gi ni/ /dang po'i yi ge spangs pa dang / /bzhi pa dang por bcas pa ni/ /snying po'i yi ge bcu pa dag go/ /'khor lo rtsibs bcu pa bsgrub bya'i ming dang bcas pa bris te/ khyi nag po'i thod pa'i nang du bcug la/ gzungs sngags lan brgya rtsa brgyad bzlas te yungs kar gyis 
brab par bya'o/ /de nas klu yod pa'i gnas su khyer la rang gi lus la gla rtsis byugs te/ chu mig tu thod pa bcug la gzungs sngags 'di brjod par bya'o/ /na mo rat+na tra yA ya/ na maSh+tsaN+Da ma hA ro Sha Na hUM phaT/ na mo b+ha ga ba te bud+d+ha bI rA ya/ tad+ya thA/ phu Ta phu Ta/ b+ha ra b+ha ra/ mi li mi li/ hUM hUM phaT phaT/ phyag rgya ni sor 
mo rnams brkyang ste mthe'u chung bkug la mthe bos mnan te bskor bar bya'o/ /na mo rat+na tra yA ya/ na maSh+caN+Da badzra kro d+ha ha ya grI ba na mi mi li tsi li d+hoM/ ban+d+ha ya/ kro d+ha ya/ badzra la ma ya/ ma ka na ya/ oM dz+wa la dz+wa la/ pra dz+wa la pra dz+wa la/ s+phu Ta s+phu Ta/ sarba nA ga ban+d+ha ban+d+ha/ nA ga ni sa ra sa ra/ bi ser sarba duSh+TAM hra da ya/
</page>

 <page>
<ph>157</ph><p>091-79a</p>
sho Sha Na hUM hUM phaT phaT/ phyag rgya ni lag pa'i zur gnyis gshibs te/ srin lag gnyis rgyab tu bsnol la mdzub mo gnyis kyis mnan nas mthe'u chung gnyis gshibs bsgreng la gung mo dang mthe bo gnyis gshibs te spyi bor bzhag nas sngags lan bdun brjod de ldang bar bya'o/ /gu gul 
dang / yungs kar dang / shing kun dang / dri chen dang / nya'i mkhris pa dang / sgog skya dang / shu dag rnams sbyar te lus la byugs na rdzas kyi bsrung ba'o/ /rgya sol gyi me la bsregs te bdugs na ser ba dang / dus ma yin pa'i rlung rnams zhi bar 'gyur zhing / gdon rnams 'bros par 'gyur ro/ /zho dang / 
'o ma dang / mar dang / sbrang rtsi dang / bu ram dang / kha ra dang / 'bras yos dang / dung dang / mtshal dang / rgya mtsho'i lbu ba la sogs pa dag 'khar gzhong du blugs te/ yungs kar la gzungs sngags 'di brjod cing klu mchod par bya'o/ /na mo rat+na tra yA ya/ na maSh+tsaN+Da badzra kro d+hA ya hUM hUM/ tad+ya thA/ oM A 
nan ta ka /tak+Sha ka /shaM kha pA la/ bA su ki/ ma hA pad+ma/ oM ga ta ba la wa ta/ karkoT phu swA hA/ zhes brjod pas klu rnams bde ba dang ldan par 'gyur ro/ /char dbab par 'dod na dri zhim po'i chus maN+Dal byas te/ spra tshil la klu'i gzugs sor nyi shu rtsa lnga pa byas nas maN+Dal gyi steng du me tog gtor la gzungs 
thag btags te gzhag par bya'o/ /snying gar gong gi de gro ga la gi'u wang gis bris la gzhug par byas/ nyin mtshan du mchod cing bal po se'u'i lcug mas byab par byas nas gzungs sngags 'di brjod par bya'o/ /oM suM su pra ti badzra dun te mi li mi mi li ba ri shA ya ba ri shA ya swA hA/ zhes brjod de rang 
smyung bar gnas par bya'o/ /gal te klu rnams kyis char mi 'bebs na klu rnams kyi mgo ardza ka'i dog pa bzhin du 'gas par 'gyur ro/ /spos kyi maN+Dal byas te/ rgya spos kyi me la gzugs bsro zhing gzungs sngags brjod pa ni spogs pa'i cho ga'o/ /dri zhim po'i me la bu ram dang / sbrang rtsi dang / kha ra dang / 
til la sogs pa'i dgang blugs kyis bcom ldan 'das la mchod par bya ste/ oM tsaN+Da ma hA ro Sha Na hUM shAn+tiM ku ru swA hA/ zhes bya bas mchod par bya'o/ /'phags pa mi g.yo ba'i gzungs las le'u brgyad pa'o// //de nas 'dam skyes pad+ma sna tshogs pa'i 'dab ma can gyi steng du a las byung ba'i chu'i dkyil 
</page>

 <page>
<ph>158</ph><p>091-79b</p>
'khor/ de'i steng du mu~M gyi sa bon las byung ba'i shes rab kyi mtshan ma mu~M dang ldan pa las 'phags pa 'jam dpal mgon po'i sku byis pa lo brgyad gnyis lon pa lta bu gser btso ma'am gur kum gyi kha dog 'dra ba/ zhal gcig phyag gnyis pa/ sems dpa'i skyil mo krung gis bzhugs pa/ phyag 
g.yas pa na ral gri nam mkha' la 'phyar ba/ g.yon pa po ti thugs kar 'dzin pa'i/ shar gyi pad+ma'i 'dab ma la/ 'jam dpal dpa' bo sku mdog kha ba la gur gum gyis gtor ba 'dra ba'i zhal gcig phyag gnyis pa/ sems dpa'i skyil mo krung gis bzhugs pa/ phyag g.yas na ral gri nam 
mkha' la 'phyar ba/ g.yon pa na ut+pa la'i sdong bu dang bcas pa thugs ka na 'dzin pa'o/ /lho'i pad+ma'i 'dab ma la 'jam dpal gsung gi dbang phyug sku mdog mthing ga zhal gcig phyag gnyis pa/ sems dpa'i skyil mo krung gis bzhugs pa/ phyag g.yas pa na ral gri nam mkha' la 'phyar ba/ 
phyag g.yon pa na 'khor lo thugs ka na 'dzin pa'o/ /nub kyi pad+ma'i 'dab ma la 'jam dpal rnon po sku mdog byi ru bcag pa lta bu/ zhal gcig phyag gnyis pa/ sems dpa'i skyil mo krung gis bzhugs pa/ phyag gnyis na ut+pa la gnyis bsnams pa'o/ /byang gi pad+ma'i 'dab ma la 'jam dpal 
shes rab ral gri sku mdog ljang khu zhal gcig phyag bzhi pa/ sems dpa'i skyil mo krung gis bzhugs pa/ phyag g.yas kyi dang po na ral gri nam mkha' la 'phyar ba/ g.yon gyi dang po nu ut+pa la sdong bu dang bcas pa thugs kar 'dzin pa/ g.yas kyi 'og ma na mda' 'dzin pa/ g.yon gyi 'og ma 
na rin po che'i gzhu 'dzin pa'o/ /sku de dag ni ma rig pa'i mun pa thams cad bsal ba'i nam mkha' ma lus pa'i 'od kyis 'gengs pa'i sku'o/ /oM d+harma d+hA tu bA gI shwa ri muM zhes brjod pas shes rab dang ldan zhing thos pa 'dzin pa dang yid gzhungs par 'gyur ro/ /rin po che'i bum pa cu 
gang dang / gur gum dang / a ka ru dang / tsan+dan dkar po dang / gla rtsi la sogs pa dri zhim pa'i chu blugs te/ na maHsarba ta thA ga te b+h+yaH/ ar+ha te b+h+yaH/ samyak+saM bud+d+he b+h+yaH/ tad+ya thA/ oM ku mA ra b+hU tA ya/ d+hA ra NI/ bi shwa saM b+ha ba/ A gats+tsha ya/ A gats+tsha ya/ hu lu hu lu/ bruM bruM bruM/ hUM hUM dzi na dzi ka /many+dzu shri ye/ su shri/
</page>

 <page>
<ph>159</ph><p>091-80a</p>
ye ta ra ya maM haM/ sarba duHkhe b+h+yaHphaT phaT/ a mr-i tod b+ha ba sa ma ya sa ma ya/ ud b+ha be/ sarba pA paM me nA shA ya swA hA/ zhes gzungs sngags 'di bum pa'i chu la lan bdun brjod de khrus byas na sdig pa thams cad 'dag par 'gyur ro/ /dbang po rno zhing thos pa 'dzin par 'gyur ro/ /na maHsarba ta thA 
ga tA ya/ ar+had te b+h+yaH/ samyak+saM bud+d+hA ya/ na mo many+dzu shri ye/ bo d+hi satwA ya/ ma hA sa twA ya/ tad+ya thA/ oM many+dzu g+ho Sha/ ha na ha na/ pa tsa pa tsa/ ma Ta ma Ta/ ma tha ma tha/ bi d+h+waM sa ya/ ka ra ka ra/ tu tra tu tra/ b+hany+dza b+hany+dza/ A bi sha ya/ A bi sha ya/ tu tra tu tra/ tu Ta tu Ta/ s+phu Ta sa s+phu Ta sa/ hr-i da ya sA d+ha ni/ na maHsaM bo d+ha ni pra be sha ya/ lau hu ta lau hu 
ta/ krai te krai te/ pra ban+d+ha pra ban+d+ha/ A be sha ya/ A be sha ya/ haM maM sarba big+h+na na hUM hUM phaT phaT swA hA zhes bya bas nad pa la 'bras kyi snye ma'am til la btab ste khrus bya'o/ /gzungs sngags bzlas pa'i khrus byas pas/ las dang nyon mongs pa dang / rnam par smin pa'i sdug bsngal las thar bar 'gyur ro/ /
ka ra'i shing gi me la sbyin sreg byas na yang zhi bar 'gyur ro/ /ral gri la btab nas g.yul du zhugs na g.yul las rgyal bar 'gyur ro/ /smyung ba dang ldan pas sku gzugs kyi mdun du bsgrub par bya zhing 'phags pa la gsol ba gdab par bya'o/ /gro ga'am ras la bris te sdug bsngal gyis 
nyen pa la gdags par bya'o/ /skud pa la gzungs sngags btab ste mdud pa byas la srid kyis gdungs pa la btags te/ 'phags pa la gsol ba gdab par bya'o/ /rigs kyi bu'am bu mo dag smyung bas 'dug ste/ yi dam du 'don na lha dang / klu dang / gnod sbyin dang / yi dgas dang / sha za la 
sogs pa'i gdon mi 'byung ngo / /gza' dang / rgyu skar dang / lce 'bab pa dang / dus ma yin pa'i 'chi bdag las grol bar 'gyur ro/ /stag dang / dom dang / dred la sogs pa'i dud 'gro dag gi gnod pa dang / rlung dang / ser ba dang / dus ma yin pa'i sa g.yo ba rnams zhi bar 'gyur ro/ /yid gzhungs shing thos 
pa 'dzin pa dang / nyon mongs pa'i bag chags spong ba la gzhol bar 'gyur ro/ /'phags pa'i sku thams cad thogs pa med pa'i spyan gyis mthong bar 'gyur ro/ /rigs kyi bu dang bu mo dag gis 'di lan cig gam/ lan gsum mam/ bdun nam nyi shu rtsa gcig gam/ brgya rtsa brgyad du rjod par byed na de'i lus la 
</page>

 <page>
<ph>160</ph><p>091-80b</p>
mdze dang / phol mig dang / 'bras dang / shu ba dang / g.yan pa dang / lkog ma'i lha gor na ba dang / mig dang / rna ba dang / so na ba la sogs pa dag mi 'byung ngo zhes gsungs so/ /de nas bcom ldan 'das kyis zhal 'dzum pa mdzad de/ rnam par thar pa'i sgo kun nas 'jug pa'i 'od ces bya ba'i ting nge 'dzin la mnyam par bzhag ste/ sems can 
dmyal ba dang / yi dgas dang / dud 'gro dang / gling bzhi'i mi'i 'jig rten du 'od kyis khyab par mdzad do/ /de nas rgyal po chen po bzhi dang / sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang byed kyi gnas man chad khyab par mdzad do/ /bsam gtan dang po'i ting nge 'dzin la mnyam 
par bzhag go/ /bsam gtan dang po nas langs te bsam gtan gnyis pa la mnyam par bzhag go/ /gnyis pa las langs te bsam gtan gsum pa la mnyam par bzhag go/ /gsum pa nas langs nas bsam gtan bzhi pa la mnyam par bzhag go/ /bsam gtan bzhi pa las langs nas nam mkha' mtha' yas 
skye mched la mnyam par bzhag go/ /nam mkha' mtha' yas skye mched las langs nas rnam shes mtha' yas skye mched la mnyam par bzhag go/ /rnam shes mtha' yas skye mched las langs nas ci yang med pa'i skye mched la mnyam par bzhag go/ /ci yang med pa'i skye mched las langs nas yod min med 
min skye mched la mnyam par bzhag go/ /de las langs nas de bzhin nyid kyi ting nge 'dzin la mnyam par bzhag go/ /de nas bcom ldan 'das ting nge 'dzin de las bzhengs te/ byang chub sems dpa' kun tu bzang po dang / nam mkha'i snying po dang / sgrib pa rnam par sel 
ba dang / 'jam dpal dang / spyan ras gzigs kyi dbang phyug dang / phyag na rdo rje dang / byams pa la sogs pa rnams mngon par dga'o/ /lha dang / mi dang / lha ma yin dang / nam mkha' lding dang / mi'am ci dang / dri zar bcas pa'i 'jig rten yi rangs te/ bcom ldan 'das 
kyis gsungs pa la mngon par bstod do/ /'phags pa mi g.yo ba'i gzungs lo'u dgu pa'o// //'phags pa mi g.yo ba zhes bya ba'i gzungs rdzogs so// //rgya gar gyi mkhan po d+harma shrI mi tra dang / bod kyi lotsA ba dge slong chos kyi bzang pos bsgyur cing zhus te gtan la phab pa// //
</page>


</text>