
<text>


 <page>
<ph>535</ph><p>099-268a</p>
@##/ /rgya gar skad du/ lo ka sto tra bU dza tan+t+ra nA ma no pi ka san+ta ka~M/ bod skad du/ 'jig rten mchod bstod sgrub pa rtsa ba'i rgyud ces bya ba bcom ldan 'das rdo rje 'dzin pa la phyag 'tshal lo/ /'di skad bdag gis thos pa dus gcig na/ bcom 
ldan 'das de bzhin gshegs pa thams cad kyi sku dang gsung dang thugs kyi bdag nyid gsang ba chen po rdo rje 'dzin pa/ dus gsum gyi sangs rgyas ma lus pa thams cad kyi sku dang gsung dang thugs kyi phrin las ma lus pa yang dag par bsgrub par mdzad pa/ 
mthu dang / stobs dang / mi 'jigs pa dang / dbang phyug dang / gzugs kyis 'jigs par byed pa/ gtum po dang / drag shul can dang / dregs pa can dang / stobs can dang / bzod par dka' bdag myur du 'dul bar byed pa/ bde bar gshegs 
pa thams cad kyi thugs kyi snying po de kho na nyid las phyung ba/ byang chub sems dpa' sems dpa' chen po gtso bo sa chen po mthar phyin pa la rab tu zhugs pa/ 'dod pa'i khams dang gzugs kyi khams su gtogs pa'i dbang phyug lha'i rigs rnams kyi 
bdag po chen po lcang lo can gyi gnas dang ri rab kyi gnas kyi gnod sbyin rnams kyi ded dpon chen po de/ 'og min gyi gnas lha'i rgyal po'i khang bzangs na bzhugs te/ dus gsum du rnam par bzhugs pa'i sangs rgyas rnams kyi sku gsung thugs kyi rnam par 
'phrul pa'i 'od zer sna tshogs bkye nas tshig 'di skad du bskul te/ kye kye gsang bdag rdo rje 'dzin/ /khyod ni sangs rgyas thams cad kyis/ /bstan pa dam pa bsrung ba yi/ /mthu stobs bdag por dbang bskur te/ /dam tshig chen po de gzigs 
la/ /sku gsung thugs kyi gsang ba las/ /'jigs byed 'jigs par byed pa yi/ /sku mchog drag po'i gsung dang bcas/ /gtum po'i thugs kyis shugs phyung la/ /gdul dka' ma lus 'dul ba'i phyir/ /sprul pa snga 'phrul phrin las kyis/ /
</page>

 <page>
<ph>536</ph><p>099-268b</p>
sngon gyi thugs dam rol par mdzod/ /ces bskul ma thag tu bcom ldan 'das de sangs rgyas kyi phrin las mdzad pa'i dus la bab par mkhyen nas/ nyid kyi sku gsung thugs zhi ba chos nyid de bzhin las ma g.yos kyang gdul bar bya ba'i yul drag shul 
can rnams la gzigs nas/ phyogs bcu nam mkha'i mtha' dang mnyam pa'i 'jig rten gyi khams ma lus pa thams cad du sku'i rnam par 'phrul pa bsam gyis mi khyab pa khro bo chen po'i gzugs 'di lta ste/ sku mdog mthing nag zhal dgu pa la/ g.yas 
kyi zhal ni kham nag gtsigs pa/ g.yon gyi zhal ni smug nag bsdus pa/ dbus kyi zhal ni mthing nag khro zhing rngam pa/ phyag g.yas kyi rdo rje 'bar bas g.yon gyi thod khrag dkrug cing gsol pa/ g.yas 'og ma brgyad na lha chen po bsgral ba'i mgo gcad de 
bsnams la/ g.yon gyi 'og ma brgyad na klu chen po brgyad kyi mgo bsnams pa/ de dag kyang g.yang gzhi dang bcas pa/ g.yas kyi spyan dgu gyen la bzlog pa/ g.yon gyi spyan dgu 'phred la gzigs pa/ dbus kyi spyan dgu thur la sdang mig mdzad pa/ khro gnyer 
drag po dpral par bsdus pa/ shangs nas srid pa'i rlung drag po 'tshub pa/ zhal nas bskal pa'i me 'bar ba/ mche ba dmar po bar snang khams su gtsigs pa/ sma ra ag tshom sprin bzhin du gtib pa/ dbu skra ral pa kham nag srid pa'i rtse mor 'bar 
zhing 'khyil ba/ snyan nas gdug pa'i sgra chen po 'byin pa/ sbrul gyi chun pos yan lag dkris pa/ bdud dang ru tra bsgral ba dang glang po che'i pags pa na bzar gsol ba/ stag gi pags pas sku smad dkris pa/ khrag dang zhag gi thig le dang ri mos brgyan 
pa/ thal chen gyis lus la byugs pa/ thod pa skam po dang rlon pa dang / sha khrag ra ri can gyis phreng bar byas nas brgyan pa/ zhabs brgyad kyis tshangs pa dang khyab 'jug dang dbang phyug chen po dang / brgya byin chung ma dang bcas pa dag mnan pa/ yum chen mo 
</page>

 <page>
<ph>537</ph><p>099-269a</p>
rab tu gtum mo 'jigs byed ma rang gi sku dang mtshungs pa zhig dang mnyam par sbyor ba/ grangs med cing brjod kyis mi lang ba bye ba til gyi gang bu bzhin du gyur pa thams cad kyang / oM badzra tsaN+Da sarba duSh+TAn+ta ka ha na da ha pa tsa hU~M phaT/ ces bya 
ba'i gsung sgra drag po 'byin pa/ de dag re re las kyang sprul pa dang sprul pa'i yang sprul bsam gyis mi khyab pa rab tu snang bar mdzad pa/ 'jig rten gyi khams kyi dregs pa can lha'i tshogs dang / bdud dang / gshin rje dang / srin po dang / gnod sbyin dang / 
gza' bdud dang / klu dang / rgyal po dang / ging dang / ma mo chen mo rnams dang / mkha' 'gro'i tshogs dang / ru tra dang / mu stegs dang / srog gi bdag po dang / nor gyi bdag po dang / tshe'i bdag po dang / sngags kyi bdag po dang / srid pa'i bdag 
po dang / gzhan yang 'jig rten gyi khams thams cad dang / dur khrod chen po dang / yul chen po dang / 'dzam bu'i gling gi mtha' 'khob kyis dang / ri'i rgyal po dang / ri phra mo dang / rgya mtsho dang / chu bran dang / yongs su 'du ba'i shing dang / nags tshal 
chen po dang / gnas phra mo bsam gyis mi khyab pa dag na gnas pa'i 'jig rten gyi dregs pa can pho dang mo'i rnam par 'dug pa dang / gtso bo dang 'khor dang khyad par rgyu ba dang / bran dang g.yog gi tshogs dang bcas pa dag gis/ rang rang gi gnas nas 
myur ba dang zhing skrag la 'jigs pa dang ya nga ba'i sems dang / dul ba'i sems kyis 'thon te/ bcom ldan 'das de'i spyan sngar rlung drag po'i shugs kyis rab tu bskyod pa'i shing bal gyi 'dab ma bzhin du rang dbang med par lhags par gyur te/ phyogs 
bcu'i 'jig rten gyi khams ma lus pa dang / khyad par du mi mjed kyi 'jig rten gyi khams na gling bzhi dang / rgya mtsho chen po dang / rol pa'i chu klu'i gnas dang bcas pa/ ri rab chen po dang / ri bdun gyi gnod sbyin gyi tshogs dang / lha'i gnas 'dod 
</page>

 <page>
<ph>538</ph><p>099-269b</p>
pa'i khams dang / gzugs kyi khams dang / gzugs med pa'i khams dang bcas pa dang / dmyal ba dang / yi dgas dang / byol song gi skye gnas na gnas pa dang / 'dzam bu'i gling gi sa'i cha na gnas pa'i dregs pa can rnams so so nas rang rang gi 
mdun na drag po chen po'i sku gzi byin dpag tu med pa/ gzhan dag gis nye ba'i thugs mi thub pa re re 'dug pa mthong ste/ de dag thams cad tha dad du rang rang gi sde dpon chen po rnams la skyabs su 'gro bar byed do/ /sde dpon chen po rnams ni 
'jigs byed chen po'i sku gsang ba pa'i bdag po de la rang gi 'khor dang bcas te skyabs su 'gro bar byed de/ thams cad kyi rang rang gi gzugs dang longs spyod dang 'khor dang / rgyan dang bzhon pa dang gnas dang nye bar bde bar spyod pa phrin las khyad par 
ma lus par bstan cing / ming gi snying po rnams mngon du phyung ste smras so/ /ma hA de ba e dzaH/ u ma de ba e dzaH/ d+hu dra ma du phrag dzaH/ dun+ti ma du dzaH/ zhes 'jig rten gyi dbang phyug chen po yab yum bdud pho mo dang bcas pa rnams kyis rang rang gi 
ming phul ba'o/ /de nas gshin rje'i ded dpon rang gi tshogs dang bcas pas rang rang gi ming dang srog dang bcas pa phul ba/ hrIHSh+Ti kriSh+Na ya ma pre ta dzaH/ ma ma ya mun+t+ri b+hi tri dzaHzhes phul lo/ /de nas srin po'i sde dpon rang gi 'khor dang bcas pa'i ming gi 
snying po/ /rak+Sha ra sha ra ma ti rak+Sha ma shu ti dzaHzhes phul lo/ /de nas gnod sbyin gyi sde dpon rang gi 'khor dang bcas pa'i ming dang srog gi snying po yak+Sha ku be rak+Sha ta me yak+Shi ma sha dzaHzhes phul lo/ /de nas 'jig rten gyi gnod sbyin lha'i sde dpon kha ba can 
gyi dbang pos rang gi ming phul ba/ ga~M b+ha b+ha tra d+he ba ta ru ti dzaHzhes phul lo/ /de nas 'jig rten gyi rgyal phran gyi ded dpon lha'i the bcu gsum gyi bdag pos ming phul ba/ ga~M ta pa sha li bar tri saM ka ra sha dzaHzhes phul lo/ /de nas spyi bdud kyi sde dpon rang 
</page>

 <page>
<ph>539</ph><p>099-270a</p>
gi 'khor dang bcas pas ming gi snying po smras pa/ du spra sha~M dza a ka ru ka~M tsa dzaHzhes phul lo/ /de nas ye shes dang las las grub pa'i dang dam tshig gi tshogs kyi bdag mo srid pa dbang sdud ma dang / ral pa gcig ma dang / mkha' 'gro 
ma'i tshogs kun gyis rang rang gi ming gi snying po phul ba/ ma ma trag mu tra ra tsa e ka dz+wa Ti ru ru ro tiSh+Ta b+hat+to re tu ma ti kha mun+t+ra pa tsa la me sha dzaHzhes phul lo/ /de nas 'jig rten gyi lha btsan po dang / ru tra'i rigs kyi ded dpon chen po rnams kyis rang rang gi ming gi snying po/ /
de ba a b+hi shu tri ru tra ni dzi ha~M sha~M tri dzaHzhes phul lo/ /de nas 'jig rten gyi bgegs kyi rgyal po dang / mu stegs byed pa dang / bdud dmu ba'i tshogs kyis rang rang gi ming gi snying po/ bi nA ya ka tir+thi ta ka du mun mun paHdzaHzhes phul lo/ /de nas 'jig rten gyi 
srog gi bdag po dang / gnod sbyin klu'i bdag po rdo rje can dang / bla'i rgyal po chen po dang / lha'i dbang phyug nag po chen po'i tshogs kyi sde dpon chen po rnams kyis rang rang gi ming gi snying po/ ging+ka ra tri pa le rA dza badzra bu ru lu dza badzra la ru tri dza ma hA kA la yak+Shi dzaH
zhes phul lo/ /de nas 'jig rten gyi klu dang gza' skar gyi sde dpon chen po rnams kyis rang rang gi ming gi srog gi snying po phyung ba nA ga tsi ta hu ya nA ga me k+She tra hu la g+hu he pa sha mi ke hU~M dzaHzhes phul lo/ /gzhan yang 'jig rten gyi khams kyi dregs pa'i dbang phyug ma 
rungs pa'i 'khor dang bcas pa dag gis rang rang gi lus dang srog dang bcas pa/ e a nri dzaHsa ma ya srog breng breng dzaHdzaHzhes phul lo/ /de nas bcom ldan 'das kyis dregs pa can 'khor dang bcas pa de dag dbugs phyung nas mi 'jigs 
pa byin te 'di skad du/ kye ma 'jig rten grags pa'i tshogs/ /khyed rnams nga la ma 'jigs shig /nga ni sangs rgyas thams cad kyi/ /sku gsung thugs kyi phrin las bdag /chos nyid zhi ba chen po yi/ /thugs rje dang ni ye shes kyis/ /dus gsum 'dus 
</page>

 <page>
<ph>540</ph><p>099-270b</p>
byas 'dus ma byas/ /skad cig nyid la mngon du gsal/ /ma 'ongs sems can don gyi phyir/ /sna tshogs lus kyi gsang ba ston/ /dregs pa'i sde dpon khyed rnams kyang / /thog ma med nas da lta'i bar/ /nyon mongs 'khrul pa'i dbang gyur te/ /gnas 
ngan len gyi bag chags kyis/ /lus ngag yid kyis mi dger spyod/ /'khor ba'i sdug bsngal rgyun mi 'chad/ /na rag chen por lhung nas ni/ /thar pa'i dus med 'byung srid kyis/ /de bas da lta'i dus mchog 'dir/ /nga dang sangs rgyas thams cad 
kyis/ /sku gsung thugs dang yon tan dang / /mdzad pa'i phrin las rab son la/ /bsgo ba'i gsung bzhin nyan par gyis/ /las dang srid pa don yod la/ /mi dge'i bag chags dor bar gyis/ /bslab pa'i gzhi bzung sems bskyed la/ /mthu stobs nus 
pa drag shul dag /sangs rgyas bstan pa'i rjes su spyod/ /rig 'dzin rnams kyi bka' bzhin skyongs/ /khyed cag rgyal po rje dpon dang / /bran g.yog tshul du lus brten pa/ /dngos grub gsol zhing phrin las sgrubs/ /gal te de ltar mi byed cing / /
gsang ba'i tshig las 'gal byed na/ /khyed kyi lus sems srog gi rgyud/ /da lta nyid du ma rungs 'gyur/ /zhes bka' stsal nas dam pa'i tha tshig la bkod nas bzhag go/ /'jig rten pa'i sde dpon gyi tshogs rab tu 'dul ba gleng gzhi'i 
le'u ste dang po'o// //de nas 'dod pa'i khams kyi lha'i dbang phyug chen po yab yum la sogs pa'i dregs pa can gyi 'khor rab tu 'dus pa de dag gis/ bcom ldan 'das de bzhin gshegs pa thams cad kyi sku gsung thugs gsang ba'i bdag po 
chen po la 'di skad ces gsol to/ /kye ma bcom ldan gsang ba'i bdag /'jig rten gnas pa'i drag shul can/ /'dod chags zhe sdang sred len gyis/ /gang gis mchod cing brten byas nas/ /bdag cag rnams ni dga' mgu rangs/ /khyod 
</page>

 <page>
<ph>541</ph><p>099-271a</p>
kyi bka' lung rjes bzhin du/ /brtul zhugs 'dzin pa de dag la/ /phrin las spyod pa'i grogs bya'i phyir/ /bdag cag so so'i gnas dang dus/ /rang gi sde dang 'khor g.yog dpung / /mthun pa'i las dang longs spyod dang / /cha lugs 
rigs dang bsam pa dang / /khams dang byed pa'i tshul dag dang / /dam tshig sbyor ba'i khyad par dag /bdag cag rnams dang ma 'ongs pa'i/ /rig pa'i tshul 'dzin don phyir ru/ /ma lus rgyas par bshad du gsol/ /zhes gsol pas/ de nas bcom ldan 
'das kyis 'jig rten gyi dregs pa can dag gi gtso bo dbang phyug chen po la sogs pa rnams/ /so so'i las dang gcig tu sbas pa dang / /tha dad du spyar ba dang / nges pa dang / ma nges pa dang / rim pa dang 'chol ba dang / phyi dang nang dang / gsang ba dang / sbas pa dang / 
'tshogs pa dang / 'thor ba dang / mthun pa'i rdzas dang / snying po dang / mag pa dang / gnyer gtad pa dang / skul ba dang / rbad pa dang / bzlog pa dang / tshar gcad pa dang / gzir ba dang / spogs pa dang / las sna tshogs pa dag gi sgo nas/ /rol pa chen 
po'i gsang ba sku gsung thugs kyi rdo rje dam tshig chen po las phyung ste bka' stsal to/ /nyon cig 'jig rten dregs pa'i tshogs/ /phyi ma'i tshe na snyigs ma'i dus/ /dge sbyong chen po'i bstan pa 'di/ /so so'i skye bo rnams la snang / /nyan thos rang rgyal rnams kyi 
tshul/ /rdo rje 'chang ba rnams kyi sku/ /rgyud dag sa lam rdzogs la gsal/ /spros med chos sku 'du 'bral med/ /ting nge 'dzin la sbyangs pas 'grub/ /bsam pa tshe snga smon pa yis/ /rigs drug so so'i bdag por snang / /las kyi dregs pas khyed rnams ni/ /
'jigs shing 'jigs par byed pa yis/ /gtum zhing dpa' la ches dpa' bas/ /gdul zhing drag par nus pa las/ /zhi bas 'dul bar mi 'gyur te/ /rig pa 'dzin pa'i skyes bu ni/ /stobs ldan dregs tshogs kun 'dul ba/ /khams gsum spyi la dbang 
</page>

 <page>
<ph>542</ph><p>099-271b</p>
sgyur byed/ /nga dang gnyis med sbyor ba yis/ /las kyi bya ba rang rdzogs pas/ /dur khrod chen po rab 'jigs pas/ /byin gyis brlabs pa'i dben sa ru/ /sgrib byang bsod nams bsags pas dang / /bar chod bdud bzlog las la 'bad/ /mthun rdzas sa la 
pho brang bzhengs/ /dam tshig drag po'i rdzas kyis bran/ /thod mkhar bang mdzod ldan pa 'am/ /e khram grangs dang sbyar bar bya/ /dregs pa'i lus ngag yid gnas brten/ /ngas bshad tshul dang mthun par dgod/ /phyi rol sgo sogs rgyan 'jigs ldan/ /
dur khrod chen po sngon du phyung / /tsa ra ma he chu glang dang / /seng ge glang chen rta nag dang / /bya khyi lug nag rnga mo dang / /stag dang bya rgod khyi phag gnag /bdud bya chu srin nya rus sbal/ /rgod dkar rgod gnag rta dkar dmar/ /so bya dre'u ba glang rnams/ /rgyal mtshan 
sha khrag snying dang bcas/ /so so'i mthun pa'i gnas su bsham/ /'bru bzang bshos dang dam tshig rdzas/ /bdud rtsi sha khrag snying sbyar ba/ /rin chen bcud kyis sbreng ba ni/ /grangs mnyam yang na phyogs bzhir bzhag /gdugs dang ba dan bla res dang / /
lda ldi dra ba za ra tshags/ /'di la shis shing mthun pas te/ /stag gzig dom dred 'bar spyang dang / /kAng+ka dur bya rgod khra/ /mi rta bal glang ke le yi/ /sha rgyus pags pa mgo yis bya/ /mda' gzhu mdung dang kha T+wAM ga /ral gri chu gri spu gri dang / /tri 
shUl phur pa so mangs dang / /mtshon cha drag pos bskor zhing gtams/ /mdzes dang mi mdzes snyan mi snyan/ /dri nga ba dang gdang ba dang / /kha mngar tsha skyur rtsub pa dang / /tsha grang 'jam rtsub dro dang bsil/ /gzugs sgra dri ro reg rnams kyis/ /ji ltar 
'dod pa bzhin du gtang / /de nas rdo rje 'dzin pa des/ /phyi nang gsang ba'i bsrung ba yis/ /gnod cing 'tshe ba tshar gcad de/ /bsod nams tshogs kyis rang rgyud sbyang / /gzhan phan byang chub sems kyis bsgrub/ /chos rnams gnas lugs bzhin 
</page>

 <page>
<ph>543</ph><p>099-272a</p>
du sgom/ /ma mthong ba la snying rje bskyed/ /ngo bo skyed rgyu hU~M du sgom/ /de las gnod kyi gzhi mo lnga/ /ye shes 'byung ba lnga ru bsam/ /steng du rin chen ri rab kyi/ /dbus su dur khrod gzhal med khang / /thod mkhar e tra~M sum cu pa/ /gzugs brnyan bzhin du ting 'dzin 
bskyed/ /dbus su nyi zla pad+ma dang / /ro bzhi bsnol ba'i steng nyid du/ /rdo rje 'chang ba'i sku gsung thugs/ /nga nyid kun la snang bzhin bsam/ /yum chen khams gsum spyi 'dul ma/ /gtso dang gnyis med sbyor ba las/ /thabs dang shes rab 'od zer las/ /e dgu'i rnam pas bon 
tshul/ /'phro 'dus gri gug kha T+wAM gsal/ /de nyid gsal ba'i rgyud sbyangs pas/ /'dod khams dbang phyug gtso bo che/ /lha mo yum dang bcas par gyur/ /seng ge glang chen zhabs kyis gnon/ /zhal gcig phyag gnyis mthing nag rngam/ /na bza' ljang nag bklubs 
ber gsol/ /gtso chen gri gug tsit+ta bsnams/ /yum gyis kha T+wAM thod khrag bzung / /yab yum gnyis med thugs ka nas/ /ya ma/ dun+ti/ rak+Sha/ yak+Sha las/ phyogs bzhir bdud dang gshin rje dang / /srin po gnod sbyin sde dpon dang / /yab yum bcas pa gsal bar spro/ /
gra he nA ga /steng 'og tu ni bdud klu gza'i/ /sde dpon yab yum spro zhing bskyed/ /de ba/ tri dza/ du tri/ gang bzang lha dang rnam rgyal dang / /spyi bdud sde dpon shar du bskyed/ /ma ma~M/ dza ti/ d+ha ki las/ ma chen srid pa'i rgyal mo dang / /ral gcig ma dang mgyogs byed ma/ /mo 
tshogs sde dpon lho phyogs su'o/ /ru tra/ a b+hi/ ha~M sha~M las/ lha sbyin btsan dmar ril btsan gyi/ /sde dpon nub kyi phyogs su bskyed/ /bi tra/ ti thi/ rmu du las/ bgegs dang mu stegs dmu bdud kyi/ /sde dpon byang gi phyogs su bskyed/ /tri ya~M/ ra tri sa tri na tri las/ /srid pa'i 
srog gi bdag po dang / /gnod sbyin klu tsha bdud rgyal po/ /sku lha gsang ba rdo rje legs/ /nag po chen po chos srung rje/ /shar lho nub byang sgo bzhir bskyed/ /phyi rol khyams su dregs pa can/ /so so'i g.yog 'khor mang po dag /bka' nyan gsung sdod tshul du bskyed/ /
</page>

 <page>
<ph>544</ph><p>099-272b</p>
rang rang sngags kyis bstan par bya/ /dbang po'i tshul du gsal ba dang / /'jig rten rang rgyud so so yi/ /gnas nas 'od kyis bkye ba dang / /gsang ba'i snying pos myur du bod/ /ting nge 'dzin gyi tshul 'dra ba/ /rang gi gzugs brnyan lus la bstim/ /rang rgyud ba dang gzugs 
brnyan 'dres/ /o~M AHhU~M/ o~M badzra tsaN+Da sarba duSh+TA ka ha na da ha pa tsa hU~M phaT/ sku gsung thugs ldan byin brlab cing / /rdo rje 'chang bas dbang bskur bya/ /dur khrod gnas kyi sgo bzhi nas/ /bka' nyan las byed sde brgyad kyis/ /lus ngag gus pas phyag 'tshal zhing / /phyi 
nang gsang ba'i 'dod yon tshogs/ /'tshe zhing gdug pa'i bsam pa can/ /gzugs can gzugs med bcas pa yis/ /dregs pa'i tshogs la mnyes par dbul/ /sku yi cha lugs so so yi/ /don rtags mthun pa'i tshig gis bstod/ /sku gsung thugs kyi yon tan dang / /phrin 
las smos te thugs dam skul/ /rdo rje 'dzin pa'i sku gsung thugs/ /gsal brtan tshad dang ldan pa yis/ /nam mkha'i khams kun mthas khyab kun/ /rang gi yul gsum gsal bar dmigs/ /dregs pa'i sde dpon re re'i drung / /rdul snyed 'dul byed gnyen po gnas/ /
phal ba re re'i gnas drung du/ /sde dpon chen po de bzhin bsam/ /bka' nyan gsung sdod g.yo mi nus/ /cung tsam 'da' bar mi spyod cing / /rang gi 'dod pa mi spobs la/ /skad cig tsam la don sgrub dmigs/ /de nyid kyis ni gtso chen gyis/ /bsnyen cing bsgrub pa tshad 
rtags ldan/ /yongs su rdzogs par gyur nas ni/ /dregs pa'i sde dpon tshogs rnams kyi/ /so so'i gzugs brnyan gsal btab ste/ /rang gi ming gi snying po dang / /gcod 'phrog yi ge spos te bzlas/ /dus tshad grangs dang mtshan ma yis/ /tshad bzung ma nor grub pa 
yis/ /rtags la phab ste las la sbyar/ /nga nyid rjes su sgrub byed pas/ /dregs pa myur du dbang du sdud/ /zhes bka' stsal to/ /'jig rten pa'i ded dpon gyi tshogs nye bar sgrub pa'i rtsa ba'i las kyi gnyer gtad pa'i le'u ste gnyis pa'o// //de nas rab tu 
</page>

 <page>
<ph>545</ph><p>099-273a</p>
bshad bya ba/ /'di dag kun la ngas bshad pa'i/ /sde dpon chen po rang gnas nas/ /bod dang gzhug dang mnyes pa dang / /bstod dang thugs dam bskul ba dag /tshig brjod 'di yis bstan par bya/ /thugs rje rnam dag dbyings kyi dkyil 'khor nas/ /
chos sku stong nyid dbyings las ma g.yos kyang / /'jig rten dregs pa'i tshogs rnams 'dul ba'i phyir/ /khro chen dpa' gtum 'jigs byed skur bstan pa/ /thugs dam dgyes bskul gsang ba'i yum dang bcas/ /ma rtogs shugs kyis 'dul phyir gshegs 
su gsol/ /dregs pa'i dbang phyug 'jig rten lha yi gtso/ /'dod pa'i lha mo bde chen 'byung gnas ma/ /'khor tshogs drag shul mthu stobs dpung gi bdag /khro gtum gdug pa'i rtsal 'chang dpal dang ldan/ /rdo rje 'chang gi bka' bzhin rjes su sgrub/ /
dam tshig rjes dgongs gnas 'dir gshegs su gsol/ /badzra sarba duSh+Tan+ta a ta na ya e dza b+h+yo/ a gats+tsha sa ma ya hring hring / dur khrod gsang ba mchog gi dkyil 'khor 'dir/ /lha chen nyi zla pad+ma'i gdan stengs su/ /bcom ldan khro rgyal rngam brjid 'bar 
ba'i sku/ /yab yum dgyes par rol cing bzhugs su gsol/ /snang srid dregs pa ma lus ded dpon gtso/ /'dod khams bdag po dgyes mdzad yum dang bcas/ /lha srin tshogs kyi gtso chen 'khor dang bcas/ /phrin las mthun pa'i gdan la bzhugs su gsol/ /
badzra sarba duSh+Tan a ta na ya e dza b+h+yo/ sa ma ya sti ta badzra hU~M dzaH dus gsum sangs rgyas thugs kyi snying po mchog /chos kyi sku las gzugs sku 'gro don sprul/ /che btsan 'gran zla med pa khro bo'i rje/ /dbang sdud yum dang bcas la phyag 'tshal bstod/ /phyogs 
bcu'i rgyal ba ma lus sras dang bcas/ /dam bcas bstan pa'i tshul bsrung 'jig rten mgon/ /zhing bcu sgrol mdzad phrin las drag shul can/ /sde dpon sum cu'i tshogs la phyag 'tshal lo/ /badzra sarba duSh+Tan a ta na ya e dza b+h+yo/ na ma A ra li hoH/ dpal chen 
</page>

 <page>
<ph>546</ph><p>099-273b</p>
dregs pa kun 'dul yab yum la/ /sku gsung thugs mnyes mchod pa 'bul ba ni/ /gdugs dang rgyal mtshan ba dan bla re dang / /phreng ba phye ma lda ldi za ra tshags/ /bdug spos me tog mar me chab bsil dang / /gzugs mdzes sgra snyan dri zhim ro bro dang / /reg 'jam 
'dod yon ma lus ji snyed pa'i/ /'phags pa'i thun mong mchod tshogs bzhes su gsol/ /khyad par gsang ba'i mchod pa 'bul ba ni/ /dus gsum gnas su sbyangs pa'i sha rus khrag /dug lnga sman du grub pa'i dam tshig rdzas/ /stobs mchog nus pa ba ling mchod pa 
dngos/ /thugs rjes mthun pa'i ngang gis bzhes su gsol/ /dpal chen yab yum bka' bzhin rjes sgrub pa'i/ /dbang phyug chen po yab yum mnga' bdag rje/ /'jig rten 'das kyang 'khor ba'i cha lugs 'dzin/ /bka' yi bstan srung sde dpon sum cu la/ /
'dod pa'i yon tan mchod cing sbyin pa ni/ /dkar dmar ser ljang la sogs mdog /zlum po gru bzhi la sogs dbyibs/ /che chung sbom phra ring thung tshad/ /mdzes dang mi mdzes sdug mi sdug /'byung ba rten 'brel rol mo'i sgra/ /glu tshig bstod dbyangs snyan pa'i 
tshig /spos sman bdud rtsi me tog dri/ /bsreg sungs baM sungs dri dang ngad/ /kha mngar tsha skyur bska ba dang / /lan tshwa spod dang bye skyu dang / /'jam rtsub bsil yang tsha dang bro/ /so so'i yon tan tshogs dang bcas/ /'dod dgur 'bul gyis bzhes su gsol/ /bdud 
rtsi lnga dang sha lnga dang / /don snying lnga dang 'byung ba lnga/ /dbang po lnga dang yul lnga dang / /phung po lnga dang nang grol lnga/ /'tshe zhing gsod dang bar du gcod/ /gdug par sems shing log par lta/ /mi mthun phyogs lngar bcas pa rnams/ /so sor 'bul gyis bzhes 
su gsol/ /badzra sarba duSh+Tan a ta na ya e tsa dza b+h+yo/ ma hA ba lin+ta/ a mr-i ta/ su ka ta/ mA~M sa/ rak+ta/ bi ba ta/ bA su ta/ la ma ta/ i da~M gr-i h+Nan+tu sa ma du/ kha kha/ khA hi khA hi/ bcom ldan dpal chen dregs pa kun 'dul dang / /yum chen khams gsum spyi 'dul 
</page>

 <page>
<ph>547</ph><p>099-274a</p>
'khor bcas kyi/ /sku mdog 'gyur med me long gzugs brnyan bzhin/ /gsal zhing rtog med snang ba ma 'gags pa/ /sku lnga lhun grub rdzogs pa'i dngos grub gsol/ /gsung mchog 'gag med brag cha sgra brnyan bzhin/ /snyan dang 
mi snyan grag stong tshangs pa'i gsung / /gsung dbyangs nam mkha'i mthas khyab dngos grub gsol/ /thugs mchog spros bral bsam 'das chos kyi dbyings/ /mi rtog bde chen thabs dang shes rab dang / /rtsol med mi g.yo mchog gi dngos grub gsol/ /yon tan brjod 
kyis mi lang sna tshogs yod/ /'das dang ma 'das mchog dang thun mong gi/ /grub pa brgyad dang mthar thug dngos grub gsol/ /'jigs pa brgyad sogs zhi dang 'byor ba rgyas/ /log lta mos pa'i tshul gyis dbang du sdud/ /mngon spyod dgra bgegs 'dul ba'i 
dngos grub gsol/ /badzra sarba duSh+Tan a ta na ya e dza kA ya sid+d+hi/ ba ka sid+d+hi/ tsit+ta sid+d+hi/ gu Na sid+d+hi/ kar+m+ma sid+d+hi/ hU~M hU~M hU~M/ bcom ldan dpal chen dregs pa kun 'dul ni/ /dbu dgu phyag ni bcwa brgyad de/ /sku mdog mthing nag khro zhing rngam/ /g.yas kyi zhal 
gsum smug nag bag bgrad/ /g.yon gyi zhal gsum kham nag gtsigs/ /dbu skra ral ba me dpung 'bar/ /spyan dgu sdang mig bzlog cing bgrad/ /shangs nas srid pa'i rlung nag 'thor/ /snyan nas stong gsum 'brug sgra 'dir/ /sma ra ag tshom me ltar 'bar/ /
mche gtsigs srid gsum rtsa ba gcod/ /phyag dgu g.yas g.yon dang po yis/ /rdo rje thod khrag dkrug cing gsol/ /g.yas kyi phyag brgyad 'og ma na/ /dregs pa'i lha brgyad bsgral ba yi/ /g.yang gzhi mgo bor bcas te bsnams/ /g.yon gyi phyag brgyad 
'og ma na/ /klu chen brgyad kyi b+han d+ha ru/ /dregs pa'i snying khrag bkang nas gsol/ /dpa' bo'i chas brgyad sku la rdzogs/ /zhabs brgyad brkyang bskum dor stabs kyis/ /khams gsum bdag po sde bzhi mnan/ /yum chen khams gsum spyi 'dul ma/ /zhal 
</page>

 <page>
<ph>548</ph><p>099-274b</p>
gcig phyag gnyis mthing nag sku/ /rdo rje 'phyar zhing thod khrag stobs/ /gnyis med thugs kyi phrin las kyis/ /'jig rten dregs pa bran du 'khol/ /lha srin sde brgyad las la 'gyed/ /dgra bgegs gdug pa rtsad nas gcod/ /khro rgyal gtso la phyag 'tshal bstod/ /dpal 
gyi bka' bzhin las mdzad pa'i/ /lha chen dbang phyug chen po ni/ /zhal gcig phyag gnyis sku mdog mthing / /phyag g.yas gri gug tsit+ta g.yon/ /lha mo u ma de ba ni/ /sku mdog mthing nag gtso la 'dud/ /phyag g.yas rtse gsum thod khrag g.yon/ /seng ge glang chen gdan la 
bzhugs/ /sde dpon dregs pa kun gyi gtso/ /yab yum sku la phyag 'tshal bstod/ /bdud kyi rgyal po'i sde dpon ni/ /khram shing g.yas la dgra sta g.yon/ /bdud rta nag po'i khri la bzhugs/ /sbyor yum bdud mo re ma ti/ /khram bam g.yas la nad rkyal g.yon/ /bong 
bu gwa dmar gdan la bzhugs/ /gshin rje'i sde dpon chen po ni/ /be con g.yas la thod dbyug g.yon/ /sbyor yum gshin rje za byed mo/ /phyag gnyis srid pa'i 'khor lo bskor/ /yab yum ma he chu glang gnon/ /srin po'i sde dpon glog phreng can/ /phyag gnyis 
thog ser 'dril zhing 'phen/ /srin mo sbal mgo khrag mig ma/ /phyag g.yas phur ba khrag phor g.yon/ /yab yum 'brug dang rnga mo gnon/ /gnod sbyin sde dpon me dbal ni/ /phyag g.yas rin chen g.yon ral gri/ /sbyor yum gnod sbyin nag mo ni/ /phyag g.yas 
spu gri g.yon spyang mo/ /stag seng phag mo zhabs kyis mnan/ /gza' bdud ded dpon chen po ni/ /phyag g.yas mda' gzhu g.yon sprul zhags/ /sku smad sbrul 'khril 'brug chen gnon/ /sbyor yum thog gi bu yug can/ /g.yas g.yon phyag gis 
thog ser 'bebs/ /klu rgyal ded dpon chen po ni/ /phyag g.yas sbrul zhags g.yon nad rkyal/ /sbyor yum klu mo nag mo ni/ /sbrul mgo phyag mtshan yab kyi tshul/ /yab yum chu srin rus sbal gnon/ /phyogs bzhi steng 'og gnas bzhugs pa'i/ /
</page>

 <page>
<ph>549</ph><p>099-275a</p>
dregs pa'i ded dpon 'di dag ni/ /kun kyang sku mdog mthing nag la/ /khros pa'i cha byad 'jigs tshul can/ /dur khrod g.yang gzhi'i chas kyis brgyan/ /rang gi tshogs 'dus phrin las mdzad/ /yab yum bcas la phyag 'tshal bstod/ /
gnod sbyin lha yi rgyal po ni/ /shel gri ba dan dkar po 'dzin/ /rgod dkar ru bzangs zhabs kyis mnan/ /gnam rgyal chen po ded dpon ni/ /phyag g.yas ldan dkar g.yon shel gri/ /rta dkar rngog dmar zhabs kyis mnan/ /spyi bdud rgyal po gu rum rtse/ /
phyag g.yas ba dan g.yon shel gri/ /zhabs gnyis rdo rta gro bo gnon/ /dkar po'i ded dpon chen po gsum/ /shar phyogs gnas la phyag 'tshal bstod/ /srid pa'i ma mo ded dpon mo/ /'khor lo g.yas la me long g.yon/ /zhabs gnyis 'brug mo mgo 
dgu gnon/ /sngags kyi srung ma chen mo ni/ /tsit+ta g.yas la spyang mo g.yon/ /dre rta nag mo zhabs kyis gnon/ /mkha' 'gro nag mo mgyogs byed ma/ /rgyu zhags g.yas la mtshon grug g.yon/ /so bya nag mo zhabs kyis gnon/ /nag mo'i ded 
dpon ma mo gsum/ /lho phyogs gnas la phyag 'tshal bstod/ /rdo rje bdud 'dul nag po ni/ /g.yas g.yon phyag gis thun khrag 'phen/ /brag btsan srog zan dmar po ni/ /mda' gzhu 'phen zhing dar dmar 'phyar/ /che btsan 'gong rgyal chen po ni/ /
shang lang dang ni zhags pa 'dzin/ /dmar po'i ded dpon rgyal po gsum/ /kun kyang rta dmar zhabs kyis gnon/ /nub phyogs skyong la phyag 'tshal bstod/ /bi nA ya ka bgegs kyi rgyal/ /phyag g.yas kha T+wAM g.yon thod khrag /phyi rol skyong ba'i mu stegs 
gtso/ /tri shUl g.yas la thod khrag g.yon/ /dmu bdud chen po phrag med ni/ /mda' gzhu dang ni shang lang 'dzin/ /nag po'i tshogs kyi ded dpon gsum/ /bdud rta nag po zhabs kyis gnon/ /byang phyogs gnas la phyag 'tshal bstod/ /tshangs pa'i rgyal po srog gi 
</page>

 <page>
<ph>550</ph><p>099-275b</p>
bdag /spu gri g.yas la nyi zhags g.yon/ /seng ge dkar po zhabs kyis gnon/ /bdud kyi rgyal po nor gyi bdag /bdud zhags g.yas la spu gri g.yon/ /ban glang sna rings zhabs kyis gnon/ /sku lha'i rgyal po yul gyi bdag /phyag g.yas rdo rje g.yon ba dan/ /ra 
dkar gnam ru zhabs kyis gnon/ /nag po chen po tshogs kyi bdag /phyag g.yas be con g.yon thod khrag /rta nag mgyogs pa zhabs kyis gnon/ /phyogs kyi sde dpon chen po bzhi/ /sku mdog dkar ser dmar nag mdzes/ /sgo bzhir gnas la phyag 'tshal bstod/ /
sde dpon dregs pa 'di dag ni/ /khro zhing gtum pa'i tshul 'chang zhing / /na bza' g.yang gzhi 'jigs pa'i chas/ /sna tshogs mdzes pa'i rgyan dang ldan/ /rang gi 'khor g.yog tshogs kyis bskor/ /sprul pa'i cho 'phrul bsam mi khyab/ /mchod bstod chen pos khyed bsgrubs 
na/ /so so'i tshogs 'dul phrin las mdzod/ /zhes brjod ting 'dzin ldan pa yis/ /dregs pa'i ded dponamachod cing bstod/ /'di ltar spyod pa'i rnal 'byor gyis/ /'jig rten gtso bdag gzhung bzhin bsgrub/ /rdo rje 'dzin dang gnyis su med/ /zhes bka' stsal to/ /
'jig rten gyi ded dpon nye bar bsgrub pa rdo rje'i dam tshig mchod bstod kyi le'u ste gsum pa'o// //de nas rab tu bshad bya ba/ /'jig rten dregs pa dbang sdud cing / /tshar gcad las la skol ba'i phyir/ /byin brlabs gnas pa'i dbang bskur bshad/ /
gsang zhing dben pa'i gnas dag tu/ /sngar bshad las kyi pho brang bsham/ /yo byad rdzas kyi khyad par 'phags/ /ma lus par ni gzung bar bya/ /rdo rje 'chang ba rjes 'brang bcas/ /mtshan nyid ldan pa mngon sum sbyar/ /dus kyi grangs dang mtshan ma'i rtags/ /
bsnyen pa'i lung bzhin brtson par 'bad/ /gzugs brnyan bdag po slob ma rnams/ /khyad par gnas pa'i sta gon bya/ /bris dang rkos pa la sogs pa'i/ /sde dpon rnams kyi gzugs brnyan dang / /phur pa grangs dang mnyam par dgram/ /gzhan yang bum 
</page>

 <page>
<ph>551</ph><p>099-276a</p>
pa mchod gtor dang / /dug gtor thun gtor thun rdzas dang / /sha khrag bshos chang bza' btung sogs/ /rgyal mtshan ba dan mda' dang gzhu/ /dpa' ba'i chas dang rol mo'i sgra/ /rab tu brdar zhing mdzes par bsham/ /rdo rje 'dzin pas ting 'dzin gsal/ /
las kyi rgyal pos mchod bstod bya/ /rgyu dang mdangs kyis thugs dam bskang / /bshags dral gcugs sbyang dbab pa bya/ /mos shing spros bdag dang ba yis/ /bdud 'dul gtso la skyabs su 'gro/ /bstan pa bsrung bar sems bskyed de/ /bla ma sangs rgyas rdo rje 'dzin/ /
he ru ka dang gnyis med la/ /gdug byed log lta 'dul nus pa'i/ /mthu dbang chen po'i gzhung 'tshal gyis/ /brtse ba'i thugs kyis dgongs nas ni/ /dkyil 'khor dam par gzhug tu gsol/ /nyon cig skal ldan rigs kyi bu/ /dus gsum sangs rgyas sku gsung thugs/ 
/gnas pa'i bstan pa bsrung ba'i phyir/ /spro bas 'jug pa khyod lags kyis/ /mngon spyod brtul zhugs dam pa yis/ /dam tshig chen po'i sar 'dug shog /mgon po he ru ka dpal rje/ /'dul ba'i 'khor tshogs bcas pa yi/ /drag shul spyod pa'i pho brang du/ /mdzes pa'i me 
tog bdag dbul gyis/ /rdo rje dam tshig 'di bzhes la/ /dregs pa 'dul nus dngos grub gsol/ /pra ti gr-ih+Na puSh+pa hU~M/ dpal ldan rdo rje 'chang ba yi/ /rjes 'jug rigs kyi bu khyod ni/ /thog ma med nas da lta'i bar/ /bstan pa bsrung ba'i skal ldan te/ /sde dpon dbang chen 
dkyil 'khor 'dir/ /bstan la rab dga'i sems kyis ltos/ /badzra ya sa ma ya ma d+ha la tsag shu bra be sha ya phaT/ rdo rje bdud rtsi dam tshig chu/ /'di las dus gsum 'da' mi bya/ /grub pa'i 'bras bu gnyis yin te/ /tshul bzhin mi 'da' bros dor cig /ma hA sa ma ya i 
dan+te nA ra kAn ShA ba mi la~M/ rdo rje 'dzin pa bka' drin che/ /thugs rjes rtag tu byin brlab phyir/ /'di nas rdzogs sangs rgyas kyi bar/ /mthu stobs dngos grub stsal du gsol/ /badzra sa ma ya tsit+ta sid+hi sid+d+hi hU~M/ thog ma'i sangs rgyas sras bcas kyi/ /rjes su bsgrub pa bdag 
</page>

 <page>
<ph>552</ph><p>099-276b</p>
yin gyis/ /'jig rten 'das dang ma 'das pa'i/ /lha dang dregs pa mthu stobs can/ /gtso dang 'khor du bcas rnams kyis/ /sku gsung thugs kyi dam tshig dgongs/ /rdo rje slob ma rig 'dzin la/ /dbang bskur dngos grub rtsol mdzad pa/ /nus chen rtags mtshan 
bstan du gsol/ /rdo rje 'dzin pa dpal ldan gyis/ /khri stan chen po'i steng 'dug la/ /snod ldan slob ma mdun bzhag ste/ /dkyil 'khor gnas pa'i bum pa yis/ /sku gsung thugs su dbang bskur bya/ /gnyen po gtso dang gdul bya'i yul/ /dregs chen yab yum 'khor 
bcas kyi/ /mdzes pa'i sku gzugs sku yi dbang / /so so'i tshig bstod snying po dang / /smon lam bcas pa gsung gi'o/ /rang rgyud gnas dag don rtags kyis/ /chos skur dbang bskur thugs kyi'o/ /rigs sbyangs stobs la ngang gis gsal/ /phur ba drag shul rdzas kyi dbang / /
mchod gtor bshos cha sku gsung thugs/ /ma lus mnyes par byed pas te/ /yo byad tshogs kyi longs spyod spel/ /rgyal mtshan ba dan sgra dang bcas/ /dus rnams kun du mnga' thang rgyas/ /sha khrag dug gtor thun rdzas rnams/ /dregs pa'i ded dpon dbang sdud cing / /pho nya phrin 
las bskul mdzad de/ /mngon spyod gdug pa tshar gcad dbang / /'di dag kyang ni gzugs brnyan sgra/ /don ngo shes pas dbang bskur te/ /chos kun spyi dang dregs pa yi/ /sde dpon so so'i dam tshig rtsal/ /thugs rje dang ni rtogs pa yis/ /rang bzhin don gyis sgrol byed 
pa'i/ /dpag med don chen 'dir 'dus te/ /tha dad mi gnas cig yin no/ /gzung dang 'dzin pa'i bdag nyid kyis/ /phyi nang 'khor bcas so sor snang / /ma lus dbang bsdu zil mnan phyir/ /so so'i snying po tshad kyis bstim/ /nga rgyal brtan po mdun du skyes/ /don snying 
sha rus khrag sogs bza'/ /dug gsum tshar gcad dbyings nas dbyung / /gzugs brnyan bstims la rab tu gsal/ /dbang bsdu las bcol 'dul ba'i phyir/ /zhabs 'og mnan te bran bzhin bsgo/ /dam tshig rdzas mchod sngar bzhin gso/ /dam tshig dbab 
</page>

 <page>
<ph>553</ph><p>099-277a</p>
cing bstod skul bcol/ /'jig rten lha srin khyed rnams kyang / /nga dang sangs rgyas thams cad kyis/ /zhal mthong lung bstan mchog stsal ba/ /srid pa'i sa bon phra mo yis/ /da rung 'jig rten las la spyod/ /rang rgyud rtsub mos phan gnod sbyor/ /da ni 
bka' yi dam tshig bzung / /ma 'ongs dus na bsgrub bya dang / /sgrub par byed pa de dag dang / /mnyam par kun la dbang sgyur te/ /chos nyid rig pa'i rgyal po rdzogs/ /theg mchog ma 'dres cir yang ston/ /ma lus myur du rdzogs bya'i phyir/ /rgyal tshab spyi bor bzhag 
gnas pa/ /kun du bzang po nyid thob 'gyur/ /zhes bka' stsal to/ /'jig rten gyi sde dpon chen po nye bar bsgrub pa'i rdo rje dam tshig chen po'i dkyil 'khor du dbang bskur ba'i le'u ste bzhi pa'o// //de nas rab tu bshad bya ba/ /dregs pa'i 'khor tshogs mnyes 
bya'i phyir/ /mthun rdzas gzugs kyis bskang ba ni/ /ri bo'i rtse bo'i chu bo'i mdo/ /'jig rten dbang phyug 'du gnas su/ /skal med yul la mchod sbyin gnas/ /thod mkhar re'u mig dgu sogs sam/ /yang na gling bzhi ri rab brtsig /'bru dang sha khrag sna tshogs pa/ /rin 
chen spos sman me tog stsal/ /dregs pa bdag po so so yi/ /gzugs brnyan rang gi 'khor dang bcas/ /sku mdog phyag mtshan yongs rdzogs shing / /rang gi gdan khri bzhon par bcibs/ /ri rab thod mkhar yang stengs su/ /lha chen yab yum 'khor bcas bzhugs/ /
bang rim re'u mig dang po gsum/ /bdud dang gshin rje srin po dang / /gnod sbyin gza' dang klu rnams kyi/ /sde dpon yab yum 'khor bcas dgod/ /gnyis po la ni dkar po dang / /nag po dmar po nag po'o/ /sde dpon bcu gnyis gnas su bya/ /gsum pa'i phyogs 
bzhir sgo srung bzhi/ /'khor bcas rang gi gnas su dgod/ /tha ma gsum mam bzhi pa la/ /phyi nang gsang ba sbas pa la/ /gsang ba'i gter dang drag po sngags/ /las byed btags chags lha ma srin/ /sde brgyad gzugs brnyan gnas su dgod/ /gtso chen 
</page>

 <page>
<ph>554</ph><p>099-277b</p>
sum cu'i mthun rdzas ni/ /rang gi gdan nam bzhon pa yi/ /srog chags gzugs ni lnga 'am bcu/ /brgya 'am stong ngam grub tshad bya/ /skyes pa bud med glang chen rta/ /ban glang ra lug bya ra khyi/ /longs spyod skong rdzas sngar bzhin no/ /sde brgyad phal pa kun la ni/ /
shes ldan mi dang byol song ste/ /'dab chags gcan gzan ri dgas dang / /sa chur gnas dang dud 'gro tshogs/ /mthong thos dran pa rnams kyi gzugs/ /ji ltar nus pa'i grangs kyis bskor/ /'di dag bskang ba'i yo byad ni/ /'gro ba'i glud du 'bul ba ni/ /rin chen ngar mi rgyan 
ldan dang / /nam mkha' sems kyi gzugs brnyan dang / /sku gsung thugs ldan rgyang bu dang / /shing glud yul mkhar mtshon pa dang / /skyes pa bud med cha byad dang / /rgyal mtshan ba dan ru mtshon rnams/ /dregs pa so so'i sku mdog dang / /mthun pa grangs mnyam gnas 
su dgod/ /mchod gtor bshos cha mar me dang / /gling tshad chung ngu de bzhin no/ /bzlog bsad drag po zor gyi rdzas/ /sbyin pa'i sa la zor phor du/ /gru gsum mnyam byas dug khrag dang / /thun rdzas sna tshogs stsal ba dang / /gdug pa'i shing gi rtsang phur dang / /b+han 
d+ha dug thun gtor mar bcas/ /bzhi brgyad bcu drug sum cu gnyis/ /ci rigs sbyar te mdzes par dgod/ /steng du zhing lpags g.yang gzhi 'am/ /dar nag tshon skud gdugs kyis dbub/ /tha mar ras bzang yol bas bre/ /de nas rdo rje 'dzin pa yis/ /gtso chen bskyed 
cing rdzogs pa dang / /drags pa mchod bstod mnyes byas nas/ /gzugs brnyan mthun rdzas sngo ba ni/ /rnal 'byor ting 'dzin nga rgyal bsar/ /bdud rtsi mchod skyems rak+ta sbreng / /sha chen spos kyi dri bsung 'bul/ /rnga chen gling bu rol mo sgra chen bsgrags/ /mda' chen 
ba dan nag pos g.yab/ /hUM nga ni dpal chen he ru ka/ /gdul dka' ma lus 'dul bar byed/ /'jig rten dregs pa zas su za/ /khams gsum srid gsum nga yi dbang / /snang srid 'khor 'das nga yi bran/ /nga yi bka' bzhin 'dir 'dus shig /nyon mongs 
</page>

 <page>
<ph>555</ph><p>099-278a</p>
dbang gis dregs pa yi/ /lha bdud gshin rje srin po dang / /gnod sbyin gza' klu rgyal po dang / /ging dang ma mo lha btsan dang / /rang gi sde dang g.yog tu bcas/ /dam tshig dbang gis gnas 'dir bzhugs/ /mthun pa'i rdzas kyis thugs dam skongs/ /
ri rab chen po'i yang stengs nas/ /lha chen dbang phyug chen po bzhengs/ /btsun mo u ma de ba bzhengs/ /na bza' dar nag ber chen gsol/ /chibs su seng ge glang chen chibs/ /khyod kyi cho 'phrul ston pa ni/ /g.yas na pho rgyud pho nyar 'gyed/ /g.yon na pho rgyud las 
la 'khol/ /'khor du 'jig rten dregs pas bskor/ /dam tshig dbang gis gnas 'dir bzhugs/ /mthun pa'i rdzas kyis thugs dam bskang / /rtsal gyi rgyal po seng ge dang / /stobs kyi rgyal po glang chen dang / /shes ldan mi dang cang shes rta/ /theg chen glang dang 
'dod 'jo'i ba/ /rin chen lug dang gtsang ldan dang / /thos gsang khyi dang mkha' lding bya/ /khyed kyis bzhes pa'i dkor du 'bul/ /rin chen rgyan ldan ngar mi dang / /sems kyi gzugs brnyan nam mkha' dang / /sku gsung thugs ldan rgyang bu dang / /shing ris yul mkhar 
mtshon pa dang / /pho glud mda' dang mo glud 'phang / /rgyal mtshan ba dan du mtshon rnams/ /nyid kyi sku mdog dang mthun pa'i/ /rnal 'byor rnams kyi glud du 'bul/ /dam rdzas sbyar ba'i mchod gtor dang / /mthun rdzas ldan pa'i bshos cha dang / /snang gsal 'od ldan mar me 
dang / /rgyan ldan mdzes pa'i gling tshad dang / /mdzes pa'i gzugs dang snyan pa'i sgra/ /zhim pa'i dri dang bda' ba'i ro/ /khyed kyi thugs dam bskang phyir 'bul/ /lha chen yab yum 'khor dang bcas/ /sngon gyi dam tshig rjes dgongs te/ /mdos glud mthun rdzas bzhed 
pa'i dkor/ /sna tshogs sbyar ba 'di bzhes la/ /sangs rgyas bstan pa khyed kyis srungs/ /dkon mchog dbu 'phang khyod kyis bstod/ /rnal 'byor sku dgra khyed kyis sgrol/ /sgrub pa po la bar gcod pa'i/ /stong phrag brgyad cu'i bgegs rigs rnams/ /bzhi brgya 
</page>

 <page>
<ph>556</ph><p>099-278b</p>
rtsa bzhi'i nad rnams dang / /glo bur gnod pa brgyad cu gcig /ye 'drog sum brgya drug cu'i tshogs/ /dus min 'chi ba rnam brgyad dang / /gshis ngan 'gum pa bcwa lnga dang / /gzugs can dgra dang gzugs med bgegs/ /rmi lam ngan dang mtshan ltas 
ngan pa rnams/ /zhi dang bsal zhing bzlog pa dang / /gdul dang tshar bcad las mdzod cig /ri rab chen po'i shar phyogs nas/ /srid pa'i rgyal po skos rje ni/ /bdud rnams kun gyi sde dpon bzhengs/ /na bza' mthing nag ber chen gsol/ /ral pa nag po mun ltar 
gtibs/ /spyan mig nyi zla 'khyil pa 'dra/ /rno dpal mche ba zla tshes gtsigs/ /sma ra kham nag srid rtser 'bar/ /chibs su bdud rta nag po bcibs/ /khyod kyi cho 'phrul ston pa ni/ /khram thogs bdud sde g.yas nas rol/ /shod thogs rtsis pa g.yon nas 'gyed/ /
snang srid pho bdud khyod kyi 'khor/ /dam tshig dbang gis gnas 'dir bzhugs/ /mthun pa'i rdzas kyis thugs dam bskang / /shugs ldan rta nag la sogs pa/ /khyed kyis bzhed pa'i dkor du 'bul/ /rin chen ngar mi la sogs pa/ /rnal 'byor rnams kyi glud du 
'bul/ /dam rdzas mchod gtor la sogs pa/ /khyed kyi thugs dam skang phyir 'bul/ /srid pa'i bdud rje 'khor bcas kyis/ /sngon gyi dam tshig rjes dgongs la/ /ji ltar bcol ba'i las mdzod cig /bdud mo chen mo re ma ti/ /ma bdud kun gyi sde dpon bzhengs/ /
dpal ldan nag mo 'jigs gzugs can/ /nag mo sha zlog bdud kyi ma/ /sku la mthing nag ber chen gsol/ /chibs su bong bu gwa dmar chibs/ /khyod kyi cho 'phrul bstan pa ni/ /ma bdud 'bum phrag pho nyar 'gyed/ /nag mo stong sde las la 'dzud/ /snang srid 
bdud mo khyod kyi 'khor/ /dam tshig dbang gis gnas 'dir bzhugs/ /cang shes bong bu la sogs pa/ /mthun pa'i rdzas kyis thugs dam bskang / /srid pa'i bdud mo 'khor bcas kyis/ /ji ltar bcol ba'i phrin las mdzod/ /ri rab chen po'i lho 
</page>

 <page>
<ph>557</ph><p>099-279a</p>
phyogs nas/ /gshin rje ya ma rA dza ste/ /gshin rje'i tshogs kyi sde dpon bzhengs/ /sku mdog nag po ral pa can/ /gdug pa'i thod sbrul g.yang gzhis brgyan/ /gcan gzan gdug pa'i pags pas dkris/ /sha za'i mgo gcad 
thod du bcings/ /zhal bgrad mche ba rab tu gtsigs/ /ma he nag po chibs su chibs/ /khyod kyi cho 'phrul bstan pa ni/ /gshin rje pho mo pho nyar 'gyed/ /'chi bdag gshin rje btsun mo ste/ /gsod byed mon mo'i tshul 'dzin cing / /gshin rje mo yi sde dpon 
bzhengs/ /za byed dur khrod chas kyis brgyan/ /g.yang gzhi nag mo sku la gsol/ /chu glang nag po chibs su chibs/ /khyod kyi cho 'phrul bstan pa ni/ /yi dgas pho mo las la 'dzud/ /snang srid gshin rje khyod kyi 'khor/ /dam tshig dbang gis gnas 'dir 
bzhugs/ /ma he chu glang la sogs pa/ /mthun pa'i rdzas kyis thugs dam bskang / /gshin rje pho mo 'khor dang bcas/ /ji ltar bcol pa'i phrin las mdzod/ /ri rab chen po'i nub phyogs nas/ /srin po nag po glog phreng can/ /srin po'i tshogs kyi sde dpon 
bzhengs/ /sku mdog mthing nag 'bar ba la/ /glog dang 'od kyi phreng bas brgyan/ /'brug chen 'ur ba chibs su chibs/ /khyod kyi cho 'phrul ston pa ni/ /srin po 'bum phrag pho nyar 'gyed/ /srin mo gsod byed las la 'dzud/ /gcan gzan gdug pa phyi nas rol/ /
'khor du snang srid srin pos bskor/ /srin mo sbal mgo khrag mig ma/ /srin mo rnams kyi sde dpon bzhengs/ /sku mdog dmar nag 'jigs su rung / /lus la khrag gi lwa nag gsol/ /rus sbal dkar po'i thor tshugs can/ /chibs su rnga mo gdong drug 
chibs/ /khyod kyi cho 'phrul bstan pa ni/ /srin mo kha 'bar pho nyar 'gyed/ /gdong srin nag mo las la 'dzud/ /snang srid srin mo 'khor dang bcas/ /srog gcod srin po yab yum 'khor/ /dam tshig dbang gis gnas 'dir bzhugs/ /'brug sngon rnga 
</page>

 <page>
<ph>558</ph><p>099-279b</p>
mo la sogs pa/ /mthun pa'i rdzas kyis thugs dam bskang / /srin po pho mo'i 'khor gyis bskor/ /ji ltar bcol pa'i phrin las mdzod/ /ri rab chen po'i byang phyogs nas/ /gnod sbyin yak+Sha me dbal can/ /gnod sbyin kun gyi sde dpon bzhengs/ /
sku mdog mthing sngon 'bar ba la/ /me dpung tshub ma na bzar gsol/ /stag seng rngam pa chibs su chibs/ /khyod kyi cho 'phrul bstan pa ni/ /g.yas na me dpal 'bar ba la/ /g.yon na dud 'thul phyu ru ru/ /gnod sbyin stongasde pho nyar 'gyed/ /zhub chas 
'bum sde las la 'dzud/ /'jig rten gnod sbyin 'khor gyis bskor/ /gnod sbyin chan mo blo mon ma/ /gnod sbyin bu mo gdug pa can/ /nag mo rdo rje lcags mchu ma/ /snyan cha rin chen ne'u les brgyan/ /sku la ba ti nag po gsol/ /chibs su lcags kyi 
phag mo chibs/ /khyod kyi cho 'phrul bstan pa ni/ /nor 'dzin mo ni pho nyar 'gyed/ /blo mon nag mo las la 'dzud/ /gnod sbyin mo ni 'bum sdes bskor/ /shan pa gnod sbyin yab yum 'khor/ /dam tshig dbang gis gnas 'dir bzhugs/ /stag seng phag mo 
la sogs pa'i/ /mthun pa'i rdzas kyis thugs dam bskang / /gnod sbyin pho mo 'khor dang bcas/ /ji ltar bcol pa'i phrin las mdzod/ /ri rab chen po'i steng phyogs su/ /gza' bdud chen po mi bzad pa/ /rog ti khyab 'jug rA hu la/ /gza' 
bdud sde dpon chen po bzhengs/ /mgo dgu smad sbrul mgo mangs lus/ /chibs su 'brug chen glog 'gyu chibs/ /khyod kyi cho 'phrul bstan pa ni/ /'brug sgra stong gsum ldi ri ri/ /nam mkha' glog 'od khyugs se khyugs/ /gza' bran rgyu skar pho 
nyar 'gyed/ /thog ser ki kang drag tu 'bebs/ /gza' bdud stong gi 'khor gyis bskor/ /gnam sman thog gi bu yug ma/ /gdong mo rnams kyi sde dpon bzhengs/ /sku mdog dmar skya mdzes pa la/ /na bza' gu zu mdzes pa gsol/ /'brug sgra glog 
</page>

 <page>
<ph>559</ph><p>099-280a</p>
gis 'od la zhon/ /khyod kyi cho 'phrul bstan pa ni/ /gza' chen nyi zla klad la bskor/ /rgyu skar tshogs ni zhal la 'char/ /lha sman 'bum ni pho nyar 'gyed/ /gdong zor ma mo las la 'dzud/ /zor gdong srin mo'i 'khor gyis bskor/ /gza' gdong gnam sman yab yum 'khor/ /
dam tshig dbang gis gnas 'dir bzhugs/ /'brug chen 'ur ba la sogs pa'i/ /mthun pa'i rdzas kyis thugs dam bskang / /gza' bdud gdong mo sman dang bcas/ /ji ltar bcol ba'i phrin las mdzod/ /ri rab chen po'i 'og phyogs nas/ /klu bdud nag mo mgo dgu po/ /klu rnams kun 
gyi sde dpon yin/ /sku stod dud kha nag po la/ /tsha ba'i 'bu srin nyi li li/ /sku smad dug sbrul nag po la/ /grang ba'i sbal lcong khra la la/ /chibs su chu srin mgo dgu chibs/ /khyod kyi cho 'phrul bstan pa ni/ /klu rgyal stong ni pho nyar 'gyed/ /klu bran 
'bum ni las la 'dzud/ /klu bdud gdug pa'i 'khor gyis bskor/ /klu mo yak+Sha nag mo ni/ /klu bdud ma mo'i sde dpon bzhengs/ /sku mdog dud kha 'jigs bag can/ /sbrul nag gshibs pa'i ral pa las/ /mdze dang shu ba'i tsha tsha 'phro/ /sbrul gyi thul pa na 
bzar gsol/ /sbal sbrul nye'u tha ra ra/ /rus sbal nag po chibs su chibs/ /khyod kyi cho 'phrul bstan pa ni/ /klu rigs lnga yi sprul pa 'gyed/ /sa bdag gdug pa'i pho nya gtong / /snang srid klu mo'i 'khor dang bcas/ /gdug pa klu bdud yab yum 
'khor/ /dam tshig dbang gis gnas 'dir bzhugs/ /chu srin rus sbal la sogs pa'i/ /mthun pa'i rdzas kyis thugs dam bskang / /klu bdud pho mo yab yum 'khor/ /ji ltar bcol ba'i phrin las mdzod/ /ri rab chen po mdzes pa yi/ /bang rim 
gnyis pa'i shar phyogs la/ /gnod sbyin rgyal po gang ba bzang / /srid pa lha yi sde dpon bzhengs/ /mdog dkar ral ka 'bar ba gsol/ /gnam ru dkar po chibs su chibs/ /khyod kyi cho 'phrul bstan pa ni/ /gnod sbyin stong ni pho nyar 'gye/ /
</page>

 <page>
<ph>560</ph><p>099-280b</p>
b+ha dmag 'bum sde las la 'dzud/ /ba dan can ni g.yas nas rol/ /go mtshon can ni g.yon nas rol/ /gnod sbyin lha yi 'khor dang bcas/ /skyes bu gnam rgyal chen po ni/ /rgyal phran kun gyi sde dpon bzhengs/ /na bza' dar zab ber chen gsol/ /
rta dkar rngog dmar chibs su chibs/ /khyod kyi cho 'phrul bstan pa ni/ /rgyal bran stong sde pho nyar 'gyed/ /grong rgyu phra mo las la 'dzud/ /the rgyal phra mo'i 'khor dang bcas/ /spyi bdud rgyal po gu rum rtse/ /mi ma lha yi sde dpon bzhengs/ /sku stod rgya che'i 
slag pa gsol/ /'bum bye smad kyi sham thabs can/ /dbu la shel rmog dkar po gsol/ /chibs su rdo rta gro bo chibs/ /khyod kyi cho 'phrul ston pa ni/ /srid pa'i khyung chen klad na lding / /stag seng tshang ma phyi nas rol/ /sde dponamached lnga pho nyar 'gyed/ /
ma sangs spun dgu las la 'dzud/ /lha ma srin gyi 'khor dang bcas/ /skyes bu dkar po sde gsum yang / /dam tshig dbang gis gnas 'dir bzhugs/ /gnam ru rta dkar gro bo chibs/ /mthun pa'i rdzas kyis thugs dam bskang / /dkar po sde gsum 'khor dang 
bcas/ /ji ltar bcol ba'i phrin las mdzod/ /bang rim gnyis pa'i lho phyogs nas/ /ma chen srid pa'i rgyal mo ni/ /snang srid ma mo'i sde dpon bzhengs/ /na bza' dar nag gu zu gsol/ /chibs su 'brug mo yid mgyogs chibs/ /khyod kyi cho 'phrul 
ston pa ni/ /tshogs kyi rje mo pho nyar 'gyed/ /sman mo lnga bcu rtsa brgyad 'khor/ /snang srid ma mo'i tshogs kyis bskor/ /e ka dza Ti ral gcig ma/ /bka' yi srung ma'i sde dpon ni/ /sku la na bza' mthing nag gsol/ /chibs su dre rta nag mo chibs/ /
khyod kyi cho 'phrul ston pa ni/ /srin mo nag mo pho nyar 'gyed/ /bal mo nag mo las la 'khol/ /ma mo nag mo sna tshogs sprul/ /smug nag 'bum gyi 'khor dang bcas/ /dpal ldan nag mo mgyogs byed ma/ /mkha' 'gro tshogs kyi sde 
</page>

 <page>
<ph>561</ph><p>099-281a</p>
dpon bzhengs/ /na bza' mthing nag gu zu gsol/ /chibs su so bya rog po zhon/ /khyod kyi cho 'phrul ston pa ni/ /rigs kyi mkha' 'gro pho nyar 'gyed/ /sna tshogs mkha' 'gro las la 'dzud/ /snang srid mkha' 'gro'i 'khor gyis 
bskor/ /dpal ldan nag mo sde gsum yang / /dam tshig dbang gis gnas 'dir bzhugs/ /'brug dang dre rta so bya sogs/ /mthun pa'i rdzas kyis thugs dam bskang / /nag mo sde gsum 'khor dang bcas/ /ji ltar bcol ba'i phrin las mdzod/ /
bang rim gnyis pa'i nub phyogs nas/ /skyes bu rdo rje bdud 'dul ni/ /gnod sbyin ru tra'i sde dpon bzhengs/ /na bza' mthing nag ber chen gsol/ /ral pa nag po mun ltar gtibs/ /chibs su rta dre nag po chibs/ /zhing lpags gyon pa pho nyar 'gyed/ /
ral chas bgos pa las la 'dzud/ /snang srid ru tra'i 'khor gyis bskor/ /btsan rgyal srog zan dmar po ni/ /srid pa'i btsan gyi sde dpon bzhengs/ /sku la dar dkar ras dmar gsol/ /chibs su rta dmar glog 'gyu chibs/ /khyod kyi cho 'phrul 
ston pa ni/ /dbu la bse rmog dmar po gsol/ /btsan po kha bzhi pho nyar 'gyed/ /mgyogs pa sde brgyad las la 'dzud/ /snang srid dregs pa'i btsan gyis bskor/ /skyes bu yam shud dmar po ni/ /btsan 'gong rnams kyi sde dpon bzhengs/ /
sku la zab dmar ber chen gsol/ /chibs su rta dmar yid mgyogs chibs/ /khyod kyi cho 'phrul bstan pa ni/ /g.yas su bro brdung chi li li/ /g.yon na spyugs glu kyu ru ru/ /rta zhon stong ni phyi na 'breng / /srid pa'i btsan 'gong 'khor 
dang bcas/ /skyes mchog dmar po sde gsum ni/ /dam tshig dbang gis gnas 'dir bzhugs/ /dre nag rta dmar la sogs pa'i/ /mthun pa'i rdzas kyis thugs dam bskang / /dmar po sde gsum 'khor dang bcas/ /ji ltar bcol 
</page>

 <page>
<ph>562</ph><p>099-281b</p>
ba'i phrin las mdzod/ /bang rim bzhi pa'i byang phyogs nas/ /bi nA ya ka bgegs kyi rgyal/ /log 'dren kun gyi sde dpon bzhengs/ /na bza' mthing nag ber chen gsol/ /chibs su rta nag mgyogs pa chibs/ /khyod kyi cho 'phrul ston pa ni/ /rgyal 
chen bzhi ni pho nyar 'gyed/ /phyogs skyong tshogs ni las la 'dzud/ /snang srid bgegs kyi tshogs kyis bskor/ /dbang phyug gu lang nag po ni/ /mu stegs tshogs kyi sde dpon bzhengs/ /na bza' mthing nag ber chen gsol/ /chibs su stag 
seng ma he chibs/ /khyod kyi cho 'phrul bstan pa ni/ /sa gzhi kun ni dmag gis 'gengs/ /bar snang mtshon dang dar gyis bkang / /nam mkha' glog dang 'od kyis 'gengs/ /gcan gzan 'dab chags rgyug cing lding / /mu stegs nag 
po'i 'khor gyis skor/ /dmu bdud nag mo bkrag med ni/ /dmu bdud tshogs kyi sde dpon bzhengs/ /na bza' mthing nag ber chen gsol/ /chibs su dmu rta nag po chibs/ /khyod kyi cho 'phrul bstan pa ni/ /dmu bdud 'bum phrag pho nyar 'gyed/ /dmu bran 
stong sde las la 'dzud/ /snang srid dmu yi 'khor gyis bskor/ /skyes mchog nag po sde gsum yang / /dam tshig dbang gis gnas 'dir bzhugs/ /stag seng ma he rta la sogs/ /mthun pa'i rdzas kyis thugs dam bskang / /phyi rol nag po'i tshogs 
dang bcas/ /ji ltar bcol ba'i phrin las mdzod/ /ri rab chen po mdzes pa yi/ /bang rim gsum pa'i shar phyogs la/ /tshangs pa dkar po srog gi bdag /lha chen ging gi sde dpon bzhengs/ /srid pa gsum gyi myur mgyogs par/ /sku la bya rgod thul pa 
gsol/ /chibs su seng ge dkar po chibs/ /khyod kyi cho 'phrul bstan pa ni/ /ging chen bcwa brgyad pho nyar 'gyed/ /ging bdud pho mo las la 'gyed/ /mi rta ra lug bya dang khyi/ /stag dang bya rgod la sogs pa'i/ /mthun pa'i rdzas kyis thugs dam bskang / /bang 
</page>

 <page>
<ph>563</ph><p>099-282a</p>
rim gsum pa'i lho phyogs la/ /gnod sbyin rgyal po nor gyi bdag /sku la dom gyi slag pa gsol/ /chibs su ba glang sna rings chibs/ /khyod kyi cho 'phrul bstan pa ni/ /skyes pa brgya dang bud med brgya/ /nyan thos stong dang sngags pa stong / /
'bag seng mon bu bsam mi khyab/ /stag seng bal glang spra dang spre/ /mthun pa'i rdzas kyis thugs dam bskang / /bang rim gsum pa'i nub phyogs la/ /rdo rje mdzes pa zhes bya ba/ /'jig rten lha yi sde dpon yin/ /ma thar shel gyi na bza' gsol/ /
kun kyang shel gyi na bza' gsol/ /ra dkar gnam ru chibs su chibs/ /khyod kyi cho 'phrul ston pa ni/ /'dzin ging bzhi bcu pho nyar 'gyed/ /rang gi 'khor sde las la 'dzud/ /tsa ra bya khyi la sogs pa'i/ /mthun pa'i rdzas kyis thugs dam bskang / /
bang rim gsum pa'i byang phyogs la/ /lha chen nag po chen po ste/ /bstan pa'i bsrung ba'i sde dpon bzhengs/ /na bza' ljang nag ber nag gsol/ /chibs su bdud rta bra nag chibs/ /khyod kyi cho 'phrul bstan pa ni/ /lha dmag phyogs kyi dbugs 'byin 
cing / /lha min g.yul ngo rab tu bzlog /phyogs skyong dpal mgon las la 'dzud/ /mi rta ra lug bya dang khyi/ /nag po'i tshogs kyi thugs dam bskang / /dregs pa'i bka' nyan sgo srung bzhi/ /rang gi bka' nyan 'khor dang bcas/ /dam tshig dbang 
gis gnas 'dir bzhugs/ /mthun pa'i rdzas kyis thugs dam bskang / /dbang chen sde bzhi 'khor dang bcas/ /ji ltar bcol ba'i phrin las mdzod/ /bang rim tha ma'i phyogs bzhin/ /phyi yi lha srin sde brgyad dang / /nang gi lha srin sde brgyad 
dang / /sbas pa'i lha srin sde brgyad dang / /gsang ba'i lha srin sde brgyad dang / /yang gsang gter gyi lha srin dang / /drag po sngags kyi lha srin dang / /las byed myur mgyogasalha srin dang / /brtags shing chags pa'i lha srin dang / /sde brgyad 'khor dang bcas pa la/ /
</page>

 <page>
<ph>564</ph><p>099-282b</p>
khyed kyi thugs dam bskang ba ni/ /shes ldan mi dang cang shes rta/ /theg chen glang dang 'dod 'jo'i ba/ /rin chen lug dang gtsang ldan ra/ /thos gsang khyi dang mkha' lding bya/ /khyed kyi bzhed pa'i dkor du 'bul/ /rin chen rgyan 
ldan ngar mi dang / /sems kyi gzugs ldan ngar mi dang / /sku gsung thugs ldan rgyang bu dang / /shing glud yul mkhar mtshon pa dang / /pho glud mda' dang mo glud 'phang / /rgyal mtshan ba dan rol mo rnams/ /nyid kyi sku mdog dang mthun pa/ /rnal 'byor rnams 
kyi glud du 'bul/ /dam rdzas sbyar ba'i mchod gtor dang / /mthun rdzas ldan pa'i bshos cha dang / /snang gsal 'od ldan mar me dang / /rgyan ldan mdzes pa'i gling tshad dang / /mdzes pa'i gzugs dang snyan pa'i sgra/ /zhim pa'i dri dang bda' ba'i ro/ /khyed kyi 
thugs dam bskang phyir 'bul/ /'jig rten dregs pa 'khor dang bcas/ /sngon gyi dam tshig rjes dgongs te/ /mdos glung mthun rdzas bzhes pa'i dkor/ /sna tshogs sbyar ba 'di bzhes la/ /sangs rgyas bstan pa khyed kyis srungs/ /dkon mchog dbu 'phang khyed kyis 
stod/ /rnal 'byor sku dgra khyed kyis sgrol/ /sgrub pa po la bar gcod pa'i/ /stong phrag brgyad cu'i bgegs rigs dang / /bzhi brgya rtsa bzhi'i nad rnams dang / /glo bur gnod pa brgyad cu gcig /ye 'drog sum brgya drug cu'i tshogs/ /dus min 'chi ba rnam brgyad dang / /
gshis ngan 'gum pa brgyad cu gcig /gzugs can dgra dang gzugs med bgegs/ /rmi lam mtshan ltas ngan pa rnams/ /zhi dang bsal zhing bzlog pa dang / /gdul dang tshar gcad las mdzod cig /zhes brjod rang gi mthun rdzas bstabs/ /bskang bzlog gsad dang 
gso la sogs/ /ji ltar 'dod pa'i phrin las bcol/ /gang la dmigs pa de bzhin 'grub/ /zhes bka' stsal to/ /'jig rten gyi dregs pa can gyi sde dpon 'khor dang bcas pa rnams mchod bstod rgya chen po'i sgo nas nye bar bsgrub pa'i le'u ste lnga pa'o// //de nas rab 
</page>

 <page>
<ph>565</ph><p>099-283a</p>
tu bshad bya ba/ /dregs pa'i 'khor tshogs 'di rnams kun/ /ngo bo rang rig byang chub sems/ /ma skyes dbyings las g.yos pa med/ /'jig rten gnas dang mthun 'jug cing / /mchod dang bstod pas mnyes 'gyur bas/ /'jig rten mchod bstod 
zhes su brjod/ /phyi nang gsang ba'i bye brag ste/ /snang dang srid pa'i dkyil 'khor kun/ /gsang ba'i bdag po de nyid dang / /gnas skabs mchod bstod phyi yin no/ /dag pa'i ting nge 'dzin las byung / /rang gi snang ba 'dus pa'i tshogs/ /dbang po'i yul gyi longs 
spyod dang / /gtsang sbra'i rtog pa sbyang ba'i rdzas/ /'dod chags bzhi dang 'bru bcud rtsi/ /gnyis med pha rol snang byed pa/ /rang gi ngang du mnyes byed cing / /so so'i mtshan dang dpe byad dag /nges par bstan pa nang gi'o/ /sems dang sems la bstar ba'i tshogs/ /
thams cad ye nas dkyil 'khor che/ /ma bcos rang bzhin lhun gyis grub/ /lung nas ma lus 'dus pa las/ /chos gzhan med de yul nyid dang / /yul du 'dzin pa snang ba'i bdag /gnyis med rtogs shing khong du chud/ /mchod bstod rab tu gsang ba yi/ /lus las 
sprul zhing bsgrubs pas sku/ /'bru bcu sgra yi 'khor lo gsung / /rang grol snying po ma bcos thugs/ /lha klu gnod sbyin btsan dang bdud/ /srin po gza' dang mo rigs rnams/ /dregs shing gdug pa khro zhing gtum/ /myur mgyogs rmugs shing 'thibs pa dang / /
dregs dang dbyings pa so so'i sde/ /ri rab bshos gtsang rgyan dang bcas/ /'bru lug snying rtse tsa ru'i dbyibs/ /dkar dmar bcud ldan dmigs kyis mchod/ /pha dang rgyal po grogs dang lha/ /ma dang rje khol bran lta bu/ /brten pa rang gi tshul yin no/ /che btsan 
dbang gi dngos grub dang / /longs spyod 'phel zhing mngag par blang / /rgyud 'jam skyabs che bka' nyan zhing / /drag rtsal ldan zhing slar mi ldog /shin tu nye ba yon tan te/ /rang la rtsub cing 'tshe ba dang / /longs spyod mi 'byor mi 'phrod dang / /bloM bur nad kyis gzir 
</page>

 <page>
<ph>566</ph><p>099-283b</p>
byed cing / /slar ldog bkra shis nyams pa dang / /bsgo ba mi nyan don med cing / /rang rgyud rtsub cing khengs pa dang / /rigs rgyud ma smin kun gyis brnyas/ /bsam don mi grub mnga' thang nyams/ /rgyud don sbas pa ma shes skyan/ /khrims kyi bdag po lta bu'i lha/ /gnad 
kyis bcing zhing bsgrub par bya/ /dbang chen pha dang mtshungs pa'i bdud/ /mtshungs med grogs dang 'dra ba'i btsan/ /gnod sbyin khrims kyi gtso lta bu/ /srin po srog la rgol ba'i gshed/ /gza' rgod lag yan gzhon lta bu/ /sdong bu dug sbrul lta bu'i 
klu/ /mo rgyud dbang chen rje dpon ma/ /mtshungs ldan de yi gnyen pos bsgrub/ /khugs su ma bcug bsgo mi nyan/ /se long gnad med bdud du 'gyur/ /bcud phur ma thebs slar la ldog /rang gi rab rol ma bzhar g.yel/ /lto ba ma dkrugs las mi 
myur/ /log non ma ldan bdag nyid stob/ /dbang du ma 'dus bsgo mi nyan/ /gnad kyi man ngag brgyad kyis ni/ /mchod bstod bsgrub ste phrin las bcol/ /zhes bka' stsal to/ /'jig rten gyi sde dpon chen po rnams kyi zab pa'i mchod bstod gnad 
kyi le'u ste drug pa'o// //de nas gzhan yang rab bshad bya/ /'jig rten dregs pa'i sde dpon rnams/ /drag po'i las la sbyar ba ni/ /dur khrod gdug pa'i gnas dag tu/ /rtsa ba'i bsnyen pa sngon song nas/ /so so'i mthun pa'i rdzas bsar te/ /
drag po'i las kyi khang pa ni/ /e dbyibs sum cu ldan par bsham/ /phyi nang gsang ba sku gsung thugs/ /gnas byin brlab dang bskang dang mchod/ /spyi dang so sor bsngags pa dag /rab tu bde bar 'dod pas dmigs/ /gzugs sgra bsam pa'i nus pa yis/ /lus 
dang lus kyi 'phrul 'khor dang / /srog dang srog gi gnyen po yis/ /sems dang sems kyi ngo bo las/ /phyi nang kun du bsngags pa ste/ /'phro 'du 'od kyis drang zhing dgug /rang gzhan dmigs pa de la stim/ /sha lus khrag sogs ma lus bzas/ /dregs 
</page>

 <page>
<ph>567</ph><p>099-284a</p>
pa'i sde dpon sku gsung thugs/ /ma lus mnyes pa 'di yis bya/ /gang la dmigs pa tshad kyis sgrol/ /ting nge 'dzin gyi brtul zhugs kyis/ /bul dang myur ba blo yi stobs/ /'di la the tshom mi bya ste/ /rdo rje 'chang chen gsang ba'i bka'/ /
gal te 'bar bas mngon spyod cing / /myur du 'pho bar bya ba ni/ /rno dbal tsha rtsub dri nga ba'i/ /yam shing gdug pas dbyibs ldan brtsig /gdol ba rigs ngan shan pa dang / /g.yung mo grogs bral khyim gyi mes/ /spar zhing dug khrag mngar ba la/ /gzugs 
brnyan rdzogs par longs spyod pa'i/ /slar yang dmigs te lhag ma dbul/ /gtso dang 'khor gyi rab phye ba'i/ /drag po'i tshig gis rab tu bgrang / /dregs pa'i bdag po so so yi/ /che brjod gnad dang bcas pa yis/ /stab cing sbyin pa rim bzhin bya/ /drang srong phrin 
las rdzogs par bskul/ /thal chen dang ni drag po'i rdzas/ /rme khrag gsum dang gsod byed gsum/ /mtshon bral rin chen gsum gyi dbyig /rang byung bkra shis bzlog pa'i rdzas/ /nang du 'du 'phror sbyar ba ni/ /sgra tshig ting nge 'dzin ldan pas/ /stobs chen 'khor 
los dbab cing 'phang / /dregs pa 'khor bcas las su dmigs/ /gzhan yang mchod rdzas gzugs brnyan byas/ /rab tu bstan pa'i dmigs pas bstim/ /'gyu gnas sa dang chu phug dang / /sra gsher 'thab dang phung shul dang / /rgya mtsho'i dbus dang lam po 
che/ /mtshon gyis brdegs dang rlung gis bskyal/ /bag med lhung zhing me chus 'joms/ /lugs nas byung ba'i rten 'brel te/ /brnag pa'i yid kyis 'dzin phur gdab/ /gdug byed 'khor dang zas su gtad/ /ji srid 'khor ba ma stongs par/ /thar par mi 'gyur las 
kyi ging / /byams dang snying rje'i sems ma rtogs/ /'di ltar mngon par spyad pa yis/ /bstan la rab sdang phyir gyur pa'i/ /rjes 'brang log par lta ba rnams/ /tshar gcod sgrol zhing 'dul ba yi/ /zhes bka' stsal to/ /'jig rten gyi sde dpon chen po'i phrin 
</page>

 <page>
<ph>568</ph><p>099-284b</p>
las drag po'i las la sbyar ba'i/ le'u ste bdun pa'o// //de nas gzhan yang bshad pa ni/ /'jig rten dregs pa rang gi gnad/ /gsang ba'i snying po drag shul gzungs/ /kun bsdus dril dang phye mas mnan/ /badzra sarba duSh+TAn/ e ka pa ra asta na 
ya/ ma he shwa ra de ba de bi/ du phrag dun ting ma ya/ pre ta bi kr-i sta na rak+Sha rak+Sho yak+Sha k+Shi ta/ piSh+Ti pa tra a se la dza nA ga gu ling sha dzaH/ tsa du tri tsa ra tsa la ma du tri/ ma ma ru lu man+t+ra rA dza du ma ti/ ma kA la ru tra tIk+Sh+Na tir+thi ka tha/ a b+hi shu tri pa sha li ha~M sha~M tri dzaH/ rA dza ging+ka 
ra/ sa du tri nA tha kA la A gats+tsha/ hring hring dzaH/ bod pa'i sngags so/ /badzra sarba duSh+TAn e ka pa ra sarba pany+tsa a mr-i ta a gats+tsha/ ba lin+ta grih+Na i ma~M ta gr-ih+Na i ma~M ta gr-ih+Nan+tu ma hA ga Na pU dza kha kha khA hi khA hi/ 'di dag sbyar bas mchod par 'gyur/ /sarba a yu mi tra sid+d+hi pu tra brta ni 
sid+d+hi pu tra ba hu b+ha dra bA su d+ha ra rat+na rat+na buSh+TiM sid+d+hi/ ma hA dz+nyA nasarba d+harma gar+b+ha kA ya bAk+tsit+ta sid+d+hi sid+d+hi/ pha la sid+d+hi ma hA sid+d+hi a be sha ya a/ ha ha hi hoH rab tu sbyar bas dngos grub blang / /sarba sha tru~M yak+Sha rbad rbad b+h+yo b+h+yo/ 'di yis rab tu rbad par bya/ /nr-i hu ra thu~Ms dzaHdzaH
sha tru~M tsit+ta mA ra ya rbad/ rU pa ya kan+da rbud rbud phaT phaT mA ra mA ra thu~Ms thu~Ms/ ha na ha na/ da ha da ha/ pa tsa pa tsa/ tiSh+Tha tiSh+Tha/ thun rbad thun rbad/ 'di yis dmigs pa rab tu gsad/ /ma mA ra ya phri pre ta ka hring hring / tri sha pha li rU pa ya/ bin+d+ha bin+d+ha/ hu lu hu lu/ rbad 
nAn la~M nAn/ o~M nAn hU~M nAn/ sta~M b+ha ya sta~M b+ha ya nAn zhes pa yis ni mnan par bya/ sarba mA ra ta ka Ra~M ra~M/ dz+wa la Ra~M dz+wa la ra~M/ s+pho Ta ya s+pho Ta ya/ ho ha ya ho ha ya/ ra~M tsa ya ra~M ku ya zhes pas ma lus bsreg par bya/ mA ra sha tru~M thun b+h+yo thum ril b+h+yo na he thun/ A be sha 
ya b+h+yo/ dmigs pa 'di yis 'phang bar bya'o/ /badzra uts+tsha Ta ya phaT a gri sarba b+h+yo bzlog /sa ma ya rbad sa myags bzlog /pha rol nus pa 'di yis bzlog /ma hA b+ha ri sha ya/ a b+he sha ye pra tsa ya/ be tsa ya be tsa ya zhi bas lugs dbyung chu 
</page>

 <page>
<ph>569</ph><p>099-285a</p>
dbab pa'o/ /nA ga gra he bi tsa ya phro~M phro~M hril hril/ shar shar/ ra~M na tsag ne phro~M hril shar shar phob phob/ drag pos bzlog cing bstab pa'o/ /ma hA shAn+tiM buSh+TeM wa sh+yaM ku ru mA ra ya dza ya karma ma li a mu ki sid+d+hi su sid+d+hi ka ra swa sti swA hA/ /
phrin las thams cad rab sgrub pa'i/ /mthun pa'i rdzas dang ting 'dzin gyis/ /las kyi khyad par so sor dbye/ /gnas sgyur dang ni grub pa'i mtha'/ /snying rje byams pas rab skul zhing / /kun du khyab pa'i mchod sbyin bya/ /zhi dang rgyas dang dbang du bya/ /drag pos bsgral 
zhing tshar gcod pa'i/ /las kun rang gzhan don du spyad/ /'jig rten gnas shing srog dang snying / /yi ge gsal bar rang 'byung gnas/ /mngon du rgyu ba thugs ka ste/ /ring thung pho mo khrag dang dus/ /chags sdang snying srog snying rje gtser/ /rdo rje pad+ma rlung 
dang gnas/ /thabs dang shes rab chos can dang / /chos nyid las dang 'bras bu yis/ /mi 'tshang gnad 'tshang bong dang drang / /grogs dang ldan pas las la sbyar/ /zhes bka' stsal to/ /'jig rten gyi sde dpon chen po rnams kyi las sna tshogs kyi 
rtsa ba'i snying po gnad kyi le'u ste brgyad pa'o// //de nas yang dag bshad bya ba/ /'jig rten dregs pa'i gtso chen rnams/ /tshul bzhin rab tu bsgrub pa yis/ /grub cing nye ba'i rtags rnams ni/ /nyams dang rbad rtags rmi lam rtags/ /'di la 
so sor 'byung 'gyur te/ /dga' zhing mdangs ldan stobs rnyed dang / /bde dang rtogs pa spro bskyed cing / /mngon rgyu yid kyis gdeng thob kyis/ /nyam nga bag tsha dogs med cing / /nus ldan phrin las mthar phyin rtogs/ /'di dag la sogs rim 
par 'byung / /lus 'jam dbugs kyis mi gnod cing / /yang zhing brtan la khyad par dga'/ /nad dang gdon gyis brdzi mi nus/ /'byung ba'i nus pas mi skyod cing / /kha dog dang ldan sdug cing mdzes/ /'di la sogs pa lus 'byung gda'/ /
</page>

 <page>
<ph>570</ph><p>099-285b</p>
ji ltar bsgo ba gzhan gyis 'dzin/ /rang dang sangs rgyas rnams kyis gsungs/ /mthun pa'i tshul gyis mi dor la/ /snyan dang mi snyan ci brjod rnams/ /tshangs pa yi dbyangs bzhin du 'ong / /grag thos tsam gyis dbang du byed/ /tshul mdzes 'jug 
pa ngag gi brda/ /gang la brtsams pa de 'grub cing / /ma zhum mi spor mi 'dor bas/ /dbang dang ldan zhing mi g.yo la/ /gsang ba'i mthu stobs rab tu thob/ /yid kyi yul du brda 'byung ba'i/ /snga phyi de ma thag pa'o/ /bag chags ma yin rmi lam ni/ /
rgyal po mkhan po slob dpon dang / /che btsan rigs ldan rgyan bcas ldan/ /gcan gzan 'dab chags dud 'gro dang / /skyes pa bud med bus pa sogs/ /rang gi gnas su lhags pa ni/ /nye bar 'grub pa'i rtags yin no/ /bran 'bangs mngag pa'i 
tshul 'chang zhing / /bka' bsgo las byed nyan pa rtags/ /ring ba'i gnas nas glu len cing / /rgyang mig blta ba g.yel ba'i rtags/ /rang la chad pa'i las rtsom zhing / /nyes lan 'ded la bzlog pa'i rtags/ /zas skom 'dod cing 'khrig 
lan bsnyag /rang nyid gnong 'gyod ma skongs rtags/ /'dzom zhing ngud mos 'debs byed pa/ /ma dag lus snang nyams pa'i rtags/ /rang gi bsgo ba mi nyan zhing / /slar zhing tshul la 'khol 'dod pa/ /gnyen pos dbang du ma gyur rtags/ /
mtshon cha brdung zhing tshad ma ldan/ /nus med bya ba mi 'grub pas/ /sngags kyi nus pa ma grub rtags/ /gzhan 'dod rang la med pa dang / /rang gi yod pa 'dod med rnams/ /mchod bskang thun rdzas ma tshang rtags/ /sha rus khrag sogs 
longs spyod cing / /ngo mthon rab tu che ba na/ /las byas 'grub pa'i rtags yin no/ /pha rol dmag tshogs ma byung zhing / /sgo med khang par bdag zhugs la/ /ngan sngags gzhan gyis bzlog pa'i rtags/ /bye brag sde brgyad so so ni/ /mi dang dud 'gro 
</page>

 <page>
<ph>571</ph><p>099-286a</p>
'dab chags sogs/ /pho tshogs nag po bdud kyi rtags/ /mo tshogs rgyan bzang ma mo ste/ /che btsan 'bag seng gtsug lag khang / /bus pa spra spre rgyal po'i rtags/ /mi rta khra spyang ri dgas ni/ /brag btsan ri btsan rtags yin 
no/ /chu gnas dud 'gro klu yi rtags/ /ma he ra lug mig mangs dang / /mun pa bu yug gza' yi rtags/ /skyes pa chas bzang 'byor ba can/ /ri mtsho la gnas gnod sbyin rtags/ /nya pa shan pa bya ba dang / /dmag gi go mtshon srin 
po'i rtags/ /'di dag sngar bshad bzang ngan sbyar/ /bye brag sgrub pa'i rtags su 'gyur/ /zhes bka' stsal to/ /'jig rten gyi sde dpon chen po bsgrub pa'i rtags kyi le'u ste dgu pa'o// //de nas gzhan yang rab bshad 
pa/ /dregs pa can gyi khyad par rdzas/ /mdzes pa'i gzugs brnyan sku yi rten/ /ming nas bod pa gsung gi rten/ /phyag mtshan dam pa thugs kyi rten/ /lug g.yag dkar po sbal sbrul nya/ /glang rta sngon po rin po che/ /g.yul bshams myur 
bsgral bya gcan dang / /rnel bu shel nag bya nag dang / /rta lug khyi dang rgod gnag dang / /ra phag bya khyi dkar po dang / /kla klo ra rog dom khyi gnag /sbrul nag bya rgod ra skyes dang / /rta rwa bya khyi dmar po yi/ /snying khrag mgo dang rgyal mtshan ni/ /lha 
klu gnod sbyin srin po dang / /ma mo bdud dang rgyal po ging / /gshin rje gza' dang btsan rnams kyi/ /rim bzhin so so brten pa'i rdzas/ /rab tu gsang ba'i nyid yin no/ /e ldan gdug bcas rgyud med kyi/ /thod pa mtshon cha phur pa dag /dug khrag 
rin chen drag po'i 'bru/ /kun tshogs rab tu gsad pa'i rdzas/ /klu bzung snod ni sha khrag bcas/ /ru bzangs rigs med myur song chu/ /myu gu sna tshogs dri ldan rdzas/ /chu drag dba' rabs dud pa'i rdzas yin no/ /mchod rten ri rab rgya gram bcas/ /rme rdzas 
</page>

 <page>
<ph>572</ph><p>099-286b</p>
rigs ngan mgo bo gsum/ /dmigs pa'i 'bab rdzas pad+ma ni/ /slar la bzlog pa'i rdzas yin no/ /nad gdug ba~M ril mgo rkang rnams/ /rab tu mnan pa'i rdzas yin no/ /dug khrag tshogs dang mtshan ma ngan/ /dmigs pa'i rten la 'phang ba'i rdzas/ /
ngan pa'i sa yi rten khang dang / /gdug cing rab tu tsha ba'i shing / /'bru nag dug khrag bsres pa'i rdzas/ /gzhan yang dbang can dregs pa'i 'khor/ /so so'i rigs dang sder bcas pa'i/ /mthun dang mi mthun gtsang dang sme/ /bsngags pa'i kun 
rdzas shes par 'gyur/ /ma 'ongs dus na rdo rje 'chang / /rang gi rig 'dzin byang chub sems/ /brtul zhugs can gyis 'grub pa yis/ /dbus dang mtha' 'khob yul rnams dang / /sangs rgyas zhing gi 'jig rten khams/ /kun nas sde 
dpon g.yog bcas pa'i/ /yid dang dngos po'i lus can rnams/ /khams dang rigs pa bsam pa dang / /skyed pa brten gnas yo byad dang / /ma lus rdzogs par rab tu rtogs/ /shes ldan mig can rnams la ston/ /de tshe dregs 
pa'i gtso chen rnams/ /da lta nga yis gdams pa yin/ /yang dag don la ma 'da' cig /khyed rnams kyang ni dus nam zhig /las kyi gnas ngan len spangs te/ /byang chub sa la myur 'gro yis/ /de bas bka' yi dam mnos la/ /ji ltar 
dmigs pa bzhin sgrubs shig /gsang chen nga yi bstan pa'i tshul/ /phyi rol phyogs la sogs pa yis/ /nyams shing smas par mi 'gyur bas/ /rgyas shing bstan par khyod kyis byos/ /zhes bka' stsal to/ /'jig rten gyi sde dpon chen 
po'i rten rdzas dang las kyi gnyer bsgo ba'i le'u ste bcu pa'o// //de nas bcom ldan 'das de bzhin gshegs pa thams cad kyi sku dang gsung dang thugs kyi bdag nyid gsang ba chen po'i sku'i rnam par rol pa chen po de dag nyid kyi sku la 
</page>

 <page>
<ph>573</ph><p>099-287a</p>
rab tu bsdus pa mdzad de/ /dgyes pa'i gsung gis 'di skad ces bka' stsal to/ /kye ma 'dus pa'i 'khor tshogs rnams/ /bdud dang gshin rje la sogs pa'i/ /'jig rten dbang chen gtso chen rnams/ /mthar thug mya ngan 
'das nas kyang / /dus gsum sangs rgyas thams cad kyi/ bstan pa'i tha tshig sgrub pa dang / /rnal 'byor lam gyi grogs mdzad phyir/ /drag po'i sku gsung thugs nyid dang / /yon tan phrin las sna tshogs ston/ /phyi ma'i dus na rig pa 
'dzin/ /skyes bu brtson ldan rnams kyi ni/ /gnyis su 'dzin par yang mi bya/ /yul snang phyi nang ma lus kun/ /rang rig sems kyi rgyal por bsgrub/ /de ni ma bcos yul mi bral/ /ma chad ma lhung bdag po med/ /gnyis med mnyam nyid 
lhun gyis grub/ /nges 'gyur spang blang rtsol sems bral/ /ma lus rtsa ba snying gi srog /de nyid shes bya rab tu blang / /dbang gi rgyal po 'char bar 'gyur/ /gal te nga dang dregs pa can/ /so so rang rgyud ldan pa yis/ /gnyis 'dzin yid 
kyi rtogs sod cing / /mtshan mar rab tu sgom byed par/ /rkang med khams gsum bgrod 'dod cing / /mig med stong gsum blta dang mtshungs/ /bdud bzhi dga' ba skyed par byed/ /de bas rigs mchog ma rnams kyis/ /gsang bdag 
nga nyid shes par gyis zhes bka' stsal nas/ nyid kyi sku gsung thugs kyi dkyil 'khor chen po chos nyid de bzhin nyid spros dang bral ba'i dbyings su thim par mdzad do/ /'jig rten gyi sde dpon chen po 'khor dang bcas pa chos sku mthar thug tu 
sgrub par gdams pa'i le'u ste bcu gcig pa'o// //dregs pa can gyi sde dpon 'jig rten mchod bstod sgrub pa rtsa ba'i rgyud ces bya ba rdzogs s+ho// //mang+ga laM//
</page>




</text>
