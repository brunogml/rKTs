
<text>


 <page>
<ph>344</ph><p>087-172b</p>
@##/ /rgya gar skad du/ badzra b+hU mi tri tsa ra Ni rA dza kalpa nA ma/ bod skad du/ rdo rjes gsum du rgyu ba zhes bya ba'i rtog pa'i rgyal po/ dpal rdo rje mkha' 'gro la phyag 'tshal lo/ /de nas gsang ba'i dbang phyug po/ /shAka thub kyis ni rigs khro bo/ /phyis 
kyi rtog pa las rgyal byed/ /rtog pa'i bla ma 'di mchog bshad/ /lha dang sngags dang sbyor ba yis/ /rtog pas rtog pa 'joms pa'i lam/ /rtog pa med pa'i rig pa yis/ /khro bo'i dbang phyug zhi ba brnyes/ /dang po phyag 'tshal de 'og tu/ /bzhi pa yi ni lnga pa la/ /
dbyangs yig gsum pas mdzes par byas/ /drug pa'i gsum pa blang byas la/ /'og tu dbyangs kyi gnyis pas brgyan/ /de la zla phyed dang thig le/ /lnga pa'i bzhi pa nyid dang ni/ /drug pa'i gnyis par nyid dang yang / /bzhi pa'i bzhi pa yang de bzhin/ /yang ni 
me yi sa bon dang / /lnga pa yi ni gsum pa dang / /gnyis pa yi ni gsum pa yi/ /'og tu me yi sa bon no/ /lnga pa'i dang po nyid dang yang / /gsum pa'i sde pa lnga pa la/ /dbyangs yig gsum pas brgyan pa dang / /de nas rdo rje sems dpa' 'dod/ /lag na rdo rje'i 
snying po'o/ /lnga pa yi ni gnyis pa la/ /gsum pa'i dang po mthar bzhag pa/ /'di rnams rig sngags dbang byed pa/ /gang gA klung bcu'i bye snyed kyi/ /sangs rgyas khro bo byang chub sems/ /'byung por bcas pa 'gugs mdzad do/ /rig sngags rnams ni lha nyid 
de/ /stong dang snying rje 'dres pa yi/ /lha 'di snying ga'i sbyor ba ru/ /legs par bzhag pa bsam par bya/ /lugs su byung dang bzlog pa yi/ /sngags 'di bzlas dang bri bar bya/ /phaT hU~M Ni pA dzra ba rad+ha ra ba lAM nI o~M/ rig sngags 'bum phrag bzlas pa dang / /yi ge 
re la 'bum phrag dang / /de las lhag pa'i sbyor pa yis/ /sgrub pa po yi bsam pa ni/ /zhi dang rgyas dang dbang dgug dang / /bskrad dang dbye rengs bsad pa dang / /las ni gang gang 'dod pa des/ /snying gar sbyor ba rim bzhin bsgrub/ /lus gtsang snying rjer ldan pa 
</page>

 <page>
<ph>345</ph><p>087-173a</p>
yis/ /rang lus lha dang bla ma la/ /phyag sogs bya ba sngon 'gro bas/ /rig pa'i khro bo bsgom par bya/ /dang por stong nyid rnam bsams la/ /lus can rnams kyi dri ma bkru/ /rang gi snying gar dbyangs yig ni/ /dang po las byung zla ba la/ /hU~M yig 
sngon po rnam par bsgom/ /rang gi 'dus 'dra'i 'od 'phros nas/ /sems can dri ma rnam bsal te/ /skur gyur snying po bsdu bar bya/ /hU~M yang rdo rje sngon por gyur/ /sngon bzhin spro dang bsdu byas la/ /sku mdog sngon po cher 'bar ba/ /rab tu dregs pas khros pa'o/ /ri 
bong 'dzin pa'i steng du ni/ /bde bar g.yon brkyang gar gyis bzhugs/ /brgyad gnyis lon pa'i nyams tshul can/ /drag cing khros pa'i ro dang ldan/ /brang 'gro brgyad pos sku la brgyan/ /zhal gcig pa la phyag gnyis pa/ /rang gis rdo rje bsnams pa ni/ /bsnun pa'i 
tshul du 'dzin pa dang / /g.yon pa bsdigs pa'i mdzub mo can/ /na bza' sngon po'i sham thabs 'dzin/ /spyan mig dmar zhing mche ba gtsigs/ /dbu skra nyi ma'i 'od 'dra ba/ /steng du bcings dbus cod pan ldan/ /zhal nas hA hA'i gad rgyangs ldan/ /khro bo'i bdag po 
'jigs par byed/ /log 'dren la sogs 'joms mdzad pa/ /de 'drar bdag nyid rab bsgoms la/ /de nas bdag nyid snyoms 'jug pa/ /de yi snying gar nyi ma la/ /rang gi chos kyi yi ge las/ /khros pas yang yang spros mdzad cing / /de dang lhan cig bsgom par bya/ /
sngags dang phyag rgya bcas pa yis/ /de bzhin du yang dbang blang zhing / /rdo rje hU~M mdzad ting 'dzin gnas/ /gdug pa'i sems can 'dzin byed cing / /'od zer 'byung ba sna tshogs kyis/ /rims dang gdon dang dug sogs bza'/ /rdo rjes 'og tu rgyu ba las rtog pa dang 
po'o// //de nas spyan sogs skye mched la/ /hU~M byung khro bo bsgom par bya/ /sku sogs gsum la rdo rje gsum/ /bsgom pa 'di ni dbang byed pa'o/ /dang po zhi bas zhi bar bya/ /klu la sogs pa'i gzugs byas la/ /rang snying 'od kyis bkug la bstim/ /
</page>

 <page>
<ph>346</ph><p>087-173b</p>
mchod sbyin bya ba snying rjes sbyin/ /'jog po dang ni rigs ldan dang / /mtha' yas nor rgyas pad+ma dang / /pad chen dung skyong stobs kyi rgyu/ /dug rnams snying rje'i sbyor bas sbyang / /nag po dkar po sngon po dang / /rang gi gnas su sbyar bar bya/ /yang na zhi ba'i thab khung du/ /
klu yi sdig pa zhi bar bya/ /shin tu gnag pa'i rigs de la/ /mngar gsum chu yis gso bar bya/ /gang zhig sdig can zhi mi 'dul/ /gnyis kyi sbyor bas rgyun gcod bya/ /khrag dang dug sogs rdzas dag la/ /rig pa bzlog pas bsgrubs nas ni/ /shin tu khros pa'i 
khro bo yis/ /dgug dang gzhug dang myos bsad dang / /cho gas gdug pa dbang byas la/ /bsreg pa la sogs las bya'o/ /brgyad dang bcu bzhi'i dus kyi tshe/ /skya rengs shar dang dmar rengs cha/ /nyin mtshan zad pa'i dus kyi tshe/ /skra bkrol bcud 'dzag gcer bu 
ni/ /byol song gnas su khrag skyug go/ /lus dbus me 'bar bsgrub bya de/ /khro bo'i ba spu'i bu ga las/ /spros pa'i khro bo khros pa dang / /mngag gzhug rnams kyis drangs byas nas/ /rtog pas rtog pa bza' bar bya/ sngar ni rdo rjes 'og las/ /gdug pa 'dir 
ni bza' bar bya/ /mang du smras pas ci zhig dgos/ /ma bcos pa yi sems can la/ /snying rje'i yid can rdo rje sems/ /til sogs rdzas dang sngags sbyor gyis/ /sdig pa zhi byed sbyin sreg bya/ /rig pa'i blo can kun bzang gis/ /zho la bsreg bya rgyas pa'o/ /
mi rtag gyur pa'i gdul bya la/ /'dod chags yid can bde chen gyis/ /bdag nyid dgos pa brtan bya'i phyir/ /ut+pal dmar sogs kyis bsgrub pa'o/ /'dir ni ma rungs sdig pa byed/ /gtsor ni sbyang phyir khro sems kyis/ /mngon spyod las ni rgyud kun las/ /
bshad pa thams cad 'dir bya'o/ /rig sngags snying rje'i shugs kyis 'gro/ /las ngan rgyun gcod bcos ma yin/ /las ngan dag pa'i rang bzhin du/ /khros pas dmigs par mi 'gyur te/ /sbyor ba rnams ni bcos mar 'gyur/ /byang chub bcos med 'bad 
</page>

 <page>
<ph>347</ph><p>087-174a</p>
spangs pa'o/ /rdo rje sa 'og tu rgyu ba las rtog pa gnyis pa'o// //de nas khams gsum rnam rgyal po/ /sngar ni sprul pa bcu drug pos/ /rtog pa bcu phrag dang bzhi yang / /gnyis kyis rig pa 'joms byed 'dir/ /sprul pa brgyad 
du bsdus pa dang / /bdag nyid gcig bu bsgom pa'ang gsungs/ /nam mkha'i khams su 'byung bzhi bsam/ /ri rab lhun po hrI yig las/ /pad+ma 'dab grangs lte ba la/ /zla ba'i dkyil 'khor rdzogs pa'o/ /hU~M las byung ba'i khro bo ni/ /zhal gcig phyag 
bzhin bza' sngo/ /rdo rje dril bu mda' gzhu 'gengs/ /sbrul dang mi sdug mgos brgyan cing / /stag lpags smad dkris 'jigs sel ba/ /khro bo rnam rgyal bsgom par bya/ /thugs ka'i hU~M gi sbyor ba yis/ /shar la sogs pa'i phyogs mtshams su/ /'jig 
rten gsum snang rdo rje dang / /'jig rten gsum 'dul rin chen dang / /'jig rten gsum 'ching pad+ma dang / /'jig rten gsum 'jig las nyid dag /g.yas rnams rang ming mtshan ma la/ /g.yon rnams gdug pa bsdigs pa'o/ /bdud rtsi 'khyil dang dbyug sngon 
dang / /mi g.yo ba dang rta mgrin khro/ /rdo rje dang ni dbyug pa dang / /ral gri pad+ma g.yas rnams so/ /g.yon pa gdug pa bsdigs pa'o/ /brgyad kyi dbus na khro bo bdag /'jig rten gsum gyi 'khrul pa sbyong / /dbyug pa nag sogs pho nya bzhi/ /sku mdog mtshan 
mas brgyan pa khros/ /lcags kyu la sogs sgor gnas pa/ /khro bo'i 'khor lo 'jigs sel bsgom/ /gtso bcas rig pa'i khro bo kun/ /rgyu ma'i phreng bas do shal byas/ /gos sngon can la stag lpags dkris/ /gdug pa sel ba'i lam du bsgom/ /de nas 
khams gsum rnam rgyal gtso/ /khro bo'i mtshan nyid sngags bcas bshad/ /dkon mchog gsum la phyag 'tshal lo/ /gnod sbyin gyi sde dpon chen po lag na rdo rje gos sngon po can sangs rgyas gang gA'i klung gi bye ma snyed kyis rjes su gnang ba/ mche ba gtsigs pa dang 
</page>

 <page>
<ph>348</ph><p>087-174b</p>
'tsham pa mig me ma dag gi phung po 'dra ba/ dbugs me lce ltar 'bar ba/ 'jigs pa'i nga ro can lag pa dang rkang pa klu nor rgyas kyi bus brgyan pa/ klu nag po se ral khar thogs pa/ klu dga' bo dang nye dga' bo 'bar bas rna cha byas pa/ sbrul 'bar ba rin po 
che'i cod pan thogs pa/ sbrul gdug pa 'bar ba za ba/ bzhin rgyas pa smin ma dang khro gnyer dpral bar bsdus pa/ ya sos ma mchu mnan pa/ gshin rje'i cha byad can lce glog ltar 'gyu ba/ gsus po che sbrul za ba/ lag pa brdabs pa'i sgras 'jigs 
par byed pa/ klu'i rgyal po 'dab bzangs ska rags su bcings pa/ a la la zhes sgrogs par byed pa/ rgya mtsho'i zabs su dpag tshad brgyad khri bzhi stong yod pa rkang pa'i pus mor phyin pa dbang po dang nyi ma phrag pa la khur ba klu thams cad rlag par byed pa/ gad 
rgyangs chen po rgod pas kun tu 'khrug par byed pa/ gshin rje'i gzugs can khams gsum pa 'jigs par byed pa/ klu thams cad rlag par byed pa la phyag 'tshal lo/ /de nas sangs rgyas bcom ldan 'das gang gA'i klung gi bye ma snyed kyis gsungs pa'i rig 
sngags 'di brjod par bya'o/ /tad+ya thA/ b+ho b+ho ban+nA gA d+hi pa ta ye/ i dan+nI lAM ba ra d+ha ra sha rI raM/ badzra pA Ni hr-i da yaM yaHsa mA ti kra ma tha mA ku lo t+sA da na/ b+ha bi Sh+ya ti/ ta d+ya thA/ bud+d+ha bud+d+ha/ bi bud+d+ha bi bud+d+ha/ ma hI prA p+ta ha ra ha ra nA gA nAM ts+tshin+da ts+tshin+da/ nA ga hr-i da yA ni/ bin+d+ha 
bin+b+ha nA ga marmA Ni/ bi shi r+ya n+tu nA ga sha rI rA Ni/ bi s+pho Ti ya/ nA ga na ya nA ni hU~M hU~M phaT/ tad+ya thA/ nA ga bi dA ra NA ya hU~M phaT/ nA got+sA da nA ya hU~M phaT/ nI laM ba sa nA ya hU~M phaT/ a pra ti ha ta ba la pa ra kra mA ya hU~M phaT/ kr-i tan+tA ya hU~M phaT/ kr-i tAn+ta rU pA ya hU~M phaT/ ro Sha Na 
ya hU~M phaT/ trA sa nA ya hU~M phaT/ kuM b+hAN+Do t+sA da nA ya hU~M phaT/ pre ta pi shA tsa bi nA sha ka rA ya hU~M phaT/ yak+ShA pa smA ra bi nA sha ka rA ya hU~M phaT/ ha sa ha sa/ d+ha ra d+ha ra/ mA ra ya mA ra ya/ nA sha ya nA sha ya/ sarba big+h+nA n+pi nA ka rA ya hU~M phaT/ sarba sha trUM saM g+ha bi nA sha ka rA ya hU~M phaT/ oM nIM 
</page>

 <page>
<ph>349</ph><p>087-175a</p>
lAM ba rad+ha ra badzra pA Ni rA dz+nyA pa ya ti swA hA/ de'i cho ga la gnod sbyin gyis zin pa la chu la sngags kyis btab ste gtor na btang bar 'gyur ro/ /klu zlog par 'dod na smyug shad kyi lcug ma'am bal po se'u'i lcug mas bya'o/ /yi dgas dang brjed byed rnams 
la ni skud pa sngon pos bya'o/ /rims nad med par bya ba dang / yig 'chus pa la ni skud pa sngon pos bya'o/ /nor 'dod na zhag gcig smyung par gnas te pog gis bdugs na rmi lam du dge ba dang mi dge ba'i don thams cad ston par 'gyur la gser gyi dong tse bdun stong ster 
bar 'gyur ro/ /rgyas btab pa dgrol bar 'dod na thal bas bya'o/ /sgo lcags dbye bar 'dod na yungs kar gyis bya'o/ /'jigs pa thams cad bsrung ba la ni mar rnying pa'am thal ba'am yungs kar gyis bya'o/ /nad kyis 'jigs pa thams cad la ni skud pa sngon po 
la bsrung ba'i mdud pa byas te mgul du btags na bsrung ba'i mchog tu 'gyur ro/ /byis pa gdon gyis nyen pa la ni tshon sna lnga'i skud pa mgul du btags na bsrung ba'i mchog tu 'gyur ro/ /chom rkun bzlog par 'dod na sas bya'o/ /dug la ni rtswa ku shas byab par bya'o/ /
bdag bsrung ba la ni yid kyis sam chus bya'o/ /gzhan bsrung ba la ni skud pa sngon pos bya'o/ /las de dag thams cad la sngags brjod pa ni lan gsum mam bdun nam bcu bzhi'am nyi shu rtsa gcig gam brgya rtsa brgyad brjod par bya'o/ /de ltar byas na 'grub par 'gyur ro/ /
rdo rjes 'og tu rgyu ba las rtog pa gsum pa'o// //rtog pa 'di dag dbang byed pa/ /lag na rdo rje khros pa las/ /bdud rtsi 'khyil pa'i rnal 'byor gyis/ /bran g.yog rnams ni bskul bar bya/ oM a mr-i ta kuN+Da li ha na ha na hU~M phaT/ 'di ni bka' tsam 
nges bsgrag cing / /bai yig sum cu rtsa gnyis brjod/ /snying ga'i 'od kyis dbang bya zhing / /gu gul dud pas brod byas la/ /gser sna chen po seng ge la zhon pa dang / rmugs 'dzin dang / gang ba bzang dang / nor bu bzang dang / ku be ra dang / yang dag shes dang / 'brog 
</page>

 <page>
<ph>350</ph><p>087-175b</p>
gnas dang / lngas rtsen dang / pi tsi kuN+Da li rnams la mkho ba sbyin par bya'o/ /'di rnams rta la bcibs pa la/ /'od dang ldan zhing me long can/ /ras dkar gtsang mas gsal byas la/ /gsal snang kun ni bri bar bya/ /yang na kun kyang sbrul nag bcibs/ /'jigs 
pa'i mtshon cha phyag na bsnams/ /bskul ba dag par dbang byas na/ /mngon spyod las kun byed par 'gyur/ /drag po dgu dang nyi shu brgyad/ /sa gsum khyab pa spros nas ni/ /sngags grub stobs kyis bdag bran byed/ /dus tshod dus la mchod par byed/ /de nas 
dbul bas 'jigs pa la/ /rmugs 'dzin bsgrub pa yid 'ong bshad/ /kun kyang gter rnams mnan pa la/ /rin chen 'bar bas khyim 'gengs pa/ /skyor gang rdo rje chus 'grub 'gyur/ /pad+ma zla dang gter chen la/ /dzo~M las byung ba'i gnod sbyin dgu/ /bkug 
la rang rang gsang sngags kyis/ /chu dang bcas pa'i mchod sbyin dbul/ /'di ni sngags kyi rkang pa rnams so/ /o~M bai shra pa NA ya swA hA/ o~M dzaM b+ha lA ya swA hA/ o~M pUr+Na b+ha drA ya swA hA/ o~M ma Ni b+ha drA ya swA hA/ o~M ku be rA ya swA hA/ o~M saM pra dz+nya nA ya swA hA/ o~M gu h+ya s+thA nA ya 
swA hA/ o~M pAny+tsi kA ya swA hA/ o~M pi tsi kuN+Da li ne swA hA/ de nas yang dag spyod pa'i mchog /lha yi brtul zhugs dag pa bshad/ /dus rnams kun du dar ras gtsang ma'i gos sngon byin gyis brlab bya zhing / /bram ze'i rigs ltar dri can zas dang 'gro mgyogs sha las ring 
du 'dug /smyung bar gnas shing chus bkrus dkar gsum dag dang gtsang ba'i zas za zhing / /ngag gi rlung bsdams dad dang snying rjes yid brlan rtag tu brtson par 'jug /bsam gtan khang pa mdog ni sngo bsgyur ba lci dri zhim chu yis byugs/ /dkar dang sngo ba'i me tog 
bkram la sku gdung bla ma mdun bzhag la/ /cho rigs btsun pa'i sgrub pos gos dkar bgos la ku sha'i stan la 'dug /snying rjes khros pa'i rig sngags dam pa dag cing mdzes par bzlas par bya/ /ru drAk+Sha yi bgrang phreng brgya phyed byin gyis brlabs la lag g.yas gzung / /
</page>

 <page>
<ph>351</ph><p>087-176a</p>
phreng ba'i ril bu re dang lha re sngags re bcas nas snying gar gzung / /rnal 'byor 'di rnams rnam par dpyad cing 'gro la 'jungs pa'i sems ldan pas/ /bdag dang gzhan la phan pa'i phyir du rtog pa bshad pa byas pa yin/ /rdo rje sa 'og tu rgyu ba las rtog pa 
bzhi pa'o// //dbyar kha skyes pa'i rtswa dang nags tshal las byung me mched ltar/ /rlung gis grogs byas bsregs nas thal ba'i lhag ma'ang ma lus bzhin/ /bskal pa dpag med skyes pa'i rtog pa'i dri ma'i rma rnams la/ /bsrung ba dad dang brtson 'grus sngags 
bzlas sems dag me yis bsreg /nyi ma'i snying po 'dzam bu'i gling gi dbus su rigs bzung ste/ /skyes pa dang ni bud med dbang po skyon med tshul khrims can/ /skye ba snga ma'i lam shugs dag dang bla ma'i lung thob pa/ /dad dang snying rje'i sems can gtong ba'i blo dang ldan pa 
des/ /rig pa'i khro bo bsgom dang de rjes de ni bzlas 'bad na/ /bstod dang mchod mnyes bran g.yog lha min gsang ba brnyas med cing / /chu yi mchod sbyin 'khor lo dag dang gtor ma la brtson zhing / /sbyin sreg rnams kyis lha dang bran g.yog mnyes byas na/ /ring por 
mi thogs sgrub pa po des rtags dang phyag rgya 'byin par 'gyur/ /'dir ni mang du smra mi dgos/ /sngar ni rdo rjes 'og tu/ /bshad pa'i mtshan ma ster bar 'gyur/ /zangs lcags bla ma'i gnang bya'o/ /lus sogs rig pa'i dbang bskur nas/ /me dang rlung sogs 'byung ba 
dang / /nad dang gdon dang byad rnams dang / /bdud kyis glags ni rnyed mi 'gyur/ /me lce phreng ba'i rtog pa las/ /bshad pa'i 'chi ba'i sbyor byung na/ /ser sna 'di ni pha rol 'phang / /smon lam lam sna la brten nas/ /'di 'og byang chub sems dpa' ni/ /'gro ba smin 
pa'i bla mar 'gyur/ /yang na srid pa bar ma dor/ /sngags kyis rnam shes gzi bskyed nas/ /'gro phan rig 'dzin gyur nas/ /de yi 'og tu sems dpa'o/ /tha ma'ang lam brten nas ni/ /rang 'dod pa yi lus rnyed nas/ /snga ma lam sel de 'og tu/ /dngos grub la ni 
</page>

 <page>
<ph>352</ph><p>087-176b</p>
rnam par gnas/ /lha dang sngags sogs rtogs pa des/ /rtog pa dman pa mnan pa yin/ /nam mkha' lta bur rtog med la/ /'jig rten dor ni rtog pas sprul/ /gdul bya sdang sogs sems 'khrugs la/ /nga ni snying rjes sdang bar mdzad/ /khro sogs bsal du med 
gyur na/ /khro bor da ni ci phyir 'gyur/ /dang po rnal 'byor 'tshe ba bcom/ /de phyir rig sngags sbyor ba rnams/ /rgyud kun du ni gsungs pa yin/ /'tshe ba bcom nas dag pa ni/ /sems dag pa ni bde ba yin/ /gdug pa'i sbyor ba phrogs pas na/ /bde bar byang chub lam brten 
la/ /rdo rje sku nyid 'gyur med la/ /bdag gis rig pa'i ye shes de/ /lus can de yi 'bras bu'o/ /ji ltar shel ni dzam bu ka'i/ /me tog gis ni gzhan du snang / /de bzhin rtog med rig pa yang / /khro bo'i dbang phyug 'dir snang nas/ /ji ltar 'dul 'gyur sprul pa yis/ /rgyun 
mi 'chad par khro bor snang / /snying rje med na 'bras bu nyams/ /'gro la phan btags gnod bsal na/ /rang sems dag pas 'bras bu 'grub/ /rgyu dang 'bras bu'i sgrib pa rnams/ /byang chub sems kyis ring du spang / /'di ni 'khor ba 'jig par nges/ /brtan dang g.yo ba'i sgrib pa 
rnams/ /blo mnyam dus na gnyen po dang / /mi mthun nam mkha' ltar yangs pa/ /lhun gyis grub 'bras phyi ma yin/ /ji srid rtog pa'i dri ma yod/ /de srid 'bad de rig pa bsgom/ /sems sbyong snga ma rig pa yis/ /rgyud nyid du ni 'dod pa yin/ /gang la sems ni dri med pa/ /
rtog pa'i dri mas nag por byas/ /de la spang ba'i blo med pa'o/ /rtog pa'i blo can 'khor ba yin/ /de phyir shAkya'i rigs can rnams/ /sa 'og tu rgyu ba'i klu'i rtog pa la sogs pa tshar gcad pa'i phyir sbyor ba rnams la gus par bya'o/ /rdo rjes gsum du rgyu ba las rtog pa lnga pa 
rdzogs so// //dbang phyug dam pa'i mnga' bdag khri srong lde btsan gyi bka' khrims su/ dpal dpe med lhun gyis grub pa'i gtsug lag khang du rgya gar gyi mkhan po ku mA ra badzra dang / ra byid lo ts+tsha bas bsgyur ba'o// //
</page>


</text>