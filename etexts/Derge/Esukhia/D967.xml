
<text>


 <page>
<ph>166</ph><p>102-83b</p>
@#/ /rgya gar skad du/ Ar+ya o dzaHpra t+yaM gi ra Na sU tra/ bod skad du/ 'phags pa mdangs phyir 'phrog pa zhes bya ba'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 
'das mnyan yod na bzhugs te/ de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo khyod kyis mdangs phyir 'phrog pa'i rig sngags zung shig /chongs shig lhogs shig kun chub par gyis shig /kun dga' bo gang la la zhig mdangs 
phyir 'phrog pa'i rig sngags 'chang ngam/ ston tam/ klog gam/ kun chub par byed na de'i mdangs phyir mi 'phrogs shing 'phrog par mi 'gyur ro/ /phrogs na yang phyir yang dag par gnas par 'gyur ro/ /de nas bcom ldan 'das kyis de'i tshe gsang sngags kyi gzhi 'di dag bka' 
stsal to/ /tad+ya thA/ phi le phi la me/ phi lu meM ge /phi lu ma ti/ ba lgu ma ti/ sA ra ba ti/ k+Shi ra ba ti/ ku ru mA ti/ u ta ba la ni/ gau ri/ gan+d+ha ri/ tso+o ri/ tsaN+Da li/ stu re/ stu ba re/ in+d+ra mA li ni/ dza la ni/ so bA ke tri k+Sho Sha ne/ sA ga re/ ma hA sA ga re/ pu ru 
tse/ pu ru tsu re/ sa ne ma ne/ da ba phe da dam pa phe/ hu lu hu lu swA hA/ rig sngags 'di bka' stsal pa na/ stong gsum gyi stong chen po'i 'jig rten gyi khams 'di g.yos/ rab tu g.yos/ kun du rab tu g.yos pa nas/ 'khrugs/ rab tu 'khrugs/ kun du rab tu 'khrugs 
pa'i bar du gyur to/ /gnod sbyin rnams kyang kye ma'o sdug bsngal lo/ /kye ma'o nyam thag go zhes ngu zhing skad chen po sgra chen po 'byin cing 'khod do/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ngas bden pa dang / bden pa'i 
</page>

 <page>
<ph>167</ph><p>102-84a</p>
tshig gang gis mdangs phyir 'phrog pa'i rig sngags 'di gsungs pa'i bden pa dang / bden pa'i tshig des ngas bsrung bar bya'o/ /bde legs su 'gyur ba'i bar du'o/ /de'i mdangs dbrog par bya'o/ /phyir dbrog par bya'o/ /nye bar 
bsgrub par bya'o/ /gnod sbyin gyis zin tam/ mi dang mi ma yin pas zin na dus de dang / tshod de dang / yud tsam de la mdangs 'phrog go/ /phyir mi 'phrog go/ /rnam par 'jug go/ /gal te 'phrog cing phyir mi 'phrog par mi byed de/ gnas na 'dug bzhin du rnam par 
mi 'jig cing / yang 'joms par 'dod dam/ 'phrog par 'dod par gyur na/ des bcom ldan 'das de bzhin gshegs pa shAkya thub pa nyan thos kyi tshogs dang bcas pa de mi mnyes par byas par 'gyur ro/ /bcom ldan 'das kyis de skad ces bka' stsal nas/ tshe dang ldan pa kun 
dga' bo yi rangs te/ bcom ldan 'das kyis gsungs ba la mngon par bstod do/ /'phags pa mdangs phyir 'phrog pa zhes bya ba theg pa chen po'i mdo rdzogs so// </page>



</text>