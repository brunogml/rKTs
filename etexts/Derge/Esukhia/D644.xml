
<text>


 <page>
<ph>255</ph><p>091-128a</p>
@#/ /rgya gar skad du/ Ar+ya aSh+Ta maN+Da la ka nA ma ma hA yA na sU tra/ bod skad du/ 'phags pa dkyil 'khor 
brgyad pa zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das ri gru 'dzin na/ 'phags pa spyan ras gzigs dbang phyug gi gnas na/ byang 
chub sems dpa' bye ba khrag khrig 'bum phrag du ma dang thabs cig tu bzhugs te/ de nas byang chub sems dpa' sems dpa' chen po rin chen snying po zla ba snang ba zhes bya ba byang chub sems dpa'i 'khor de nyid du 'dus par gyur nas 'dug pa de stan las langs nas chos 
gos phrag pa gcig tu gzar te/ pus mo g.yas pa'i lha nga sa la btsugs nas/ bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /gal te zhus nas zhu ba lung bstan pa'i slad du bcom ldan 
'das kyis bdag la skabs phye na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu'o/ /de skad ces gsol pa dang / bcom ldan 'das kyis byang chub sems dpa' sems dpa' chen po 
</page>

 <page>
<ph>256</ph><p>091-128b</p>
rin chen snying po zla ba snang ba la 'di skad ces bka' stsal to/ /rin chen snying po zla ba snang ba khyod ci dang ci 'dod pa dris shig dang / ngas dris pa de dang de'i lung bstan pas khyod kyi sems rangs par bya'o/ /de skad ces bka' stsal pa dang / byang chub sems dpa' sems 
dpa' chen po rin chen snying po zla ba snang bas bcom ldan 'das la 'di skad ces gsol to/ /bcom ldan 'das rigs kyi bu'am/ rigs kyi bu mo gang la la zhig dkyil 'khor brgyad pa bgyid par 'tshal na des ji ltar bgyi/ bcom ldan 'das kyis bka' stsal pa/ rigs 
kyi bu khyod skye bo mang po la shin tu phan pa dang / skye bo mang po la bde ba dang / dus gsum du skyes pa'i sems can rnams kyi mtshungs pa med pa'i ye shes sgrub pa'i phyir rigs kyi bu khyod spobs pa skyes pa ni bzang ste/ legs so legs so/ /rigs kyi bu de'i phyir 
snying po gang brjod pa tsam gyis mtshams med pa lnga 'byung zhing dngos grub thams cad kyang thob par 'gyur ba byang chub sems dpa' brgyad kyi snying po nyon cig /oM ma hA hUM ma hA bI ra swA hA/ snying po 'dis ni dbus kyi bcom ldan 'das mchod do/ /oM hrI hUM pad+ma pri ya 
swA hA/ 'phags pa sbyan ras gzigs dbang phyug gi snying po'o/ /oM mai hA rA Na swA hA/ byams pa'i snying po'o/ /oM A kA sha gar+b+nA ya swA hA/ nam mkha'i snying po'o/ /oM swA hri rA ya dz+wa swA hA/ kun tu bzang po'i snying po'o/ /oM ku ru b+ha na ra ha swA hA/ 
lag na rdo rje'i snying po'o/ /oM shrI aM raM ga swA hA/ 'jam dpal gzhon nur gyur pa'i snying po'o/ /oM ni swA raM b+ha swA hA/ sgrib pa thams cad rnam par sel ba'i snying po'o/ /oM k+Shi ti ha rA dzA swA hA/ sa'i snying po'i snying po'o/ /byang chub sems dpa' brgyad kyi 
snying po de bzhin gshegs pa dang ldan pa 'di rigs kyi bu'am/ rigs kyi bu mo gang la la zhig gis dkyil 'khor gyi mdun du lan cig brjod na de'i don thams cad 'grub par 'gyur te/ myur du bla na med pa yang dag par rdzogs pa'i byang chub mngon par rdzogs 
</page>

 <page>
<ph>257</ph><p>091-129a</p>
par 'tshang rgya bar 'gyur ro/ /bcom ldan 'das kyis de skad ces bka' stsal nas/ byang chub sems dpa' sems dpa' chen po de dag yi rangs te/ bcom ldan 'das kyis gsungs pa la mngon par bstod do/ /'phags pa dkyil 'khor brgyad 
pa zhes bya ba theg pa chen po'i mdo rdzogs so// //rgya gar gyi mkhan po dzi na mi tra dang / dA na shI la dang / zhu chen gyi lo ts+tsha ba ban+de ye shes sdes bsgyur cing zhus te skad gsar chad kyis kyang bcos nas gtan la phab pa// // 
</page>


</text>