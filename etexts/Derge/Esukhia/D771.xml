
<text>


 <page>
<ph>207</ph><p>096-104a</p>
@##/ /rgya gar skad du/ /Ar+ya dzam+b+ha la nA ma aSh+Ta sha ta ka /bod skad du/ 'phags pa gnod 'dzin gyi mtshan brgya rtsa brgyad pa zhes bya ba/ 'phags pa gnod 'dzin la 
phyag 'tshal lo/ /de nas gnod sbyin 'brog gnas po/ /gser dag gis ni legs par brgyan/ /rin chen gyis ni rab mdzes shing / /me ni rab tu 'bar 'dra ba/ /lcang lo can du zhugs nas kyang / /gsang bdag rdo rje 'chang ba yi/ /zhabs gnyis la ni 
rab 'jus nas/ /shin tu mnyam gzhag dris pa ni/ /bcom ldan gnod 'dzin rgyal dbang po/ /gsang sngags tshogs ni kun gyi bdag /rig sngags 'chang rnams kun gyis mchod/ /lha dang lha min phyag byas pa/ /ma rungs 'dul la brtson pa po/ /byang chub 
sems dpa'i yon tan ldan/ /mgon po sems can kun don mdzad/ /sangs rgyas kun gyi gsang ba 'dzin/ /sems can rnams la phan 'dod pas/ snying rjes non pa'i yid kyis su/ /yang dag rdzogs pa'i byang chub phyir/ /bdag gis kyang ni sems bskyed de/ /
mi rnams nor ni nyung ba dang / /bsod nams chung zhing dbang chung ba/ /mthong nas sdug bsngal chen po yis/ /rab tu gzir to gsang ba'i bdag /de nas gnod 'dzin gyis smras nas/ /bcom ldan gsang ba gsang ba'i bdag /snying rjes non te smras pa ni/ /
</page>

 <page>
<ph>208</ph><p>096-104b</p>
legs par nyon cig gsang ba pa/ /mgon po gnod 'dzin dpal dang ldan/ /sems can kun gyi don byed pa/ /dbul ba'i nyon mongs sel ba bo/ /nor ro cog gi dbang phyug gi/ /mtshan brgya rtsa brgyad bsod nams ldan/ /dbul ba'i nyes sdig sel byed pa/ /
gang gA'i bye ma'i grangs snyed kyis/ /rgyal mchog rnams kyis sngon gsungs pa/ /'od zer brgya pa zhes pa yi/ /zhing na sangs rgyas nyi ma'i zhal/ /chos ston pa na bdag gis kyang / /de ni rang gis sngon thos te/ /dbul ba sel cing bsod nams ldan/ /de ni bdag 
gi shes rab kyis/ /sems can kun don brtson pa po/ /khyod la legs par bstan par bya/ /khyod ni mnyam gzhag rab tu nyon/ /'phags pa lha dang lha min bla/ /shes rab ldan zhing chos la gus/ /snying brtse'i bdag nyid bzod ldan brtan/ /dbang po zhi ba 
dbang po thul/ /dge bas sdig 'joms shes nyen can/ /des shing don kun sgrub pa po/ /mi gnod mi slu dpal dang ldan/ /mdzod bdag gzhan gyis mi thub pa/ /dkon mchog gsum gyi skyabs gcig pa/ /sangs rgyas kun gyis gzigs pa po/ /gter rnams 
skyong ba gzi brjid can/ /rtag sbyin nor ni 'phel byed pa/ /rin chen 'byung gnas skye bo 'dul/ /chu yi bdag po chu 'bebs pa/ /gnod sbyin chu spyod bdag nyid can/ /gter don nye bar ston pa po/ /gser gyi ri bo lhun po ste/ /dbul ba'i gdon las thar byed pa/ /
dbang po nye dbang 'gro ba'i mgon/ /chu yi dbang po sprin mdog can/ /'jig rten mig dang 'jig rten bla/ /nyi ma zla ba ther zug pa/ /nor chen rgyal po chen po ste/ /lag na ne'u le rab gnas pa/ /gzhon nu seng ge tog can te/ /gnod sbyin chen po rdzu 'phrul che/ /tshig 
gi bdag po bzhin 'dzum pa/ /gsong por snyan par smra ba bo/ /bram ze 'dod pa'i lcags kyu ste/ /che ba don grub grub pas mchod/ /rig sngags 'chang ba 'khor los sgyur/ /ku be ra dang mi la zhon/ /bum pa'i lto can mig yangs pa/ /lha yi dri ldan yid ltar 
</page>

 <page>
<ph>209</ph><p>096-105a</p>
mgyogs/ /khyab bdag bde 'byung nor bzang sras/ /sems can rnams ni skyong la dga'/ /'dod dgur bsgyur gzugs yid kyi lha/ /cod pan can de rigs dga' ba/ /g.yon phyogs cod pan lag na dbyug /lag pa brgya pa stobs po che/ /sa 
brgyad dbang phyug lha yul ba/ /zla ba nya ba'i zhal mdog can/ /ded dpon tshogs kyi bdag po ste/ /gnas brtan tshong ba skal bzang ba/ /yid bzhin nor bu bum pa bzang / /dpag bsam ljon shing mi yi bdag /mchog don 'os pa gtso bo ste/ /mchog sbyin 
mi'u thung khyab 'jug pa/ /skyabs 'os bkra shis srung ba bo/ /rin chen phreng bas rnam par brgyan/ /lha yi seng ge'i khri la bzhugs/ /byang chub sems dpa' dpal gyi bdag /rab tu dar ba nor mi zad/ /seng ge'i rtsal gyi mthu rtsal can/ /ston pa 'jig 
rten gsum las rgyal/ /gtso bo tshong pa rigs kyi mchog /pad+ma'i lte ba thub med rgyal/ /tshangs par spyod pa rgya mtsho che/ /gnod 'dzin bdag nyid che ba yi/ /ming brgya rtsa brgya dang sa bshad 'di/ /sdig pa thams cad 'joms byed cing / /dbul ba'i nyon 
mongs sel byed pa/ /'byor dang skal bzang skyed pa po/ /glang po rta nor 'phel byed pa/ /gza' dang rgyu skar rmi lam ngan/ /ltas ngan sel bar byed pa ste/ /nags sam gal te grong dang ni/ /dur khrod yang na ri yang rung / /mkhas pa gang na klog pa der/ /
g.yul dang dgra ni nyam nga ba/ /sbrul dang me chu chom rkun sogs/ /stag dang dom dang 'jigs pa che/ /rgya mtsho bgrod dka' mi bzad las/ /mi ni rab tu zhi bar 'gyur/ /dbang po me dang chu lha dang / /gshin rje srin bdag rlung lha dang / /nor sbyin dpal 
ldan su be ra/ /nor bu bzang sras lngas rtsen dang / /rtsed mo can dang 'brog gnas dang / /lha dang gnod sbyin gzhan dag kyang / /g.yel ba med par nyin mtshan du/ /rab tu dga' bzhin srung bar byed/ /gang na ming 'di klog pa der/ /glang chen rta dang ba lang dang / /lo tog rnam pa sna 
</page>

 <page>
<ph>210</ph><p>096-105b</p>
tshogs dang / /'bras bu me tog rnams kyang 'phel/ /mi nad dang ni 'go ba'i nad/ /gnod pa kun las byung ba rnams/ /thams cad du ni bde legs 'gyur/ /lhag par byis pa rnams la shis/ /de la yi dgas klu rnams dang / /ma mo dang ni gdon drag dang / /mkha' 'gro ma dang mi'am 
ci/ /srin po rnams kyang 'tshe mi byed/ /nad do cog las rnam par grol/ /de bzhin bde zhing nor dang ldan/ /bu dag dang ni tsha bo dang / /dpal dang gtong ba rnams kyis rgyas/ /rigs mchog rgyal ba 'byung ba dang / /longs spyod chen po'i nang du skye/ /tshe dang dpal dang ldan pa dang / /
nad med rims dang bral bar 'gyur/ /tshe rabs kun du skye ba dran/ /lo bas skyen thos pa 'dzin pa dang / /byang chub sems dpa'i yon tan ldan/ /skal ba bzang po nyid du 'gyur/ /phyag 'tshal phyag 'tshal gnod sbyin rje/ /gsang bdag khyod la phyag 'tshal te/ /
ma rungs 'dul la brtson pa po/ /lag na rdo rje khyod la 'dud/ /sems can dad la mnyes gshin pa/ /nor bzang sras kyi grags pa 'di/ /dbul ba'i nad ni zhi byed pa/ /rab tu bshad pa legs par gsungs/ /don kun grub pa gsang ba'i sngags/ /bdag gis kyang ni 
'dir dbul te/ /de ni legs par dran tsam gyis/ /mi ni dbul las grol 'gyur zhing / /gzhan gyis mi tshugs srung bar 'gyur/ /dgra rnams kyis kyang mi choms shing / /skal ba bzang dang skal dang ldan/ /lo brgya yang ni 'tsho bar 'gyur/ /lha yi glang po 
rin chen dang / /rgyal dang rgyal srid 'os rnams kyang / /nges par myur du thob 'gyur te/ /rgyal srid kyang ni the tshom med/ /na mo rat+na tra yA ya/ na mo ma Ni b+ha drA ya/ ma hA yak+Sha se na pa ta yi/ /oM hrIM hraM k+ShA dzrAM hrI hraM/ dI pya ra t+naug pa ri/ sha na 
a ta bA ka de ba yak+Sha sa ma ya ma nu sma ra hrI hU~M phaT swA hA/ 'phags pa gnod 'dzin gyi mtshan brgya rtsa brgyad pa rdzogs s+ho// 
</page>



</text>