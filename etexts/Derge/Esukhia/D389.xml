
<text>


 <page>
<ph>416</ph><p>079-208b</p>
@##/ /rgya gar skad du/ shrI rat+na mA la tan+t+ra rA dza/ bod skad du/ dpal rin chen phreng ba'i rgyud kyi rgyal po/ dpal bde ba chen po la phyag 'tshal lo/ /lha mos gsol pa rdo rje 'dzin/ /dpal ldan 'khor lo sdom pa ru/ /rin chen phreng ba'i don ma rtogs/ /
khyod kyis bdag la bshad du gsol/ /bcom ldan 'das kyis bka' stsal pa/ /nyon cig lha mo spyan bzang ring / /dpal ldan 'khor lo sdom pa ru/ /ma gsungs nga yis khyod la bshad/ /rin po che ni rnam pa gsum/ /de yi phreng ba'ang rnam pa gsum/ /dang po snod kyi 
rin po che/ /gnyis pa bcud kyi rin po che/ /snod bcud gnyis dang rang bzhin bral/ /de ni rin chen gsum pa yin/ /lha mos gsol pa bcom ldan 'das/ /rnam pa gsum du gsungs pa las/ /de rnams rin chen ji ltar lags/ /de yi phreng ba ji ltar lags/ /
de rnams su yi spyod yul lags/ /bcom ldan 'das kyis bka' stsal pa/ /dang po snod kyi rin po che/ /rnam pa lnga ru shes par bya/ /ka ka ru ni dkar po che/ /mi bskyod pa yi byin brlabs te/ /dbyibs ni zla gam lta bu la/ /rab ni ngang pa'i sgo nga tsam/ /'di ni rin 
chen 'bar ba ste/ /ba dkar ra dkar lug dkar mo'i/ /'o ma bsku zhing sbangs pa dang / /mi bskyod pa la mchod par bya/ /de ni spyi bor gdags pa'o/ /mchod pa'i bye brag kun la bya/ /shar gyi gdon rnams thub pa dang / /gang la yod pa de la skyob/ /'bring ni 
gzhan skyes sbom po tsam/ /'di ni rin chen dge ba ste/ /dngul chu rnam pa gnyis blugs la/ /rkyen gyi rdzas rnams tshang ba dang / /kha yi nang du gzhug pa ste/ /ro ma'i 'khor lo lces mnan la/ /de nas dal gyis bskyod pa dang / /gsang ba'i rdo rje sna rtse ru/ /bde ba chen po 
</page>

 <page>
<ph>417</ph><p>079-209a</p>
skyes tsam na/ /ro ma'i 'khor lor dog pa mnan/ /dper na sbrul gyi sha zos pa/ /mgo bo mnan pas phyi ru 'byung / /de bzhin mnan pas byang chub sems/ /sna rtse las kyang gyen la ldog /til dang til mar bzhin du gnas/ /khyad par bde ba 
gyen la skye/ /bde ba ster phyir rin po che/ /de yi phreng ba du mar bshad/ /tha ma skyes pa'i khro mo tsam/ /e ra Na la sogs sman lnga dang / /spyi bo'i gtsug tu btags gyur na/ /lus kyi gnyer ma zad par byed/ /de nas yang dag gnyis pa yang / /be+e DUR+ya ni sngon 
po ste/ /rin chen 'byung ldan byin brlabs te/ /dbyibs ni sog ka lta bu ste/ /rab kyi tshad ni glang po'i mig /'di ni rin chen myu gu ste/ /ngang pa'i sgo nga ldong ros dang / /spang sha ma dang gsum sbyar nas/ /de gdugs rna ba g.yas su gdags/ /lho yi 
gdon rnams thub par gsungs/ /gang la yod pa de la skyob/ /'bring ni ngang pa'i sgo nga tsam/ /'di ni rin chen e raN+Da/ /ga pur rak+ta dngul chu gsum/ /de yi nang blugs lce lkog tu/ /gyen thur gnyis ni sna dang 'jug /de yi byang chub sems bzung ste/ /mgal 
me'i 'khor lo bzhin du gnas/ /tha ma bye'u'i sgo nga tshang tsam/ /a ru ra dang skyu ru ra/ /ba ru ra dang ldong ros rnams/ /bsres te lus la byugs bskul te/ /'di ni d+han+d+ha ka spu ra/ /lus kyi srin bu 'byer bar byed/ /de nas yang dag gsum pa yang / /pad+ma rak+ta dmar po ste/ /
dbyibs ni zlum po lta bu la/ /'od dpag med kyis byin brlabs te/ /rab ni kAr+ShA pa Na stong / /gur kum ga pur lnga sbyar la/ /de la bsku zhing byug pa bya'o/ /lte ba'i dbus su gzhag la bcing / /'di ni rat+na ke ru ra/ /nub kyi gdon rnams thub par gsungs/ /'bring 
ni kAr+ShA pa Na ste/ 'di ni rat+na ka ra ste/ /mar dang sa le sbram dang lnga/ /bzo ru byas pa'i dngul chu rnams/ /de yi nang blugs lte bar mnan/ /'di yis byang chub sems gzung ste/ /chu la chu gzhag ji bzhin no/ /tha ma kAR+ShA pa Na ste/ /'bras bu gsum dang ru rta dang / /
</page>

 <page>
<ph>418</ph><p>079-209b</p>
mar gyi snying po dang sbyar te/ /spyi bo'i gtsug tu sba ba dang / /'di ni rat+na de ba sar/ /skra dkar med par byed pa'o/ /de nas yang dag bzhi pa yang / /de ni margad ljang gu ste/ /dbyibs ni gru bzhi lta bu ste/ /don yod grub par byin brlabs te/ /rab ni be con dbyug pa 
tsam/ /'di ni rat+na ga ga ni/ /rtsa ba lnga dang yan lag bcas/ /bskus la rna ba g.yon du gdags/ /'di yis byang gi gdon rnams thub/ /'bring ni bya mo'i sgo nga tsam/ /ma hA de ba u ma de/ /gnyis kyi ga pur rak+ta yis/ /byugs la lte ba'i nang du gzhug /ga pur sih+la 
gnyis ka 'dzin/ /tha ma gzhan skyes sgo nga tsam/ /ldong ros ser po gser dang gsum/ /man cha gcig ni byin nas ni/ /'di ni e ru na ra ste/ /srin bu mi skye bde dang ldan/ /'di ni rat+na san+da ha/ /de nas yang dag lnga pa yang / /kha dogs dbyibs ni du mar snang / /rnam par snang 
mdzad byin brlabs te/ /don rnams so so du ma byed/ /lha mos gsol pa bcom ldan 'das/ /ma 'ongs so so skye bo yis/ /rin chen gnas rnams gang las btsal/ /rin chen mi 'tshal ji ltar lags/ /rin po che ni ji ltar brtag /bcom ldan 'das kyis bka' stsal 
pa/ /rgya mtsho chen po'i phyi rol na/ /rin po che yi gling yod de/ /de yi gnas nas btsal bar bya/ /gzhan yang rin chen gnas rnams ni/ /gser dngul la sogs rdo rnams kyi/ /gnas ni kun na yod par gsungs/ /rin chen shes pa rnam pa lnga/ /dang por rgyud rnams thams 
cad la/ /rmongs pa med pas shes pa dang / /bla ma'i man ngag shes pas thob/ /gnyis pa rnal 'byor bcas pas shes/ /gsum pa rgyud kyi man ngag la/ /zhugs pa'i tshong dpon chen pos shes/ /bzhi pa yon tan kun ldan pa'i/ /rgyal po chen po des shes so/ /lnga 
pa rnal 'byor mkhas pa dang / /rgyal po dang ni 'brel pa yi/ /gser mgar mkhas pas rtogs par 'gyur/ /lha mos gsol pa bcom ldan 'das/ /dang po'i man ngag ji ltar yin/ /gnyis pa rnal 'byor ji ltar lags/ /gsum pa rgyud ni ji ltar lags/ /bzhi 
</page>

 <page>
<ph>419</ph><p>079-210a</p>
pa'i yon tan ji ltar lags/ /lnga pa 'brel pa ji ltar lags/ /bcom ldan 'das kyis bka' stsal pa/ /dang po man ngag shes pa yang / /rin chen ngo bo gcig nyid la/ /yon tan du mar shes pa ste/ /dper na rdzas kyi pha lam bzhin/ /chu la 
mi 'bying 'bigs la sogs/ /du ma shes pa man ngag yin/ /rnal 'byor shes pa rtse gcig ste/ /de yis thams cad shes pa yin/ /rgyud kyi don ni shes pa yi/ /tshong dpon de yis shes pa yin/ /sngags dang rgyud la sogs pa yi/ /yon tan kun ldan rgyal po 
shes/ /rgyal po rnal 'byor dang 'brel pa'i/ /sa 'og gser gi rlangs pa shes/ /gser mgar de yis shes pa'o/ /brtag pa rnam pa gnyis yin te/ /mngon sum dang ni mtshan ma ste/ /rdo rje pha lam la sogs dang / /e raN+Da la sogs pa yi/ /mngon 
sum gtan la phab pa yin/ /ma hA nI la la sogs pa/ /gdon rnams thub cing lha rnams skyob/ /dam tshig nyams pa gso ba dang / /tshe rnams ring ba la sogs so/ /dang por gdon gyi mtshan ma ni/ /mkhas pas brtag cing shes par bya/ /de nas gdon gyi mtshan 
ma la/ /de nyid cho ga tshul bzhin bya/ /de nas chu mig gtsang ma ru/ /gtor ma btang la chu gtsang blang / /gser dngul snod du chu blugs la/ /lha 'am klu 'am gnod sbyin sogs/ /mtshan ma gnyis kyi maN+Dal la/ /rnal 'byor pa yis gzhag par bya/ /gom pa 
gsum gyis gcad par bya/ /g.yon gyi maN+Dal thog tu ni/ /chu yi nang du me long gzhag /phyi ru gtor ma cha gcig gzhag /nang du yol ba dkar pos bcad/ /de ru tshogs dang bkra shis gzhag /rnal 'byor yan lag khrus byas la/ /lha yi rnal 'byor rdzogs pa 
dang / /khro bos drag tu mtshams bcad la/ /sbom po khro mo lha ru bsgom/ /de yis rin chen dang po gzung / /de nas sor bzhi 'phyang du gzhug /thub bam mi thub la sogs pa/ /mkhas pas brtags shing shes par bya/ /dbyibs dang kha dog rin po che/ /yon tan 
</page>

 <page>
<ph>420</ph><p>079-210b</p>
med pa ga la srid/ /dper na bu gcig skyes gyur na/ /pha med pa yang ga la srid/ /de bas mkhas pas brtag par bya/ /lha mos gsol ba bcom ldan 'das/ /gser dngul la sogs ji ltar lags/ /bcom ldan 'das kyis bka' stsal pa/ /gser ni rnam pa 
gnyis yin te/ /rang bzhin dang ni bzor byas yin/ /rang bzhin gyis ni 'chi ba bslu/ /bzor byas pa ni rnam pa gnyis/ /gser 'gyur gser gyi rgyan yin te/ /bdar ba'i gser gyis srid lam 'gegs/ /lo dang zla ba zla ba phyed/ /mkhas pas brtags shing shes par 
bya/ /dngul la sogs pa'ang de bzhin te/ /mdor na snang zhing srid pa'i rdzas/ /thams cad rin po che yin te/ /man ngag can gyis shes par bya/ /de nas bcud kyi rin po che/ /lus kyi ri rab lhun po la/ /rin chen gser gyi dbye ba yang / /thabs dang shes rab rin 
po che/ /shes rab rtsa yi rang bzhin te/ /thabs ni byang chub sems yin no/ /dmar dang dngas pa shes rab ste/ /dkar dang dngas pa thabs su gsungs/ /a ba d+hU tI rin chen las/ /thig le du ma phreng ba yin/ /lha mos gsol pa bcom ldan 'das/ /a ba d+hU tI ji ltar 
lags/ /bcom ldan 'das kyis bka' stsal pa/ /a ba d+hu tI'i rang bzhin las/ /steng du sgo lnga yang dag gnas/ /bar dang 'og tu 'ang de bzhin te/ /bskyed dang rdzogs dang rang bzhin las/ /yon tan skyon gyi mtshan nyid do/ /bde chen thig le ha~M yin no/ /oM dang 
A:hU~M ha dang bzhi/ /bde ba chen po'i 'khor lo ru/ /sku gsung thugs dang bde ba che/ /'bar ba bzhi ru yang dag bshad/ /sku gsung thugs dang bde ba che/ /mgrin pa ru ni 'jug pa bzhi/ /snying gar yang ni 'dzag pa bzhi/ /sprul pa ru yang de bzhin te/ /chos kyi sku ni rin 
chen la/ /stong pa bcu drug phreng bar bshad/ /de nas shin tu gsang ba'i don/ /pad+ma rdo rje gnyis pa yang / /a ba d+hU tI rin po che/ /a phaT e dang waM dang bzhi/ /gsang ba'i thig le bzhi ru bshad/ /a ni me long lta bu ste/ /phaT ni bya ba nan tan yin/ /e ni so 
</page>

 <page>
<ph>421</ph><p>079-211a</p>
sor rtog pa ste/ /waM ni mnyam nyid ye shes so/ /rin chen chos dbyings ye shes te/ /rnam par thar dang stong pa dang / /mtshan dang de bzhin dpe byad rnams/ /a ni 'khor lo 'byung ba bzhi/ /phaT kyi gnas su ye shes lnga/ /e yi gnas su snyoms 
'jug dgu/ /waM gi gnas su lnga bcu brgyad/ /de kho na ru shes par bya/ /k+Sha oM e ta sa bon bzhi/ /yon tan skyon gyi mtshan nyid kyis/ /kun la khyab cing shes par bya/ /lha mos gsol pa bcom ldan 'das/ /'di yis gdon rnams ji ltar thub/ /byang sems 
dgag pa ji ltar lags/ /skra dkar gnyer ma ji ltar zhi/ /bcom ldan 'das kyis bka' stsal pa/ /rnam par rtog pa gdon yin te/ /mtshan dang dpe byad spong ba dang / /phung po lnga ni bdud rtsi lnga/ /skye mched de ni lnga ru 'gyur/ /khams rnams rten gyi ngo bo ste/ /de 
rnams rten rtsi'i ngo bo ste/ /rnam rtog spong phyir rin po che/ /byang chub sems dgag rim pa yang / /g.yas brkyang bas ni thabs kyis te/ /g.yon gyis shes rab rtsa mdud dgag /sa gas nam mkha' dgag par bya/ /zlum pos gsang ba'i sna rtser dgag /
la la nA dang ra sa nA/ /a ba d+hU tI'i nang chud pa/ /de ni nam mkha' zlum po ste/ /dper na sbrul gyi lce gnyis la/ /dug dang sman ni yod pa bzhin/ /gzhan yang 'dug stangs bye brag gis/ /dgag pa'i sbyor ba shes par bya/ /dgag pa srog dang rtsol ba'i 
rten/ /de ltar dbus su gnas pa dang / /rim nas rim par gyen la drang / /skad cig nas bzung lo yi bar/ /skra dkar gnyer ma'i rang bzhin dgag /gang la brten pa de yi tshad/ /lha mos gsol pa bcom ldan 'das/ /dbus su gnas pa ji ltar lags/ /
rim nas rim du ji ltar drang / /bcom ldan 'das kyis bka' stsal pa/ /thabs zhes bya ba rtag pa'i mtha'/ /shes rab zhes pa chad pa'i mtha'/ /snyoms par 'jug pa dbu ma'i don/ /g.yas kyi srog ni rtag pa'i mtha'/ /g.yon gyi rtsol ba chad pa'i mtha'/ /
</page>

 <page>
<ph>422</ph><p>079-211b</p>
de gnyis gnas pa dbu ma'i don/ /ro ma rtag pa'i byang chub sems/ /rkyang ma khrag ni chad pa'o/ /kun 'dar ma ru gang gnas pa/ /de ni dbu mar shes par bya/ /mchog gi dga' ba rtag pa'i mtha'/ /bral ba'i dga' ba chang pa'i mtha'/ /lhan cig dga' ba 
dbu mar bshad/ /oM dang hU~M ni mtha' gnyis te/ /AHyi rnam pa dbu mar gnas/ /A li kA li mtha' gnyis te/ /ma ning yi ge dbu ma yin/ /skyes pa bud med mtha' gnyis te/ /ma ning gnyis su med par gsungs/ /'di ni sgom pa zung du 'jug /de ni 
gnas par dbu ma'i don/ /shes rab pha rol phyin pa ru/ /'brel ba zung du 'jug par gsungs/ /bya ba'i rgyud dang rnal 'byor rgyud/ /snang ba zung du 'jug par gsungs/ /dpal ldan gsang ba 'dus pa ru/ /steng sgo'i rlung la zung du 'jug /shes rab rnal 'byor bla 
ma ru/ /sih+la ga pur zung du 'jug /rim nas rim du drang ba yang / /gsang ba'i 'khor lo a la ni/ /bde ba rdzogs pa'i tshad bstan pa/ /pad+ma rdo rje 'gags pa snyam/ /de ni yongs su rdzogs pa'i tshad/ /de nas gsang ba'i 'khor lo nas/ /bde chen 'khor lo'i bar 
du drang / /dang por de ltar shes par bya/ /de ltar sems ni brtan 'gyur na/ /bde ba chen po'i 'khor lo nas/ /gsang ba'i sna rtse bar du drang / /lha mos gsol pa bcom ldan 'das/ /bcud kyi rin chen gang na gnas/ /de ni shes pa su yis shes/ /de yi brtag pa 
ji ltar lags/ /bcom ldan 'das kyis bka' stsal pa/ /spyi bo tshangs pa'i bu gnas/ /gsang ba'i 'khor lo yan chad du/ /a ba d+hU tI tsan+da na gnas/ /la lar sa sbrul ltar gnas/ /gzhan rnams pa thag khug par gnas/ /'di rnams rang bzhin kun la gnas / /
rtsa dang 'khor lo 'di rnams ni/ /de bzhin gshegs pa'i snying por gsungs/ /phyi yi rtsa dang nang gi rtsa/ /gsang ba de bzhin mthar thug pa'i/ /man ngag yod pas shes par gsungs/ /brtag pa rnam pa gnyis su bstan/ /dang po lus kyi brtag pa ste/ /gnyis 
</page>

 <page>
<ph>423</ph><p>079-212a</p>
pa dag tu shes par bya/ /lus la spyi dang bye brag gnyis/ /sgun rlung gi rang bzhin te/ /yan lag thung ba chu yi khams/ /yan lag rgyas pa sa yi khams/ /smad zheng che ba me yi khams/ /sna tshogs du ma nam mkha'i khams/ /spyi ru 
dkar ba chu yi khams/ /dmar ba me ru shes par bya/ /ser na de bzhin sa yi khams/ /sngo na rlung du shes par bya/ /yang na rlung gi khams yin te/ /drod rnams che na me yi khams/ /brtan na sa yi khams su gsungs/ /chu khams che na chu yi khams/ /de rnams 
kun ldan nam mkha'i khams/ /'jug pa bde chen sa yin te/ /ldog pa sprul pa chu ru gsungs/ /rnal 'byor rgyud ni bye brag gis/ /sems kyi gnas su shes par bya/ /shu kra rlung la sih+la me/ /sbrul dang chos su kha sbyar yin/ /gzhan yang mkhas pas shes par 
bya/ /de nas bye brag gsungs pa yi/ /dbyibs dang kha dog mtshan ma gsum/ /kun la mkhas pas shes par bya/ /dang por dbyibs kyi brtag pa yang / /dbral ba'i dbyibs la rnam pa bzhi/ /gru bzhi zlum po zla gam dang / /gru gsum du yang shes par bya/ /
dkar po la sogs de dang 'dra/ /rna ba nas gzung rkang pa'i bar/ /kun la brtag cing shes par bya/ /skad ni phra dang sbom pa dang / /ring du 'don dang thung ba dang / /'dar ba la sogs bye brag rnams/ /mkhas pas brtag cing shes par bya/ /rtags des brtag pa'i 
mtshan ma ni/ /rnam pa gsum du shes par bya/ /'dod chags sku dang zhe sdang thugs/ /mun pa gsung du shes par bya/ /dang po 'dod chags dbye ba yang / /yar ngo mar ngo mtshams dang gsum/ /dbyibs dang kha dog skad gsum la/ /mkhas pa 'dod pa skye ba brtag /
nyin bar bzhi dang mtshan bar bzhi/ /de bzhin skad cig thengs shig rnams/ /mkhas pas brtag cing shes par bya/ /mig 'dzums pa sbu ldang la sogs/ /dbyibs kyi 'dod pa skye ba'i rtags/ /'dod pa'i gzugs ldan cung zhig dmar/ /sna bug dkar la sogs pa dang / /
</page>

 <page>
<ph>424</ph><p>079-212b</p>
skad 'dar kha ni skam la sogs/ /'dod pa skye ba'i rtags su bshad/ /gzhan yang 'dod pa rgyas pa'i rtags/ /kha dog dbyibs la brtag par bya/ /sra phyir 'dod pa sa yi khams/ /chu la sogs pa de bzhin no/ /gsung dang thugs la'ang shes par bya/ /lha mos gsol 
pa bcom ldan 'das/ /'dod chags zhes pa ji ltar lags/ /de yi chen po ji ltar lags/ /zhe sdang la sogs ji ltar lags/ /sku gsung thugs ni ji ltar lags/ /bcom ldan 'das kyis bka' stsal pa/ /'dod chags nyon mongs 'khor ba ste/ /gab pa'i gsang ba 
ma gtogs par/ /sbas pa'i gsang ba la zhen nas/ /srid pa'i sa bon mi zab pas/ /dper na rgyud kyi mda' bzhin du/ /'bras bu mnar med dmyal bar skye/ /chen po mi rtog rang bzhin te/ /'bras bu gnyis med ye shes skyed/ /'dod chags zhes pa spang bya ste/ /
de yi chen po gnyen por gsungs/ /'dod chags zhes pa me tog ste/ /de yi chen po dri dang 'dra/ /gzhan yang bye brag shes par bya/ /zhe sdang la sogs gong dang 'dra/ /thams cad rten pa sku ru bstan/ /brjod pa dang bral gsung du bstan/ /rnam rtog bral ba thugs su 
shes/ /rnam rtog chung zhing gtong phod che/ /bla ma la gus snying rje che/ /gzhan yang bye brag kun shes pa/ /'di la bstan gyi kun la gsang / /bla ma yon tan kun ldan zhing / /dbang dang man ngag 'brel shes dang / /gsang ba'i don la ma rmongs shing / /thugs rje chen 
po dang ldan pas/ /chos la ser sna med pa dang / /gsal la gsong por smra ba dang / /rigs bcas kun gyis bkur ba dang / /las kyi phyag rgya 'chang ba dang / /dam tshig dang ldan bla ma ste/ /'di la bkur gyi thams cad la/ /bsnyen cing bkur bar bya ba min/ /de nas rin 
chen gsum pa ni/ /gnyis med lhan cig skyes pa ste/ /rtog bral spros pa med pa yin/ /de rtogs rin chen phreng ba'o/ /lha mos gsol pa bcom ldan 'das/ /gab pa zhes pa ji ltar lags/ /de yi 'bras bu ji ltar smin/ /sbas pa zhes pa ji ltar lags/ /de yi 
</page>

 <page>
<ph>425</ph><p>079-213a</p>
'bras bu ji ltar lags/ /bcom ldan 'das kyis bka' stsal pa/ /gab pa zhes pa ye shes te/ /sum cu rtsa bdun sku gsung thugs/ /chos dang longs spyod sprul sku gsum/ /dga' ba bzhi ru mdor bsdus pa/ /dmigs pa'i rkyen ni gsang ba'o/ /
bdun dang ldan phyir chen po'o/ /sum cu rtsa bdun la sogs pa'i/ /gnyen po stobs kyis ma zhugs par/ /sbas pa pad+ma rdo rje gnyis/ /snyoms par zhugs na 'dod pa skye/ /'di ni rkun po ma rungs pa/ /dper na ljon shing rtsa ba las/ /yal ga me tog thams cad skyes/ /nyon 
mongs rtsa ba 'dod chags las/ /dug gsum la sogs thams cad de/ /sbas pa'i gsang ba 'khor ba ste/ /gab pa mya ngan 'das par gsungs/ /'khor ba mnar med dmyal ba dang / /dur khrod brgyad po dregs pa can/ /snying rje med cing sha khrag za/ /shing rta'i 'khor lo 
bzhin du gnas/ /mya ngan 'das pa sku gsum ste/ /skyob pa mya ngan 'das gyur kyang / /'khor lo 'khor ba'i tshul du ni/ /tshogs kyi shugs kyi mthu yis su/ /sems can don la yang dag 'jug /chos sku spros bral nam mkha' bzhin/ /sku gnyis sprin dang char lta bu/ /sku 
gnyis sems can don mdzad pa/ /sems can las dang smon lam stobs/ /de yi stobs kyi snang ba las/ /yang dag nyid la snang rgyu med/ /sku gsum de nyid bzhi bcu'i don/ /dur khrod la sogs brda ru shes/ /sum cu rtsa gnyis chos sku'i brda/ /brgyad ni gzugs sku 
gnyis kyi brda/ /gzhan yang brda yi bye brag ni/ /sbom po gsang ba'i rdo rje'i brda/ /khro mo gsang ba'i pad+ma'i brda/ /sgu dang drang ba yon tan skyon/ /mdzub mo la brten mthe'u chung ni/ /nga yi gan du tshur shog yin/ /mthe bo la brten mdzub mo bar/ /khyod kyi gan du 'ong gis 
yin/ /mthe bong mdzub gnyis zur gsum ni/ /b+ha ga rgyas sam dri ba yin/ /b+ha ga rgyas pa zlum por ston/ /bde ba'i gnas su 'du ba yang / /srod dam nam gung tho rangs gsum/ /mdzub tshigs dang po nas gzung nas/ /tha ma'i bar du brda yin no/ /sku gsung thugs 
</page>

 <page>
<ph>426</ph><p>079-213b</p>
kyis byin brlabs kyis/ /lan gsum bar du nan tan gnad/ /gzhan yang brda yi bye brag rnams/ /rgyud rnams kun tu ma gsungs pa/ /gnas ni thabs kyi 'dug stangs so/ /nye gnas shes rab 'dug par gsungs/ /zhing ni thabs kyi bza' ba'i tshogs/ /de 
bzhin shes rab nye ba'i zhing / /'du ba thabs ni 'ong ba ste/ /shes rab 'ong ba nye 'du yin/ /ts+tshan+do thabs kyi stan dang rgyan/ /shes rab de bzhin nye ts+tshan+do/ /dur khrod thabs kyi rnam rtog bral/ /de bzhin shes rab nye dur khrod/ /gzhan yang brda yi bye brag rnams/ /kha dog 
de bzhin dbyibs dang yang / /yan lag tshul las shes par bya/ /de nas lha mo la sogs pas mchod pa sna tshogs pas mchod nas mi snang bar gyur to/ /dpal rin chen phreng ba'i rgyud kyi rgyal po chen po gsang ba ste rang bzhin gyis gsang ba rdzogs so// //
rgya gar gyi mkhan po rin chen rdo rje dang / lots+tsha ba dge slong shAkya ye shes kyis bsgyur cing zhus te gtan la phab pa/ slad kyis kyang dpe phyi mo la gtugs nas bcos pa'o// </page>


</text>