
<text>


 <page>
<ph>125</ph><p>091-63a</p>
@#/ /rgya gar skad du/ Ar+ya bai shA lI pra be sha ma hA sU traM/ bod skad du/ 'phags pa yangs pa'i grong khyer du 'jug pa'i mdo chen po/ sangs rgyas dang byang chub 
sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das 'dam bu'i khrod na gzings pa'i 'dug gnas na bzhugs te/ de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo 
</page>


 <page>
<ph>126</ph><p>091-63b</p>
yangs pa'i grong khyer ga la ba der 'dong ngo / /btsun pa de ltar bgyi'o zhes gsol nas/ tshe dang ldan pa kun dga' bos bcom ldan 'das kyi ltar mnyan to/ /de nas bcom ldan 'das yul bri dzir yul rgyu zhing gshegs te/ yangs pa'i grong khyer du byon nas yangs pa'i grong 
khyer gyi a mra srung ba'i tshal na bzhugs so/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo yangs pa'i grong khyer du song la phyin nas sgo'i them pa la rkang pa zhog ste/ gsang sngags kyi gzhi 'di dag dang / tshigs su bcad pa 'di dag smros 
shig /bi sa ra ta/ bi sa ra ta/ bi sa ra ta/ bi sa ra ta/ sangs rgyas 'jig rten la thugs brtse ba can gyis bka' stsal to/ /sangs rgyas thams cad kyis dgongs pa/ rang sangs rgyas thams cad kyis bsams pa/ dgra bcom pa thams cad kyis bsams pa/ slob pa thams cad kyis 
bsams pa/ nyan thos thams cad kyis bsams pa/ bden pa'i tshig dang ldan pa thams cad kyis bsams pa/ chos kyis bsams pa/ tshangs pas bsams pa/ tshangs pa so sos bsams pa/ 'dod pa'i dbang phyug gis bsams pa/ dbang pos bsams pa/ lhas 
bsams pa/ lha ma yin gyi dbang pos bsams pa/ lha ma yin gyi mngag gzhug pas bsams pa/ 'byung po thams cad kyis bsams pa/ bi sa ra ta/ bi sa ra ta/ bi sa ra ta/ bi sa ra ta/ sangs rgyas 'jig rten la thugs brtse ba can gyis bka' stsal to/ /muny+tsa ta/ muny+tsa ta/ muny+tsa ta/ 
muny+tsa ta/ ma 'dug cig /yams kyi nad rnam par zhi bar gyur cig /nirgats+tsha ta/ nirgats+tsha ta/ nirgats+tsha ta/ nirgats+tsha ta/ sangs rgyas lha chen po lha'i yang lha/ lha'i bla ma/ gshegs shing / dbang po dang bcas pa'i lha rnams dang / tshangs pa dang bcas pa rnams dang / dbang bdag 
dang bcas pa rnams dang / skye dgu'i bdag po dang bcas pa rnams dang / 'jig rten skyong ba bzhi po dag kyang 'ong / lha 'bum phrag du ma dag dang / lha ma yin gyi dbang po rnams dang / lha ma yin 'bum phrag du ma dag kyang 'ong / bcom ldan 'das la mngon par dad pa'i ba'abyung po 'bum 
</page>

 <page>
<ph>127</ph><p>091-64a</p>
phrag du ma dag kyang sems can thams cad kyi don gyi phyir 'ongs te/ de dag khyed rnams la gnod pa chen po byed par 'gyur ru 'ong gis/ /nirgats+tsha ta/ nirgats+tsha ta/ nirgats+tsha ta/ nirgats+tsha ta/ myur du byed cig /khyed cag las gang dag sdang ba'i sems dang ldan pa de dag ni phung bar 
gyur cig /gang dag byams pa'i sems dang ldan zhing nyes par mi 'dod la srung bar 'jug par 'dod pa de dag ni 'khod cig /lus la yang 'jug par gyis shig /sangs rgyas shig /sangs rgyas 'jig rten la thugs brtse ba can gyis bka' stsal pa/ su mu su mu/ su mu su mu/ su mu/ su mu ru/ su mu ru/ 
su mu ru/ su mu ru/ su mu ru/ su mu ru/ su mu ru/ su mu ru/ mu ru/ mu ru/ mu ru/ mu ru/ mu ru/ mu ru/ mu ru/ mu ru/ mi ri/ mi ri/ mi ri/ mi ri/ mi ri/ mi ri/ mi ri/ mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru 
mi ri/ mu ru mi ri/ mu ru mi ri/ mu rU ri ti/ ri ri ri ri ri ri/ rI rI rI rI rI rI/ ti mi ri/ mi ri / mi ri / mi ri / mi ri / mi ri / mi ri / mi ri ti/ ha si mi ri/ mI rI ti/ mi ti/ si sI/ si mI/ ka~M ka ra/ ka ra ka ta/ ka~M ka ra/ ka~M ka tsa/ ka~M ka rA/ ka~M ka rA/ ka~M ka rA/ ka~M ka rA/ ka~M ka rA/ ka~M ka rA/ ka~M ka 
rA/ ka~M ka rA/ ka~M ka rA/ ka~M ka rA/ ka~M ka rA/ ka~M ka rA/ ka~M ka ro tI ti/ ku ri sha~M ka~M ka ra/ ka~M ka ri she/ ri ri ri ri ri ri/ ti re te phu swA/ ri pu ri pu/ ri pu ri pu/ ri pu ri pu ri pu/ nA thA nA nA thA tha/ ri pu/ ri pu/ nA thA tha/ nirgats+tsha ta/ ri pu/ ri pu/ nirgats+tsha ta/ pa yA tha/ ri pU/ ri pU/ pa lA ya ta/ 
sangs rgyas 'jig rten la thugs brtse ba can/ sems can thams cad la phan par lhag par dgongs pa dang ldan pa/ byams pa la gnas pa/ thugs rje dang ldan pa/ dga' ba la gnas pa/ btang snyoms la gnas pa gshegs kyis k+Shi phran ni rgats+tsha ta swA hA/ sangs rgyas kyi 
ye shes kyi mchog dang / chos nyid kyis lha thams cad dang / 'byung po thams cad la bka' stsal ba'i gsang sngags kyis gzhi 'di 'di dag ni grub pa'o/ /tshigs su bcad pa 'di dag ni grub pa'o/ /gang la ser sna rnam chags pa/ /rnam bcom dri ma med mdzad cing / /
</page>

 <page>
<ph>128</ph><p>091-64b</p>
thugs zhi gnod pa mi mnga' des/ /khyed la bde legs mdzad par 'gyur/ /'dren pa gang zhig 'gro ba rnams/ /thar pa'i lam du 'dzud mdzad cing / /chos rnams thams cad ston pa des/ /khyed la bde legs mdzad par 'gyur/ /ston pa rgyug pa rnams kyi rten/ /sems 
can kun gyi don gyi phyir/ /gang gis bde ba mnga' mdzad des/ /khyed la bde legs mdzad par 'gyur/ /skyob pa gang zhig byams pa yi/ /thugs kyis 'gro ba 'di dag kun/ /bu gcig bzhin du rtag bskyangs te/ /khyed la bde legs mdzad par 'gyur/ /gang zhig 'khor bar 
'khor ba yi/ /sems can kun gyi rten gyur cing / /gling dang dpung gnyen gyur pa des/ /khyed la bde legs mdzad par 'gyur/ /gang zhig chos kun mngon sum gyur/ /gtsang zhing bslu ba mi mnga' la/ /gsung gtsang gtsang mar mdzad pa des/ /khyed la bde legs mdzad par 'gyur/ /
dpa' bo chen po gang skyes pa/ /phun sum tshogs don 'byor gyur cing / /don grub tshogs kyang grub pa des/ /khyed la bde legs mdzad par 'gyur / /gang zhig skyes pas sa rnams ni/ /nags tshal bcas pa rab g.yos shing / /sems can thams cad rab dga' des/ /khyed la 
bde legs mdzad par 'gyur/ /byang chub snying por gshegs pa na/ sa dag rnam drug g.yos gyur cing / /bdud yid mi bder gyur pa des/ /khyed la bde legs mdzad par 'gyur/ /chos kyi 'khor lo bskor ba na/ /'phags pa'i bden pa rnam gsung ba/ /thub pa'i snyam pa gang 
byung des/ /khyed la bde legs byed par 'gyur/ /yid 'phrog gang gis mu stegs byed/ /thams cad chos kyis pham mdzad cing / /tshogs kun dbang du mdzad pa des/ /khyed la bde legs mdzad par 'gyur/ /sangs rgyas khyed la bde legs mdzad/ /brgya byin lhar bcas 
bde legs dang / /'byung po kun gyi bde legs ni/ /khyed la rtag tu sbyin gyur cig /sangs rgyas bsod nams mthu dag dang / /lha rnams kyis ni bsams pa yis/ /khyed rnams don 'dod gang yin pa/ /don de di ring grub gyur cig /rkang gnyis khyed chag bde legs 
</page>

 <page>
<ph>129</ph><p>091-65a</p>
shog /rkang bzhi khyed cag bde legs shog /khyed cag lam 'gro bde legs shog /phyir 'ong dag kyang bde legs shog /nyin mo bde legs mtshan bde legs/ /nyi ma'i gung la'ang bde legs shing / /khyed cag kun tu bde legs shog /khyed cag sdig 
par ma gyur cig /sangs rgyas lha rnams stong dag gis/ /yongs su bskor te gshegs mdzad kyis/ /sdang sems ldan pa rnams byed cig /snying rje'i bdag nyid can rnams 'khor/ /sangs rgyas rang sangs rgyas rnams dang / /dgra bcom slob pa'i bden tshig gis/ /'jig 
rten mi phan byed pa rnams/ /grong khyer 'dir ni gtong gyur cig /sems can kun dang srog chags kun/ /'byung po kun dang khyed cag kun/ /bde ba 'ba' zhig ldan gyur cig /thams cad nad rnams med par shog /kun gyis bzang rnams mthong gyur cig /gang yang 
sdig par ma gyur cig /'byung po gang dag 'dir ni lhags gyur te/ /sa dang bar snang dag la gnas pa rnams/ /skye dgu rnams la rtag tu byams byed shog /nyin dang mtshan du chos kyang spyod gyur cig /de skad ces bka' stsal nas/ tshe dang ldan pa kun dga' bos btsun pa de 
ltar bgyi'o zhes gsol te/ bcom ldan 'das kyi ltar mnyan nas yangs pa'i grong khyer du song ste/ sgo'i them pa la rkang pa bzhag nas gsang sngags kyi gzhi 'di dag dang tshigs su bcad pa 'di dag kyang smras so/ /bi sa ra ta/ bi sa ra ta/ bi sa ra ta/ bi sa ra ta/ sangs rgyas 'jig rten 
la thugs brtse ba can gyis bka' stsal to/ /sangs rgyas thams cad kyis dgongs pa/ rangs sangs rgyas thams cad kyis bsams pa/ dgra bcom pa thams cad kyis bsams pa/ slob pa thams cad kyis bsams pa/ nyan thos thams cad kyis bsams pa/ bden pa'i tshig dang ldan pa thams 
cad kyis bsams pa/ chos kyis bsams pa/ tshangs bas bsams pa/ tshangs pa so sos bsams pa/ 'dod pa'i dbang phyug gis bsams pa/ dbang pos bsams pa/ lhas bsams pa/ lha ma yin gyi dbang pos bsams pa/ lha ma yin thams cad kyis 
</page>

 <page>
<ph>130</ph><p>091-65b</p>
bsams pa/ lha ma yin gyi mngag gzhug pas bsams pa/ 'byung po thams cad kyis bsams pa/ bi sa ra ta/ bi sa ra ta/ bi sa ra ta/ bi sa ra ta/ sangs rgyas 'jig rten la thugs brtse ba can gyis bka' stsal to/ /muny+tsa ta/ muny+tsa ta/ muny+tsa ta/ muny+tsa ta/ ma 'dug 
shig/ yams kyi nad thams cad zhi bar gyur cig /nirgats+tsha ta/ nirgats+tsha ta/ nirgats+tsha ta/ nirgats+tsha ta/ sangs rgyas lha chen po lha'i yang lha/ lha'i bla ma gshegs shing / dbang po dang bcas pa'i lha rnams dang / tshangs pa dang bcas pa rnams dang / dbang bdag dang bcas 
pa rnams dang / skye dgu'i bdag po dang bcas pa rnams dang / 'jig rten skyong ba bzhi po dag kyang 'ong / lha stong phrag du ma dag dang / lha ma yin gyi dbang po rnams dang / lha ma yin stong phrag du ma dag kyang 'ong / bcom ldan 'das la mngon par dad pa'i 'byung po brgya 
stong mang po dag kyang sems can thams cad kyi don gyi phyir 'ongs te/ de dag khyed la gnod pa chen po byed par 'gyur gyis/ nirgats+tsha ta/ nirgats+tsha ta/ nirgats+tsha ta/ nirgats+tsha ta/ myur du byer cig /khyed cag las gang dag sdang ba'i sems dang ldan pa de dag ni phung bar gyur cig /
gang dag byams pa'i sems dang ldan zhing nyes par mi 'dod la srung bar 'jug par 'dod pa de dag ni 'khod cig /lus la yang 'jug par gyis shig /sangs rgyas 'jig rten la thugs brtse ba can gyis bka' stsal pa/ su mu/ su mu/ su mu/ su mu/ su mu/ su mu ru/ 
su mu ru/ su mu ru/ su mu ru/ su mu ru/ su mu ru/ su mu ru/ mu ru/ mu ru/ mu ru/ mu ru/ mu ru/ mu ru/ mu ru/ mu ru/ mi ri/ mi ri/ mi ri/ mi ri/ mi ri/ mi ri/ mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru 
mi ri/ mu ru mi ri/ mu ru mi ri/ mu ru mi ri/ mu rU ri ti/ ri ri ri ri/ riri/ rI rI rI rI/ rI rI ti/ mi ri mi ri/ mi ri mi ri/ mi ri mi ri/ mi ri mi rI ti/ ha si mi mi rI ti/ sI si ma/ ka~M ka rA/ ka ra ka ta/ ka ra ka ra ka ra/ ka tsa/ ka~M ka rA/ ka~M ka rA/ ka~M ka rA/ ka~M ka rA/ ka~M ka rA/ 
</page>

 <page>
<ph>131</ph><p>091-66a</p>
ka~M ka rA/ ka~M ka rA/ ka~M ka rA/ ka~M ka rA/ ka~M ka rA/ ka~M ka rA/ ka~M ka rA/ ka~M ka rA/ ka~M ka ro tI ti ku ri sho ka~M ka rA/ ka~M ka rI she/ ri ri ri ri/ riri rI/ ta ra te pu swA/ ri pu/ ri pu/ ri pu/ ri pu/ ri pu/ ri pu/ ri pu/ ri pu/ nA thA/ nA nA thA thA/ ri pu ri pu/ na thA thA/ nirgats+tsha ta/ ri pu ri 
pu/ nirgats+tsha ta/ pa la yA tra/ ri pu ri pu/ pa la yA tra/ sangs rgyas 'jig rten la thugs brtse ba can sems can thams cad la phan par lhag par dgongs pa dang ldan pa/ byams pa la gnas pa/ thugs rje dang ldan pa/ dga' ba la gnas pa/ btang snyoms la gnas pa/ 
gshegs kyis k+Shi phran nirgats+tsha ta swA hA/ sangs rgyas kyi ye shes kyi mchog dang / chos nyid kyis lha thams cad dang / 'byung po thams cad la bka' stsal pa'i gsang sngags kyi gzhi 'di dag ni grub pa'o/ /tshigs su bcad pa 'di dag ni grub pa'o/ /gang la ser sna rnam 
chags pa/ /rnam bcom dri ma med mdzad cing / /thugs zhi gnod pa mi mnga' des/ /khyed la bde legs mdzad par 'gyur/ /'dren pa gang zhig 'gro ba rnams/ /thar pa'i lam du 'dzud mdzad cing / /chos rnams thams cad ston pa des/ /khyed la bde legs 
mdzad par 'gyur/ /ston pa rgyug pa rnams kyi rten/ /sems can kun gyi don gyi phyir/ /gang gis bde ba mnga' mdzad des/ /khyed la bde legs mdzad par 'gyur/ /skyob pa gang zhig byams pa yi/ /thugs kyis 'gro ba 'di dag kun/ /bu gcig bzhin du rtag 
bskyangs des/ /khyed la bde legs mdzad par 'gyur/ /gang zhig 'khor bar 'khor ba yi/ /sems can kun gyi rten gyur cing / /gling dang dpung gnyen gyur pa des/ /khyed la bde legs mdzad par 'gyur/ /gang zhig chos kun mngon sum gyur/ /gtsang zhing bslu 
ba mi mnga' la/ /gsung gtsang gtsang mar mdzad pa des/ /khyed la bde legs mdzad par 'gyur/ /dpa' bo chen po gang skyes pas/ /phun sum tshogs don 'byor gyur cing / /don grub tshogs kyang grub pa des/ /khyed la bde legs mdzad par 'gyur/ /
</page>

 <page>
<ph>132</ph><p>091-66b</p>
gang zhig skyes pas sa rnams ni/ /nags tshal bcas par rab g.yos shing / /sems can thams cad rab dga' des/ /khyed la bde legs mdzad par 'gyur/ /byang chub snying por gang zhig gis/ /sa dag rnam drug g.yos gyur cing / /bdud yid mi bder gyur pa des/ /
khyed la bde legs mdzad par 'gyur/ /chos kyi 'khor lo bskor ba na/ /'phags pa'i bden pa rnam gsung ba/ /thub pa'i snyan pa gang byung des/ /khyed la bde legs mdzad par 'gyur/ /yid 'phrog gang gis mu stegs byed/ /thams cad chos kyis pham mdzad cing / /
tshogs kun dbang du mdzad pa des/ /khyed la bde legs mdzad par 'gyur/ /sangs rgyas khyed la bde legs mdzad/ /brgya byin lhar bcas bde legs dang / /'byung po kun gyi bde legs ni/ /khyed la rtag tu sbyin gyur cig /sangs rgyas bsod nams mthu dag dang / /
lha rnams kyis ni bsams pa yis/ /khyed kyi don 'dod gang yin pa/ /don de de ring grub gyur cig /rkang gnyis khyed cag bde legs shog /rkang bzhi khyed cag bde legs shog /khyed cag lam 'gro bde legs shog /phyir ldog dag kyang bde legs 
shog/ /nyin mo bde legs mtshan bde legs/ /nyi ma'i gung la'ang bde legs shing / /khyed cag kun du bde legs shog /khyed cag sdig par ma gyur cig /sangs rgyas lha rnams stong dag gis/ /yongs su bskor te gshegs mdzad kyis/ /sdang sems 
ldan pa rnams byer cig /snying rje'i bdag nyid can rnams 'khod/ /sangs rgyas rang sangs rgyas rnams dang / /dgra bcom slob pa'i bden tshig gis/ /'jig rten mi phan byed pa rnams/ /grong khyer 'dir ni gtong gyur cig /sems can kun dang srog chags kun/ /
'byung po kun dang khyed cag kun/ /bde ba 'ba' zhig ldan gyur cig /thams cad nad rnams med par shog /kun gyis bzang rnams mthong gyur cig /gang yang sdig par ma gyur cig /'byung po gang dag 'dir ni lhags gyur cing / /
</page>

 <page>
<ph>133</ph><p>091-67a</p>
sa dang bar snang dag la gnas pa rnams/ /skye dgu rnams la rtag tu byams byed shog /nyin dang mtshan du chos kyang spyod gyur cig /'phags pa yangs pa'i grong khyer du 'jug pa'i mdo rdzogs so// //paN+Di ta su ren+d+ra bo d+hi dang zhu chen gyi lo ts+tsha ba ban+de 
ye shes sdes bsgyur cing zhus te gtan la phab pa// </page>


</text>