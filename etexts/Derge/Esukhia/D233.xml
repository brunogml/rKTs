
<text>


 <page>
<ph>429</ph><p>064-215a</p>
@##/ /rgya gar skad du/ Ar+ya ma hA me g+ha sU trA da da sha dig bo d+hi sa twa sa mu dra san ni ba ti ma hot+sa ba pi krI Di ta nA ma pa ri brta/ bod skad du/ 'phags pa sprin chen po'i mdo las phyogs bcu'i byang chub sems dpa' rgya mtsho 'dus pa'i dga' ston chen po la rtse ba zhes bya ba'i le'u/ sangs 
rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na bya rgod kyi phung po'i ri la 'od srung chen po la sogs pa dge slong gi dge 'dun chen po sa ya phrag brgyad dang / skye dgu'i bdag mo chen mo la 
sogs pa dge slong ma sa ya phrag drug dang lnga 'bum dang / byang chub sems dpa' sprin chen snying po la sogs pa byang chub sems dpa' sa ya phrag drug dang / brgyad 'bum dang / seng ge la sogs pa lid tsa bI gzhon nu sa ya phrag lnga dang / brgyad 'bum dang thabs cig tu bzhugs so/ /
de'i tshe rgyal po chen po 'phags skyes po la sogs pa rgyal chen bzhi pa'i lha'i bu 'bum phrag tshad med/ grangs med pa dag bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /lha'i bu de dag thams cad 
kyang theg pa chen po la mngon du phyogs pa dang / theg pa chen po la yang dag par zhugs pa'i byang chub sems dpa' sems dpa' chen po sha stag go/ /yang de'i tshe sum cu rtsa gsum gyi gnas nas lha'i dbang po brgya byin la sogs pa sum cu rtsa gsum gyi ris kyi lha'i bu 'bum phrag tshad med grangs 
med pa dag bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /lha'i bu de dag thams cad kyang theg pa chen po la mngon du phyogs pa dang / theg pa chen po la yang dag par zhugs pa'i byang chub 
sems dpa' sems dpa' chen po sha stag go / yang de'i tshe 'phrul dga'i lha'i ris nas lha'i rgyal po rab 'phrul dga' la sogs pa lha'i bu 'bum phrag tshad med grangs med pa dag bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ 
</page>

 <page>
<ph>430</ph><p>064-215b</p>
phyogs gcig tu 'khod do/ /lha'i bu de dag thams cad kyang theg pa chen po la mngon du phyogs pa dang / theg pa chen po la yang dag par zhugs pa'i byang chub sems dpa' sems dpa' chen po sha stag go/ /yang de'i tshe gzhan 'phrul dbang byed kyi lha'i ris nas lha'i rgyal po dbang sgyur la sogs 
pa lha'i bu 'bum phrag tshad med grangs med pa dag bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /lha'i bu de dag thams cad kyang theg pa chen po la mngon du phyogs pa dang / theg pa chen po la yang dag par 
zhugs pa'i byang chub sems dpa' sems dpa' chen po sha stag go/ /yang de'i tshe na klu'i rgyal po pad ma can la sogs pa klu'i rgyal po sa ya phrag gnyis dang brgyad 'bum la klu'i rgyal po re re la yang 'khor klu 'bum phrag grangs med pa dag dang bcom ldan 'das ga la ba der dong ste lhags nas/ bcom 
ldan 'das kyi zhabs la mgo bos phyag 'tshal te/ phyogs gcig tu 'khod do/ /klu'i rgyal po de dag thams cad kyang byang chub sems dpa' sems dpa' chen po ting nge 'dzin tha dad pa thob pa sha stag go/ /yang de'i tshe gnod sbyin gyi rgyal po rnam thos kyi bu la sogs pa gnod sbyin gyi rgyal po 
sa ya phrag gsum dang drug 'bum la gnod sbyin gyi rgyal po re re yang 'khor gnod sbyin 'bum phrag grangs med pa dag dang bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /gnod sbyin gyi rgyal po de dag 
thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe dri za'i rgyal po dga' ba la sogs pa dri za'i rgyal po sa ya phrag gnyis dang brgyad 'bum la dri za'i rgyal po re re yang 'khor dri za 'bum phrag grangs med pa 
dag dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /dri za'i rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha 
</page>

 <page>
<ph>431</ph><p>064-216a</p>
stag go/ /yang de'i tshe lha ma yin gyi rgyal po thags zangs ris la sogs pa lha ma yin gyi rgyal po sa ya phrag brgyad dang / brgyad 'bum la lha ma yin gyi rgyal po re re yang 'khor lha ma yin 'bum phrag grangs med pa dag dang / bcom ldan 'das ga la ba der dong ste lhags 
nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /lha ma yin gyi rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe nam mkha' lding gi rgyal po dri za'i 
glang po la sogs pa nam mkha' lding gi rgyal po sa ya phrag bzhi dang dgu 'bum la nam mkha' lding gi rgyal po re re la yang 'khor nam mkha' lding 'bum phrag grangs med pa dag dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ 
phyogs gcig tu 'khod do/ /nam mkha' lding gi rgyal po de dag thams cad kyang / byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe mi 'am ci'i rgyal po legs mthong la sogs pa mi 'am ci'i rgyal po sa ya phrag dgu dang brgyad 
'bum la mi 'am ci'i rgyal po re re yang 'khor mi 'am ci 'bum phrag grangs med pa dag dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /mi 'am ci'i rgyal po de dag thams cad 
kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe lto 'phye chen po'i rgyal po yon tan zla ba la sogs pa lto 'phye chen po'i rgyal po 'bum phrag mang po la lto 'phye chen po'i rgyal po re re yang 'khor lto 'phye chen po 'bum phrag grangs 
med pa dag dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /lto 'phye chen po'i rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par 
</page>

 <page>
<ph>432</ph><p>064-216b</p>
rtse ba sha stag go/ /yang de'i tshe srin po'i rgyal po 'brog gnas la sogs pa srin po'i rgyal po sa ya phrag brgyad dang brgyad 'bum la srin po'i rgyal po re re yang 'khor srin po 'bum phrag grangs med pa dag dang / bcom ldan 'das ga la ba der dong ste lhags nas/ bcom ldan 'das kyi zhabs 
la mgo bos phyag 'tshal te phyogs gcig tu 'khod do/ /srin po'i rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe grul bum gyi rgyal po drod ldan la sogs pa grul bum gyi rgyal po sa ya phrag bdun dang 
brgyad 'bum la grul bum gyi rgyal po re re yang 'khor grul bum 'bum phrag grangs med pa dag dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /grul bum gyi rgyal po de dag thams cad kyang byang chub 
sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe gcod byed kyi bu'i rgyal po glog legs btsun la sogs pa gcod byed kyi bu'i rgyal po sa ya phrag brgyad la gcod byed kyi bu'i rgyal po re re yang 'khor gcod byed kyi bu 'bum phrag grangs 
med pa dag dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /gcod byed kyi bu'i rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam 
par rtse ba sha stag go/ /yang de'i tshe rig sngags 'chang gi rgyal po rin chen 'dzin la sogs pa rig sngags 'chang gi rgyal po sa ya phrag drug la rig sngags 'chang gi rgyal po re re yang 'khor rig sngags 'chang 'bum phrag grangs med pa dag dang / bcom ldan 'das ga la ba der dong ste/ 
lhags nas bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /yang de'i tshe 'byung po'i rgyal po glang po'i snying po la sogs pa 'byung po'i rgyal po sa ya phrag gsum dang / brgyad 'bum la 'byung po'i rgyal po re re yang 'khor 'byung po 'bum phrag 
</page>

 <page>
<ph>433</ph><p>064-217a</p>
grangs med pa dag dang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /yang de'i tshe drang srong mes sbyin la sogs pa drang srong sa ya phrag dgu la drang srong de dag thams cad kyang mngon 
par shes pa lnga dang ldan pa sha stag ste/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal nas phyogs gcig tu 'khod do/ /yang de'i tshe mnyan yod kyi grong khyer chen po nas ko sa la'i rgyal po gsal rgyal 'khor 'bum phrag du ma 
dang dpung gi tshogs yan lag bzhi pa dag dang / bcom ldan 'das ga la ba der dong ste lhags nas/ de bzhin gshegs pa la rgyal mtshan dang ba dan rnams dngar te/ bcom ldan 'das kyi zhabs la mgo bos phyag 'tshal nas phyogs gcig tu 'khod do/ /yang de'i tshe yul tsam 
pa nas khyim bdag legs sbyin khyim bdag 'bum phrag du ma dang lhan cig tu bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /yang de'i tshe grong dang / grong khyer dang / grong rdal 
dang / rgyal po'i pho brang thams cad nas yul bcu drug gi mi rnams bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /de dag thams cad kyang byang chub sems dpa' sems dpa' 
chen po sha stag go/ /yang de'i tshe mnyan yod kyi grong khyer chen po nas btsun mo ma li ka la sogs pa btsun mo khri drug stong dang / dge bsnyen ma sa ga la sogs pa dge bsnyen ma 'bum phrag du ma thams cad kyang theg pa chen po la yang dag par zhugs pa sha stag bcom ldan 'das kyi zhabs la mgo 
bos phyag 'tshal nas phyogs gcig tu 'khod do/ /lha'i bu dbang phyug chen po la sogs pa gnas gtsang ma'i ris kyi lha'i bu 'bum phrag du ma lha'i bu de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /tshangs 
</page>

 <page>
<ph>434</ph><p>064-217b</p>
pa rin chen skyong la sogs pa tshangs pa 'bum phrag du ma yang / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /lha'i bu mo chu shing lta bu la sogs pa lha'i bu mo 'bum phrag du ma yang 'khor 
de nyid kyi nang du 'dus te/ gar byed cing glu len la lha'i bu mo re res kyang de bzhin gshegs pa la gdugs dang / rgyal mtshan dang / ba dan dpe med pa dngar cing mngon par dngar to/ /dngar cing mngon par dngar nas bcom ldan 'das kyi zhabs la mgo bos phyag 'tshal te phyogs 
gcig tu 'khod do/ /lha'i bu mo de dag thams cad kyang bud med kyi skyon dang bral ba'i byang chub sems dpa' sems dpa' chen po sha stag go/ /lha'i ris re re nas kyang lha'i bu mo 'bum phrag du ma gar byed cing glu len te/ bcom ldan 'das ga la ba der dong ste lhags nas/ de bzhin 
gshegs pa la lha'i gdugs kyi sprin dang / rgyal mtshan gyi sprin dang / ba dan gyi sprin dag dngar cing mngon par dngar te mngon par rab tu dang ra to/ /dngar cing mngon par dngar te mngon par rab tu dngar nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /
lha'i bu mo de dag thams cad kyang bud med kyi skyon dang bral ba'i byang chub sems dpa' sems dpa' chen po sha stag go/ /yang de'i tshe phyogs dang phyogs mtshams dag na dge slong gnas pa de dag kyang 'khor de nyid du 'dus par gyur te/ tshogs nas bcom ldan 'das kyi zhabs la mgo 
bos phyag 'tshal te phyogs gcig tu 'khod do/ /yang de'i tshe rlung gi rgyal po chen po bzhi la 'di lta ste/ rlung gi rgyal po chen po rnam par 'thor rlung zhes bya ba dang / rlung gi rgyal po chen po rnam par 'thor rlung chen po zhes bya ba dang / rlung gi rgyal po chen po shugs dri ma med pa zhes bya ba 
dang / rlung gi rgyal po chen po rjes su cher chags zhes bya ba me tog dang / spos thams cad dang lhan cig ldang zhing bcom ldan 'das ga la ba der dong ste lhags nas/ bcom ldan 'das kyi seng ge'i sgra'i chos snang ba'i sgo zhu bar byed do/ /sprin gyi rgyal po chen po 'bum phrag du ma yang 
</page>

 <page>
<ph>435</ph><p>064-218a</p>
glu dang rol mo'i sgra sna tshogs sgrogs shing nor bu rin po che sna tshogs kyi char 'bebs te/ bcom ldan 'das ga la ba der dong nas lhags te/ seng ge'i sgra'i chos kyi snang ba'i sgo zhu bar byed do/ /yang de'i tshe seng ge dpa' bo la sogs pa ngang pa'i rgyal po 'bum phrag grangs med pa 
dag la ngang pa'i rgyal po re re yang 'khor ngang pa 'bum phrag du ma dag dang / bcom ldan 'das ga la ba der dong ste lhags nas/ bcom ldan 'das la ngang pa'i skad dpe med pa dag gis bstod nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /ngang pa'i 
rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe rma bya'i rgyal po legs mthong la sogs pa rma bya'i rgyal po 'bum phrag grangs med pa la rma bya'i rgyal po re re yang 'khor rma bya 'bum phrag grangs 
med pa dag dang / bcom ldan 'das ga la ba der dong ste lhags nas rma bya'i sgra skad snyan pas bcom ldan 'das la mngon par bstod nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /rma bya'i rgyal po de dag thams cad kyang byang chub sems dpa' 
sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe khu byug gi rgyal po sde la sogs pa khu byug gi rgyal po 'bum phrag grangs med pa la khu byug gi rgyal po re re yang 'khor khu byug 'bum phrag grangs med pa dag dang / bcom ldan 'das ga la ba der dong 
ste lhags nas khu byug gi skad snyan pas bcom ldan 'das la bstod de phyogs gcig tu 'khod do/ /khu byug gi rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe ka la ping ka'i rgyal po pad 
ma'i 'dab ma 'dra ba'i mig la sogs pa ka la ping ka'i rgyal po 'bum phrag grangs med pa la ka la ping ka'i rgyal po re re yang 'khor ka la ping ka 'bum phrag grangs med pa dag ka la ping ka'i sgra skad snyan pa 'byin cing bcom ldan 'das ga la ba der dong ste lhags nas/ sangs rgyas kyi bstod pa 
</page>

 <page>
<ph>436</ph><p>064-218b</p>
yang dag pa dag gis bcom ldan 'das la bstod nas phyogs gcig tu 'khod do/ /ka la ping ka'i rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe shang shang te'u yi rgyal po rgyal ba la 
sogs pa shang shang te'u yi rgyal po 'bum phrag grangs med pa la shang shang te'u yi rgyal po re re yang 'khor shang shang te'u 'bum phrag grangs med pa dag dang / bcom ldan 'das ga la ba der dong ste lhags nas/ sangs rgyas bcom ldan 'das la lha'i sgra skad snyan pas bstod de/ bcom 
ldan 'das kyi zhabs la mgo bos phyag 'tshal nas phyogs gcig tu 'khod do/ /shang shang te'u yi rgyal po de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe bya'i rigs 'dres pa la sogs pa tha dad pa 
grangs med pa las bya'i rigs 'dres pa re re la bya'i rgyal po 'bum phrag grangs med pa yod de/ bya'i rgyal po re re yang 'khor bya 'bum phrag grangs med pa dag dang / bcom ldan 'das ga la ba der dong ste lhags nas/ so so'i bya skad kyi rol mo'i sgra dpe med pa'i gdangs kyis sangs 
rgyas kyi yon tan yang dag pa'i bstod pa dag gis bcom ldan 'das la mngon par bstod nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /bya'i rigs 'dres pa de dag thams cad kyang byang chub sems dpa' sems dpa' chen po ting nge 'dzin tha dad 
pa dag la rnam par rtse ba sha stag go/ /yang de'i tshe seng ge'i rgyal po rin po che pad ma la sogs pa seng ge'i rgyal po 'bum phrag grangs med pa la seng ge'i rgyal po re re yang 'khor seng ge 'bum phrag grangs med pa dag dang / bcom ldan 'das ga la ba der dong ste lhags nas/ seng ge'i sgra 
skad kyi rol mo'i sgra snyan pas bcom ldan 'das la sangs rgyas kyi yon tan yang dag pa dag gis bstod nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /seng ge'i rgyal po de dag thams cad kyang byang chub sems dpa' sems dpa' chen po ting nge 'dzin 
</page>

 <page>
<ph>437</ph><p>064-219a</p>
tha dad pa dag la rnam par rtse ba sha stag go/ /yang de'i tshe spos kyi glang po'i rgyal po ri ka'i na bun lta bu zhes bya ba la sogs pa spos kyi glang po'i rgyal po 'bum phrag grangs med pa la spos kyi glang po'i rgyal po re re yang 'khor spos kyi glang po 'bum phrag grangs med pa dag dang / bcom 
ldan 'das ga la ba der dong ste lhags nas/ bcom ldan 'das la sangs rgyas kyi yon tan yang dag pa dag gis bstod de/ bcom ldan 'das kyi zhabs la mgo bos phyag 'tshal nas lan gsum bskor ba byas te phyogs gcig tu 'khod do/ /spos kyi glang po de dag thams cad kyang byang 
chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe sbrul dang / stag dang / ri dgas rigs tha dad pa 'dres pa thams cad bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te 
phyogs gcig tu 'khod do/ /sbrul dang / stag dang / ri dgas de dag thams cad kyang theg pa chen po la mngon du phyogs pa dang / theg pa chen po la yang dag par zhugs pa'i byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /
yang de'i tshe sha sbrang dang / sbrang bu mchu rings dang / sbrang ma dang / bi shu ka dang / nya dang / ru sbal dang / chu srin byis pa gsod dang / se sa ra dang / 'ug pa dang / sdig pa dang / srin gyi rigs grangs med pa'i yang grangs med pa dag dang / sdig sbrul tha dad pa 'dres pa gnas pa 
thams cad dang / phag dang / khyi dang / wa dang / gzhan yang srog chags phra mo rnams bcom ldan 'das ga la ba der dong ste lhags nas/ sangs rgyas kyi yon tan yang dag pa dag gis bcom ldan 'das la mngon par bstod de/ bcom ldan 'das kyi zhabs la mgo bos phyag 'tshal nas 
phyogs gcig tu 'khod do/ /yang de'i tshe sbrul dang / myur du gdug pa dang / sbrul gzi gu dang / sbrul mi bzad pa'i gdug pa'i rigs 'bum phrag grangs med pa dag bcom ldan 'das ga la ba der dong ste lhags nas/ sangs rgyas kyi yon tan yang dag pa dag gis sangs rgyas bcom ldan 
</page>

 <page>
<ph>438</ph><p>064-219b</p>
'das la bstod de/ bcom ldan 'das kyi zhabs la mgo bos phyag 'tshal nas phyogs gcig tu 'khod do/ /yang de'i tshe lhun po dang lhun po chen po dang / btang bzung dang / btang bzung chen po dang / khor yug dang / khor yug chen po dag dang / ri gzhan dag gi lha rnams rang 
rang gi khang par zhugs nas bcom ldan 'das ga la ba der dong ste lhags nas/ bcom ldan 'das la sangs rgyas kyi yon tan yang dag pa dag gis mngon par bstod de/ bcom ldan 'das kyi zhabs la mgo bos phyag 'tshal te phyogs gcig tu 'khod do/ /lha de dag thams cad kyang byang chub 
sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe sman dang nags kyi lha thams cad rang rang gi khang par zhugs nas bcom ldan 'das ga la ba der dong ste lhags nas/ bcom ldan 'das la sangs rgyas kyi yon tan yang dag pa dag gis 
bstod de/ bcom ldan 'das kyi zhabs la mgo bos phyag 'tshal nas phyogs gcig tu 'khod do/ /lha de dag thams cad kyang byang chub sems dpa' sems dpa' chen po ting nge 'dzin tha dad pa dag la rnam par rtse ba sha stag go/ /yang de'i tshe byang chub sems dpa' sprin chen snying po 'khor rnams dang / 
byang chub sems dpa' kha cig 'di snyam du sems te/ bcom ldan 'das kyi skad cig gcig la bskal pa rgya mtsho dpag tu med pa/ grangs med pa/ bsam gyis mi khyab pa/ mtshungs pa med pa/ gzhal du med pa/ tshad med pa/ brjod du med pa'i yang brjod du med pa la 'jug 
par mdzad pa de ni ji ltar shes par rung / bcom ldan 'das mngon par rdzogs par sangs rgyas pa'i bskal pa bye ba phrag ni ji snyed/ phyogs bcu'i 'jig rten gyi khams kun nas nyon mongs pa can dag tu ni thabs rnam pa sna tshogs la mkhas pa'i tshul gyis mtshams sbyor ba'i 'jig rten gyi 
spyod pa rnams dang / ye shes dang / gzigs pa dang / khams dang / rgyu dang / dmigs pa dang / nges pa'i tshig dang / gdags pa dang / rnam par gzhag pa'i byin gyi rlabs kyi stobs la sbyor ba dag gis sems can rgya mtsho ji snyed cig bla na med pa yang dag par rdzogs pa'i 
</page>

 <page>
<ph>439</ph><p>064-220a</p>
byang chub tu yongs su smin par mdzad cig gu snyam mo/ /yang de'i tshe byang chub sems dpa' sems dpa' chen po sgrib pa thams cad rnam par sel ba sangs rgyas kyis gnang ste/ mi 'jigs pa thob pas byang chub sems dpa' sems dpa' chen po de dag gi sems kyi 
yongs su rtog pa sems kyis shes nas/ byang chub sems dpa' sems dpa' chen po sprin chen snying po la 'di skad ces smras so/ /sprin chen snying po sprin chen po'i mdo la de bzhin gshegs pa rnams kyi dga' ldan gyi gnas su skye ba rnam par gzhag pa'i byin gyi rlabs kyi stobs la sbyor 
ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dga' ldan gyi gnas na bzhugs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin 
gshegs pa rnams kyi dga' ldan gyi gnas nas 'chi 'pho rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi lha mo sgyu 'phrul gyi lhums su skye ba rnam par gzhag pa'i byin gyi rlabs kyi 
stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi lha mo sgyu 'phrul gyi lhums su cha phra bar snang ba rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen 
po'i mdo la de bzhin gshegs pa rnams kyi lum bi ni'i skyed mos tshal du sku bltams pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi lum bi ni'i skyed mos tshal na bzhugs pa 
rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi lum bi ni'i skyed mos tshal du phyogs su gzigs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i 
</page>

 <page>
<ph>440</ph><p>064-220b</p>
sgo yod do/ /sprin chen snying po sprin chen po'i mdo la de bzhin gshegs pa rnams kyi lum bi ni'i skyed mos tshal du gsung brjod pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams 
kyi lum bi ni'i skyed mos tshal nas grong khyer chen po ser skya'i gnas su gshegs pa'i rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dbang phyug chen po rim gro byed du 'ong ba 
rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi stobs kyis rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin 
chen po'i mdo la de bzhin gshegs pa rnams kyi byis pa'i rtse mo rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi yi ge slob pa'i grwa gang du gshegs pa rnam par gzhag pa'i byin 
gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi yi ge dang / bstan bcos dang / lag rtsis dang / brtsi ba dang / shod dgod pa bslab pa rnam par gzhag pa'i byin gyi rlabs kyi stobs la sbyor 
ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi shAkya'i bu mo sa 'tsho ma dam bcas pa thob par bya ba'i bslab pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying 
po sprin chen po'i mdo la de bzhin gshegs pa rnams kyi btsun mo'i 'khor na bzhugs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi skyed mos tshal gyi sar gshegs 
</page>

 <page>
<ph>441</ph><p>064-221a</p>
pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi rgan po dang / nad pa dang / shi ba dang / rab tu byung ba la gzigs pa rnam par gzhag pa'i byin 
gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi rab tu 'byung ba'i phyir grong khyer chen po ser skya'i gnas nas mngon par 'byung ba rnam par gzhag pa'i byin gyi rlabs kyi stobs la sbyor ba zhes bya ba'i chos 
snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi na bza' ngur smrig ba zhes pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi 
dka' ba spyod cing bzhugs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dka' ba spyod pa las bzhengs pa rnam par gzhag pa'i byin gyi rlabs kyi stobs la sbyor ba zhes 
bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi khrus mdzad pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi 
zhal zas la longs spyod pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi byang chub kyi snying por gshegs pa rnam par gzhag pa'i byin gyi rlabs kyi stobs la sbyor ba zhes bya 
ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi byang chub kyi snying po la zhugs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs 
</page>

 <page>
<ph>442</ph><p>064-221b</p>
pa rnams kyi bdud 'gugs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi bdud 'dul ba rnam par gzhag pa'i byin gyi rlabs kyi stobs la sbyor ba zhes bya ba'i chos snang 
ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi mngon par rdzogs par byang chub pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi 
chos kyi 'khor lo bskor bar bskul ba rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi lan gsum du bzlas te chos kyi 'khor lo rnam pa bcu gnyis su bskor ba rnam par 
gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi me'i 'od dang / glog gi 'od dang / zla ba dang / nyi ma'i 'od dang / nor bu'i 'od dang / brgya byin dang / tshangs pa dang / 'jig rten 
skyong gi 'od rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi rgyal po'i bka' rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen 
snying po sprin chen po'i mdo la de bzhin gshegs pa rnams kyi rigs bzhi rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi long ba dang / 'phye bo dang / lkugs pa dang / 'on 
pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi sems can dmyal ba dang / dud 'gro dang / yi dgas dang / gshin rje'i 'jig rten du skye ba rnam par gzhag pa'i byin 
</page>

 <page>
<ph>443</ph><p>064-222a</p>
gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi mi khom pa rnam pa sna tshogs su skye ba rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /
sprin chen snying po sprin chen po'i mdo la de bzhin gshegs pa rnams kyi dge ba bcu'i las kyi lam rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi bsod nams bya ba'i dngos 
po rnam pa sna tshogs rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi spyod pa dang / kun tu rgyu ba dang / gcer bu pa la sogs pa mu stegs byed pa rnam par gzhag pa'i 
byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dug brgyad cu rtsa bzhi kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin 
chen snying po sprin chen po'i mdo la de bzhin gshegs pa rnams kyi 'phrog ma kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi sor mo'i phreng ba'i nad 
kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi gnod sbyin 'brog gnas kun tu 'khrug pa rnam par gzhag pa'i byin gyi rlabs kyi stobs la sbyor ba zhes 
bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi klu'i rgyal po sog ma med kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin 
</page>

 <page>
<ph>444</ph><p>064-222b</p>
gshegs pa rnams kyi mu ge kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi chom rkun kun tu 'khrug pa rnam par gzhag pa'i byin gyi rlabs 
kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi mi ngas kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen 
po'i mdo la de bzhin gshegs pa rnams kyi klu'i gnas dag tu bye ma rab tu 'bar ba kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi klu'i 
gnas dag tu nam mkha' lding kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dge 'dun gyi dbyen kun tu 'khrug pa rnam par gzhag pa'i byin gyi 
rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi brag 'phen pa dang 'jog pa kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin 
chen snying po sprin chen po'i mdo la de bzhin gshegs pa rnams kyi glang po che nor gyis 'jug pa kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi bram ze'i 
bu mo slu byed kun tu 'khrug pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi kun tu rgyu ma mdzes mas sgro btags nas kun tu rgyu kun tu 'khrug pa rnam par gzhag pa'i byin 
</page>

 <page>
<ph>445</ph><p>064-223a</p>
gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi shAkya gsod pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin 
chen po'i mdo la de bzhin gshegs pa rnams kyi nyan thos rnams kyi las su bya ba rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi rang gi lus la las su bya ba rnam par 
gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi theg pa gsum rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen 
po'i mdo la de bzhin gshegs pa rnams kyi 'jigs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi lta bar gyur pa rnam par gzhag pa'i byin gyi rlabs kyi stobs la sbyor ba 
zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi sgro btags pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams 
kyi las su bsgo ba rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi blang ba dang dor ba rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod 
do/ /sprin chen snying po sprin chen po'i mdo la de bzhin gshegs pa rnams kyi 'degs pa dang 'jog pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi 'dus byas rnam 
</page>

 <page>
<ph>446</ph><p>064-223b</p>
par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dngos po bzhi rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying 
po sprin chen po'i mdo la de bzhin gshegs pa rnams kyi gnas rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dngos po rnam par gzhag pa'i byin gyi rlabs kyi 
stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi gnyis rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de 
bzhin gshegs pa rnams kyi mtshan nyid rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi dmigs pa rnam par gzhag pa'i byin gyi rlabs kyi stobs la sbyor 
ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi mtha' rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin 
gshegs pa rnams kyi lus rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi 'khor rnam par gzhag pa'i byin gyi rlabs kyi stobs la sbyor ba zhes bya ba'i chos snang 
ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi brjod du med pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams 
</page>

 <page>
<ph>447</ph><p>064-224a</p>
kyi kun nas nyon mongs pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi chags pa rnam par gzhag pa'i byin gyi rlabs kyi stobs la sbyor ba zhes bya 
ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi rlom sems rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi 
yod pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi ming rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying 
po sprin chen po'i mdo la de bzhin gshegs pa rnams kyi bdag tu rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi rgyu dang rkyen gyi rnam par gzhag pa'i byin gyi rlabs kyi stobs 
la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi 'dres pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa 
rnams kyi yi ge rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /sprin chen snying po sprin chen po'i mdo la de bzhin gshegs pa rnams kyi nga rgyal med pa rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /
sprin chen snying po sprin chen po'i mdo la de bzhin gshegs pa rnams kyi yul bsam gyis mi khyab pa'i rnam par gzhag pa'i byin gyi rlabs kyi stobs la sbyor ba zhes bya ba'i chos snang ba'i sgo yod do/ /de dag la sogs pa de bzhin gshegs pa rnams kyi chos snang ba'i sgo bye ba khrag khrig brgya 
</page>

 <page>
<ph>448</ph><p>064-224b</p>
stong phrag gang gA'i klung gi bye ma snyed yod do/ /de'i tshe bcom ldan 'das kyi mdzod spu nas 'od zer chags pa med pa'i 'jigs pa med pa'i rigs zhes bya ba 'od zer gyi 'khor grangs med pa dag byung ste/ des phyogs bcu'i 'jig rten gyi khams rab 'byam thams cad snang ba chen 
pos khyab par byas te/ bdud kyi gnas thams cad mog mog por byas nas sangs rgyas kyi khyu mchog tu gyur pa bstan te/ sems can gyi khams mtha' yas pa bla na med pa yang dag par rdzogs pa'i byang chub tu yongs su smin par byas nas phyir log ste de bzhin gshegs pa 
la lan grangs med par bskor ba byas nas byang chub sems dpa' kun tu bzang po'i lus la phog par gyur to/ /de nas byang chub sems dpa' sems dpa' chen po kun tu bzang pos mi 'jigs pa thob nas stan las langs te/ bla gros phrag pa gcig tu gzar nas pus mo 
g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das kyis dga' ldan gyi gnas su skye ba rnam par gzhag pa'i byin gyi rlabs kyi stobs la sbyor bas byang chub sems dpa' 
gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis dga' ldan gyi gnas na bzhugs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na 
med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis 'chi 'pho rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang 
chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis lha mo sgyu 'phrul gyi lhums su skye ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu 
</page>

 <page>
<ph>449</ph><p>064-225a</p>
bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis lha mo sgyu 'phrul gyi lhums su cha phra bar snang ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu 
bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis lum bi ni'i skyed mos tshal du sku bltams pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu 
bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis lum bi ni'i skyed mos tshal du gom pa 'dor ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa 
de dag bcom ldan 'das kyis 'khor 'dir bsdu bar gsol/ bcom ldan 'das kyis lum bi ni'i skyed mos tshal du phyogs su gzigs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang 
chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis lum bi ni'i skyed mos tshal du gsung brjod pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs 
pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis lum bi ni'i skyed mos tshal nas grong khyer chen po ser skya'i gnas su gshegs pa rnam par gzhag pa'i byin gyi rlabs kyi stobs la sbyor bas byang chub sems dpa' 
gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis dbang phyug chen po rim gro bgyid du mchi ba rnam par gzhag pa'i byin gyi rlabs kyi stobs la sbyor bas byang chub sems dpa' 
</page>

 <page>
<ph>450</ph><p>064-225b</p>
gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis stobs kyi rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag 
par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis byis pa'i rtsed mo rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag 
bcom ldan 'das kyis 'khor 'dir bsdu bar gsol/ bcom ldan 'das kyis yi ge slob pa'i grwa gang du gshegs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 
'das kyis 'khor 'dir bsdu bar gsol/ bcom ldan 'das kyis yi ge dang / bstan bcos dang / lag rtsis dang / brtsi ba dang / shod dgod pa bslab pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang 
chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis shAkya'i bu mo sa 'tsho ma dam bcas pa thob par bgyi ba'i bslab pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par 
rdzogs pa'i byang chub la bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis btsun mo'i 'khor na bzhugs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i 
byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis grong khyer chen po ser skya'i gnas nas skyed mos tshal gyi sar gshegs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa 
</page>

 <page>
<ph>451</ph><p>064-226a</p>
yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis rgan po dang / nad pa dang / shi ba dang / rab tu byung ba gzigs pa rnam par gzhag pa'i byin gyi rlabs kyi stobs la sbyor bas byang 
chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis rab tu 'byung bar mngon par phyogs te/ grong khyer chen po ser skya'i gnas nas mngon par 'byung ba rnam 
par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis na bza' ngur smrig bzhes pa rnam par gzhag pa'i 
byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis dka' thub spyod cing bzhugs pa rnam par gzhag pa'i byin gyi 
rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis dka' thub spyod pa la bzhengs pa rnam par gzhag pa'i byin gyi rlabs kyi 
stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis khrus mdzad pa rnam par gzhag pa'i byin gyi rlabs kyi stobs la sbyor bas byang chub 
sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis zhal zas la longs spyod pa rnam par gzhag pa'i byin gyi rlabs kyi stobs la sbyor bas byang chub sems dpa' 
</page>

 <page>
<ph>452</ph><p>064-226b</p>
gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis byang chub kyi snying por gshegs pa rnam par gzhag pa'i byin gyi rlabs kyi stobs la sbyor bas byang chub sems dpa' 
gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis byang chub kyi snying po la bzhugs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag 
bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis bdud 'gugs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag 
par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis bdud 'dul ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu 
bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis mngon par rdzogs par byang chub pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod 
pa de dag bcom ldan 'das kyis 'khor 'dir bsdu bar gsol/ bcom ldan 'das kyis chos kyi 'khor lo bskor bar bskul ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de 
dag bcom ldan 'das kyis 'khor 'dir bsdu bar gsol/ bcom ldan 'das kyis lan gsum du bzlas te chos kyi 'khor lo rnam pa bcu gnyis su bskor ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par 
</page>

 <page>
<ph>453</ph><p>064-227a</p>
rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis zhugs kyi 'od dang glog gi 'od dang / zla ba dang nyi ma'i 'od dang / nor bu'i 'od dang / brgya byin dang / tshangs pa dang / 'jig rten skyong ba'i 
'od rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis rgyal po'i bka' rnam par gzhag pa'i byin 
gyi rlabs kyi stobs lasbyor bas byang chub sems dpa' gang dag bla na med pa yang dag par rdzogs pa'i byang chub tu bkod pade dag bcom ldan 'das kyis 'khor 'dir bsdu bar gsol/ bcom ldan 'das kyis rigs bzhi rnam par gzhag pa'i byin gyi rlabs kyi stobs la sbyor 
bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis long ba dang / 'phye bo dang / lkugs pa dang / 'on pa rnam par gzhag pa'i byin gyi rlabs kyi 
stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis sems can dmyal ba dang / dud 'gro dang / yi dgas dang / gshin rje'i 
'jig rten du skye ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis phyogs bcu'i 'jig 
rten gyi khams kun nas nyon mongs pa can dag tu mi khom pa rnam pa sna tshogs su skye ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir 
</page>

 <page>
<ph>454</ph><p>064-227b</p>
bsdu bar gsol/ bcom ldan 'das kyis dge ba bcu'i las kyi lam rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ 
bcom ldan 'das kyis bsod nams bgyi ba'i dngos po rnam pa sna tshogs rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu 
bar gsol/ bcom ldan 'das kyis spyod pa pa dang / kun tu rgyu ba dang / gcer bu pa la sogs pa mu stegs can rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 
'das kyis 'khor 'dir bsdu bar gsol/ bcom ldan 'das kyis dug brgyad cu rtsa bzhi kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 
'das kyis 'khor 'dir bsdu bar gsol/ bcom ldan 'das kyis 'phrog ma kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 
'dir bsdu bar gsol/ bcom ldan 'das kyis sor mo'i phreng ba kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu 
bar gsol/ bcom ldan 'das kyis gnod sbyin 'brog gnas kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir 
</page>

 <page>
<ph>455</ph><p>064-228a</p>
bsdu bar gsol/ bcom ldan 'das kyis klu'i rgyal po sog ma med kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das 
kyis 'khor 'dir bsdu bar gsol/ bcom ldan 'das kyis mu ge kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar 
gsol/ bcom ldan 'das kyis chom rkun kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ 
bcom ldan 'das kyis mi ngas kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das 
kyis phyogs bcu'i 'jig rten gyi khams kun nas nyon mongs pa can dag gi klu'i gnas dag tu bye ma rab tu 'bar ba kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de 
dag bcom ldan 'das kyis 'khor 'dir bsdu bar gsol/ bcom ldan 'das kyis klu'i gnas dag tu nam mkha' lding kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu 
bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis dge 'dun gyi dbyen kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod 
</page>

 <page>
<ph>456</ph><p>064-228b</p>
pa de dag bcom ldan 'das kyis 'khor 'dir bsdu bar gsol/ bcom ldan 'das kyis brag 'phen pa dang 'jog pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag 
bcom ldan 'das kyis 'khor 'dir bsdu bar gsol/ bcom ldan 'das kyis glang po che nor gyis 'jug kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de 
dag bcom ldan 'das kyis 'khor 'dir bsdu bar gsol/ bcom ldan 'das kyis bram ze'i bu mo slu byed kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu 
bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis kun tu rgyu ma mdzes mas sgro btags nas kun tu rgyu kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa 
yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis shAkya gsod pa kun tu 'khrug pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang 
dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis nyan thos rnams kyi las su bya ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par 
rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das kyis rang gi lus la las su bya ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs 
</page>

 <page>
<ph>457</ph><p>064-229a</p>
pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das bgrod pa ni gcig pur bas te/ gnyis sam gsum ma mchis la/ phyogs bcu'i 'jig rten thams cad na yang bgrod pa gcig pur bas te/ gnyis 
dang gsum du ma mchis pa 'di ni chos nyid lags na bcom ldan 'das kyis phyogs bcu'i 'jig rten gyi khams kun nas nyon mongs pa can dag tu theg pa gsum rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs 
pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni 'jig pa ma mchis pa lags te/ 'jig pa rnam par dag pa lags so/ /de ci'i slad du zhe na/ 'jig pa'i rang bzhin las gzhan ma lags pa'i slad 
du ste/ 'jig pa'i rang bzhin las 'jig pa ma mchis pa gzhan ma lags te/ 'jig pa'i rang bzhin nyid 'jig pa ma mchis pa lags te/ 'jig pa'i rang bzhin gyis 'jig pa ma mchis pa shes pa des chos thams cad 'jig pa ma mchis pa lags na bcom ldan 'das 
kyis 'jig pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni stong pa ste/ 
lta bar gyur pa rnam par dag pa lags so/ /de ci'i slad du zhe na/ lta bar gyur pa'i rang bzhin las gzhan ma lags pa'i slad du ste/ lta bar gyur pa'i rang bzhin las stong pa nyid gzhan ma lags kyi lta bar gyur pa'i rang bzhin nyid stong pa nyid lags te/ lta bar gyur pa'i rang 
bzhin gyis stong pa nyid shes pa des chos thams cad stong pa lags na bcom ldan 'das kyis lta bar gyur pa/ rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 
</page>

 <page>
<ph>458</ph><p>064-229b</p>
'das kyis 'khor 'dir bsdu bar gsol/ bcom ldan 'das chos thams cad ni sgro btags pa ma mchis pa ste/ sgro btags pa rnam par dag pa lags so/ /de ci'i slad du zhe na/ sgro btags pa'i rang bzhin las gzhan ma lags pa'i slad du ste/ sgro btags pa'i 
rang bzhin las sgro btags pa ma mchis pa gzhan ma lags kyi/ sgro btags pa'i rang bzhin nyid sgro btags pa ma mchis pa lags te/ sgro btags pa'i rang bzhin gyis sgro btags pa ma mchis pa shes pa des chos thams cad sgro btags pa ma mchis pa lags na 
bcom ldan 'das kyis sgro btags pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa gang lags pa de dag bcom ldan 'das kyis 'khor 'dir bsdu bar gsol/ bcom ldan 
'das chos thams cad ni las su bsko ba ma mchis pa ste/ las su bsko ba rnam par dag pa lags so/ /de ci'i slad du zhe na/ las su bsko ba'i rang bzhin las gzhan ma lags pa'i slad du ste/ las su bsko ba'i rang bzhin las las su bsko ba ma mchis pa gzhan 
ma lags kyi/ las su bsko ba'i rang bzhin nyid las su bsko ba ma mchis pa lags te/ las su bsko ba'i rang bzhin gyis las su bsko ba ma mchis pa shes pa des chos thams cad las su bsko ba ma mchis pa lags na/ bcom ldan 'das kyis las su bsko ba rnam par gzhag 
pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni blang ba dang dor ba ma mchis pa ste/ blang ba 
dang dor ba rnam par dag pa lags so/ /de ci'i slad du zhe na/ blang ba dang dor ba'i rang bzhin las gzhan ma lags pa'i slad du ste/ blang ba dang dor ba'i rang bzhin las blang ba dang dor ba ma mchis pa gzhan ma lags kyi blang ba dang dor ba'i rang bzhin nyid blang ba dang dor ba 
</page>

 <page>
<ph>459</ph><p>064-230a</p>
ma mchis pa lags te/ blang ba dang dor ba'i rang bzhin gyis blang ba dang dor ba ma mchis pa shes pa des chos thams cad blang ba dang dor ba ma mchis pa lags na bcom ldan 'das kyis blang ba dang dor ba rnam par gzhag pa'i byin gyi rlabs kyi stobs la sbyor bas 
byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni 'deg pa dang 'jog pa ma mchis pa ste/ 'deg pa dang 'jog pa rnam par dag 
pa lags so/ /de ci'i slad du zhe na/ 'deg pa dang 'jog pa'i rang bzhin las gzhan ma lags pa'i slad du ste/ 'deg pa dang 'jog pa'i rang bzhin las 'deg pa dang 'jog pa ma mchis pa gzhan ma lags kyi/ 'deg pa dang 'jog pa'i rang bzhin nyid 'deg pa 
dang 'jog pa ma mchis pa lags te/ 'deg pa dang 'jog pa'i rang bzhin gyis 'deg pa dang 'jog pa ma mchis pa shes pa des chos thams cad 'deg pa dang 'jog pa ma mchis pa lags na bcom ldan 'das kyis 'deg pa dang 'jog pa rnam par gzhag pa'i byin gyi rlabs 
kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni 'dus ma byas pa ste/ 'dus byas rnam par dag pa lags so/ /
de ci'i slad du zhe na/ 'dus byas kyi rang bzhin las gzhan ma lags pa'i slad du ste/ 'dus byas kyi rang bzhin las 'dus ma byas gzhan ma lags kyi/ 'dus byas kyi rang bzhin nyid 'dus ma byas lags te/ 'dus byas kyi rang bzhin gyis 'dus ma byas shes pa des 
chos thams cad 'dus ma byas pa lags na bcom ldan 'das kyis 'dus byas rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar 
</page>

 <page>
<ph>460</ph><p>064-230b</p>
gsol/ bcom ldan 'das chos thams cad ni dngos gzhi ma mchis pa lags te/ dngos gzhi rnam par dag pa lags so/ /de ci'i slad du zhe na/ dngos gzhi'i rang bzhin las gzhan ma lags pa'i slad du ste/ dngos gzhi'i rang bzhin las dngos gzhi ma mchis pa 
gzhan ma lags kyi/ dngos gzhi'i rang bzhin nyid dngos gzhi ma mchis pa lags te/ dngos gzhi'i rang bzhin gyis dngos gzhi ma mchis par shes pa des chos thams cad dngos gzhi ma mchis pa lags na bcom ldan 'das kyis dngos gzhi rnam par gzhag pa'i byin gyi rlabs 
kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni gnas ma mchis pa ste/ gnas rnam par dag pa lags so/ /
de ci'i slad du zhe na/ gnas kyi rang bzhin las gzhan ma lags pa'i slad du ste/ gnas kyi rang bzhin las gnas ma mchis pa gzhan ma lags kyi/ gnas kyi rang bzhin nyid gnas ma mchis pa lags te/ gnas kyi rang bzhin gyis gnas ma mchis pa shes pa des 
chos thams cad gnas ma mchis pa lags na bcom ldan 'das kyis gnas rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar 
gsol/ bcom ldan 'das chos thams cad ni dngos po ma mchis pa lags te/ dngos po rnam par dag pa lags so/ /de ci'i slad du zhe na/ dngos po'i rang bzhin las gzhan ma lags pa'i slad du ste/ dngos po'i rang bzhin las dngos po ma mchis pa gzhan ma lags 
kyi/ dngos po'i rang bzhin nyid dngos po ma mchis pa lags te/ dngos po'i rang bzhin gyis dngos po ma mchis pa shes pa des chos thams cad dngos po ma mchis pa lags na bcom ldan 'das kyis dngos po rnam par gzhag pa'i byin gyi rlabs kyi stobs la sbyor bas byang chub 
</page>

 <page>
<ph>461</ph><p>064-231a</p>
sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni gnyis su ma mchis pa lags te/ gnyis rnam par dag pa lags so/ /de 
ci'i slad du zhe na/ gnyis kyi rang bzhin las gzhan ma lags pa'i slad du ste/ gnyis kyi rang bzhin las gnyis su ma mchis pa gzhan ma lags kyi/ gnyis kyi rang bzhin nyid gnyis su ma mchis pa lags te/ gnyis kyi rang bzhin gyis gnyis su ma mchis pa shes 
pa des chos thams cad gnyis su ma mchis pa lags na/ bcom ldan 'das kyis gnyis rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 
'dir bsdu bar gsol/ bcom ldan 'das chos thams cad ni mtshan nyid ma mchis pa lags te/ mtshan nyid rnam par dag pa lags so/ /de ci'i slad du zhe na/ mtshan nyid kyi rang bzhin las gzhan ma lags pa'i slad du ste/ mtshan nyid kyi rang bzhin las mtshan 
nyid ma mchis pa gzhan ma lags kyi/ mtshan nyid kyi rang bzhin nyid mtshan nyid ma mchis pa lags te/ mtshan nyid kyi rang bzhin gyis mtshan nyid ma mchis pa shes pa des chos thams cad mtshan nyid ma mchis pa lags na bcom ldan 'das kyis mtshan nyid rnam par gzhag pa'i 
byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni dmigs pa ma mchis pa lags te/ dmigs pa rnam 
par dag pa lags so/ /de ci'i slad du zhe na/ dmigs pa'i rang bzhin las gzhan ma lags pa'i slad du ste/ dmigs pa'i rang bzhin las dmigs pa ma mchis pa gzhan ma lags kyi/ dmigs pa'i rang bzhin nyid dmigs pa ma mchis pa lags te/ dmigs pa'i rang 
</page>

 <page>
<ph>462</ph><p>064-231b</p>
bzhin gyis/ dmigs pa ma mchis pa shes pa des chos thams cad dmigs pa ma mchis pa lags na bcom ldan 'das kyis dmigs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub 
tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni dbu ma'i lam lags te/ mtha' rnam par dag pa lags so/ /de ci'i slad du zhe na/ mtha'i rang bzhin las gzhan ma lags pa'i slad du ste/ mtha'i rang 
bzhin las dbu ma'i lam gzhan ma lags kyi/ mtha'i rang bzhin nyid dbu ma'i lam lags te/ mtha'i rang bzhin gyis dbu ma'i lam shes pa des chos thams cad dbu ma'i lam lags na bcom ldan 'das kyis mtha' rnam par gzhag pa'i byin gyi rlabs kyi stobs la sbyor 
bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni lus ma mchis pa lags te/ lus rnam par dag pa lags so/ /de ci'i slad du zhe na/ 
lus kyi rang bzhin las gzhan ma lags pa'i slad du ste/ lus kyi rang bzhin las lus ma mchis pa nyid gzhan ma lags kyi/ lus kyi rang bzhin nyid lus ma mchis pa nyid lags te/ lus kyi rang bzhin gyis lus ma mchis pa shes pa des chos thams cad lus ma mchis pa 
lags na bcom ldan 'das kyis lus rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni 
'khor ba ma mchis pa lags te/ 'khor ba rnam par dag pa lags so/ /de ci'i slad du zhe na/ 'khor ba'i rang bzhin las gzhan ma lags pa'i slad du ste/ 'khor ba'i rang bzhin las 'khor ba ma mchis pa gzhan ma lags kyi/ 'khor ba'i rang bzhin nyid 'khor ba ma mchis 
</page>

 <page>
<ph>463</ph><p>064-232a</p>
pa lags te/ 'khor ba'i rang bzhin gyis 'khor ba ma mchis pa shes pa des chos thams cad 'khor ba ma mchis pa lags na bcom ldan 'das kyis 'khor ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang 
dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni brjod du med pa ma mchis pa lags te/ brjod du med pa rnam par dag pa lags so/ /de ci'i slad du zhe na/ brjod du med pa'i rang bzhin 
las gzhan ma lags pa'i slad du ste/ brjod du med pa'i rang bzhin las brjod du med pa ma mchis pa gzhan ma lags kyi/ brjod du med pa'i rang bzhin nyid brjod du med pa ma mchis pa lags te/ brjod du med pa'i rang bzhin gyis brjod du med pa ma mchis pa shes pa des chos thams 
cad brjod du med pa ma mchis pa lags na bcom ldan 'das kyis brjod du med pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar 
gsol/ bcom ldan 'das chos thams cad ni kun nas nyon mongs pa ma mchis pa lags te/ kun nas nyon mongs pa rnam par dag pa lags so/ /de ci'i slad du zhe na/ kun nas nyon mongs pa'i rang bzhin las gzhan ma lags pa'i slad du ste/ kun nas nyon mongs 
pa'i rang bzhin las kun nas nyon mongs pa ma mchis pa gzhan ma lags kyi/ kun nas nyon mongs pa'i rang bzhin nyid kun nas nyon mongs pa ma mchis pa lags te/ kun nas nyon mongs pa'i rang bzhin gyis kun nas nyon mongs pa ma mchis pa shes pa des chos thams cad kun nas 
nyon mongs pa ma mchis pa lags na bcom ldan 'das kyis kun nas nyon mongs pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ 
</page>

 <page>
<ph>464</ph><p>064-232b</p>
bcom ldan 'das chos thams cad ni chags pa ma mchis pa lags te/ chags pa rnam par dag pa lags so/ /de ci'i slad du zhe na/ chags pa'i rang bzhin las gzhan ma lags pa'i slad du ste/ chags pa'i rang bzhin las chags pa ma mchis pa gzhan ma lags kyi/ 
chags pa'i rang bzhin nyid chags pa ma mchis pa lags te/ chags pa'i rang bzhin gyis chags pa ma mchis pa shes pa des chos thams cad chags pa ma mchis pa lags na bcom ldan 'das kyis chags pa rnam par gzhag pa'i byin gyi rlabs kyi stobs la sbyor bas byang chub 
sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni rlom sems ma mchis pa lags te/ rlom sems rnam par dag pa lags so/ /de ci'i slad 
du zhe na/ rlom sems kyi rang bzhin las gzhan ma lags pa'i slad du ste/ rlom sems kyi rang bzhin las rlom sems ma mchis pa gzhan ma lags kyi/ rlom sems kyi rang bzhin nyid rlom sems ma mchis pa lags te/ rlom sems kyi rang bzhin gyis rlom sems ma 
mchis pa shes pa des chos thams cad rlom sems ma mchis pa lags na/ bcom ldan 'das kyis rlom sems rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das 
kyis 'khor 'dir bsdu bar gsol/ bcom ldan 'das chos thams cad ni yod pa ma mchis pa lags te/ yod pa rnam par dag pa lags so/ /de ci'i slad du zhe na/ yod pa'i rang bzhin las gzhan ma lags pa'i slad du ste/ yod pa'i rang bzhin las yod pa ma mchis pa 
gzhan ma lags kyi/ yod pa'i rang bzhin nyid yod pa ma mchis pa lags te/ yod pa'i rang bzhin gyis yod pa ma mchis pa shes pa des chos thams cad yod pa ma mchis pa lags na/ bcom ldan 'das kyis yod pa rnam par gzhag pa'i byin gyi rlabs kyi stobs la sbyor bas 
</page>

 <page>
<ph>465</ph><p>064-233a</p>
byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni ming ma mchis pa lags te/ ming rnam par dag pa lags so/ /de ci'i slad 
du zhe na/ ming gi rang bzhin las gzhan ma lags pa'i slad du ste/ ming gi rang bzhin las ming ma mchis pa gzhan ma lags kyi ming gi rang bzhin nyid ming ma mchis pa lags te/ ming gi rang bzhin gyis ming ma mchis pa shes pa des chos thams cad ming ma mchis pa lags na bcom ldan 
'das kyis ming rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni bdag ma mchis pa 
lags te/ bdag rnam par dag pa lags so/ /de ci'i slad du zhe na/ bdag gi rang bzhin las gzhan ma lags pa'i slad du ste/ bdag gi rang bzhin las bdag ma mchis pa'i rang bzhin gzhan ma lags kyi/ bdag gi rang bzhin nyid bdag ma mchis pa lags te/ bdag 
gi rang bzhin gyis bdag ma mchis pa shes pa des/ chos thams cad bdag ma mchis pa lags na bcom ldan 'das kyis bdag rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag 
bcom ldan 'das kyis 'khor 'dir bsdu bar gsol/ bcom ldan 'das chos thams cad ni rgyu dang rkyen gyi bya ba ma mchis pa lags te/ rgyu dang rkyen gyi bya ba rnam par dag pa lags so/ /de ci'i slad du zhe na/ rgyu dang rkyen gyi bya ba'i rang bzhin las gzhan ma lags pa'i slad du ste/ 
rgyu dang rkyen gyi bya ba'i rang bzhin las rgyu dang rkyen gyi bya ba ma mchis pa gzhan ma lags kyi/ rgyu dang rkyen gyi bya ba'i rang bzhin nyid rgyu dang rkyen gyi bya ba ma mchis pa lags te/ rgyu dang rkyen gyi bya ba'i rang bzhin gyis rgyu dang rkyen gyi bya ba ma mchis pa shes pa des chos thams cad rgyu dang rkyen gyi bya 
</page>

 <page>
<ph>466</ph><p>064-233b</p>
ba ma mchis pa lags na/ bcom ldan 'das kyis rgyu dang rkyen gyi bya ba rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ 
bcom ldan 'das chos thams cad ni 'dres pa ma mchis pa lags te/ 'dres pa rnam par dag pa lags so/ /de ci'i slad du zhe na/ 'dres pa'i rang bzhin las gzhan ma lags pa'i slad du ste/ 'dres pa'i rang bzhin las 'dres pa ma mchis pa gzhan ma lags kyi/ 'dres pa'i 
rang bzhin nyid 'dres pa ma mchis pa lags te/ 'dres pa'i rang bzhin gyis 'dres pa ma mchis pa shes pa des chos thams cad 'dres pa ma mchis pa lags na bcom ldan 'das kyis 'dres pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag 
bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni yi ge ma mchis pa lags te/ yi ge rnam par dag pa lags so/ /de ci'i slad du zhe na/ yi ge'i rang bzhin 
las gzhan ma lags pa'i slad du ste/ yi ge'i rang bzhin las yi ge ma mchis pa gzhan ma lags kyi/ yi ge'i rang bzhin nyid yi ge ma mchis pa lags te/ yi ge'i rang bzhin gyis yi ge ma mchis pa shes pa des chos thams cad yi ge ma mchis pa lags na bcom 
ldan 'das kyis yi ge rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni nga rgyal 
med pa ma mchis pa lags te/ nga rgyal med pa rnam par dag pa lags so/ /de ci'i slad du zhe na/ nga rgyal med pa'i rang bzhin las gzhan ma lags pa'i slad du ste/ nga rgyal med pa'i rang bzhin las nga rgyal med pa ma mchis pa gzhan ma lags kyi/ nga rgyal med pa'i rang 
</page>

 <page>
<ph>467</ph><p>064-234a</p>
bzhin nyid nga rgyal ma mchis pa lags te/ nga rgyal med pa'i rang bzhin gyis nga rgyal med pa ma mchis pa shes pa des chos thams cad nga rgyal med pa ma mchis pa lags na/ bcom ldan 'das kyis nga rgyal med pa rnam par gzhag pa'i byin gyi rlabs kyi stobs la 
sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ bcom ldan 'das chos thams cad ni yul bsam gyis mi khyab pa lags te/ yul bsam gyis mi khyab pa rnam 
par dag pa lags so/ /de ci'i slad du zhe na/ yul bsam gyis mi khyab pa'i rang bzhin las gzhan ma lags pa'i slad du ste/ yul bsam gyis mi khyab pa'i rang bzhin las yul bsam gyis mi khyab pa ma mchis pa gzhan ma lags kyi/ yul bsam gyis mi khyab 
pa'i rang bzhin nyid yul bsam gyis mi khyab pa ma mchis pa lags te/ yul bsam gyis mi khyab pa'i rang bzhin gyis yul bsam gyis mi khyab pa ma mchis pa shes pa des chos thams cad yul bsam gyis mi khyab pa ma mchis pa lags na/ bcom ldan 'das kyis phyogs bcu'i 'jig rten 
gyi khams kun nas nyon mongs pa can dag tu yul bsam gyis mi khyab pa rnam par gzhag pa'i byin gyi rlabs kyi stobs la sbyor bas byang chub sems dpa' gang dag bla na med pa yang dag par rdzogs pa'i byang chub tu bkod pa de dag bcom ldan 'das kyis 'khor 'dir bsdu bar gsol/ 
de bzhin du stong pa nyid kyi sgor 'jug pa grangs med pa dag la phan tshun gnyen por gyur pa 'dres pa'i tshul dag gis 'jug par bya'o/ /bcom ldan 'das kyis phyogs bcu'i 'jig rten gyi khams kun nas nyon mongs pa can dag tu thabs rnam pa sna tshogs la mkhas pa'i tshul gyis 
mtshams sbyor ba'i 'jig rten gyi spyod pa rnams dang / ye shes dang / gzigs pa dang / khams dang / rgyu dang / dmigs pa dang / nges pa'i tshig dang / gdags pa dang / rnam par gzhag pa'i byin gyi rlabs kyi stobs la sbyor bas sems can rgya mtsho ji snyed bla na med pa 
</page>

 <page>
<ph>468</ph><p>064-234b</p>
yang dag par rdzogs pa'i byang chub tu yongs su smin par mdzad pa'i byang chub sems dpa' gang lags pa de dag bcom ldan 'das kyis 'khor 'dir bsdu bar gsol/ de skad ces gsol nas/ bcom ldan 'das kyis 'khor de dag gi lhag pa'i bsam pa thugs su chud de/ phyogs 
bcu'i byang chub sems dpa' rnams kyi mthong bar 'dod pa mkhyen nas bsam pa yongs su rdzogs par mdzad pa dang / byang chub sems dpa' de dag bsdu bar bya ba'i phyir zhabs gnyis kyi mthil nas 'od zer rgya mtsho'i sprin 'jig rten gyi khams rgya mtsho gang gA'i klung lnga bcu'i bye ma snyed kyi 
rdul phra rab kyi rdul 'bum phrag bye ba khrag khrig grangs med pa snyed phyung ngo / /de bzhin du zhabs gnyis kyi sor mo'i tshigs re re dang / de bzhin du rje ngar gnyis dang / de bzhin du pus mo'i lha nga gnyis dang / de bzhin du brla gnyis dang / de bzhin du sta zur gnyis dang / de bzhin du 
rtsib logs gnyis dang / de bzhin du lte ba khung dang / de bzhin du phrag pa gnyis dang / de bzhin du dpung mgo gnyis dang / de bzhin du dpung pa gnyis dang / de bzhin du lag mthil gnyis dang / de bzhin du phyag sor gyi tshigs re re dang / de bzhin du gtsug tor dang / de bzhin 
du mdzod spu dang / de bzhin du dbu'i skra nyag ma re re dang / de bzhin du mtshan re re dang / de bzhin du dpe byad bzang po re re dang / de bzhin du spu'i khung bu re re nas kyang 'od zer rgya mtsho'i sprin 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba 
khrag khrig grangs med pa snyed phyung ste/ shar phyogs su 'phros so/ /de las 'od zer gcig gis kyang 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho snang ba chen 
pos khyab par gyur te/ 'jig rten gyi khams rgya mtsho gang 'od zer gcig gis khyab pa de gnyis kyis khyab par mi byed do/ /shar phyogs ji lta ba de bzhin du lho dang / nub dang / byang dang / de bzhin du byang shar gyi mtshams dang / de bzhin du shar lho'i mtshams dang / de 
</page>

 <page>
<ph>469</ph><p>064-235a</p>
bzhin du lho nub kyi mtshams dang / de bzhin du nub byang gi mtshams dang / de bzhin du steng dang 'og gi phyogs su yang 'od zer rgya mtsho de dag thams cad 'phros so/ /de las 'od zer gcig gis kyang 'jig rten gyi khams rgya mtsho gang gA'i klung lnga bcu'i bye ma snyed kyi rdul 
phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho snang ba chen pos khyab par gyur te/ gang gcig gis khyab pa de gnyis kyis khyab par mi byed do/ /yang de'i tshe shar phyogs kyi 'jig rten gyi khams rgya mtsho 'od zer de dag gis snang bar byas 
pa gang yin pa de dag las 'jig rten gyi khams re re nas byang chub sems dpa' rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed lhags so/ /byang chub sems dpa' re re'i 'khor kyang byang chub 
sems dpa' rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed lhags na/ 'khor byang chub sems dpa' sems dpa' chen po 'jig rten gyi khams rgya mtsho nyi shu rtsa lnga'i rdul phra rab kyi rdul 'bum 
phrag bye ba khrag khrig grangs med pa snyed lta ci smos/ 'khor byang chub sems dpa' sems dpa' chen po sangs rgyas kyi zhing bcu'i rdul phra rab kyi rdul 'bum phrag bye ba khrag khrig grangs med pa snyed lta ci smos/ 'khor sangs rgyas kyi zhing bcu'i rdul phra rab kyi rdul 'bum phrag bye ba khrag 
khrig brjod du med pa snyed lta ci smos/ 'khor 'jig rten gyi khams 'bum gyi rdul phra rab kyi rdul snyed lta ci smos/ 'khor 'jig rten gyi khams stong gi rdul phra rab kyi rdul snyed lta ci smos/ 'khor 'jig rten gyi khams lnga bcu'i rdul phra rab kyi rdul snyed lta ci smos/ 'khor 'jig rten 
gyi khams nyi shu rtsa lnga'i rdul phra rab kyi rdul snyed lta ci smos/ 'khor 'jig rten gyi khams bcu'i rdul phra rab kyi rdul snyed lta ci smos/ 'khor 'jig rten gyi khams lnga'i rdul phra rab kyi rdul snyed lta ci smos/ 'khor 'jig rten gyi khams gcig gi rdul phra rab kyi rdul snyed lta ci smos/ 'khor 
</page>

 <page>
<ph>470</ph><p>064-235b</p>
gang gA'i klung brgya'i bye ma snyed lta ci smos/ 'khor gang gA'i klung lnga bcu'i bye ma snyed lta ci smos/ 'khor gang gA'i klung nyi shu rtsa lnga'i bye ma snyed lta ci smos/ 'khor gang gA'i klung bcu'i bye ma snyed lta ci smos/ 'khor gang gA'i klung lnga'i bye ma snyed lta ci smos/ 'khor gang gA'i klung gcig 
gi bye ma snyed lta ci smos/ 'khor gang gA'i klung gi bye ma'i bzhi cha snyed lta ci smos/ 'khor gang gA'i klung gi bye ma'i brgyad cha snyed lta ci smos/ 'khor gang gA'i klung gi bye ma'i bcu drug cha snyed lta ci smos/ 'khor gang gA'i klung gi bye ma'i cha nyi shu snyed lta ci smos/ 'khor bye ba phrag brgya lta ci smos/ 
'khor bye ba phrag lnga bcu lta ci smos/ 'khor bye ba phrag nyi shu rtsa lnga lta ci smos/ 'khor bye ba phrag bcu lta ci smos/ 'khor bye ba phrag lnga lta ci smos/ 'khor byang chub sems dpa' sems dpa' chen po bye ba gcig lta ci smos te/ byang chub sems dpa' sems dpa' chen po de dag thams 
cad kyang bcom ldan 'das ga la ba der dong ste/ byang chub sems dpa' sems dpa' chen po re res kyang nor bu rin po che'i rgyal po'i sprin bsod nams kyi tshogs rgya mtsho grangs med pa brjod pa/ stong gsum gyi stong chen po bcu'i tshad tsam gyi char gyis chags pa med cing sgrib pa med la ma 'dres 
pa'i nam mkha' khyab par phab nas/ bcom ldan 'das ga la ba der dong ste lhags nas/ byang chub sems dpa' sems dpa' chen po re res kyang nor bu rin po che'i rgyal po'i sprin ye shes kyi tshogs rgya mtsho grangs med pa brjod pa stong gsum gyi stong chen po bcu'i tshad tsam gyis de bzhin gshegs 
pa la gtor cing mngon par gtor to/ /gtor cing mngon par gtor nas bcom ldan 'das la lan grangs med par bskor ba byas te phyogs gcig tu 'khod do/ /shar phyogs ji lta ba de bzhin du lho dang / nub dang / byang gi phyogs su yang de dang 'dra'o/ /shar lho'i mtshams su yang de dang 
'dra'o/ /lho nub kyi mtshams su yang de dang 'dra'o/ /nub byang gi mtshams su yang de dang 'dra'o/ /byang shar gyi mtshams su yang de dang 'dra'o/ /steng du yang de dang 'dra'o/ /'og gi phyogs su yang de dang 'dra ste/ 'jig rten gyi khams rgya mtsho gang dag 'od zer de dag gis snang bar byas pa 
</page>

 <page>
<ph>471</ph><p>064-236a</p>
de dag las 'jig rten gyi khams gcig nas kyang byang chub sems dpa' rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed lhags so/ /byang chub sems dpa' re re yang 'khor byang chub 
sems dpa' rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyis bskor nas/ 'khor sangs rgyas kyi zhing bcu'i rdul phra rab kyi rdul 'bum phrag bye ba khrag khrig brjod du med pa snyed lta ci smos/ 'khor 
'jig rten gyi khams brgya'i rdul phra rab kyi rdul snyed lta ci smos/ 'khor 'jig rten gyi khams lnga bcu'i rdul phra rab kyi rdul snyed lta ci smos/ 'khor 'jig rten gyi khams nyi shu rtsa lnga'i rdul phra rab kyi rdul snyed lta ci smos/ 'khor 'jig rten gyi khams bcu'i rdul phra rab kyi rdul snyed lta ci 
smos/ 'khor 'jig rten gyi khams lnga'i rdul phra rab kyi rdul snyed lta ci smos/ 'khor 'jig rten gyi khams gcig gi rdul phra rab kyi rdul snyed lta ci smos/ 'khor gang gA'i klung gcig gi bye ma snyed kyi bar du lta ci smos/ 'khor bye ba phrag brgya lta ci smos/ 'khor bye ba phrag lnga bcu lta ci smos/ 
'khor bye ba phrag nyi shu rtsa lnga lta ci smos/ 'khor bye ba phrag bcu lta ci smos/ 'khor bye ba phrag lnga lta ci smos/ 'khor byang chub sems dpa' sems dpa' chen po bye ba gcig lta ci smos te/ byang chub sems dpa' re res kyang / nor bu rin po che'i rgyal po'i sprin pha rol tu phyin pa rgya 
mtsho grangs med pa brjod pa stong gsum gyi stong chen po bcu'i tshad tsam gyi char gyis chags pa med cing sgrib pa med la ma 'dres pa'i nam mkha' khyab par phab nas/ bcom ldan 'das ga la ba der dong ste lhags nas byang chub sems dpa' re res kyang nor bu rin po che'i rgyal po'i sprin sa rgya 
mtsho grangs med pa brjod pa/ stong gsum gyi stong chen po bcu'i tshad tsam gyis de bzhin gshegs pa la gtor cing mngon par gtor to/ /gtor cing mngon par gtor nas/ bcom ldan 'das kyi zhabs la mgo bos phyag 'tshal te/ lan grangs med par bskor ba byas nas phyogs 
</page>

 <page>
<ph>472</ph><p>064-236b</p>
gcig tu 'khod do/ /yang de'i tshe phyogs bcu kun gyi phyogs cha re rer 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho las/ 'jig rten gyi khams re re'i rdul 
phra rab kyi rdul re re la byang chub sems dpa' rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed gnas par gyur te/ 'on kyang sems can su la yang gnod pa'am sgrib pa med do/ /'jig rten 
gyi khams rnams dang / gling rnams dang / lhun po dang / lhun po chen po dang / btang bzung dang / btang bzung chen po dang / gangs dang / gangs chen po dang / khor yug dang / khor yug chen po rnams dang / rgya mtsho dang / rgya mtsho chen po rnams dang / lha'i gnas rnams dang / 
klu dang / mtsho bran dang / mtshe'u rnams dang / grong dang / grong khyer dang / grong rdal dang / ljongs dang / yul 'khor dang / rgyal po'i pho brang rnams la yang gnod pa'am sgrib pa med de/ sngon ji lta ba de bzhin du phyis kyang bya ba la 'jug par gyur to/ /byang chub sems dpa' 
rnams kyis kyang bsam pa ji lta ba dang / 'dul ba ji lta ba de bzhin du de bzhin gshegs pa mngon sum du bzhugs par mthong ngo / /de ci'i phyir zhe na/ ma 'dres pa'i chos dang ldan pa'i phyir ro/ /de nas byang chub sems dpa' kun tu bzang po'i 'khor dang / byang chub 
sems dpa' kha cig 'di snyam du sems te/ bcom ldan 'das kyis phyogs bcu'i 'jig rten gyi khams kun nas nyon mongs pa can dag tu thabs rnam pa sna tshogs la mkhas pa'i tshul gyi mtshams sbyor ba'i 'jig rten gyi spyod pa rnams dang / ye shes dang / gzigs pa dang / 
khams dang / rgyu dang / dmigs pa dang / nges pa'i tshig dang / gdags pa dang / rnam par gzhag pa'i byin gyi rlabs kyi stobs la sbyor ba dag gis sems can gang dag bla na med pa yang dag par rdzogs pa'i byang chub tu yongs su smin par mdzad pa dag ci thams cad 'khor 'dir 
</page>

 <page>
<ph>473</ph><p>064-237a</p>
'dus sam/ 'on te gzhan yang gang dag ma 'dus pa dag kyang yod dam zhig gu snyam mo/ /de nas bcom ldan 'das kyis byang chub sems dpa' de dag gi sems kyi yongs su rtog pa thugs kyis mkhyen nas/ byang chub sems dpa' sems dpa' chen 
po kun tu bzang po la bka' stsal pa/ kye rgyal ba'i sras dper na nyan thos chen po rgya mtsho rdzu 'phrul dang ldan pa/ mngon par shes pa la rnam par rtse ba/ 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed 
yod par gyur la/ nyan thos chen po de dag re res kyang se gol gtogs pa re re la sems bskyed pa rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed bskyed de/ nyan thos chen po re res kyang sems 
bskyed pa re res gom pa 'dor ba rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed song la/ gom pa re re bor bas kyang 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi 
rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho 'da' bar byed de/ 'jig rten gyi khams rgya mtsho gang du nyan thos chen po gcig 'gro ba der gnyis mi 'gro ba de lta bu'i tshul gyis bskal pa rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi 
rdul phra rab kyi rdul 'bum phrag bye ba khrag khrig grangs med pa snyed du 'gro bar byed de/ shar phyogs ji lta ba de bzhin du lho dang / nub dang / byang dang / de bzhin du shar lho'i mtshams dang / de bzhin du lho nub kyi mtshams dang / de bzhin du nub byang gi mtshams dang / de bzhin du byang 
shar gyi mtshams phyogs su song zhing / nyan thos chen po gcig gang du song ba der gnyis mi 'gro la de nas mi la la zhig gis 'jig rten gyi khams rgya mtsho de dag thams cad grong khyer gcig tu byas la/ srid pa'i rtse mor thug par ra bas kun nas bskor te/ lag mthil bzhin du mnyam 
</page>

 <page>
<ph>474</ph><p>064-237b</p>
par gyur cing rdo dang / gseg ma dang / gyo mo med par byas nas/ bye mas bkang ste/ byur bur byas la/ de nas mi des bye ma'i grong khyer de nas bye ma 'bru re re nas blangs la/ grong khyer de'i nang gi bye ma'i 'bru ji snyed yod pa de snyed kyi char gses te/ rtsi ba'i thabs 'dis bye ma'i 
'bru de dag thams cad char gses la/ de nas mi de bye ma'i 'bru char gses pa de dag thams cad shar phyogs su khyer te/ bye ma'i 'bru char gses pa de dag ji snyed pa de snyed kyi 'jig rten gyi khams rgya mtsho 'das shing / bye ma'i 'bru char gses pa gcig bor te/ rtsis 
pa'i thabs 'dis bye ma'i 'bru char gses pa de dag thams cad bor te/ shar phyogs su ji lta ba de bzhin du lho dang / de bzhin du nub dang / de bzhin du byang dang / de bzhin du shar lho'i mtshams dang / de bzhin du lho nub kyi mtshams dang / de bzhin du nub byang gi mtshams dang / 
de bzhin du byang shar gyi mtshams su bor la/ de nas mi des 'jig rten gyi khams rgya mtsho gang dag tu bye ma'i 'bru char gses pa de dag bor ba dang / gang dag tu ma bor ba'i 'jig rten gyi khams rgya mtsho de dag thams cad grong khyer gcig tu byas la/ srid pa'i rtse mor thug par ra bas 
kun nas bskor te/ lag mthil bzhin du mnyam par gyur cing / rdo dang / gseg ma dang / gyo mo med par byas nas bye mas bkang ste byur bur byas la/ nga'i byang chub sems dpa' 'khor 'dir 'dus pa 'di dag ni bye ma'i grong khyer de las bye ma'i 'bru gcig tsam du zad do/ /nga'i byang 
chub sems dpa' 'dir ma 'dus pa ni grong khyer de'i nang gi bye ma lhag ma ji snyed pa tsam mo/ /de'i lhag ma'i bye ma snyed kyi byang chub sems dpa' sems dpa' chen po thams cad kyang ming 'thun la rus gcig pa sha stag yin na/ ming tha dad pa dang rus tha dad pa lta ci smos/ byang chub 
sems dpa' de dag kyang dpa' bar 'gro ba'i ting nge 'dzin thob pa dang / sangs rgyas kyi sku'i kha dog yongs su grub pa mtha' yas pa la sgrub pa'i gzungs thob pa dang / 'jig rten gyi khams yongs su dag pa du mar sangs rgyas 'byung ba ston pa dang / 'jig rten gyi khams kun nas nyon 
</page>

 <page>
<ph>475</ph><p>064-238a</p>
mongs pa can yongs su sbyong ba dang / sems can gyi khams bsam gyis mi khyab pa yongs su smin par byed pa'i khyu mchog tu gyur pa dang ldan pa sha stag go/ /de nas byang chub sems dpa'i 'khor de dag 'di snyam du sems te/ bdag cag gis byang chub sems dpa' 
de dag gi nang nas kha cig gi sems can yongs su smin par byed pa'i khyu mchog tu gyur pa mthong na ci ma rung snyam mo/ /de nas bcom ldan 'das kyis byang chub sems dpa' de dag 'khor de'i nang du bsdu ba dang / de dag gis sems can yongs su smin par byed pa'i khyu mchog tu gyur pa 
bstan pa'i phyir se gol gyi sgra mdzad do/ /de'i tshe shar phyogs kyi 'jig rten gyi khams rgya mtsho gang dag nas byang chub sems dpa' de dag 'khor der 'dus pa'i 'jig rten gyi khams rgya mtsho de dag gi 'dab kyi 'jig rten gyi khams rgya mtsho gang yin pa de dag gi ches pha rol 'jig rten gyi 
khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho rnams 'gul/ rab tu 'gul/ kun tu rab tu 'gul/ g.yo/ rab tu g.yo/ kun tu rab tu g.yo/ ldeg /rab tu ldeg /kun tu 
rab tu ldeg /chem chem/ rab tu chem chem/ kun tu rab tu chem chem/ 'khrug /rab tu 'khrug /kun tu rab tu 'khrug /'ur 'ur/ rab tu 'ur 'ur/ kun tu rab tu 'ur 'ur te/ 'jig rten gyi khams rgya mtsho'i 'jig rten gyi khams re re na shar phyogs dma' na nub phyogs 
mtho/ nub phyogs dma' na shar phyogs mtho/ lho phyogs dma' na byang phyogs mtho/ byang phyogs dma' na lho phyogs mtho/ byang shar mtshams kyi phyogs dma' na lho nub mtshams kyi phyogs mtho/ lho nub mtshams kyi phyogs dma' na byang shar mtshams kyi phyogs mtho/ 
shar lho mtshams kyi phyogs dma' na nub byang mtshams kyi phyogs mtho/ nub byang mtshams kyi phyogs dma' na shar lho mtshams kyi phyogs mtho/ mtha' dma' na dbus mtho/ dbus dma' na mtha' mtho ste/ shar phyogs ji lta ba de bzhin du lho phyogs kyang de dang 'dra'o/ /
</page>

 <page>
<ph>476</ph><p>064-238b</p>
nub phyogs kyang de dang 'dra'o/ /byang phyogs kyang de dang 'dra'o/ /shar lho'i mtshams dang / lho nub kyi mtshams dang / nub byang gi mtshams dang / byang shar gyi mtshams kyang de dang 'dra'o/ /steng dang 'og gi phyogs kyang de dang 'dra'o/ /'jig rten gyi khams rgya mtsho'i 'jig rten gyi khams gang 
dag nas byang chub sems dpa' de dag 'khor der 'dus pa'i 'jig rten gyi khams rgya mtsho de dag gi 'dab kyi 'jig rten gyi khams rgya mtsho gang yin pa de dag gi pha rol gyi yang ches pha rol/ 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba 
khrag khrig grangs med pa snyed kyi 'jig rten gyi khams rgya mtsho 'gul/ rab tu 'gul/ kun tu rab tu 'gul/ g.yo/ rab tu g.yo/ kun tu rab tu g.yo/ ldeg /rab tu ldeg /kun tu rab tu ldeg /chem chem/ rab tu chem chem/ kun tu rab tu chem chem/ 'khrug /rab tu 'khrug /
kun tu rab tu 'khrug /'ur 'ur/ rab tu 'ur 'ur/ kun tu rab tu 'ur 'ur te/ 'jig rten gyi khams rgya mtsho'i 'jig rten gyi khams re re yang shar phyogs dma' na nub phyogs mtho/ nub phyogs dma' na shar phyogs mtho/ lho phyogs dma' na byang phyogs mtho/ byang phyogs dma' na 
lho phyogs mtho/ byang shar mtshams kyi phyogs dma' na lho nub mtshams kyi phyogs mtho/ lho nub mtshams kyi phyogs dma' na byang shar mtshams kyi phyogs mtho/ shar lho mtshams kyi phyogs dma' nanub byang mtshams kyi phyogs mtho/ nub byang mtshams kyi phyogs dma' na shar lho 
mtshams kyi phyogs mtho/ mtha' dma' na dbus mtho/ dbus dma' na mtha' mtho bar gyur to/ /yang de'i tshe de bzhin gshegs pa'i 'khor gyi dkyil 'khor gyi kun nas phyogs bcur 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba 
khrag khrig grangs med pa snyed kyi 'jig rten gyi khams rgya mtsho dag gi 'jig rten gyi khams re re na rdul phra rab kyi rdul re re na/ 'jig rten gyi khams rgya mtsho gang gA'i klung lnga bcu'i rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho gnas par 
</page>

 <page>
<ph>477</ph><p>064-239a</p>
gyur te/ 'dzam bu'i chu bo'i gser gyi stegs bu rin po ches spras pas ni bskor rin po che'i tsong tsong gis ni mdzes par byas/ gdugs dang / rgyal mtshan dang / ba dan ni bsgreng / dril bu g.yer ka'i dra ba'i bla re ni bres/ tsan dan sbrul gyi snying pos ni byugs/ nor bu rin po 
che dbang gi rgyal po'i dra bas ni bkab/ rin po che mthon kha chen po ni mig mangs ris su bris te nor bu rin po che'i dra ba'i phyogs re re nas kyang mu tig gi rgyan phreng kha dog sna tshogs pa kha dog du ma dang ldan pa 'bum phrag bye ba khrag khrig dpag tu med grangs med pa dag 'phyang ngo / /rin po che'i rgyan 
phreng kha dog sna tshogs pa kha dog du ma dang ldan pa 'bum phrag bye ba khrag khrig dpag tu med grangs med pa dag 'phyang ngo / /dar gyi lda ldi kha dog sna tshogs pa kha dog du ma dang ldan pa 'bum phrag bye ba khrag khrig dpag tu med grangs med pa dag 'phyang ngo / /ras kyi lda ldi kha dog sna tshogs pa kha dog 
du ma dang ldan pa 'bum phrag bye ba khrag khrig dpag tu med grangs med pa dag 'phyang ngo / /dar gyi chun kor kha dog du ma dang ldan pa 'bum phrag bye ba khrag khrig grangs med dpag tu med pa dag 'phyang ngo / /dril bu g.yer ka'i dra ba kha dog sna tshogs pa kha dog du ma dang ldan pa 'bum phrag bye ba khrag 
khrig dpag tu med grangs med pa dag 'phyang ngo / /rin po che'i rgyan phreng dang / mu tig gi rgyan phreng de dag la rlung gis phog na yang / lha'i sgra yid du 'ong ba dag 'byung ste/ rin po che'i rgyan phreng dang / mu tig gi rgyan phreng rlung gis phog pa de dag las lha'i sgra yid du 'ong ba 'byung ba de lta bu ni sil 
snyan gyi yan lag dpe med pa 'bum phrag bye ba brdungs pa'i slob dpon gyis brdungs pa las kyang de lta bu'i sgra snyan pa mi 'byung ngo / /dril bu g.yer ka'i phreng ba rlung gis phog pa de dag las kyang lha yul pa'i sgra yid du 'ong zhing zab pa/ 'byung ba de lta bu ni gser gyi snod 'dzam bu'i gling gi tshad 
tsam brdungs pa las kyang de lta bu'i sgra zab cing yid du 'ong ba mi 'byung ngo / /mig mangs ris re re las kyang rin po che'i shing ljon pa re re yod de/ rin po che'i stegs bus ni bskor/ nor bu dang / mu tig dang / rin po che'i phreng bas ni mdzes par byas/ gdugs dang / rgyal mtshan dang / ba 
</page>

 <page>
<ph>478</ph><p>064-239b</p>
dan ni bsgreng / rin po che'i rgyan phreng gi rgyan dpag tu med grangs med pas ni brgyan/ mu tig gi rgyan phreng gi rgyan dpag tu med grangs med pas kyang brgyan to/ /ras kyi lda ldi'i rgyan dpag tu med grangs med pa dang / me tog gi lda ldi'i rgyan dpag tu med grangs med pa dang / dril bu 
g.yer ka'i dra ba'i rgyan dpag tu med grangs med pas kyang brgyan to/ /rin po che'i shing ljon pa re re'i drung na yang rin po che'i seng ge'i khri 'phang du dpag tshad lnga brgya pa yod de/ rin po che'i stegs bus ni bskor/ nor bu dang / mu tig dang / rin po che'i phreng bas ni mdzes par byas/ 
gdugs dang / rgyal mtshan dang / ba dan ni bsgreng / dril bu g.yer ka'i dra ba'i bla re ni bres/ tsan dan sbrul gyi snying pos ni byugs/ me tog man dA ra ba dang / man dA ra ba chen po dang / man dzu sha ka dang / man dzu sha ka chen po dang / mdog mdzes dang / mdog mdzes chen po 
dang / 'khor lo dang / 'khor lo chen po dang / sna ma dang / bar shi ka dang / ta ru ni dang / bal li dang / go ta ra ni dang / rab tu dri zhim dang / da nu ska ri dang / lha'i sna ma dang / ud pa la dang / pad ma dang / ku mu da dang / pad ma dkar po dang / me tog chen po rnams ni bkram/ nor 
bu rin po che glog gi sgron ma'i rgyan phreng gi rgyan dpag tu med grangs med pa dang / nor bu rin po che nyi zla'i sgron ma'i rgyan phreng gi rgyan dpag tu med grangs med pa dang / nor bu rin po che snang ba thams cad 'dus pa'i rgyan phreng gi rgyan dpag tu med grangs med pa dang / nor bu rin po che dbang gi rgyal 
po'i rgyan phreng gi rgyan dpag tu med grangs med pa dang / nor bu rin po che ze ba can gyi rgyan phreng gi rgyan dang / nor bu rin po che seng ge'i ze ba can gyi rgyan phreng gi rgyan dang / nor bu rin po che seng ge rgyal mtshan gyi rgyan phreng gi rgyan dang / nor bu rin po che brgya byin thogs pa'i rgyan phreng gi rgyan dang / 
nor bu rin po che lha thams cad kyi 'od kyi rgyan phreng gi rgyan dang / nor bu rin po che rdo rje'i 'od kyi rgyan phreng gi rgyan dang / nor bu rin po che pad ma ral gri rgyan phreng gi rgyan dang / nor bu rin po che chu 'dang gi rgyan phreng gi rgyan dang / nor bu rin po che bai dUr+ya'i rgyan phreng gi rgyan dang / nor bu rin po che an 
</page>

 <page>
<ph>479</ph><p>064-240a</p>
da rnyil gyi rgyan phreng gi rgyan gyis kyang brgyan to/ /nor bu rin po che rdo'i snying po'i rgyan phreng gi rgyan gyis kyang brgyan to/ /nor bu rin po che dpal gyi snying po'i rgyan phreng gi rgyan gyis kyang brgyan to/ /nor bu rin po che mdzes bkod kyi rgyan phreng gi rgyan gyis kyang brgyan to/ /
mu tig dkar po'i rgyan phreng gi rgyan gyis kyang brgyan to/ /mu tig mthon ka'i rgyan phreng gi rgyan gyis kyang brgyan to/ /mu tig ser po'i rgyan phreng gi rgyan gyis kyang brgyan to/ /mu tig dmar po'i rgyan phreng gi rgyan gyis kyang brgyan to/ /mu tig gser mdog gi rgyan phreng gi rgyan gyis kyang 
brgyan to/ /mu tig nam mkha' mdog gi rgyan phreng gi rgyan gyis kyang brgyan to/ /mu tig gi 'bru'i ngos re re dang / rin po che'i 'bru'i ngos re re nas kyang sems kyi skad cig re re la 'od zer rgya mtsho'i sprin dpag tu med pa dang / grangs med pa dang / mtshungs pa med pa dang / gzhal 
du med pa dang / tshad med pa dag byung ngo / /de la 'od zer rgya mtsho'i sprin kha cig las ni bsod nams kyi tshogs tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni ye shes kyi tshogs tha dad pa rgya mtsho grangs med pa'i khyad par 
bstan pa rjod pa dag byung ngo / /'od zer rgya mtsho'i sprin kha cig la ni pha rol tu phyin pa tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni sa tha dad pa rgya mtsho grangs med pa'i khyad par bstan pa rjod pa dag byung ngo / /'od zer 
rgya mtsho'i sprin kha cig las ni gzungs tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni rnam par thar pa tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni 
so so yang dag par rig pa tha dad pa rgya mtsho grangs med pa'i khyad par bstan pa rjod pa dag byung ngo / 'od zer rgya mtsho'i sprin kha cig las ni mngon par shes pa tha dad pa rgya mtsho grangs med pa'i khyad par bstan pa rjod pa dag byung ngo/ /'od zer rgya mtsho'i sprin kha cig las ni smon lam 
</page>

 <page>
<ph>480</ph><p>064-240b</p>
tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni brtson 'grus rtsom pa tha dad pa'i rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni dbugs 'byin pa 'thob pa tha dad pa 
rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni byang chub sems dpa' la 'jug pa tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni de bzhin gshegs pa 
la 'jug pa tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni sems can gyi bsam pa dang / spyod pa la 'jug pa tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i 
sprin kha cig las ni 'jig rten gyi khams la 'jug pa tha dad pa rgya mtsho grangs med pa'i khyad par bstan pa rjod pa dag byung ngo / /'od zer rgya mtsho'i sprin kha cig las ni bskal pa la 'jug pa tha dad pa rgya mtsho grangs med pa'i khyad par bstan pa rjod pa dag byung ngo / /yang de'i tshe shar 
phyogs kyi 'jig rten gyi khams rgya mtsho gang yin pa de dag ni 'gul/ rab tu 'gul/ kun tu rab tu 'gul/ g.yo/ rab tu g.yo/ kun tu rab tu g.yo/ ldeg /rab tu ldeg /kun tu rab tu ldeg /chem chem/ rab tu chem chem/ kun tu rab tu chem chem/ 
'khrug /rab tu 'khrug /kun tu rab tu 'khrug /'ur 'ur/ rab tu 'ur 'ur/ kun tu rab tu 'ur 'ur ro/ /de nas 'jig rten gyi khams rgya mtsho de dag las/ 'jig rten gyi khams re re nas kyang / byang chub sems dpa' 'jig rten gyi khams rgya mtsho gang gA'i 
klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed lhags so/ /byang chub sems dpa' sems dpa' chen po re re'i 'khor yang byang chub sems dpa' rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra 
</page>

 <page>
<ph>481</ph><p>064-241a</p>
rab kyi rdul 'bum phrag bye ba khrag khrig grangs med pa snyed lhags so/ /byang chub sems dpa' re res kyang nor bu rin po che'i rgyal po'i sprin gzungs rgya mtsho grangs med pa rjod pa stong gsum gyi stong chen po bcu'i tshad tsam gyi char gyis chags pa med cing / sgrib pa med la ma 'dres pa'i nam mkha' 
khyab par byas nas bcom ldan 'das ga la ba der dong ste lhags nas/ byang chub sems dpa' re res kyang lha'i nor bu rin po che'i rgyal po'i sprin ting nge 'dzin rgya mtsho grangs med pa rjod pa stong gsum gyi stong chen po bcu'i tshad tsam gyis chags pa med cing sgrib pa med la ma 'dres pa'i nam mkha' khyab par byas te/ 
de bzhin gshegs pa la gtor cing mngon par gtor la mngon par rab tu gtor to/ /gtor cing mngon par gtor la mngon par rab tu gtor nas bcom ldan 'das kyi zhabs la mgo bos phyag 'tshal te/ lan grangs med par bskor ba byas nas/ rang rang gi smon lam las byung ba'i seng ge'i khri la 'khod do/ /
shar phyogs ji lta ba de bzhin du lho dang / nub dang / byang dang / shar lho'i mtshams dang / lho nub kyi mtshams dang / nub byang gi mtshams dang / byang shar gyi mtshams dang / steng dang 'og gi phyogs kyi 'jig rten gyi khams rgya mtsho gang yin pa de dag kyang 'gul/ rab tu 'gul/ kun tu rab tu 'gul/ g.yo rab tu g.yo/ kun 
tu rab tu g.yo/ ldeg rab tu ldeg /kun tu rab tu ldeg /chem chem/ rab tu chem chem/ kun tu rab tu chem chem/ 'khrug /rab tu 'khrug /kun tu rab tu 'khrug /'ur 'ur/ rab tu 'ur 'ur/ kun tu rab tu 'ur 'ur ro/ /'jig rten gyi khams de dag re re nas kyang byang chub sems dpa' rgya mtsho 'jig rten gyi khams gang gA'i 
klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed lhags so/ /byang chub sems dpa' re re'i 'khor yang byang chub sems dpa' rgya mtsho 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed lhags 
so/ /byang chub sems dpa' re res kyang nor bu rin po che'i rgyal po'i sprin rnam pa tha dad pa rgya mtsho grangs med pa rjod pa stong gsum gyi stong chen po bcu'i tshad tsam gyi char gyis chags pa med cing sgrib pa med la ma 'dres pa'i nam mkha' khyab par byas nas bcom ldan 'das ga la ba der dong ste lhags nas/ byang chub sems 
</page>

 <page>
<ph>482</ph><p>064-241b</p>
dpa' re res kyang nor bu rin po che'i rgyal po'i sprin so so yang dag par rig pa rgya mtsho grangs med pa rjod pa stong gsum gyi stong chen po bcu'i tshad tsam gyis de bzhin gshegs pa la gtor cing mngon par gtor la mngon par rab tu gtor to/ /gtor cing mngon par gtor la mngon par rab tu gtor nas bcom ldan 
'das kyi zhabs la mgo bos phyag 'tshal te/ lan grangs med par bskor ba byas nas rang rang gi smon lam las byung ba'i seng ge'i khri la 'khod do/ /yang de'i tshe bcom ldan 'das kyi gtsug tor dang / mdzod spu dang / mtshan dang / dpe byad bzang po re re dang / ba spu'i khung bu re re nas kyang 'jig rten gyi khams rgya 
mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho'i rdul phra rab kyi rdul lta shin tu nyung gi /de bas ches mang ba'i byang chub sems dpa' rgya mtsho dag byung ste/ de dag thams cad kyang lus 'dzam bu'i chu bo'i gser gyi mdog can 
gzi brjid nyi ma 'bum phrag bye ba khrag khrig grangs med pa bas lhag pa/ dpa' bar 'gro ba'i ting nge 'dzin la rnam par rtse ba/ sangs rgyas kyi sku mdog yongs su grub pa mtha' yas pa sgrub pa'i gzungs thob pa/ 'jig rten gyi khams sangs rgyas mi bzhugs pa dag tu sangs rgyas 'byung ba ston pa 'jig rten 
gyi khams kun nas nyon mongs pa can yongs su sbyong ba pad ma'i stan la 'khod pa sha stag go/ /pad ma re re yang rin po che thams cad kyis spras pa sdong bu rnam pa sna tshogs pa nor bu rin po che'i ze ba can gser gyi 'dab ma bkod pa shin tu rgyas pa'i gzugs can 'dzam bu chu bo'i gser gyi snying po dang ldan pa/ 'od kyi 
dkyil 'khor sna tshogs kyis phyogs thams cad kyi sprin snang bar byed pa/ kun nas 'od zer bkod pa sangs rgyas kyi yul mtha' yas pa'i gsung brjod pa'i 'od zer nor bu dang / mu tig dang / rin po che'i phreng ba rab tu 'gyed pas mdzes par byas shing gdugs dang / rgyal mtshan dang / ba dan bsgreng ba sha stag go/ /de 
nas byang chub sems dpa' de dag gis 'od zer rgya mtsho 'bum phrag bye ba khrag khrig grangs med pa btang nas pad ma de dag las babs te/ lha'i gdugs kyi sprin dang / rgyal mtshan gyi sprin dang / ba dan gyi sprin dang / me tog gi sprin dang / spos kyi sprin dang / rin po che'i sprin dang / rol mo'i sgra'i sprin dang / rgyan gyi sprin dang 
</page>

 <page>
<ph>483</ph><p>064-242a</p>
seng ge'i rgyal mtshan gyi rtse mo'i sprin dang / lha'i sil snyan dang / pheg rdob pa dang / glu'i dbyangs kyi sgra'i sprin chags pa med cing sgrib pa med la ma 'dres pa stong gsum gyi stong chen po bcu'i tshad tsam gyis byang chub sems dpa' de dag la gtor cing mngon par gtor la mngon par rab tu gtor to/ /gtor cing 
mngon par gtor la mngon par rab tu gtor nas lan grangs med par bskor ba byas te/ bcom ldan 'das kyi zhabs la mgo bos phyag 'tshal nas lan grangs med par bskor ba byas te/ rang rang gi pad ma'i stan la 'khod do/ /byang chub sems dpa' gang dag de bzhin gshegs pa'i sku'i nang du chud pa'i 'jig 
rten gyi khams rgya mtsho'i 'jig rten gyi khams dag nas byung ba de dag thams cad kyang / byang chub sems dpa' de dag gis bla na med pa yang dag par rdzogs pa'i byang chub tu yongs su smin par byas pa sha stag go/ /de nas 'khor de dag 'di snyam du sems te/ de bzhin gshegs pa'i sku'i nang du chud pa'i 'jig rten gyi khams 
rnams sangs rgyas kyi mthus bdag cag gis mthong na ci ma rung snyam mo/ /de nas bcom ldan 'das kyis byang chub sems dpa' de dag gi sems kyi yongs su rtog pa thugs kyis mkhyen nas gtsug tor nas de bzhin gshegs pa'i sku'i nang du chud pa'i 'jig rten gyi khams ston pa zhes bya ba'i 'od zer 'khor 'od zer 
grangs med pa dag byung ste/ des phyogs bcu'i 'jig rten gyi khams rab 'byam thams cad snang ba chen pos khyab par byas nas/ bdud kyi gnas thams cad mog mog por byas so/ /sangs rgyas kyi rnam par 'phrul ba thams cad kyang bstan te/ sems can gyi khams mtha' yas pa yongs su smin par byas nas/ yang phyir log 
ste/ de bzhin gshegs pa dgra bcom pa yang dag par rdzogs pa'i sangs rgyas la lan grangs med par bskor ba byas nas/ byang chub sems dpa' de dag gi lus la phog par gyur to/ /byang chub sems dpa' de dag gi lus la 'od zer des phog ma thag tu yang de'i tshe byang chub sems dpa' de dag thams cad kyis bcom ldan 
'das kyi mdzod spu dang / gtsug tor dang / mtshan dang / dpe byad bzang po re re dang / spu'i khung bu re re la 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho'i rdul phra rab kyi rdul lta shin tu nyung gi /de bas ches mang ba'i 'jig 
</page>

 <page>
<ph>484</ph><p>064-242b</p>
rten gyi khams rgya mtsho dag na mes 'jig pa dang / chus 'jig pa dang / rlung gis 'jig pa dag mthong ste/ dper na 'jig rten gyi khams rgya mtsho gang gA'i klung gi bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho srid pa'i rtse mor thug par ra bas bskor te/ rdo 
dang / gseg ma dang / gyo mo med cing / lag mthil ltar mnyam par gyur nas rdul phra rab kyi rdul gyis gang ba la 'jig rten gyi khams gang dag tu me'i 'jig pa dang / chu'i 'jig pa dang / rlung gi 'jig par mthong ba de dag ni ra ba de'i nang gi rdul phra rab kyi rdul gcig lta bur blta bar bya'o/ /'jig rten gyi khams rgya mtsho de 
dag las 'jig rten gyi khams rgya mtsho gnas pa ni rdul phra rab kyi rdul lhag ma ji snyed yod pa tsam du blta bar bya'o/ /de la 'jig rten gyi khams rgya mtsho la la ni nor bu rin po che skar 'od las grub pa yin no/ /'jig rten gyi khams rgya mtsho la la ni nor bu rin po che glog gi sgron ma las grub pa yin no/ /'jig rten gyi khams 
rgya mtsho la la ni nor bu rin po che nyi zla'i sgron ma las grub pa yin no/ /'jig rten gyi khams rgya mtsho la la ni nor bu rin po che snang ba thams cad 'dus pa las grub pa yin no/ /'jig rten gyi khams rgya mtsho la la ni nor bu rin po che dbang gi rgyal po las grub pa yin no/ /'jig rten gyi khams rgya mtsho la la ni nor bu rin po che ze ba 
can las grub pa yin no/ /'jig rten gyi khams rgya mtsho la la ni nor bu rin po che seng ge'i ze ba las grub pa yin no/ /'jig rten gyi khams rgya mtsho la la ni nor bu rin po che seng ge'i rdo rje'i rtse mo las grub pa yin no/ /'jig rten gyi khams rgya mtsho la la ni nor bu rin po che brgya byin thogs pa las grub pa yin no/ /'jig 
rten gyi khams rgya mtsho la la ni nor bu rin po che lha thams cad kyi 'od las grub pa yin no/ /'jig rten gyi khams rgya mtsho la la ni nor bu rin po che rdo rje'i 'od las grub pa yin no/ /'jig rten gyi khams rgya mtsho la la ni nor bu rin po che pad ma rA ga las grub pa yin no/ /'jig rten gyi khams rgya mtsho la la ni nor bu 
rin po che chu 'dang las grub pa yin no/ /'jig rten gyi khams rgya mtsho la la ni yid bzhin gyi nor bu rin po che las grub pa yin no/ /'jig rten gyi khams rgya mtsho la la ni nor bu rin po che bai dUr+ya las grub pa yin no/ /'jig rten gyi khams rgya mtsho la la ni nor bu rin po che an da rnyil las grub pa yin no/ /
</page>

 <page>
<ph>485</ph><p>064-243a</p>
'jig rten gyi khams rgya mtsho la la ni nor bu rin po che mthon ka chen po las grub pa yin no/ /'jig rten gyi khams rgya mtsho la la ni nor bu rin po che rdo'i snying po las grub pa yin no/ /'jig rten gyi khams rgya mtsho la la ni nor bu rin po che dpal gyi snying po las grub pa yin no/ /'jig rten gyi 
khams rgya mtsho la la ni nor bu rin po che mdzes bkod las grub pa yin no/ /'jig rten gyi khams rgya mtsho la la ni mu tig dkar po las grub pa yin no/ /'jig rten gyi khams rgya mtsho la la ni mu tig gser mdog las grub pa yin no/ /'jig rten gyi khams rgya mtsho la la ni mu tig nam mkha' mdog las 
grub pa yin no/ /'jig rten gyi khams rgya mtsho la la ni nor bu rin po che bsod nams kyi tshogs rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che ye shes kyi tshogs rgya mtsho grangs med pa'i khyad par bstan pa brjod pa las grub pa yin 
no/ /'jig rten gyi khams rgya mtsho la la ni nor bu rin po che pha rol tu phyin pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po ches rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la 
ni nor bu rin po che gzungs rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che rnam par thar pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che so so yang 
dag par rig pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che mngon par shes pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che smon lam rgya 
mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che brtson 'grus rtsom pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che dbugs 'byin thob pa rgya mtsho 
</page>

 <page>
<ph>486</ph><p>064-243b</p>
grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che byang chub sems dpa' la 'jug pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che de bzhin gshegs pa la 
'jug pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che sems can gyi bsam pa dang / spyod pa la 'jug pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin 
po che 'jig rten gyi khams la 'jug pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni nor bu rin po che bskal pa la 'jug pa rgya mtsho grangs med pa'i khyad par bstan pa brjod pa las grub pa yin no/ /'jig rten gyi khams rgya mtsho la la ni 
'jig rten gyi khams kyi rdul phra mo re re la zhing bsam gyis mi khyab pa zhing thams cad kyi rdul snyed du sna tshogs su gnas pa dag snang ngo / /zhing re re na yang sangs rgyas bcom ldan 'das bsam gyis mi khyab pa dag snang bar gyur te/ zhing thams cad kyi rdul snyed kyi kha dog tu gnas pa dag snang ngo / /sangs 
rgyas bcom ldan 'das de dag sngon byang chub sems dpa'i spyad pa spyod pa na/ sangs rgyas bcom ldan 'das gang dag gis byang chub tu sems bskyed du bcug pa dang / byang chub sems dpa'i spyod pa slob tu bcug pa'i sangs rgyas bcom ldan 'das de dag kyang snang bar gyur to/ /sangs rgyas bcom ldan 
'das de dag sngon byang chub sems dpa'i spyad pa spyod pa na byang chub tu sems bskyed du bcug pa'i sangs rgyas bcom ldan 'das gang yin pa de dag kyang snang ngo / /de bzhin du sangs rgyas bcom ldan 'das gcig nas gcig tu brgyud pa phyi ma'i mthar thug pa'i bar du bstan kyang sangs rgyas gcig nas gcig 
tu brgyud pa de dag gi mtha' bstan par mi nus so/ /sangs rgyas bcom ldan 'das re re la yang 'khor gyi dkyil 'khor rgya mtsho dpag tu med grangs med pa dag snang ngo / /byang chub sems dpa' de dag gi byang chub sems dpa'i spyod pa rgya mtsho rnam pa sna tshogs bstan pa gang yin pa de dag kyang thos so/ /
</page>

 <page>
<ph>487</ph><p>064-244a</p>
byang chub sems dpa' de dag gi mngon par rdzogs par byang chub pa yang snang ngo / /de dag gi byang chub sems dpa'i 'khor gyi dkyil 'khor rgya mtsho dag kyang snang ngo / /byang chub sems dpa' de dag gi byang chub kyi spyod pa rgya mtsho rnam pa sna tshogs bstan pa gang yin pa de dag kyang thos so/ /
byang chub sems dpa' de dag gi mngon par rdzogs par byang chub pa dag kyang snang ngo / /sangs rgyas bcom ldan 'das re re'i byang chub sems dpa'i 'khor gyi dkyil 'khor dpag tu med pa grangs med pa dag kyang snang ngo / /de dag gi byang chub sems dpa'i spyod pa rnam pa sna tshogs gang yin pa de dag kyang snang 
zhing thos so/ /de bzhin du ma 'ongs pa'i sangs rgyas bcom ldan 'das de dag gi sangs rgyas gcig nas gcig tu brgyud pa yang bskal pa rgya mtsho 'jig rten gyi khams thams cad kyi rdul phra rab kyi rdul snyed kyi bar du bstan kyang mthar phyin par mi 'gyur ro/ /de ci'i phyir zhe na/ sku dang ye shes chags pa med 
pa brnyes pa'i phyir ro/ /de nas byang chub sems dpa'i 'khor de dag 'di snyam du sems te/ byang chub sems dpa' gang dag chos kyi rnam grangs 'di thos nas mos par byed cing 'chang ba dang / klog pa dang / 'don pa dang / 'don du 'jug pa dang / mar me dang / bdug pa dang / spos dang / me tog phreng dang / byug 
pa dang / phye ma dang / chos gos dang / gdugs dang / rgyal mtshan dang / ba dan la sogs pas mchod pa de dag gi bsod nams ji snyed cig 'phel bar 'gyur zhig gu snyam mo/ /de nas bcom ldan 'das kyis byang chub sems dpa' de dag gi sems kyi yongs su rtog pa thugs kyis mkhyen nas/ 'jam 
dpal gzhon nur gyur pa la bka' stsal pa/ 'jam dpal 'jig rten gyi khams rgya mtsho gang gA'i klung lnga bcu'i bye ma snyed kyi rdul phra rab kyi rdul 'bum phrag bye ba khrag khrig grangs med pa snyed kyi 'jig rten gyi khams rgya mtsho'i rdul phra rab kyi rdul lta shin tu nyung gi/ de bas ches mang ba'i byang chub sems dpa' rgya 
mtsho dag gi dge ba'i rtsa ba pha rol tu phyin pa lnga las byung ba bskal pa dpag tu med grangs med pa'i bar du bskyed pa yang chos kyi rnam grangs 'di la mos pa'i byang chub sems dpa' tha na dud 'gro'i skye gnas su gyur pa la zan chang gcig tsam yongs su btang bas byang chub sems dpa' de dag gi dge ba'i rtsa ba 
</page>

 <page>
<ph>488</ph><p>064-244b</p>
pha rol tu phyin pa lnga las byung ba de zil gyis gnon par 'gyur ro/ /'jam dpal dper na zla ba yar gyi ngo tshes bcwa lnga'i nam phyed kyi dus na zla ba'i dkyil 'khor gyis 'di ltar mtho ba dang / mtshungs pa med pa dang / che bas skar ma'i 'khor thams cad zil gyis gnon te/ lham me/ lhan ne/ lhang nger 'dug 
go/ /'jam dpal de bzhin du chos kyi rnam grangs 'di la mos pa'i byang chub sems dpa' 'di ltar dge ba'i rtsa ba mtho ba dang / mtshungs pa med pa dang / che bas byang chub sems dpa' 'jig rten gyi khams thams cad kyi rdul snyed kyi dge ba'i rtsa ba pha rol tu phyin pa lnga las byung ba rnams zil gyis gnon 
te/ lham me/ lhan ne/ lhang nger 'dug go/ /'jam dpal byang chub sems dpa' gang la las/ stong gsum gyi stong chen po'i 'jig rten gyi khams su gtogs pa'i sems can thams cad dbyug pas bsnun tam/ mtshon gyis btab ste/ bdog pa thams cad phrogs pa bas/ 'jam dpal 
byang chub sems dpa' gzhan zhig gis byang chub sems dpa' la gnod sems dang / tha ba dang / khro ba'i sems bskyed de brnyas pa'i sems kyang bskyed na 'di ni de bas ches sdig pa mang po 'phel bar 'gyur ro/ /de ci'i phyir zhe na/ byang chub sems dpa'as byang chub sems dpa' la gnod sems dang / 
tha ba dang / khro ba'i sems bskyed pa dang / brnyas pa'i sems bskyed pas ni chos kyis phongs par 'gyur ba'i las byas par 'gyur te/ chos ma yin pa yongs su bzung bar 'gyur ro/ /chos ma yin pa yongs su 'dzin pa ni sangs rgyas kyi gdung gcod par byed pa yin no/ /sangs rgyas rnams ma byung na 
rgyal chen bzhi'i lha'i ris rnams 'byung bar mi 'gyur ro/ /sum cu rtsa gsum pa rnams dang / 'thab bral ba rnams dang / dga' ldan pa rnams dang / 'phrul dga' ba rnams dang / gzhan 'phrul dbang byed pa rnams dang / bdud kyi ris rnams kyang 'byung bar mi 'gyur ro/ /brgya byin dang / tshangs pa dang / 
'jig rten skyong ba thams cad kyang 'byung bar mi 'gyur ro/ /zla ba dang nyi ma thams cad kyang 'byung bar mi 'gyur ro/ /'khor los sgyur ba dang / stobs kyis 'khor los sgyur ba rnams kyang 'byung bar mi 'gyur ro/ /mi'i 'jig rten yang 'byung bar mi 'gyur ro/ /de ci'i phyir zhe na/ de dag thams cad ni rdzogs pa'i 
</page>

 <page>
<ph>489</ph><p>064-245a</p>
sangs rgyas dang phrad pa las 'byung la/ sangs rgyas bcom ldan 'das rnams ni byang chub sems dpa' las 'byung ba'i phyir ro/ /de bas na sangs rgyas thams cad la mchod par 'dod pas ni byang chub sems dpa' rnams la mchod par bya'o/ /byang chub sems dpa' rnams la mchod pa byas na sangs rgyas 
thams cad la mchod par 'gyur ro/ /byang chub sems dpa' rnams la bkur sti byas na sangs rgyas thams cad la bkur sti byas par 'gyur ro/ /'jam dpal byang chub sems dpa' gang la las sangs rgyas bcom ldan 'das 'jig rten gyi khams thams cad kyi rdul snyed la lha'i zhal zas ro brgya dang ldan pa dang / 
lha'i na bza' phul te/ sbyin pa de lta bu bskal pa rgya mtsho gang gA'i klung gi bye ma snyed kyi 'jig rten gyi khams kyi rdul snyed kyi bar du phul la/ byang chub sems dpa' gzhan zhig gis ni byang chub sems dpa' la dmigs pa gang yang rung ba zhig gis byang chub tu sems bskyed de/ bdug pa las dmigs pa 'am/ mar 
me las dmigs pa 'am/ me tog las dmigs pa 'am/ spos las dmigs pa 'am/ gzhan gang yang rung ba zhig las dmigs te/ byang chub tu sems bskyed na 'di ni de bas ches grangs med pa'i bsod nams 'phel bar 'gyur na gzhan skyed du 'jug pa gang yin pa dag lta ci smos te/ 'di ni de bas bsod nams 
ches grangs med pa skyed par 'gyur ro/ /snga ma des ni bsod nams mngon par 'du byed pa 'di'i brgya'i char yang mi phod stong gi char yang mi phod/ 'bum gyi char yang mi phod bye ba'i char yang mi phod/ bye ba brgya'i char yang mi phod/ bye ba stong gi char yang mi phod/ bye ba 'bum gyi char yang mi phod de/ dpe dang rgyur yang mi bzod 
do/ /'jam dpal byang chub sems dpa' gang la las sems can thams cad byang chub kyi sems la bkod la/ byang chub sems dpa' gzhan zhig ni stong pa nyid la mos par gyur na 'di ni de bas ches grangs med par bsod nams 'phel bar 'gyur na gzhan mos pa skyed du 'jug pa gang yin pa dag lta ci smos te/ 
'di ni de bas bsod nams ches grangs med par skyed par 'gyur ro/ /bsod nams mngon par 'du byed pa snga ma de ni bsod nams mngon par 'du byed pa 'di'i brgya'i char yang mi phod/ stong gi char yang mi phod/ 'bum gyi char yang mi phod/ bye ba'i char yang mi phod/ bye ba brgya'i char yang mi phod/ bye ba 
</page>

 <page>
<ph>490</ph><p>064-245b</p>
stong gi char yang mi phod/ bye ba 'bum gyi char yang mi phod de/ dpe dang rgyur yang mi bzod do/ /'jam dpal byang chub sems dpa' gang la las byang chub sems dpa'i zan bcad dam/ khros te tha na byang chub sems dpa' glang po cher skyes pa de'i dge ba'i rtsa ba sangs rgyas la bskyed pa gcig 
bcad la/ 'jam dpal byang chub sems dpa' gzhan zhig gis ni chos kyi rjes su 'brang ba dang / don gyi rjes su 'brang ba dang / brgyad pa dang / rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas 'jig rten gyi khams thams 
cad kyi rdul snyed kyi zan bcad de/ khros nas lhung bzed dang / chos gos med par byas la/ sems can thams cad long bar byas na mi dge ba'i las 'di ni snga ma'i mi dge ba de'i brgya'i char yang mi phod pa nas/ dpe'i bar du yang mi bzod do/ /bcom ldan 'das kyis de skad ces bka' stsal nas/ 
dge slong dang / dge slong ma dang / dge bsnyen dang / dge bsnyen ma de dag dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / brgya byin dang / tshangs pa dang / 'jig rten skyong ba dang / mi dang / mi ma yin pa 
rnams dang / phyogs tha dad pa nas lhags pa'i byang chub sems dpa' rgya mtsho grangs med/ tshad med pa rnams yi rangs te/ bcom ldan 'das kyis gsungs pa la mngon par bstod do/ /mdo'i rgyal po chen po sprin chen po'i le'u re re la/ chos snang ba'i sgo stong phrag gang gA'i klung grangs med pa'i bye 
ma snyed yang dag par 'du bya ba snang ba'i dkyil 'khor gyi dpal gyi glog gis gsal bar byas pa'i le'u chen po'i tshogs mtha' yas pa gang gA'i klung gi bye ma snyed las dga' ldan na gnas pa la sogs pa 'jig rten grangs med pa dang 'thun par 'jug pa'i stobs la sbyor ba'i mthu las byung bas dbang byed cing / 
phyogs bcu'i byang chub sems dpa' rgya mtsho 'dus pa'i dga' ston chen po la rtse ba zhes bya ba'i le'u ste sum cu rtsa bdun pa rdzogs so// //rgya gar gyi mkhan po su ren dra bo d+hi dang / zhu chen gyi lo ts+tsha ba ban de ye shes sdes zhus te gtan la phab pa// //
</page>



</text>