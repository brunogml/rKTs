
<text>


 <page>
<ph>404</ph><p>091-202b</p>
@#/ /rgya gar skad du/ shrI de bI kA li pra ma rA dza tan+t+ra kA li/ bod skad du/ dpal lha mo nag mo'i bstod pa rgyal po'i rgyud 
rig sngags dang gsang sngags kyi mnga' bdag dpal phyag na rdo rje la phyag 'tshal lo/ /'di skad bdag gis thos pa dus gcig na/ ri rab kyi rtse mo rtsub 'gyur gyi tshal chen po na bcom ldan 'das dpal drag po chen po phyag na rdo rje lus bskal pa'i me ltar 'bar 
</page>

 <page>
<ph>405</ph><p>091-203a</p>
ba/ srid pa gsum las rnam par rgyal ba/ nyi ma stong gi gzi brjid dang ldan nas bzhugs so/ /'khor ni brgya byin dang / sha za dang / srin po dang / ma mo'i tshogs bye ba dung phyur gyis bskor te bzhugs so/ /de'i tshe na dpal phyag na rdo rje pad+ma'i gdan 
la bzhugs te bka' stsal pa/ nga'i 'khor du gtogs pa'i lha ma srin sde brgyad nyon cig /'dod pa'i khams 'di na bdud kyi ma gshin rje'i sring mo zhes bya ba rgyal tshab chen po sangs rgyas thams cad kyi bstan pa 'dzin pa cig yod kyis/ khyed kyis de la mchod pa 
gyis shig /bstod pa gyis shig /ngas kyang khyod la byin gyis brlab po zhes bka' stsal pa dang / 'khor gyi nang nas lha'i dbang po brgya byin stan las langs te dpal lha mo nag mo la dge ba bcu'i sgo nas bstod pa/ sngon 'das bskal pa dang po'i pha rol 
na/ /dge bcu'i las la sems rab cher sbyangs nas/ /lam gyi khyad par gong ma rab rdzogs kyang / /mtho ris skyes pa rnams la dge ba bcu'i/ /tshul gyis don mdzad phyi rol bsgyur ba yi/ /dpal ldan lha mo khyod la phyag 'tshal bstod/ /'das 
pa'i dus na srog gcod rab spangs pas/ /sku tshe ring zhing gzugs byad phun sum tshogs/ /gzhan gyi lan chags gnod pa'i rkyen dang ldan/ /'chi bdag 'joms mdzad khyod la phyag 'tshal bstod/ /ma byin len spangs tshul la rab spangs pas/ /bsod 
nams tshogs kyis longs spyod phun sum tshogs/ /gter gyi longs spyod mi 'grib rab brtan brnyes/ /sbyin pa'i gter 'chang khyod la phyag 'tshal bstod/ /mi tshangs spyod pa'i bka' rnams bsrung ba dang / /mngal gyi grong khyer dman las rnam par 
'phags/ /srid pa'i 'dod chags ring du spangs pa ste/ /dge sbyong chen mo khyod la phyag 'tshal bstod/ /nyon mongs brdzun tshig spangs pa'i rnam smin gyis/ /gsung gi dngos grub 'jig rten 'dul ba'i gtso/ /gsung mchog rnam dag brnyes pa'i rang bzhin te//
</page>

 <page>
<ph>406</ph><p>091-203b</p>
bden par gsung ba khyod la phyag 'tshal bstod/ /phra ma'i skyon spangs mi phyed 'khor dang ldan/ /nyid la rnam par dul ba'i 'khor gyis bskor/ /lha dang lha min bden pas 'dul mdzad ma/ /dkar mo'i 'khor tshogs khyod la phyag 'tshal bstod/ /ngag 'khyal spangs 
pa'i yon tan sbyin pa yis/ /ting 'dzin rtse gcig mi g.yo bar chad spangs/ /dgos 'brel tshul gyis bstan pa skyong mdzad ma/ /byis pa 'dul mdzad khyod la phyag 'tshal bstod/ /nga rgyal khengs sems spangs pa'i yon tan gyis/ /zhi ba'i tshig 'jam lha mo dbyangs 
snyan ma/ /tshig rtsub gshe ba'i gnyen po byed pa ste/ /ngag rtsub 'dul mdzad khyod la phyag 'tshal bstod/ /rang sems brnab sems spangs pa'i khyad par ni/ /'dzin pa'i rnam rtog rnam par spangs pa'i rtags/ /bdag med rtags su seng ges rna ba brgyan/ /
brnab sems spangs pa khyod la phyag 'tshal bstod/ /gzung ba'i yul la gnod sems rnam par spangs/ /phyi rol yul 'di gnyis med chos su gzigs/ /gang la gnod sems yang dag spangs pa'i rtags/ /sbrul gyi rna rgyan can la phyag 'tshal bstod/ /log 
par lta ba'i chos phyogs rnam spangs te/ /sangs rgyas chos las 'khrungs pa'i gzugs brnyan khyod/ /lta ba rnam par dag pa'i ngang tshul can/ /spros bral don dam ston la phyag 'tshal bstod/ /'jig rten 'di na las gnyis dag ma dag /ma dag mi dge bcu las ngan 
song grub/ /dag pa'i dge ba bcu las mtho ris grub/ /las 'di dge ba dang por rab sbyangs pas/ /gong nas gong ma'i sa la rab gnas kyang / /dge bcu'i rtags ni dman pa'i zhing 'dir bstan/ /gdug pa'i tshul can 'gro ba 'dren mdzan ma/ /bstod par 
'os pa khyod la phyag 'tshal bstod/ /de nas dpal lha mo nag mo chen mo la/ gnod sbyin gyi rgyal po rnam thos sras kyis lam rnam pa lnga'i tshul gyis bstod pa/ dam pa rnams kyis bgrod pa'i khyad par ni/ /tshogs kyis sbyangs nas don dam mthong ba yi/ /gnyen po ye shes 
</page>

 <page>
<ph>407</ph><p>091-204a</p>
rim par sgom pa la/ /mthar phyin pa la gshegs pa'i don mchog lags/ /de bas lha mo khyod kyi mtshan nyid ni/ /'di ltar rab ldan khyod kyi khyad par te/ /dang po'i tshogs las yang dag rab bsags pas/ /dang po'i sa las sbyor ba'i ting 'dzin 
brnyes/ /rab tu dga' ba'i sa la don dam ni/ /rnam par mi rtog skye med tshul gyis gzigs/ /dpal ldan byang chub sems dpa'i khyad par ni/ /rang sems sa gnyis dag la rab brten nas/ /de bzhin sa gsum dag pa'i pha rol son/ /rang sems bzhi ba'i sa 
la cher bsgoms pas/ /lnga pa'i sa la bsam gtan pha rol son/ /rang sems drug pa'i sa la cher sbyangs pas/ /bdun pa la ni thabs kyi pha rol son/ /rang sems brgyad pa nyid la cher bsgoms pas/ /dpal ldan lha mo nag mo smon lam nyid/ /dgu pa la 
yang stobs kyi yon tan sgrub/ /de yi stobs kyis ye shes 'phen par 'grub/ /'di dag rnam par rdzogs par byas nas ni/ /sangs rgyas sa la smin pa'i smon lam can/ /sa brgyad non pas gzhon nu'i tshul 'chang ma/ /'gro ba 'dul phyir drag mo'i tshul ston 
cing / /gdug pa 'dul mdzad khyod la phyag 'tshal bstod/ /bdag kyang khyod kyi lam ltar myur 'grub shog /de nas mi'am ci'i rgyal po ljon pa rta mgo can gyis dpal lha mo nag mo chen mo la gnyis su med pa'i sgo nas bstod pa/ dpal ldan lha mo gnyis 
su med pa ste/ /don dam spros bral chos nyid 'di las btsal/ /don dam kun rdzob gnyis su med pas bden/ /'khor ba myang 'das gnyis su med pas zab/ /sems can sangs rgyas gnyis su med pas 'phags/ /las dang rnam smin gnyis su med 
pas bstod/ /rgyu dang 'bras bu gnyis su med pas smin/ /yul dang yul can gnyis med gcig gi dang / /spros dang spros med don dam dbyings kyis bsdus/ /bsod nams ye shes gnyis med tshogs chen te/ /mthong dang dam pa gnyis med dag pas bstod/ /
</page>

 <page>
<ph>408</ph><p>091-204b</p>
bdag dang gzhan gyi chos ni ngang tshul gcig /gzung dang 'dzin pa gnyis med zab mo'i mthu/ /mtho ris ngan song gnyis bral dag pa'i zhing / /bzang ngan gnyis med rang bzhin gcig gis bstod/ /bskyed med rdzogs pa gnyis med lhun grub mchog /
sems dang phung po gnyis med sems nyid de/ /sgrub dang bsgrub bya gnyis med grub pa'i ngang / /bdag gzhan gnyis med tshul mchog gcig gis bskyod/ /yab dang yum mkha' gnyis med byang chub sems/ /thabs dang shes rab gnyis su med pa'i 
don/ /stong dang mi stong gnyis med zhi ba'i ngang / /gyur dang 'gyur med rtsol bral phyag 'tshal bstod/ /sgra tshig gnyis med brjod pa med pa'i ngang / /lus ngag gnyis med sems nyid gcig gi tshul/ /rtsol byed rtsol bya gnyis med don gcig pas/ /
rnam par spros med don dam dbyings kyis bstod/ /mu stegs sangs rgyas gnyis med tshul gcig pas/ /dbyings dang ye shes gnyis med don rtogs te/ /srid dang rnam grol yang dag don gcig pas/ /thams cad gnyis med sku la phyag 'tshal 
bstod/ /phyi dang nang med gnyis med gcig gi ngang / /sems ldan sems med rnam dag zhi ba'i tshul/ /snang dang mi snang gnyis med gcig gis mthong / /gnyis med don mchog khyod la phyag 'tshal bstod/ /'di dag rnams ni don dam zab mo'i tshul/ /spros 
pa med pa'i don dang 'brel pa ste/ /'di rnams lha mo khyod kyi thugs la gsal/ /'di ltar bstod pas bdag kyang khyod ltar shog /de'i tshe de'i dus na dri za'i rgyal po zur phud lnga pas dpal lha mo la phrin las kyi sgo nas bstod pa/ sems nyid phrin las rnam 
bzhi'i khyad par ni/ /sems nyid gud na med cing sems kyang med/ /don dam spros bral kha dog gzugs kyang med/ /kun rdzob sgyu ma tsam du rang gi sems/ /mthun par bstan pa'i zhi ba'i dpal lha mo/ /zhi mdzad zhi 'gyur zhi ba'i ngang tshul can/ /zhi ba'i 
</page>

 <page>
<ph>409</ph><p>091-205a</p>
'khor gyis bskor ba'i gtso mo ni/ /rtags kyi sku mdog dkar mo shin tu dngas/ /kun du zhi mdzad khyod la phyag 'tshal bstod/ /bdag gi dgra dang nad rnams zhi bar mdzod/ /mthun par bstan pa'i rgyas pa'i dpal lha mo/ /rgyas mdzad rgyas 
'gyur rgyas pa'i ngang tshul can/ /rgyas pa'i 'khor gyis bskor ba'i gtso mo ni/ /rtags kyi sku mdog ser mo shin tu brjid/ /kun du rgyas mdzad ma la phyag 'tshal bstod/ /bdag gi bsod nams ye shes rgyas par mdzod/ /mthun par bstan pa'i dbang 
mo dpal lha mo/ /dbang mdzad dbang bsgyur dbang gi ngang tshul can/ /dbang gi 'khor gyis bskor ba'i gtso mo ni/ /rtags kyi sku mdog dmar mo shin tu brjid/ /kun du dbang mdzad khyod la phyag 'tshal bstod/ /bdag gi nad dang dgra rnams dbang du mdzod/ /
mthun par bstan pa'i drag mo dpal lha mo/ /drag mdzad drag 'gyur drag mo'i ngang tshul can/ /drag mo'i 'khor gyis bskor ba'i gtso mo ni/ /rtags kyi sku mdog nag mo shin tu brjid/ /kun du drag mdzad khyod la phyag 'tshal bstod/ /bdag gi nad dang dgra 
rnams drag mos sod/ /khyod kyi rang bzhin cir yang ma grub la/ /'di ltar 'dzin nyid cir yang snang ba ni/ /phrin las rnam bzhis 'gro don mdzad pa lags/ /bdag kyang las bzhi rang bzhin lhun grub nas/ /khyod ltar gzhan gyi don la brtson par shog /
de nas dpal lha mo nag mo la klu'i rgyal po dga' bos sku'i yon tan gyi sgo nas bstod pa/ gsang sngags rnal 'byor grub pa'i bdag nyid ma/ /yon tan rnams kyi sku mdog phyag mtshan ni/ /don du snang ba med kyang gdul bya'i phyir/ /rtags kyi phyag rgya 'di ltar 
bstan pa'o/ /khams gsum gdul phyir gdan du bong bu zhon/ /mya ngan mi 'da'i rtags su lcags sgrog mnga'/ /bdag don lhun grub glang chen ko bas brgyan/ /gzhan don phun sum tshogs phyir re ldes dkris/ /byang chub sems ldan spyi gtsug zla rgyas 
</page>

 <page>
<ph>410</ph><p>091-205b</p>
gsal/ /shes rab rtogs phyir lte ba nyi mas brgyan/ /dug gsum sdong po gcod pa'i ral gri dang / /bsod nams gter gyi phyag mtshan ne'u le bsnams/ /dbang drag rdzogs phyir ral pa kham nag sprug /nyon mongs 'dren phyir rno dpal mche ba gtsigs/ /
'khor ba ljags la gtar phyir rkan sgra brdeb/ /gdug pa zhe la gnod phyir sdang mig bgrad/ /thams cad dbang du sdud phyir spyan rtsa dmar/ /snyoms pa'i tshogs mchog mi 'gyur sku mdog gnag /ma mo 'dul phyir dur khrod rgyan gyis brgyan/ /sku gsung 
thugs rtags phyag rgya kha T+wA~M gsor/ /sku gsum rdzogs byed thod pa'i phreng bas brgyan/ /drag po myur mgyogs bstan phyir tshub mas brgyan/ /nyon mongs sreg phyir me dpung nang na bzhugs/ /'dod khams skyong phyir yongs 'du'i shing la brten/ /lha min 'dul 
phyir rdzong gi dka' zlog ma/ /dpa' brtan bstan phyir stag gi sham thabs bsnams/ /bstan pa bsrung phyir drag mo'i cha lugs rdzogs/ /nga rgyal dbang bsdud bdag med sgra sgrogs phyir/ /thabs kyi snyan cha g.yas pa seng ges brgyan/ /zhe sdang dbang 'dul 
dug chen 'dul ba'i phyir/ /shes rab snyan cha g.yon pa sbrul gyis brgyan/ /'du byed mi rtag rtags su dril bu sgrogs/ /chags phyir rngam mdzad rak+ta'i rba klong 'thung / /dam tshig bsrung phyir zhing lpags rgyan du mdzad/ /tha dad las rnams 'dul phyir rma bya'i 'phru/ /
nyon mongs sgrib pa'i tshogs rnams rab sbyangs nas/ /ye shes rig pa'i tshogs rnams shar ba'i phyir/ /rang bzhin gnas mchog byang shar mtshams na brten/ /dbu ma'i sa la gnas phyir dre'u la zhon/ /nyon mongs gdug pa 'dul phyir ma yi tshul/ /mkha' 
'gro ma mo khyod la phyag 'tshal bstod/ /de nas grul bum gyi rgyal po sbrul mgo dgu pas dpal lha mo nag mo la sku gsung thugs kyi sgo nas bstod pa/ don dam gnyis med byang chub sems yin yang / /srid gsum gdul phyir rtags kyi phyag rgya ni/ /rang sems 
</page>

 <page>
<ph>411</ph><p>091-206a</p>
rnam dag drag po'i gzhal yas khang / /rak+ta khrag gi rgya mtsho 'khyil pa las/ /keng rus thod phreng zhing gi pags pas brgyan/ /sku mdog gnag la rab 'jigs khro mo rgyal/ /sngon mo ral pa 'dzings ma'i sprul pa 'gyed/ /sku yi sprul pa 
dpal ldan re ma dzu/ /gru gsum ser nag zhal gyi dbyings su bzhengs/ /yon tan rgyas mdzad ser mo mkha' la bzhad/ /phrin las rgyas pa thams cad nye bar mdzod/ /gsung gi sprul pa dpal ldan re ma ti/ /gru gsum dmar nag zhal gyi dbyings nas bzhengs/ /
dmar mo chen mo dmar chen gtum ma ste/ /dbang gi phrin las thams cad grub par mdzod/ /sku gsung thugs ldan sprul pa rgya mtsho ma/ /drag po 'joms mdzad bdud dpung zil gyis gnon/ /'gro drug sgrol mdzad sems can kun gyi ma/ /bstan pa 
rgyas mdzad ma la phyag 'tshal bstod/ /bdag gi lus ngag yid gsum byin gyis rlobs/ /de nas dpal lha mo la lha ma yin gyi rgyal po thags zangs ris kyis don dam pa'i sgo nas bstod pa/ spros bral 'od gsal yang dag zhi ba'i ngang / /thugs kyi 
thugs mchog rnam dag bden pa'i yum/ /gdod nas gnyis med nam mkha'i snying po ni/ /dpal ldan khyod kyi rang bzhin khyad par gsal/ /'di ltar rnam dag brjod med ngo bo la/ /byis pa rnams kyis bstod pa byed pa ltung / /blun po rnams kyis dngos por 
rab brtags nas/ /gzugs can tshul du gang zhig bstod pa'i tshig /rgyal ba'i don yang thugs chud khyod nyid la/ /tshig dang yi ge'i sgo nas bstod pa rnams/ /nams kyang grol bar 'gyur ba'i chos nyid min/ /gdod nas gnyis med bde chen ma rtogs 
par/ /khyod kyi smon lam rtags kyi cho 'phrul la/ /don du bzung nas gang zhig bstod pa rnams/ /khyod la brten nas thams cad ltung bar 'gyur/ /gang zhig skye ba med par shes pa dang / /gdod nas gnyis med snying po bsgoms nus na/ /gang zag des 
</page>

 <page>
<ph>412</ph><p>091-206b</p>
ni khyod nyid bstod pa yin/ /khyod kyi gzugs dang kha dog 'dzin pa yis/ /bskal pa grangs med 'das par rab bltas kyang / /khyod kyi gzugs dang kha dog mthong mi nus/ /gang zhig gzugs su mi 'dzin rnams kyis mthong / /sgra dang tshig dang brjod pa 
thams cad kyis/ /khyod ni bos kyang bskal par mi thos te/ /'di dag spangs pa'i rnal 'byor de yis ni/ /khyod kyang bos la de yang khyod kyis thos/ /gang zhig lus ngag dge bas khyod bsgrubs pa'i/ /blun po de yis nams kyang khyod nyid spangs/ /
lus ngag spangs pa'i sems kyis khyod mchod nas/ /mchod na dngos grub de yis gter thob 'gyur/ /khyod ni rgyal po mang po'i yon tan sdud/ /chos kyi dbyings na rgyal ba rnams dang mjal/ /zab mo dbu ma'i rang bzhin ston pa'i phyir/ /mi mjed 
'jig rten shin tu rtsub pa 'dir/ /phyi rol tshul gyis thams cad 'dren mdzad ma/ /khyod kyi sku ni 'di ltar rab brtags pa/ /sgrib pa mang po stong nyid ngang du gshegs/ /stong nyid dam pa stong pa yang dag khyod/ /stong pa gnyis med shes pa rnams kyis bstod/ /
'di ltar bstod na bstod par 'gyur grang bas/ /khyod ni bstod pa'i yul can ma yin yang / /byis pa drang phyir don la 'di ltar bstod/ /de nas nam mkha' lding gi rgyal po rdo rje gser mig can gyis dpal lha mo la bstod pa/ dpal ldan lha mo dpag par 
dka' ba'i don/ /thabs kyi cho 'phrul nam mkha'i mkha' la spyod/ /byang chub sems dpa'i sprul pa khyod nyid la/ /sgo gsum rdul snyed dbyangs kyis phyag 'tshal bstod/ /bdag gis khyod ni mchod pas ma bsgribs kyang / /dpal ldan dngos grub 
dam pa thob bya'i phyir/ /'dod pa'i yon tan mkha' la char 'bab pas/ /mchod pa'i tshogs 'dis dbang po rgyal gyur cig /dpal ldan khyod ni dge sdig bdag po ste/ /bdag gi lus ngag yid kyi sdig pa'i tshogs/ /khyod kyi thad du 'gyod pas rab 
</page>

 <page>
<ph>413</ph><p>091-207a</p>
bshags na/ /thugs rje'i shugs kyis sgrib pa byang bar mdzod/ /khyod kyi khyad par yongs su 'phags pa ni/ /'gro ba'i don mdzad bdag don phun sum tshogs/ /dga' mthun phrag dog med pa'i spros pa ni/ /rjes su yi rang khyod kyi rgyud 
la 'bul/ /'di ltar yon tan ldan pa'i sku mchog ni/ /nag mo bzang po 'jigs pa'i mthu stobs kyis/ /phyogs bcu dus gsum kun du 'gro don la/ /sgyu 'phrul dra ba'i tshul gyis bskul bar spobs/ /yang dag khyod kyi yon tan sku mchog ni/ /
gdug pa 'dul zhing bstan pa bsrung ba'i phyir/ /sems can zad par ma gyur bar du ni/ /mya ngan mi 'da' bzhugs par gsol ba gdab/ /'di ltar phyag 'tshal mchod nas bshags pa dang / /rjes su yi rang bskul zhing gsol btab nas/ /dge ba 'di 
yis ngan song stongs gyur te/ /thams cad tshogs rdzogs byang chub chen por bsngo/ /de nas dpal ldan lha mo la nam mkha'i lha bran rnams kyis bstod pa/ bskal pa me ltar 'bar ba'i klong dkyil na/ /rlung nag dgu pa'i klong 'khyil pho brang nas/ /ma gcig 
'dod pa'i khams kyi dbang phyug ma/ /bdud kyi yum la gshin rje'i lcam gcig ma/ /dpal ldan lha mo nag mo re ma ti/ /nag mo za byed rngam pa'i mche ba can/ /mthing nag gcer bu khrag gi ral pa can/ /khyod kyi sku mdog nag mor bzhugs pa ni/ /don 
dam dbyings kyis bskyod pa med pa'i rtags/ /dbu skra g.yas nas g.yon du 'khyil pa ni/ /yum gyi mkha' la sprul pa 'gyed pa'i rtags/ /dbu gtsug ral pa gcig tu 'khyil pa ni/ /don dam dgongs spyod gcig tu mdzad pa'i rtags/ /ral pa'i 
gseb nas me stag 'phro ba ni/ /thugs kyi sprul pa phyogs bcur 'gyed pa'i rtags/ /dbu la thod rlon phreng ba bcings pa ni/ /thugs rjes sprul skus 'gro don mdzad pa'i rtags/ /snyan cha g.yas na seng ge mchong ba ni/ /sman mo thams cad zil 
</page>

 <page>
<ph>414</ph><p>091-207b</p>
gyis gnon pa'i rtags/ /g.yon na sbrul mgo'i gdengs ka 'phyar ba ni/ /zhe sdang ma spangs dbyings su dag pa'i rtags/ /snyan cha gser gyi dril bu 'khrol ba ni/ /sangs rgyas kun la bsnyen sgrub byed pa'i rtags/ /spyan rtsa dmar la sdang mig 
bgrad pa ni/ /srid gsum rnal 'byor dam tshig gzigs pa'i rtags/ /zhal gyi drag po hom khung gdengs pa ni/ /bstan pa 'jig pa'i ru dra sgrol ba'i rtags/ /rno gdug mche ba zur gsum gtsigs pa ni/ /bsgral ba'i zhing bcu sa la sgrol ba'i 
rtags/ /sku la zhing lpags g.yang gzhi gsol ba ni/ /yang dag chos dang don dang ldan pa'i rtags/ /glang chen ko rlon snam phyed dkris pa ni/ /theg pa mchog gi don dang ldan pa'i rtags/ /re lde nag po snam phyed dkris pa ni/ /'jig rten 'di na che btsan 
ldan pa'i rtags/ /lte ba'i khung nas nyi ma 'char ba ni/ /sdug bsngal rgya mtsho gting nas skems pa'i rtags/ /spyi bo gtsug nas zla ba 'char ba ni/ /dug gsum ma rig mun pa sel ba'i rtags/ /zhabs la dbang gi lcags sgrog 'khril ba ni/ /thabs 
dang shes rab zung du 'brel ba'i rtags/ /phyag g.yas shang lang nag po bsnams pa ni/ /sdug bsngal skye shi rtsad nas gcod pa'i rtags/ /phyag g.yon thod rlon dmar chen 'thung ba ni/ /'khor ba'i sdug bsngal khrag ltar 'thung ba'i rtags/ /bong bu gwa 
pa phyin phyogs zhon pa ni/ /log par lta ba'i sems can sgrol ba'i rtags/ /srin po'i og mas snga ru byas pa ni/ /srin yul lang ka pu ra 'dul ba'i rtags/ /sbrul nag chun pos gong smed byas pa ni/ /zhe sdang dbang gis bgegs rigs 'joms pa'i 
rtags/ /ru sbal nag po'i phog bu btang ba ni/ /klu bdud nag po dam la btags pa'i rtags/ /snga sha g.yas pa bdud kyi khram bam ni/ /dam tshig nyams pa khram la 'debs pa'i rtags/ /phyi shar nad kyi rkyal pa btags pa ni/ /bstan pa 'di la gnod 
</page>

 <page>
<ph>415</ph><p>091-208a</p>
pa'i dgra bo la/ /nad ka 'bebs shing dal kha sgyur ba'i rtags/ /don dam bcud kyi rtags su zhag gi zor ris btang / /thugs rje chags pa'i rtags su rak+ta'i thig les brgyan/ /'dul byed phrin las rtags su thal ba'i mtshan mas btab/ /ma mo 
'bum phrag bran du 'khol ba ni/ /khams gsum khyab par phrin las mdzad pa'i rtags/ /ma gcig kha nas me 'bar rgya mtsho skems/ /rdo rje 'phyar bas ri rab tshogs bor 'phen/ /bdag gis brtson par lha mo khyod la bstod/ /de nas yang gshin rje nag 
pos dpal lha mo la che ba'i yon tan gyi sgo nas bstod pa/ lha mo dpal ldan mkha' 'gro nag mo khyod la ni/ /rgyun du til mar gyis byugs lan bu gcig ma ste/ /ro nye rna chas bsgyings shing cha lugs mang po 'chang byed ma/ /rgyan du rkang sgrog lcags la byas pa 
gcig gis rkang la mdzes par brgyan pa ste/ /mtshan mo bong bu zhon nas 'gro ba de ni nag mo khyod nyid yin par shes/ /ral pas bdag nyid mdzes par brgyan te khyod kyi spyod pa mtsho chen don dag su yis shes/ /'khor ba 'jig pa'i tshe na mi rus dag la khrag 
dang zhag 'dzag du ba thul ba na/ /nag mo mche ba mi bzad khyod kyi zhal du 'gro kun skad cig tsam du zhugs par 'gyur/ /lha mo lag na mi thod thogs pa khyod ni rnal 'byor grub pa'i rnal 'byor can du dur khrod dgyes/ khyod ni g.yog bcas mya ngan med cing 'chi 
ba'i 'jigs pa med par dril bu'i sgra yang sgrogs/ /khyod ni dpa' bo dag gi mgo bcad g.yul du mtshon gyis bsad pa yi/ /mgo phreng lag na thogs shing gar stabs skor zhing lag pa brkyang bskum che/ /rkub tshos che la klu dbang gshibs pa'i ska rags bcings 
shing lag na mdung dang ba dan thogs/ /khrag gi chang gis ra ro myos te mig rtsa dmar por byas nas mtshan mo dur khrod rgyu ba 'byung po phal chen kun gyis mthong / /rkang pa'i gos ni ko rlon mtshan pas drangs pas snam gyi phyed ni re ldes dkris/ /mi yi rgyu ma sar 
</page>

 <page>
<ph>416</ph><p>091-208b</p>
pa'i sbubs kyis zhal gyi zla ba brgyan cing khrag dang zhag gi tshom bus thig ler brgyan/ /mi yi sha la so sor chem chem za yin mi ro dag gi cod pan mgo la brgyan pa ste/ /bdag la skyob pa'i drag mo mi sha thogs pa khyod ni snga nas ma mthong gzod mthong 
na/ /bdud dang srin mo ma mo rnams kyang mig rtsa rig rig dngang zhing khyod la 'dud/ /lha mo bzang mo lus mdog gnag cing bzod par dka' ba khyod la brgya byin la sogs pas/ /bstod pa byed pa'i gshin rje'i rgyal po nyid kyang rtag tu 'dud/ /lha rnams 
dang ni 'gro ba ma lus 'jug brtul bas na rna ba ya gcig la/ /brang gis 'gro ba sbrul mgo gdengs ka stong dang ldan zhing gcig gis rgyab nas rgyan du byas/ /ya gcig la ni seng ge mtshungs med thogs shing rgya mtsho bskor zhing sa gzhi gnon pa sa steng gi/ /phyogs 
nas rgyu ba'i nyi ma zla ba lha mo khyod kyi lte nas 'char zhing srid gsum zil gyis gnon/ /rgya mtsho klong nas me 'bar chu rnams skems par byed par nus pa'i bud med thams cad zhi mdzad ma/ /lha chen sku dang 'tsham par bzhugs pa'i dka' zlog nag mo mi nad phyugs 
nad kun la 'jigs pa med/ /ma gcig khyod nyid la ni bdag ni gus par phyag 'tshal mchod cing bstod par bgyi/ /de nas dpal lha mo nag mo la bram ze mchog sred kyis kun rdzob kyi bden pa brten par bstod pa/ ma gcig lha mo dpal lha mo/ /
rdo rje lha mo nag mo che/ /mthu chen khyod la phyag 'tshal bstod/ /bdag gis btsun par khyod bstod kyis/ /bkra shis mchog grub sems gter gnas/ /yid myur gzugs chen kun du grags/ /ma mor grags shing 'jig rten skyong / /dpa' brtul drag 
spyod brtson 'grus che/ /'thab mo g.yul las rtag tu rgyal/ /gshin rje'i sring mo yin par bstod/ /gos su dar gos sngon po gsol/ /sdug dang mi sdug cha lugs 'chang / /spyan mig mthong na mi sdug kun du sdang / /dad cid tshogs pa'i mi rnams sdud/ /
</page>

 <page>
<ph>417</ph><p>091-209a</p>
res 'ga' ri brag zab mor gnas/ /res 'ga' tshal dang shing la gnas/ /res 'ga' dur khrod dbus na gnas/ /lha mo'i gnas rten de ru 'cha'/ /gnas de ri dang tshal dgon du/ /rtag tu lha mo khyod 
bstod na/ /de yis dgongs pa skong bar byed/ /bdag gis rtag tu bstod byas na/ /bdag gi bsam pa 'grub par mdzod/ /rma bya'i sgro la rgyal mtshan byas/ /gang zhig rtag bsten srung bar byed/ /gnag lug phyugs rnams 'phel bar byed/ /seng ge 
stag dang spyang ki yis/ /rtag tu kun nas bskor nas kyang / /rdo rje dril chen snyan par sgrogs/ /byin te dril chen snyan par sgrogs/ /lan 'ga' lag na tri shU la thogs/ /lan 'ga' nyi zla'i ru mtshon phyar/ /mar gyi tshes dgu bcu gcig na/ /de yi dus 
su mchod byas na/ /lha mo khyod las lhag pa med/ /bdud 'dul lha min srin mor ston/ /dgra dang 'thab tshe rgyal bar byed/ /bud med nang na mchog yin te/ /tshig dbang 'jig rten mgon po 'dra/ /rgyal po'i khab na pad+ma 'dra/ /zhal bzang zla ba nya ba 
'dra/ /chu la rgal na gru zam 'dra/ /phongs pa rnams kyi gnyen bshes 'dra/ /lha dang lha min g.yul 'gyed tshe/ /lha mo khyod kyi lte ba la/ /lha rnams kun gyi rdzong bcas nas/ /lha dmag dkar po rgyal bar byas/ /lha ma yin rnams pham par byed/ /
lag na mdung dmar chems se chems/ /ru mtshon ba dan me ltar 'bar/ /dgra 'dul g.yul bzlog khyed la bstod/ /de nas drang srong chen po ko'u di n+yas dpal lha mo la dpe byad kyi sgo nas bstod pa/ 'jig rten gtso la rtag tu gus phyag 'tshal/ /ma rnams 
nang na khyod ni rtag tu mchog yin te/ /'jig rten gsum po thams cad khyod la bstod/ /byad bzhin sdug mdzes kun gyis blta bar mos/ /yon tan rnam pa sna tshogs lus rab brgyan/ /mig yangs 'dam skyes sngon po'i 'dab ma 'dra/ /bsod nams ye 
</page>

 <page>
<ph>418</ph><p>091-209b</p>
shes snang ba grags pas brgyan/ /dper na rin thang med pa'i nor bu 'dra/ /deng bdag pad+mo khyod la bsngags pas kyang / /sems la bsam pa thams cad 'grub par 'gyur/ /yang dag ye shes gya nom bkra shis pa/ /pad+ma lta bur shin tu rnam par dag /
lus mdog rab mdzes kun gyis lta bar mos/ /mtshan ma yon tan rnam pa sna tshogs brgyan/ /dri med ye shes kun tu rab mdzes pa/ /dran pa rnams kyi nang na mchog tu gyur/ /ci ltar seng ge gcan gzan mchog gyur bzhin/ /bsngags bstod tshig ni 'di 
las 'byung ba yis/ /bsam pa'i dngos po thams cad grub par shog /ces bstod do/ /de nas dpal phyag na rdo rjes 'dus pa rnams la bka' stsal pa/ khyed kyis dpal lha mo la bstod pa legs so/ /nga yang bstod pa 'di dag gi don sgoms shig /
yid la rtag tu zlos cig /lha mo 'di la bstod pa ni nga la bstod pa yin no/ /sangs rgyas thams cad la bstod pa yin no/ /lha mo des kyang mi 'di srung bar byed do/ /skyob par byed do/ /ci 'dod pa'i dngos grub ster ro zhes bka' stsal pa dang / 'khor de rnams 
rab tu dga' nas bcom ldan 'das phyag na rdo rje la rgyan gyi char chen po phab nas so so'i gnas su 'khod do/ /bstod pa'i rgyal po'i rgyud rdzogs so// </page>


</text>