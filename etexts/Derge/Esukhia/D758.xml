
<text>


 <page>
<ph>37</ph><p>096-19a</p>
@##/ /rgya gar skad du/ /AR+Ya badzra shri kha la s+ya tan+t+ra kalpa/ bod skad du/ 'phags ma 
rdo rje lu gu rgyud ma'i rgyud kyi rtog pa/ dpal 'jig rten dbang phyug la phyag 'tshal lo/ /de nas yang dag bshad bya ba/ /dpal bskyed sdug bsngal sel byed cing / /sdang ba 'ching tshogs las grol ba'i/ /cho ga mdzes mas legs par nyon/ /khrus dang gtsang sbra dang 
bral zhing / /dka' thub spyod pa rnam spangs nas/ /drag shul sems kyis gsang sngags 'di/ /brjod pa tsam gyis myur du 'grub/ /dad pa brtson 'grus kyis brgyan cing / /bag yod snying rje cher ldan pa/ /des ni bla ma mi spong la/ /dpa' brtul shes rab des pa 
</page>

 <page>
<ph>38</ph><p>096-19b</p>
che/ /'gro la byams sems cha ba des/ /sngags dang ting 'dzin phyag rgya sogs/ /brtsams pa tsam la dngos grub 'byung / /dad med le lo rnam 'tshe can/ /bla ma la ni mi gus shing / /shes rab zhan cing stobs chung la/ /bag med gzhan la gnod 
sems bcas/ /dbang bskur gnang ba mtho ba na/ /des ni bskal pa stong phrag ni/ /bye ba du mar bsgrubs byas kyang / /'bras bu yod par mi 'gyur te/ /dper na byis pa blun po 'gas/ /'bras 'dod phub ma brdungs pa la/ /sha thang chad pa nyid las 
ni/ /nam yang 'bras yod mi 'gyur ro/ /gsang sngags rgyal po rgyal chen 'di/ /byin brlabs rnam mang 'byung ba'o/ /de nas bcom ldan bde chen po/ /nges par 'grub pa zhes bya ba/ /ting nge 'dzin la snyoms zhugs nas/ /nyid kyi sku dang gsung dang 
thugs/ /rdo rje bla na med pa las/ /gsang sngags rgyal po 'di phyung ngo / /na mo b+ha ga wa t+yai/ badzra shr-iM kha le/ ha na ha na/ da ra da ra/ ts+tshin+da ts+tshin+da/ b+ha ny+tsa b+hany+tsa/ mA ra ya mA ra ya/ ba sa ya ti ni/ rak+ta a k+ShI badzra g+ho Ni/ na mo b+ha ga wa t+yai/ badzra shr-iM kha la/ pU r+b+ba 
di shi/ badzra brA kA re Na ban d+ha/ dak+Shi Na di shaM da N+ba prA kA re Na ban d+ha/ bash+tsi ma di shany+dza la brA kA re Na ban d+ha/ u t+ta ra di shaM sa ra prA kA re Na ban d+ha/ a g+ni di shaM a g+ni pra kA re Na ba na d+haH/ nai r-i t+ya di shaM/ kha D+ga prA kA re Na ban d+ha/ bA ya bya di shaM bA ta prU kA re Na ba na d+ha/ I 
sha na di shaM tri shU laM prA kA re Na ban d+ha/ bA tA la di shaM nA ga pA she na ban d+ha/ u ra t+ha di shaM badzra shriM kha la prA kA ra Na ba na d+ha/ ur d+h+wa ba na d+ha/ hU~M hU~M phaT swA hA/ i daM badzra shr-iM khA la/ men+t+ra Na da sha di shaM ban d+ha/ ak+Sha rAk+Sha saM ban d+ha/ brat+ma rAk+Sha sA di naM ban d+ha/ d+hU ta 
pre ta pi shA tsi ban d+ha/ gan d+harbaM ban d+ha/ gan d+harba ku laM ban d+ha/ sa na ta ku mA raM ban d+ha/ san ta ku mA raM b+hu ba naM ban d+ha/ bi d+yA d+ha raM ban d+ha/ mA kan shra ma Na maM ban d+ha/ nA ga shra ma NaM da r+sha naM/ man+t+ra d+ha/ sarba tI R+thi ka dar+sha naM ban d+ha/ siM ha byA g+h+raM ban d+ha/ yak+Shi NiM ban d+ha/
</page>

 <page>
<ph>39</ph><p>096-20a</p>
 dA k+Sha saM/ g+hA ta na pa na d+ha/ ka Ta n+Ta ka ban d+ha/ khe tsa ri ban d+ha/ sha ku ni ma ban d+ha/ de paM ba na d+ha/ de bku ba laM ban d+ha/ nA gaM ba na d+ha/ a su raM ban d+ha/ a su ra ku laM ban d+ha/ ga ru Da ban d+ha/ ga ru Da ku laM ban d+ha/ bak+Shis ban d+ha/ bak+Shi ga NaM ban d+ha/ 
kin+na raM ban d+ha/ kin+na ra b+hu ba naM ban d+ha/ ma nu Sh+yaM ban d+ha/ ma nu Sh+yaM b+hu ba ban d+ha/ a ma nu Sh+ya ban d+ha/ a ma nu ShA b+hu ba naM ba na d+ha/ tsan+dA di t+ya b+hu ba naM ban d+ha/ sarba taM ban d+ha/ sarba ta ta laM ban d+ha/ brak+Sha ma ban d+ha/ br-ik+Sha ta laM ban d+ha/ swA ku laM ban d+ha/ bar ku laM ban d+ha/ 
man+tsha ka paM ban d+ha/ ma shA pa ba na daM ban d+ha/ ma ni mi t+yaM ban d+ha/ ni t+yaM ban d+ha/ sarba duSh+Ta satwaM ban d+ha/ badzra shri khA lA/ ma N+Te na ban d+ha/ ku b+hi ra~M ban d+ha/ sa su ma ka raM ban d+ha/ shri su ma raM ban d+ha/ dzA laM ban d+ha/ s+tha laM ban d+ha/ oM na mo b+ha ga ba t+yai badzra shr-i kha le/ hU~M hU~M 
hU~M hU~M hU~M hU~M/ sarba du Sh+TAM sarba ga bra t+yaM gaM ban d+ha/ twA da da sha b+hu dzI ye/ dwA da sha ne trA yi/ bi kI r+Sha ke shA yai/ tsaN+Da yai/ sa ha sra pra dz+wa li ta dI b+ha te yai/ u gra bi bi d+ha be sha d+ha ri NI/ ur d+ha ke shA ye+ai/ tsa ba lA ye/ ta thA ga ta a pa ka ri sa twA nAM pa na d+ha/ i maM badzra shr-i khA lA/ man+t+re 
Na/ bany+tsa sha ta/ yo dza na pa ri bi sha taM/ badzra shr-i kha len pan d+ha/ bar mu drA ts+tshin+da ye na ba leg laM ban d+ha/ u drA ya niM ban d+ha/ tsa tu ra DA ki naM ban d+ha/ tiSh+Tha tiSh+Tha hU~M hU~M hU~M phaT swA hA/ hu lu hu lu/ na maSh+tsa N+Da ma hA kro d+ha/ hu hu a mr-i ta hu hu ban d+ha/ a shI ti de bi ko Ti 
ni yu ta sha ta sa ha sra ni badzra shr-iM kha la na ban d+ha/ tri ko na pr-i thi piM mur+d+ha ni badzre Na s+pho Ta ya/ tri swa ra gar mA ta bA tA la bA su ki twA Du ya ti/ bA taM ban d+ha/ me g+ha ban ng+ha/ sarba traM ban d+ha/ an+d+ra ban+d+ha/ in+d+raM ban d+ha/ in+d+ra b+hu ba naM ban d+ha/ ba naspa ti ban d+ha/ ba naspa ti de baM 
ban d+ha/ e ka pA daM na d+ha/ dwi pA daM ban d+ha/ tri pA daM ban d+ha/ tsa tu sh+bA daM ban d+ha/ pa ny+tsa pA taM daM ba na d+ha/ sha taM bA daM ba na d+ha/ lak+Sha pA daM ba na d+ha/ sarba bi g+h+Na ba na d+ha/ sarba bi g+h+na ku la ba na d+ha/ bra h+ma ban+ha/ bra h+ma b+hu ba ni ba na d+ha/ pi Sh+Nu ban d+ha/ biSh+Du b+hu ba na ba na d+ha/ ma 
</page>

 <page>
<ph>40</ph><p>096-20b</p>
he shwa raM/ ma hwe shwa ra bu ba naM ban d+ha/ ma he de baM ban d+ha/ ma hA de ba dza ta ba mA pA de na bi kra mi ban d+ha/ oM na mo b+ha ga wa t+yai badzra shr-iM kha le da sha di shaM badzra brA ka re Na ban d+ha/ hU~M hU~M hU~M hU~M hU~M hU~M/ phaT phaT phaT phaT phaT phaT swA hA / rig sngags 'di nyid gsungs tsam gyis/ /
rgya chen 'jig rten khams 'di rnams/ /rnam pa drug tu g.yos gyur nas/ /lha dang lha min srin bcas dang / /gnod sbyin dri za grul bum dang / /mkha' lding lto 'phye lus srul po/ /klu dang mi 'am ci la sogs/ /tshogs rnams thams cad rmyos brgyal te/ /sa 
steng kha sbub tu 'gyel nas/ /dbang po shin tu stor ba la/ /bde ba chen po'i 'od zer gyis/ /phog pa'i skad cig de ma thag /dran pa slar rnyed gzi mdangs skyes/ /de nas bstod pa'i rgyal pos bstod/ /e ma'o bde ba che mchog dpal nyid las/ /rgyas pa stobs skyes 
bkra shis kyis/ /lha mos hU~M brjod tsam nyid las/ /nam mkha'i khams su grags par 'gyur/ /bde chen ye shes mnga' bdag nyid/ /rdo rje zhes pa'i mtshan ldan pa'i/ /lha mo lu gu rgyud ma la/ /bdag cag rnams kyis gus par 'dud/ /sku yi 'od zer sna tshogs 
kyis/ /'gro ba'i nyon mongs sel byed pa'i/ /'od kyis bdag la bde ba skyes/ /lha mo bde ba khyod phyag 'tshal/ /stong nyid smon byed mtshan ma bral/ /rgyal ba kun gyi rig pa las/ /ya mtshan lha mo'i rang bzhin thugs/ /mi rtog rang bzhin phyag 'tshal lo/ /
de rjes rgyal ba kun 'dus pa'i/ /gzugs sogs rig pa'i lha mo yis/ /'khor lo 'di la legs mchod nas/ /mgrin gcig tu ni 'dus nas su/ /sangs rgyas rnams kyis gsungs pa yis/ /rdo rje'i tshig gis stod par byed/ /rdo rje nam mkha' las 
byung ba'i/ /sangs rgyas thams cad skyed pa'i yum/ /spros bral nam mkha'i rang bzhin gsal/ /rdo rje thugs la phyag 'tshal lo/ /rdo rje gzugs kyi sgra yis ni/ /lha tshogs ma lus rnams 'ching mdzad/ /bdud rnams tshar gcod rdo rje sgra/ /nam mkha'i 
</page>

 <page>
<ph>41</ph><p>096-21a</p>
gsung la phyag 'tshal lo/ /'gro drug bdud 'joms zhal drug ma/ /phyi nang rten 'brel dag phyir phyag /sgeg cing cung zad 'jigs par byed/ /rdo rje'i sku la phyag 'tshal lo/ /de skad rdo rje lha mo la/ /lha la sogs pa thams cad kyis/ /rmad 
byung bstod pa'i rgyal po des/ /bstod pa'i de ma thag tu ni/ /lha mo gzi mdangs cher skyes nas/ /rang gi snying po 'di gsungs so/ /oM badzra shr-iM khA le hU~M hU~M phaT swA hA/ rig pa gzungs kyi phreng ba'am/ /gsang sngags 'di nyid bshad tsam gyis/ /rims dang shu ba 
g.yan pa dang / /lhog pa sha bkra mdze nad 'bras/ /klad nad mig nad rna nad dang / /lkog nad glo mchin nad rnams dang / /rgyu gzer snying nad mkhal nad dang / /rkang lag nad dang khyab par na/ /chu ser nad dang khrag nad dang / /bad kan rlung dang mkhris pa dang / /shin 
tu 'khrugs pa'i nad la sogs/ /yams nad thams cad zhi bar byed/ /gzhan yang 'byung po brjed byed gdon/ /sha za mkha' 'gro ma mo dang / /gza' dang rgyu skar log 'dren dang / /byad stems drag po phyi rol gyi/ /rig sngags gtum po la sogs pa/ /'jigs 
pa'i gnod pa thams cad kun/ /rlung gis sprin bzhin gtor bar byed/ /gzhan yang stag gzig dom dred dang / /'phar ba spyang ki gung po che/ /sre mong byi ba sbrul byi la/ /sbrang bu mchu rings pa tre ka/ /khwa dang se'u byu'u rta la sogs/ /'jigs pa rnam mang ji snyed pa/ /
gsang sngags 'di brjod thos tsam gyis/ /thag rings su ni skrod par byed/ /gnod pa rnam mang thams cad kyang / /sngags kyi sbyor bas sel bar byed/ /gnod byed rnams ni gnod med byed/ /gnod med gnod dang ldan byed cing / /sbyor ba yang ni sbyor ba 'gas/ /
gzhan gyi sbyor ba 'ching bar byed/ /rdo rje lu gu rgyud kyi rtog pa las gsang sngags bstan pa'i le'u ste dang po'o////de nas 'dir ni bshad bya ba/ /mdzes ma rdo rje khro mo yis/ /lha yi ting 'dzin sbyor ba rnams/ /thig le chen mos mnyan par gyis/ /oM badzra shriM khA 
</page>

 <page>
<ph>42</ph><p>096-21b</p>
le/ /A t+mA rak+Sha rak+Sha/ hU~M hU~M hU~M phaT swA hA/ gsang sngags 'dis ni bsrung ba dang / /tha mal rtog pa'i lus sbyong byed/ /snying gar zla steng hU~M yig gi/ /'od kyis rigs kyi gtso mo dang / /bla ma sangs rgyas spyan drangs nas/ /mdun du legs par dmigs nas ni/ /snying ga 
sa bon 'od rtse las/ /me tog sogs 'dzin lha mos mchod/ /gzugs sogs rdo rje ma rnams kyis/ /'dud cing so sor legs par mchod/ /thog ma med pa'i srid rgyud nas/ /lus ngag yid kyis spyad pa yi/ /sdig pa'i tshogs rnams ma lus kun/ /bgyis rang bgyid 
du stsal pa dang / /bgyid la rjes su yi rang pa/ /sdig pa'i tshogs rnams la lus kun/ /thams da so sor bshags par bgyi/ /slan chad mi bgyid sdom pa yang / /rgya chen bdag gis gzung bar bya/ /rgyal ba sras bcas mdzad pa dang / /'gro ba'i dge la rjes 
yi rang / /rgyal dang byang chub sems dpa' dang / /rigs ldan rdo rje lha mo dang / /sngags rgyud rgya chen 'khor lo la/ /kun nas dang bas skyabs su mchi/ /mi rtog blo gros bskyed pa'i phyir/ /chos kyi 'khor lo bskor ba dang / /gdul bya ji srid tshim pa ru/ /mya ngan 
mi 'da' gsol ba 'debs/ /rnam pa kun gyi mchog ldan pa'i/ /byang chub sems ni bskyed par bya/ /gdod nas ji srid da lta yi/ /bar du lus 'dis ci ma byas/ /da ni srid pa'i rlung rtogs nas/ /rang gi lus 'di dbul bar bgyi/ /theg chen bla na med pa yi/ /lam 
chen rgya mtsho gang yin pa/ /theg chen 'bras bu thob bar du/ /rgyun mi chad par bsten par bya/ /de ltar dad sems 'dun byas te/ /bsod nams rga chen rnams bsags pa'i/ /dge ba bla na med pa de/ /thams cad byang chub phyir bsngo'o/ /dang po byams pa'i 'od 
zer gyis/ /'gro rnams bde la dgod par bya/ /gnyis pa snying rje'i 'od zer gyis/ /'gro ba sdug bsngal 'bral sems bskyed/ /gsum pa dga' bas bde ba thob/ /bzhi pa chags bral btang snyoms so/ /de rjes rags pa'i stobs spong zhing / /bag chags 
</page>

 <page>
<ph>43</ph><p>096-22a</p>
dri ma bsal nas kyang / /nam mkha' lta bur sgrub byed pa'i/ /de nas dag pa rjes dran bya/ /oM swa b+hA ba shud d+hAH sarba d+ha rmAHswa b+hA ba shud d+hohU~M/ de yis dag par byas nas ni/ /stong nyid rjes su bsgom par bya/ /oM shU n+ya tA dz+nyA na badzra swa b+hA ba 
At+ma ko \u0f85 haM/ dngos po thams cad ma lus par/ /nam mkha' lta bur bsgom par bya/ /der ni ra~M skyes nyi dkyil 'khor/ /dmar po 'od zer 'khrigs pa bsgom/ /de dbus hU~M yig sngon po yi/ /'od kyis 'gro ba'i bdud bsal te/ /slar yang yi ge la gzhug 
par/ /rdo rje khro mo yongs su rdzogs/ /zhal gsum phyag drug me phung bzhugs/ /thugs kar nyi mar hU~M sngon bsam/ /'od kyis bsrung ba'i 'khor lo bya/ /shar du rdo rje lhor da byug pa/ /nub tu chu ste byang du mda'/ /byang shar rtse gsum shar lho me/ /lho nub 
ral gri nub byang rlung / /'og tu sna tshogs rdo rje brag /steng phyogs rdo rje rtse lnga'i gur/ /gsang sngags brjod pas bsgom par bya/ /hU~M las 'od zer rab spros pas/ /'khor lo bkod pa'i phyi rol du/ /rdo rje rtse gsum ra ba dang / /gur ni rab tu bsgom par bya/ /de rjes 
rdo rje khro mo ni/ /zhu nas rang bzhin med par gyur/ /de las nyi ma'i steng gnas pa'i/ /bdud bzhi mnan cing nyi zla ni/ /A li kA li las byung ba'o/ /bar du hU~M las rdo rje ni/ /khro mo'i rang bzhin 'od kyis bskor/ /khro mo dang bcas 'od zer rnams/ /rdo rje la 
bzhugs sku bzhengs te/ /zhal drug phyag drug zhabs drug gam/ /yang na zhabs bzhes bdud bzhi mnan/ /zhal kun sngo zhing khro gnyer can/ /dmar ser gyen skra thod phreng can/ /rdo rjes lus brgyan nam mkha'i mdog /bcu gnyis phyag ste g.yas pa na/ /rdo 
rje zhags pa mda' gsor zhing / /sbrul dang dgra sta gri gug 'dzin/ /g.yon pa dril bu sdigs mdzub gzhu/ /dbyig pa rtse gsum tho ba'o/ /yang na phyag drug g.yas dang pos/ /rdo rje gnyis pas lcags sgrog ste/ /gsum pas mda' ni gsor bar 
</page>

 <page>
<ph>44</ph><p>096-22b</p>
byed/ /g.yon gyi dang pos sdigs mdzub ste/ /gnyis pa sbrul gyi zhags pa'o/ /gsum pas gzhu ste 'gengs pa'i tshul/ /rdo rje lu gu rgyud ma yi/ /bsam gtan ting 'dzin la gnas na/ /yon tan kun gyi bdag nyid kyi/ /sngags kyi rtsa bar 'gyur ba'o/ /
sngags kyi bdag nyid yongs bskyed cing / /lha yi rang bzhin bsgrub pa yi/ /rin chen gzungs kyi phreng bas ni/ /chos rnams mtha' dag thob 'gyur te/ /ral gri mig sman ril bu dang / /rkang pa byug dang gter chen dang / /sa 'og 'gro dang bcud len 
dang / /nam mkhar 'gro dang gser 'gyur dang / /de bzhin sa gzhan 'gro ba dang / /zhi dang rgyas dang dbang mngon spyod/ /rmongs dang rengs dang bskrad pa dang / /dbye dang dgug dang rig sngags 'ching / /bsrung dang phyir bzlog chen po dang / /zha dang lkugs 
dang sems brgyal dang / /long dang sna tshogs nad skyed pa'i/ /sbyor ba rgya chen 'grub pa dang / /mngon shes drug po yongs skye zhing / /sku gsung thugs kyi rdo rje yi/ /phyag rgya chen po thob 'gyur na/ /ltas mthong tsam la sogs pa yi/ /dngos grub phra mo smos ci 
dgos/ /sngags kyi sbyor ba bskyed pa'i lha/ /dmigs pa'i rtsa bar gyur pa yi/ /hU~M las skyes pa'i lha mo ni/ /sngon mo zhal gsum phyag drug ma/ /g.yas pa ser zhing g.yon pa dmar/ /spyan gsum sdang mig khro gnyer can/ /dmar ser gyen skra thod pas 
brgyan/ /rus pa'i rgyan gyis spras shing 'gying / /thod pa'i phreng can klu yis brgyan/ /zhabs gnyis brkyang bskum ro la brdzis/ /phyag drug g.yas kyi dang po na/ /rdo rje gnyis pas gri gug ste/ /gsum pa sbrul gyi zhags pa 'dzin/ /g.yon gyi dang po 
sdigs mdzub ste/ /gnyis pas thod pa gsum pa na/ sbrul gyi zhags pa dkar po'o/ /yang na zhal kun sngo bsangs nyid/ /'dis ni 'ching dang dbang gi las/ /mtha' dag rdzogs par byed pa'o/ /srid par bram za skyes lha mo/ /sngon mo zhal gcig phyag 
</page>

 <page>
<ph>45</ph><p>096-23a</p>
gnyis ma/ /phyag g.yas rdo rje g.yon lcags sgrog /gcer bu rus pa'i rgyan ldan pa/ /bsad pa'i las rnams thams cad ni/ /rdo rje rnal 'byor ma 'dis bsgrub/ /de nas bcom ldan rdo rje can/ /chos rnams thams cad 'byung byed cing / /dngos 
grub myur du skyed pa yi/ /phyag rgya 'byung zhes bya ba yi/ /ting nge 'dzin la snyoms zhugs nas/ /yan lag phyag rgya bka' stsal pa/ /lag gnyis thal mo sbyar byas shing / /slar la khu tshur bcang byas te/ /rgyab gnyis sprad nas mdzub mo dang / /mthe'u chung lcags 
sgrog bcing byas te/ /kha yi thad kar bzhag nas ni/ /rig pa'i phreng ba brjod pa yis/ /'dod pa thams cad 'grub par byed/ /phyag rgya bcings nas gsang sngags ni/ /rjes su dran par byas tsam gyis/ /lam du 'gro yang bde bar thar/ /gzhan gyi rig sngags 
gcod par byed/ /'phags ma rdo rje lu gu rgyud ma'i rgyud kyi rig sngags las lha dang phyag rgya gtan la dbab pa'i le'u ste gnyis pa'o// //de nas yang dag bshad bya ba/ /rdzas kyi sbyor ba bla na med/ /mtshungs pa'i tshogs kun 'grub byed pa/ /rdo rje mkha' 'gro ma 
yis nyon/ /oM sarba ta thA ga ta a b+hi Shiny+tsa tu maM/ oM sarba ta thA ga ta a b+hi She ka ta sa ma ya shri ye hU~M/ dbang bskur ba ni bla na med/ /dri ma'i tshogs rnams dag byed cing / /ji srid ye shes tshogs rgyas nas/ /rig pa'i rgyal po thob par byed/ /dzaHhU~M ba~M hoH/ 
oM badzra buSh+be AHhU~M swA hA/ d+hU pe dI pe gan d+he/ nai wi d+ye AHhU~M swA hA/ oM k+ShI hrIHsa ka la/ g+ha na bi na ba re/ sh+ya R+Ya sa pa ri wA ra a a a/ a b+hi ti ran+ti/ a b+hi ta ra n+te/ a b+hi ta ran tu/ sa tha da sha di ka /lo ka pA la/ lo ka pA li/ e ma~M pa li gri h+naM 
tu/ khA da na tu pi ban+tu hU~M phaT/ kha kha khA hi khA hi/ l+lai l+lai badzra d+ha ra ya/ A dz+nyA ba ya ti swA hA/ ye shes sems dpa'i sbyor ba yis/ /tha dad rtog pa spong bar byed/ /mchod pa dang ni gtor ma yis/ /bar du gcod pa kun sel byed/ /oM kA ya badzra swa b+hA 
</page>

 <page>
<ph>46</ph><p>096-23b</p>
ba At+ma ko nya haM/ sku gsung thugs kyi rdo rje yis/ /rnam par spras pa'i mtshan ma la/ /mtshan ma med pa rnams gnas pa/ /shes nas mtshan nyid rnam par dag /oM sarba ta thA ga ta dz+nyA na badzra swa b+hA ba A t+ma ko nya hi/ gang zhig dbang pos yul mtshon pa/ /mtshon 
bya mtshan nyid rnam shes dang / /ye shes nyid ni mngon sum du/ /skye ba nyid la the tsom med/ /de nas rgya chen sbyor ba'i gtso/ /'khor lo'i cho ga bshad par bya/ /gro ga ras sam shing shun la/ /gur gum gi wa tsan+dan bcas/ /pu ka ser pos 'khor lo ni/ /
rtsibs bcu pad+ma'i steng du bri/ /mtha' nas me yi phreng bas bskor/ /pad+ma'i 'dab ma bcu la ni/ /phyogs bcu kun du bcing ba yi/ /rdo rje la sogs bcu po bri/ /de yi rgyab tu phyogs bcu rnams/ /bcing ba'i sngags ni rim bzhin bri/ /'khor lo'i rtsibs rnams bcu po la/ /
hU~M gnyis bar du bsgrub bya'i ming / /bsrung ba dang bcas bri bar bya/ /phyogs bzhir sngags dang phyag rgya dang / /'khrul 'khor gcod dang 'ching ba dang / /'gugs pa'i sngags su bcas pa bri/ /gzhan yang mtshams rnams drug por ni/ /lha dang klu dang lha min gyi/ /gnod 
sbyin grul bum la sogs pa/ /bcing ba drug po bri bar bya/ /lte bar bsgrub bya'i gzugs brnyan ni/ /skyil krung thugs kar thal mo sbyar/ /mdzes pa'i gos ldan bri bar bya/ /de rjes gsang sngags phreng ba nyid/ /stong phrag gcig tu brjod byas nas/ /de rjes bstod 
pas bstod byas te/ /gser sogs dril nas lus sam mgul/ /gang bde'i gnas su gdags par bya/ /des ni rnal 'byor bsrung don du/ /ji ltar bsam pa kun 'grub ste/ /'jigs pa brgyad po med par byed/ /de nas gzhan yang rgyal po'i ras/ /gser 
la tsan+dan ga bur dang / /dri zhim rnams kyis byas nas ni/ /rgyu skar rgyal gyi nyi ma la/ /gur gum gyis ni 'khor lo bri/ /dbus su pad+ma 'dab brgyad pa'i/ /phyi rol mu khyud gsum ldan pa'i/ /pad+ma'i lte bar bsgrub bya'i gzugs/ /yan lag rdo rjes mtshan pa bri/ /de la 
</page>

 <page>
<ph>47</ph><p>096-24a</p>
snying po'i sngags kyis bskor/ /de rjes lte ba'i mu khyud la/ /steng 'og bcing ba'i sngags kyis bri/ /phyogs mtshams sngags rnams 'dab ma la'o/ /phyi rol mu khyud dang por ni/ /rtsa ba'i sngags ring dgod par bya/ /gnyis par 'od kyi ra ba bri/ /dri zhim 
dkyil 'khor steng bzhag ste/ /rang nyid lha yi sbyor rdzogs bya/ /thugs ka'i sa bon 'od kyis ni/ /nam mkhar 'khor lo sbyangs byas te/ /yi ge hU~M gi rnam par bsam/ /de yongs gyur las sku tshogs sgom/ /de dbus shes rab rnam par bsam/ /zla dbus steng du hu~M las 
ni/ /'khor lo rtsibs ldan bsgom par bya/ /der ni yi ge'i rnam pa ni/ /mar me lta bu gsal dmigs la/ /mkha' 'gro ma dang dbyer med bya/ /rang snying sa bon las byung ba'i/ /gsang sngags stong phrag bzlas byas nas/ /gser sogs dril nas lus sam mgul/ /
btags na 'jigs pa brgyad las skyob/ /thams cad du ni bsrung bar nges/ /yungs kar ba yi rnam lnga dang / /dUr ba'i snye mar bcas pa la/ /gsang sngags stong phrag bzlas nas ni/ /rgan mo ming med sbyor ba yis/ /gnas gsum thig le byas bsrung na/ /tshe ni stong phrag 
du mar 'phel/ /ku sha ba mar yungs kar til/ /gsang sngags stong phrag bzlas byas te/ /shis par gyur pa'i nyi ma la/ /mchod rten spyi bor gdags byas na/ /'go ba'i nad rnams 'chad par 'gyur/ /khrag dang khro chur bcas pa la/ /gsang sngags stong phrag 
gsum bzlas te/ /zla ba gzas gzung dus su ni/ /nye bsnyen rdzogs par byas nas ni/ /rdzas ni shin tu spa byas te/ /lha tshogs gnod pa gang dmigs pa'i/ /snying gar sngags ni bsnun byas na/ /gang dmigs bgegs ni rnam par 'jig /ras bal gsar 
par gyur pa la/ /shes rab mtshan ldan khrus byas te/ /shis pa'i nyi ma la bkal nas/ /bcings pa'i grangs kyis mdud byas te/ /stong phrag gcig gi sngags bzlas nas/ /lus sam mgul lam spyi bor gdags/ /des ni tshe lo stong phrag thub/ /
</page>

 <page>
<ph>48</ph><p>096-24b</p>
yang na rang lus rnams bsgrims nas/ /chu yi tshogs kyis dag byas te/ /nyi shu rtsa gcig grangs ldan par/ /gzungs kyi phreng ba brjod byas na/ /gsar phyag lag tu ma blangs shing / /bden bral phyi rol ma song bar/ /gzhan gyi 'jigs pa ma bsal zhing / /
tshe lo brgya ni rtsa brgyad par/ /rims nad tsam yang mi gnod do/ /gos dang zas dang snod spyad dang / /sman la sogs pa'i rdzas rnams ni/ /mi 'khrugs rgyal po'i phyag rgya yis/ /bsrungs na cis kyang mi shod de/ /seng chen rngam pa'i stabs kyis ni/ /'ug pa'i sgra 
gsum brjod byas na/ /phyi rol rig sngags stong phrag ni/ /du mas cis kyang mi tshugs so/ /klu yi dbang po gnas lugs kyis/ /rtse gcig rdo rje'i phyag rgya bcas/ /de nas gsang sngags gsum brjod na/ /nad dang gdon la sogs pa sel/ /ri bong nu ma'i 
mtshams byas nas/ /hU~M gis mnan pa'i sngags kyis ni/ /dmigs med ting 'dzin yid brtan zhing / /'dis kyang gnod pa las bsrung 'gyur/ /phyi rol sogs pa kun spangs nas/ /snang ba yid kyis bslabs byas te/ /mi snang ba la mngon dmigs nas/ /bsrung ba 
rnams kyi dam pa bshad/ /de nas gzhan yang sbyor ba bshad/ /dur khrod la sogs 'jigs gnas sam/ /mtsho dang mtshe'u dang dgon gnas dang / /gnas dang skyed mos tshal chen dang / /me tog tshal lam yul 'khor ljongs/ /chu yi 'gram mam shing gcig 
gam/ /yang na rang gi khyim nyid du/ /maN+Dal legs par byugs pa la/ /brten nas lha yi sbyor ba sgrub/ /ras ris la sogs mdun byas te/ /bde ba'i stan la skyil krung gis/ /bsdad nas mnyam gzhag brtsam par bya/ /tha mal sbyangs pa'i lus kyis ni/ /thar 
pa chen po thob 'gyur te/ /gzhan du de ltar ma yin no/ /sa gzhi shin tu nyams dga' zhing / /legs par bkod pa'i ri bo la/ /nags tshal shin tu sdug pa la/ /bsil ba'i chu rgyun 'babs pa'i phyogs/ /rnam bkod me tog tshal gseb tu/ /shar du sgo bstan 
</page>

 <page>
<ph>49</ph><p>096-25a</p>
khang pa la/ /sngags bzhis mtshams bcings cho ga yis/ /gsal khung dang bcas brtsigs pa'i phyogs/ /snyan pa'i bya yis sgra sgrogs shing / /dri zhim spos ngad ldan pa la/ /dril bu sil sil sgra snyan sgrogs/ /lda ldi gos kyi phreng bas dkris/ /lhag 
pa'i 'du 'dzi rnam spangs nas/ /spyod pa mthun pa'i grogs dang ni/ /bde bar byang chub bsgrub par bya/ /'on kyang gnas dang grogs la sogs/ /rnal 'byor yid 'jug phyir brtsam ste/ /mtha' dag spangs pa'i pha rol na/ /lhag pa'i byang chub ma mchis so/ /bde dang sdug bsngal 
sna tshogs rnams/ /rang ga sems las 'byung mod kyi/ /sems rtog ma lus spang ba las/ /ngas ni chos gzhan 'ga' ma bshad/ /de bas sems rtog sna tshogs rnams/ /spang bar bya phyir sna tshogs thabs/ /sngags dang phyag rgya ting 'dzin dang / /sbyor ba rgya chen rnams 
bshad do/ /drag po sgrub pa'i thabs 'ga' ni/ /rig pa'i khro mos mnyan par gyis/ /sa gzhi bdud rtsi lnga yis byugs/ /me yi dkyil 'khor sa bon bcas/ /dur khrod pha gus bri bar bya/ /der ni pho mo thod pa la/ /phyi rol dmar nag tshon gyis byugs/ /nang du 
sna tshogs rdo rje ni/ /mu khyud gsum ldan bri bar bya/ /dbus su rdo rje mkha' 'gro ma'i/ /snying po sngags bcas bri bar bya/ /rdo rje rwa ni thams cad la/ /hU~M bri mu khyud gnyis phreng sngags/ /gsum par khro bo'i sngags bri'o/ /thod pa kha sbyor nang du ni/ /ske tshe yungs 
kar btsan dug dang / /lan tshwa khrag dang sha chen dang / /rkang rjes sa la sogs pa blugs/ /gcer bu rnal 'byor skra bshig nas/ /lha yi sbyor ldan lhor bltas nas/ /zhabs kyis thod pa'i 'khor lo ni/ /mnan te sngags phreng brjod par bya/ /khro bo chen po'i sbyor ba yi/ /
mnyam bzhag nas ni stong phrag tu/ /bzlas pa mtshan phyed par byas na/ /bsad pa nyid la the tshom med/ /dur khrod ras la 'khor lo ni/ /dbus su me yi dkyil 'khor can/ /rtsibs brgyad mu khyud gsum ldan pa/ /dbus su snying po sngags rnams la/ /hU~M 
</page>

 <page>
<ph>50</ph><p>096-25b</p>
gnyis par du bsgrub bya'i ming / /bsad pa nyid dang ldan par bya/ /mu khyud gnyis pa phreng sngags kyang / /ming dang bsad par ldan pa'o/ /gsum pa khro bo'i sngags bris te/ /'khor lo mchod cing byin brlabs nas/ /dgra gzugs sor brgyad snying gar gzhug /
de nyid til mar gyis byugs te/ /thod pa gnyis kyi 'khor lo yi/ /bar du bcug nas me steng gzhag /seng ldeng phur pa sor brgyad pa/ /mnyam gzhag sbyor bas sngags de gdab/ /bsad pa'i sbyor ba 'di nyid kyis/ /shi bar 'gyur la gzhan du min/ /yang na 
byang chub yan lag las/ /dur khrod khrag gis 'khor lo bri/ /gu gsum brtsegs pa'i gzugs bris te/ /dbus su dgra ming gsang sngags bcas/ /rtsibs la bcu gnyis bar du ni/ /ming dang bsad pa bcas pa bri/ /mu khyud dang po'i sngags phreng yang / /rgyas 
ba'i yan lag ldan par bri/ /spra tshil gzugs brnyan sor brgyad pa'i/ /snying gar bcug nas skra yis dkri/ /rnal 'byor pa yi nyal ba'i zhabs/ /mgo bo lhor bstan gzhag par bya/ /chu shel ma mthong bar du ni/ /nyi shu rtsa gcig sngags brjod nas/ /mi yi rdo 
rje'i dar gyis brgyan/ /sdang byed sa steng 'dir mi gnas/ /klu yi gnas su grags pa'am/ /chu yi rdzing la sogs 'gram du/ /dkyil 'khor ba yi rnam lngas byugs/ /pad+ma dmar po'i ri mo la/ /lte ba rdo rje mkha' 'gro ma/ /gser gyi mdog can thal mo sbyar/ /
klu yi gdengs ka bdun ldan pa/ /zla ba'i dkyil 'khor steng gnas pa/ /shin tu bltas pas gnas par bya/ /dga' bo nyer dga' 'jog po dang / /mtha' yas dung skyong rigs ldan gzugs/ /pad+ma pad chen rnams byas te/ /dkar dang ser dang ljang ba dang / /
dmar dang ljangaskya sngo skya dang / /dmar ser ljang ser 'dzum pa'i gzugs/ /gtso la thal mo sbyar btud nas/ /rgyu skar phreng ba dang ldan gnas/ /'o ma 'bras can mkhal zho sha/ /pus ka tsa ti la sogs sman/ /khur ba tshogs bu dang bcas pa/ /rin chen 
</page>

 <page>
<ph>51</ph><p>096-26a</p>
snod du dgram par bya/ /gza' dang rgyu skar rnams dga' zhing / /klu rnams bde ba'i sems thob shog /lha rnams yid ni mnyam bzhag nas/ /snying rje'i blo chen skye bar shog /lha klu gnod sbyin dri za sogs/ /byang chub sems chen dang ldan nas/ /
thugs rje nye bar dgongs nas kyang / /dus su char chen 'beb par shog /smon lam de yi rjes su ni/ /gzungs kyi phreng ba brgya rtsa brgyad/ /brjod pa'i de ma thag tu ni/ /char gyi rgyun yang 'bab par 'gyur/ /gal te cung zad mi 'bebs na/ /me la bsdigs pa tsam 
gyis ni/ /glog gi phreng ba gtor byed na/ /char chen 'bebs la the tshom med/ /wa yi khrag gis gro ga la/ /gang gi 'khor lo bskrad pa yi/ /thabs dang ldan par bri byas nas/ /dur khrod sa las byas pa yi/ /rnga mo'i snying gar bcug nas kyang / /rkang pa 
g.yon pas mnan nas ni/ /lhor bltas bka' yi sbyor ba yis/ /gsang sngags khri phrag gcig brjod na/ /bskrad pa nyid la the tshom med/ /sbrul dang sre mo'i khrag gis ni/ /rta dang ma he'i pags pa la/ /mnyam du gnyis kyi gzugs bri te/ /dbye ba'i sngags dang 
bcas pa yi/ /'khor lo thod pa'i gzugs bris la/ /pags pa gnyis kyis dkris byas pa/ /zla gam bye brag dkyil 'khor la/ /brten pas dbye ba'i sbyor ba rdzogs/ /mtshal dang tsan+dan ga bur bsres/ /zla gam dbyibs kyi dkyil 'khor la/ /snying po dbang 
gi sbyor bar bcas/ /nub tu bltas nas bsgrubs pa yi/ /lha yi dbang po dbang du 'gyur/ /rgyud kyi khyad par sbyor ba'o/ /dri yi rgyal po sna tshogs kyis/ /shing gi lo ma dkar po la/ /rdo rje rgya gram gnyis brtsegs kyi/ /phyogs kyi rwa rnams hU~M gis spras/ /
mtshams kyi rwa rnams dbu ma la/ /hU~M bri rA yi yan lag la/ /phaT ni phyir la bltas pa bri/ /rgya chen gsol ba gdab par bya/ /gos bzang ngam ni skags shing du/ /btsug nas rgyal mtshan rtser btags na/ /rlung dang thog dang ser ba gcod/ /dmad pa rnams 
</page>

 <page>
<ph>52</ph><p>096-26b</p>
dang 'brel ba spang / /thal ba chu dang yungs kar la/ /sngags kyi phreng ba bzlas byas te/ /sprin la sogs pa 'khrugs pa'i tshe/ /gtor ba tsam gyis 'chad par 'gyur/ /'bru mar yungs kar ser po la/ /sngags nas lus la byugs tsam gyis/ /phran tshegs nad rnams 
thams cad las/ /ma he shin tu brtan par byed/ /'phags ma rdo rje lu gu rgyud kyi 'khrul 'khor gyi le'u ste gsum pa'o// //de nas gzhan yang bshad bya ba/ /sbyin sreg thab kyi sbyor ba yis/ /dngos grub thams cad myur byed de/ /sna tshogs lha mos mnyan par 
byos/ /ser sna spangs shing g.yo sgyu med/ /dul la dpa' brtul bzod pa che/ /mkhas shing rig pa brtson 'grus bzang / /sngags la mkhas pas sbyin sreg brtsam/ /thab ni nyi shu sor tshad la/ /phyed brkos kha phyir rdo rje ni/ /rtse gsum dur khrod tshon gyis bri/ /
phyi rol phyag rgya rnam bkod nas/ /dri zhim me tog gcal du bkram/ /der ni mchod cing bsreg pa'i rdzas/ /tshogs nas rdzas rnams bsang gtor bya/ /bong bu rnga mo'i ril ma dang / /gsal shing cher bcas shing la me/ /sa bon las skyes spar bar bya/ /der ni rdo rje 
lu gu rgyud/ /bskyed pa'i cho ga rdzogs byas nas/ /mchod cing bstod nas der rjes su/ /ske tshe yungs kar btsan dug dang / /rus phye sha chen til nag po/ /dang bcas sbyin sreg stong phrag gcig /phreng ba'i sngags kyis sbyor bar bya/ /thog ma tha mar mar chen 
dang / /til mar brgya phrag re re sbyin/ /sbyor bcas sbyin sreg rdzogs pa dang / /zhag bdun gyis ni bsgrub bya de/ /shi bar 'gyur la the tshom med/ /glang sha sbal sha pri yang ku/ /sbyin sreg stong gis bsgrub bya zhing / /ba bla ldong ros ru rta dang / /ling ga glang po bse shar 
bcas/ /ser por byas la stong phrag ni/ /gcig gis 'phral du rengs par byed/ /sbrul rta ne'u le ma he'i sha/ /bya rog 'ug sha stong phrag gcig /bsregs pas bsgrub bya 'byer bar nges/ /bra bo 'bras bu ra sha khrag /stong phrag gcig gis lkugs par 'gyur/ /rnga 
</page>

 <page>
<ph>53</ph><p>096-27a</p>
mo bya rog rgan po'i sha/ /sA lu dmar til dkar po dang / /yungs kar ser po la sogs pa/ /stong du bsregs pas skrod par byed/ /'bru lnga smad 'tshong rang byung gis/ /nam phyed nub tu kha bltas byug /me tog pad+ma dang bcas pa'i/ /kha dog dmar 
dang ldan pa yi/ /'od zer dmar ldan stong phrag gis/ /nges par 'gugs dang dbang du 'gyur/ /til bcas mar gyi sbyin sreg ni/ /stong phrag byas na sdig pa 'byang / /mar dang dU ra ba tsan+dan bcas/ /sbyin sreg stong gis tshe 'phel 'gyur/ /ku sha byang chub shing 'bras 
bu/ /yungs kar dkar po lan tshwa yi/ /stong bsregs 'go ba'i nad rnams 'chad/ /yungs kar sha chen phye ma dang / /dur khrod thal ba dug sna tshogs/ /khro chu phye ma'i sbyin sreg stong / /khros pas byas na lha tshogs 'jig /ut+pal dmar dang yang na dkar/ /gur gum 
bzang po'i sbyin sreg ni/ /stong rtsa brgyad tsam bsreg byas pas/ /rigs ldan bu mo dbang du 'gyur/ /a ru ra dang yungs kar dang / /ba yi 'o ma stong bsregs na/ /rnam thos rgyal po'i gter tsam gyis/ /longs spyod chen po 'thob par byed/ /oM rak+Sha rak+ShaM ku ru oM/ bsrung 
pa'i sngags so/ /oM shAn+ti ku ru oM/ /thams cad du zhi ba'i sngags so/ /hA ba shaM ku ra hA/ mtha' dag dbang du bya ba'o/ //swA puSh+Ti ku ru swA hA/ thams cad du rgyas par byed pa'i sngags so/ /phaT hU~M mA ra ya mA ra ya hU~M phaT/ gsod pa'i sngags so/ /baM bi de sha ya baM/ 
dbye bar byed pa'i sngags so/ /U uts+tsa Ta ya uM/ bskrad par byed pa'i sngags po/ /laM staM b+ha ya/ staM b+ha ya la~M/ rengs par byed pa'i sngags so/ ra~M dz+wa ra dz+wa ra ra~M/ rims pa skyed pa'i sngags so/ /dza A kar+Sha ya hriHdza/ dgug pa'i sngags so/ /oM par sha pa ta ya 
pa ta ya oM/ char ba dbab pa'i sngags so/ /laM shaM laM b+hi staM b+ha ya laM/ ser ba bcad pa'i sngags so/ /dza~M dze te ya dze te ya dza~M/ zhi bar byed pa'i sngags so/ /hU~M yar yany+tsa/ man+t+ra/ tan+t+ra/ ts+tshin+da/ b+hin+da/ b+hin+da/ b+hin+da/ ban d+ha ban d+ha/ zhes pa ni thams cad du rig 
</page>

 <page>
<ph>54</ph><p>096-27b</p>
sngags gtsad par byed pa'i sngags so/ /rig pa'i rgyal po bla med ni/ /gsang chen 'di las 'byung bar 'gyur/ /gsang chen rgyud 'di ngo mtshar te/ /rmad byung bas ches rmad du byung / /bstan pa'i snying po gsang chen 'di/ /gsungs pa'i de ma thag tu ni/ phyogs 
bcu'i rig sngags 'chang ba rnams/ /ngo mtshar bskyed nas thal mo sbyar/ /bde ba'i snying po shin tu legs/ /legs so legs so rdo rje 'dzin/ /gang la bde bskyed dpal thob byed/ /bdag cag rnams la thugs rje yis/ /rgyud kyi snying po 'di bshad pa/ /rje 
chen legs so ngo mtshar che/ /'phags ma rdo rje lu gu rgyud kyi rtog pa las sbyin sreg gi le'u ste bzhi ba'o/ /'phags ma rdo rje lu gu rgyud kyi rtog pa oT+ya na nas 'byung ba rdzogs s+ho// //paN+Di ta a tu la da sa badzra la zhus nas/ bod kyi lo tswa nga mar pa 
chos kyi dbang phyug grags pas bsgyur ba'o// </page>



</text>