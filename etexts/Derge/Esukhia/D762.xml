
<text>



 <page>
<ph>105</ph><p>096-53a</p>
@##/ /rgya gar skad du/ /AR+Ya lo ha tu N+Da nA ma d+hA ra NI/ /bod skad du/ 'phags pa lcags kyi mchu zhes bya ba'i gzungs/ 
sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa'i dus gcig na/ bcom ldan 'das yul ma ga d+hA nas rgyu zhing a mra'i tshal du gshegs te byon nas/ a mra'i tshal du lus 'phags ri'i dbang po'i brag phug na 
</page>

 <page>
<ph>106</ph><p>096-53b</p>
bzhugs so/ /de nas lha'i dbang po brgya byin gyis bcom ldan 'das ga la ba der song ste phyin nas/ bcom ldan 'das la mgo bos phyag 'tshal te/ phyogs gcig tu 'dug nas/ lha'i dbang po brgya byin gyis bcom ldan 'das la 'di skad ces gsol to/ /bcom ldan 
'das lha ma yin rnams ni rab tu lha rnams kyi yun ring po'i dgra lags na/ de la bcom ldan 'das kyis dran pa'i chos bstan du gsol/ 'dzam bu'i gling pa'i 'jig rten shAkya thub pa'i zhing khams na/ mir gyur pa'i sems can rnams kyi 'khor na dge slong pha dang / 
dge slong ma dang / dge tshul pha dang / dge tshul pha dang / /dge tshul ma dang / dge bsnyen pha dang / dge bsnyen ma dang / dam pa'i chos 'jig pa la bsrung ba'i thabs bstan du gsol/ de skad ces gsol pa dang / bcom ldan 'das kyis lha'i dbang po brgya byin la 'di skad ces 
bka' stsal to/ /lha'i dbang po khyod kyis lcags kyi mchu'i gzungs/ thams cad skrag par byed pa/ lha ma yin la thog smad lnga 'bebs pa/ 'jig rten gyi rims nad zhi bar byed pa/ 'jig rten thams cad du zhi bar byed pa/ dug thams cad 'jil ba/ mtshon thams 
cad rengs par byed pa/ /rkang med dang / rkang gnyis pa dang / rkang bzhi thams cad rengs par byed pa/ dgra thams cad phung bar byed pa/ lha ma yin dang / nam mkha' lding dang / sbyin byed ma'i bu dang / sha za dang / brjed byed dang / smyo byed dang / 'gro ba 
drag shul du spyod pa rab tu 'jig par byed pa/ 'thab pa dang / rtsod pa dang / 'gyed pa dang / mtshang 'dru ba thams cad rab tu zhi bar byed pa'i 'phags pa'i lcags kyi mchu 'di zung shig /thams cad mi 'jigs pa'i lcags kyi mchu'i gzungs kyi rig sngags 
brjod par bya'o/ /tad+ya thA/ ba ga tsa ni/ shu ti shu ma li/ ga sha sha sha ta ta bi ra ti/ hu yu hu yu ri ti swA hA/ rgya mtsho la 'bar li ti gtor ro/ /ji ltar 'dod pa bzhin 'bab bo/ /klu'i gnas su phur bu la bye ba grangs med pa bzlas la/ klu'i gnas su 
</page>

 <page>
<ph>107</ph><p>096-54a</p>
btab na/ ser ba dang / thog ji ltar 'dod pa bzhin du 'bab bo/ /sarba nA ga nAM a ba pI R+Ya phob/ nA ga shar shar phob/ nA ga rak+Sha phob/ ratsi sri badzra hU~M phaT/ drag po yul khams kyi dgrar gyur pa zlog pa/ mes gtor ba'i thog smad lnga 'bebs pa/ 
lha'i dbang po thams cad zil gyis mnan pa'i lcags kyi mchu'i gzungs 'di yis lha ma yin rmongs su 'jug pa/ 'khor rnam bzhi bsrung ba theg pa chen po'i chos dgra srung ba'o/ /bcom ldan 'das kyis de skad ces bka' stsal nas/ lha'i dbang po brgya byin yi rangs te/ 
bcom ldan 'das kyis gsungs pa la mngon par bstod do// //'phags pa lcags kyi mchu'i gzungs rdzogs s+ho// </page>



</text>