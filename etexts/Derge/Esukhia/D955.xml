
<text>


 <page>
<ph>99</ph><p>102-50a</p>
@#/ /rgya gar skad du/ badzra sU k+Sh+ma a pra ti ha ta nA ma d+hA ra NI/ bod skad du/ rdo rje phra mo thogs pa med pa zhes bya ba'i gzungs/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das 
rdo rje rigs pa'i ting nge 'dzin la snyoms par zhugs so/ /sangs rgyas kyi mthus gsang ba pa'i bdag po rdo rje hU~M zhes bya bas bzhin rab tu 'bar ba bstan te/ bcom ldan 'das kyi thad du 'dug go/ /de'i tshe bcom ldan 'das kyi thugs kyi sprul pa las bram ze'i khye'u cig byung ste/ 
gsang ba pa'i bdag po la 'di skad ces smras so/ /gsang ba pa'i bdag po/ rig pa'i bdag po/ gzungs kyi bdag po/ lha gnas gsum po dag na lha nyam chung ba dang / klu nyam chung ba la zil gyis gnon pa drag pos rab tu gzhom pa'i gsang sngags dang rig sngags 
gzungs sngags rnams rab tu brjod du gsol/ lag na rdo rjes smras pa/ bram ze'i khye'u rab tu nyon la yid la zung shig dang / nga yis bde gshegs khro bo thams cad kyis rtag tu brjod pa'i yang snying 'di rab tu smras so/ /na mo rat+na tra yA ya/ na ma sh+tsaN+Da badzra pA Na ye/ ma hA 
yak+Sha se nA pa ta ye/ tad+ya thA/ o~M hA ra ha ra badzra/ ma tha ma tha badzra/ d+hu na d+hu na badzra/ da ha da ha badzra/ pa tsa pa tsa badzra/ d+ha ra d+ha ra badzra/ dA ra ya dA ra ya badzra/ dA ru Na dA ru Na badzra/ ts+tshin+da ts+tshin+da badzra/ b+hin+da b+hin+da badzra hU~M phaT/ na ma sh+tsaN+Da badzra kro d+hA ya/ hu lu hu lu/ tiSh+Tha tiSh+Tha/ 
ban d+ha ban d+ha/ ha na ha na/ a mr-i te hU~M phaT/ bram ze'i khye'u gang la la zhig gis bde gshegs bdud rtsi 'khyil pa'i cha bzung ste/ khro bo thams cad kyi rdo rje'i tshig 'di rab tu smra zhing / ba spu'i bu ga thams cad nas rdo rje phra mo grangs med pa sprul te phyogs bcur spros na/ 
sems can thams cad kyi bag chags ngan pa byang / tshe dang bsod nams rab tu rgyas te/ dgra dang / dug dang / dus ma yin par 'chi ba las rnam par thar nas/ gang zhig gis dmigs pa'i rgol ba ngan pa la rtsi ma gi ta sprin gyis bshig pa'am/ skyu ru ra rlon pa gser 
</page>

 <page>
<ph>100</ph><p>102-50b</p>
gyis gzhibs pa bzhin du dmigs te/ rdo rje'i tshig 'di smra zhing / rdo rje phra mo spros pas de dag gi phung po lnga dbang po lnga myur du brlag par 'gyur ro/ /lhas smras na lha'i zla ba gcig gam/ lo lnga na lha ma yin mgo 'gas par 'gyur ro/ /dge slong gis smras na bdud kyi 
mtshon cha rnams myur du btul bar 'gyur ro/ /mis brjod na gang la dmigs pa de mi'i zla ba gcig gam/ mi'i lo lnga na nges par brlag par 'gyur ro/ /bcom ldan 'das kyis lag na rdo rje dang / bram ze'i khye'u la legs so zhes bya ba byin nas mi snang bar gyur to/ /de nas 
bram ze'i khye'u des tshangs pa'i skad phyung ste/ rdo rje'i tshig 'di lha gnas gsum por bsgrags so/ /rdo rje phra mo thogs pa med pa zhes bya ba'i gzungs rdzogs sto// </page>



</text>