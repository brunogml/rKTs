
<text>


 <page>
<ph>105</ph><p>102-53a</p>
@#/ /rgya gar skad du/ Ar+ya ma hA da N+Da nA ma d+hA ra NI/ bod skad du/ 'phags pa be con chen po zhes bya ba'i gzungs/ sangs 
rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na/ bya rgod kyi phung po'i ri la/ dge slong stong nyis brgya lnga bcu'i dge slong gi dge 'dun chen po dang thabs 
</page>

 <page>
<ph>106</ph><p>102-53b</p>
cig tu bzhugs te/ de'i tshe na tshe dang ldan pa sgra gcan zin rgyal po'i khab kyi dur khrod chen po bsil ba'i gnas na/ bud shing chen po lta bu'i phyogs na 'dug go/ /der 'di lta ste/ lha'i gdon rnams dang / lha ma yin gyi gdon rnams dang / klu'i 
gdon rnams dang / gnod sbyin gyi gdon rnams dang / srin po'i gdon rnams dang / mi'am ci'i gdon rnams dang / lto 'phye chen po'i gdon rnams dang / dri za'i gdon rnams dang / mi'i gdon rnams dang / rlung lha'i gdon 
rnams dang / yi dgas kyi gdon rnams dang / 'byung po'i gdon rnams dang / sha za'i gdon rnams dang / grul bum gyi gdon rnams dang / gzig rnams dang / bya rog rnams dang / 'ug pa rnams dang / grog sbur 
rnams dang / sdig sbrul rnams dang / gzhan yang mi dang / mi ma yin pa'i sems can rnams kyis/ tshe dang ldan pa sgra gcan zin la shin tu ga#sa so/ /de nas tshe dang ldan pa sgra gcan zin bya rgod phung po'i ri ga la ba dang / bcom ldan 
'das ga la ba der song ste phyin nas/ bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas/ bcom ldan 'das kyi spyan sngar ngus te mchi ma blags so/ /de nas bcom ldan 'das kyis 
tshe dang ldan pa sgra gcan zin la bka' stsal pa/ sgra gcan zin khyod ci'i phyir nga'i mdun na 'dug nas mchi ma glog /de skad ces bka' stsal pa dang / bcom ldan 'das la tshe dang ldan pa sgra gcan zin gyis 'di skad ces gsol to/ /bcom ldan 'das 
bdag rgyal po'i khab kyi dur khrod chen po bsil ba'i gnas na/ bud shing chen po lta bu'i phyogs na mchis mchis na/ der lha'i gdon rnams dang / lha ma yin gyi gdon rnams dang / klu'i gdon rnams dang / gnod sbyin gyi gdon rnams dang / 
</page>

 <page>
<ph>107</ph><p>102-54a</p>
srin po'i gdon rnams dang / mi'am ci'i gdon rnams dang / dri za'i gdon rnams dang / lto 'phye chen po'i gdon rnams dang / mi'i gdon rnams dang / rlung lha'i gdon rnams dang / yi dgas kyi gdon rnams dang / 'byung 
po'i gdon rnams dang / sha za'i gdon rnams dang / grul bum gyi gdon rnams dang / gzig rnams dang / bya rog rnams dang / 'ug pa rnams dang / grog sbur rnams dang / sdig sbrul rnams dang / gzhan yang mi dang / mi ma 
lags pa'i sems can rnams kyis/ bdag la shin tu gtses lags mod/ de nas bcom ldan 'das kyis/ tshe dang ldan pa sgra gcan zin la bka' stsal pa/ sgra gcan zin khyod kyis/ be con chen po'i gzungs kyi rig sngags 'khor bzhi po dge 
slong rnams dang / dge slong ma rnams dang / dge bsnyen rnams dang / dge bsnyen ma rnams bsrung ba dang / bskyab pa dang / sba ba dang / yun ring po'i don dang / phan pa dang / bde bar 'gyur ba 'di zung shig /tad+ya thA/ ang gA 
bang gA/ tang gA/ ta rang gA/ sa rA sa rA/ ta rang gA swa/ sa da da sa/ dza d+ha rA/ a k+ke re/ a ra bI rA/ ta ra bI rA/ ka ra bI rA/ karka ra bI rA/ tsu ru bI rA/ tsu ru tsu ru bI rA/ in+d+ra/ in+d+ra ki/ sa ra ha na sa/ ha 
nas ki sa ra/ mi tsi re lA/ ma ha mi ts+tsha/ ba hA mi ts+tsha/ ba nyi ShI kA ka lits+tsha kA ang ge dza ye/ dza ye li kA/ A+elA/ tsin+ta/ li le/ ti le ti le/ su ma ti/ bu su ma ti/ tsu lu naT+Te/ tsu lu tsu lu na T+Te/ tsu la na Te/ ku na Te/ ha rI Ta ki /
na rI Ta ki ta/ gau ri/ gan+t+rA ri/ d+hA ra Ni/ d+hA ra Ne/ uSh+Ta/ bi pI li ka/ uSh+Ta/ ba pi la ke/ ka rA kar+Thi ke/ kA ke li/ tsa la na T+Ti/ ka gi ma li/ la ma ti rak+Sha ma ti/ pA la ku khi/ ba ta sa le/ un mi le/ ta ra 
</page>

 <page>
<ph>108</ph><p>102-54b</p>
bI re/ ta ra ta ra bI re/ ku ru bI re/ ku ru ku ru bI re/ tsu ru bI re/ tsu ru bI re/ tsu ru tsu ru bI re/ ma hA bI re/ i ra ma ti/ ba ra ma ti/ rak+Sha ma ti/ sarba ar+tha sA d+ha ni/ ba ra ma su ra sA d+ha ni/ a pra ti ha te/ rgyal po dbang po 
dang / rgyal po zla ba dang / rgyal po gshin rje dang / rgyal po rlung lha dang / rgyal po gzi can dang / rgyal po nor rgyas kyi bu dang / rgyal po be con dang / rgyal po be con med dang / rgyal po tshangs pa stong ldan dang / sangs rgyas 
bcom ldan 'das chos kyi rje/ chos kyi rgyal po/ 'jig rten thams cad la thugs brtse ba bla na med pas/ bdag la bsrung du gsol/ yongs su bskyab pa dang / yongs su gzung ba dang / yongs su bskyang ba dang / zhi ba dang bde legs 
su 'gyur ba dang / chad pa spang ba dang / mtshon cha spang ba dang / dug gsad pa dang / dug gzhil ba dang / mtshams gcad pa dang / sa bcing ba mdzad du gsol/ tad+ya thA/ i la me le ta sa lA/ i ra ma ti/ bi ra ma ti/ 
tsa la ma ti/ phu ru ma ti/ phu ru phu ru/ phu ru phu ru/ bar khu ru ru/ khu ru ma ti/ b+hU mi baN+Te/ ka li ke/ tsaN+Da li/ a ki sa rA le/ i yA sA/ sa la ma to hu le/ s+thu le/ sha le dza ya/ s+thu le/ tsa la nA Ti/ ca la nA Ti/ nA 
ga nan d+hA ra NI/ go ra he Ni/ go le/ hi he/ aN+Da re/ paN+Da re/ ke yU re/ ke tu ma ti/ b+hU ta~M ga me/ b+hU ta ba te/ d+ha r+ye ma hA ba le/ a tsun De/ a tsu ru na de/ d+ha ran d+ha ra/ dza ya li kA/ dza le go ro hA ni tsa ra/ hu 
ru hu ru/ run d+hu run d+hu/ hu ru/ d+hu ma ti/ d+ha ran d+ha re d+ha re/ bi shwa ma ti/ nA sha ni/ ban+d+ha ni/ mo tsa ni/ bi mo tsa ni/ sA d+ha ni/ sho d+ha ni/ bi sho d+ha ni/ sa~M gi ra Ni/ ma~M thI ra Ni/ ats+tshin+ta ni/ sa d+hu ta ra mA ne/ ha ra ha ra/ 
</page>

 <page>
<ph>109</ph><p>102-55a</p>
ban+d+hu ma ti/ hi ri hi ri/ ge li ri le/ hu ru hu ru/ ping ga le swA hA/ sangs rgyas bcom ldan 'das rnams la phyag 'tshal lo/ /sgra gcan zin be con chen po'i gzungs kyi rig sngags brgya rtsa bcu pa 'di skud pa la mdud de/ 
lag pa la btags sam/ mgul du btags na/ kun nas dpag tshad bcu khor yug tu be con rnams dang / me tag rnams dang / phyag rgya rnams kyis de bsrung ba byas par 'gyur ro/ /de la mi dang / mi ma yin pa rnams kyis mi tshugs par 
'gyur ro/ /mtshon dang / dug dang / nad dang / rims nad dang / rims drag po dang / rig sngags dang / ro langs dang / khro gdug dang / me dang / chus 'chi ba'i dus byed par mi 'gyur ro/ /rig sngags dang / gsang 
sngags sbyor ba rnams legs par sbyor ba thams cad kyi ma grub pa rnams kyang grub par byed pa'o/ /grub pa rnams chud mi za bar byed pa'o/ /pha rol gyi sbyor ba 'ching ba'o/ /pha rol gyis bcings pa las grol bar byed pa'o/ /nad dang / mya ngan 
dang / bgegs rnam par 'jig par byed pa'o/ /'thab pa'i rnyog pa rab tu zhi bar byed pa'o/ /gdon thams cad zlog par byed pa'o/ /gdon gang gis gtong ba de'i mgo a rdza ka'i dog pa bzhin mgo tshal ba bdun du 'gas so/ /gnod sbyin 
gyi sde dpon chen po lag na rdo rje yang rdo rje 'bar ba/ kun du 'bar ba/ kun du rab tu 'bar ba/ me lce gcig tu gyur pas/ de'i mgo ardza ka'i dog pa bzhin du tshal pa bdun du 'gas so/ /rgyal po chen po bzhi yang lcags kyi 'khor lo spu gri'i so lta 
bu'i mtshon gyis phung bar byed do/ /gnod sbyin gyi 'jig rten de nas shi 'phos nas/ lcang lo can gyi pho brang 'khor du gnas pa mi 'thob bo/ /sgra gcan zin rgyal po dang / mi rgod dang / me dang / chu dang / mtshon dang / 'brog dang / 
</page>

 <page>
<ph>110</ph><p>102-55b</p>
dgon pa dang / ri dang / mya ngam du song ba gang gis be con chen po'i gzungs kyi rig sngags 'di lan cig brjod na/ sdig pa thams cad las rab tu thar bar 'gyur ro/ /sgra gcan zin be con chen po'i gzungs sngags 'di sangs rgyas bcom ldan 'das gang gA'i 
klung dgu bcu rtsa gcig gi bye ma snyed kyis gsungs pa/ gsung ba/ gsung bar 'gyur ba mchog tu grub pa/ gzhan gyis mi thub pa/ lha dang / klu dang / dri za la sogs pas bstod pa/ 'byung po thams cad kyis yongs su gzung ba ste/ bdag dang 
sems can thams cad gnod pa thams cad las bde bar gyur cig /nad med pa dang / 'jigs pa med par gyur cig /bcom ldan 'das kyis de skad ces bka' stsal nas/ tshe dang ldan pa sgra gcan zin yi rangs te/ bcom ldan 'das kyis gsungs pa 
la mngon par bstod do/ /'phags pa be con chen po zhes bya ba theg pa chen po'i gzungs rdzogs s+ho// //rgya gar gyi mkhan po dzi na mi tra dang / dA na shI la dang / zhu chen gyi lo ts+tsha ba ban+de ye shes sdes bsgyur cing zhus te skad gsar chad kyis kyang 
bcos nas gtan la phab pa// </page>



</text>