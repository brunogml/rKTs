
<text>


 <page>
<ph>369</ph><p>090-185a</p>
@##/ /rgya gar skad du/ Ar+ya dza ya ba tI nA ma ma hA bi d+yA rA dzA/ 
bod skad du/ 'phags pa rig sngags kyi rgyal mo chen mo rgyal ba can zhes bya ba/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa'i dus gcig na/ bcom ldan 'das lus 'phags ri la bzhugs te/ de'i tshe 'byung po 
rnams 'khrugs par gyur nas/ ma dad pa'i lha dang / klu dang / gnod sbyin dang / srin po dang / lha ma yin dang / nam mkha' lding dang / mi 'am ci dang / lto 'phye chen po dang / srul po dang / lus srul po dang / grul bum rnams 'khrugs shing khros te/ dge slong rnams 
dang / dge slong ma rnams dang / dge bsnyen rnams dang / dge bsnyen ma rnams gang dag sangs rgyas dang / chos dang / dge 'dun la mngon par dad pa de dag la gnod par byed de de'i tshe ku co'i sgra chen po byung bar gyur to/ /de nas bcom ldan 'das thugs rje chen po'i shugs kyis yang 
dag par zin nas phyogs bzhir rnam par gzigs te/ phyogs bzhi nas glog dang / ser ba dang / char cher 'bab pa dang / skar mda' ltung ba'ong ba gzigs so/ /gzigs nas kyang rdo rje 'chang la brda mdzad do/ /de nas rdo rje 'chang gtum po khros te/ stan las langs 
</page>

 <page>
<ph>370</ph><p>090-185b</p>
nas shar phyogs su rdo rje 'bar ba stong mngon par sprul te 'di skad ces gsol to/ /'byung po'i tshogs rnams nga la nyon cig /sangs rgyas bcom ldan 'das thams cad kyi spyan sngar bden pa'i byin gyis brlabs 'di bya'o/ /da ltar dang ma 'ongs pa'i dus na 'byung po gtum po mi 
rnams la rnam par 'tshe ba dang / lo tog dag kyang ma rungs par byed pa gang dag 'byung ba de dag gi don gyi phyir ngas rig pa'i gsang sngags kyi gzhi rnams brjod par bya'o/ /tad+ya thA/ gi ri gi ri badzra/ ha la ha la badzra/ dz+wa la dz+wa la badzra/ ha na ha na badzra/ da ha da ha badzra/ pa tsa 
pa tsa badzra/ sarba b+hU tA nAM/ b+h+rA ma ya b+h+rA ma ya/ b+ho b+ho badzra d+ha ra badzre Na/ pA ta ya pA ta ya/ shI g+h+raM shIg+h+raM/ ma tha ma tha/ pra ma tha pra ma tha/ hU~M hU~M hU~M/ phaT phaT phaT/ dz+wa la ya/ nA ga b+ha bA nAM/ ban+d+ha ban+d+ha/ tiSh+Tha tiSh+Tha/ shar phyogs bcing bar bya'o/ /rdo rje snying po 'di byin gyis 
brlab par bya'o/ /su zhig gsang sngags kyi gzhi 'di dag las 'gal bar byed pa'i mgo bo 'gas par 'gyur ro/ /snying 'gas par 'gyur ro/ /snying 'grum par 'gyur ro/ /badzrA ya swA hA/ ma hA badzrA ya swA hA/ badzra b+hai ra bA ya swA hA/ a pra ti ha ta ba la pa rA kra mo badzra d+ha ra A 
dz+nyA pa ya ti swA hA/ de nas rdo rje khro bo stan las langs te lho phyogs su rnam par bltas nas khros te/ gsang ba pa'i bdag po lag na rdo rje la 'di skad ces smras so/ /gsang ba pa'i bdag po deng nyid lho phyogs kyi klu thams cad thal bar brlag go/ /lus srul po thams cad kyi bar gyi 
gnas rnams 'bar bar bya'o/ /klu thams cad kyi gnas rnams dkrug par bya'o/ /yang smras pa/ gsang ba pa'i bdag po bdag gi rdo rje lha ma yin dang / klu thams cad nas lus srul po'i bar thams cad dang / mi dang mi ma yin pa'i bar thams cad rmugs par byed pa'i rdo rje/ rengs 
par byed pa'i rdo rje/ rmongs par byed pa'i rdo rje/ lce 'bab par byed pa'i rdo rje/ mgo 'gems par byed pa'i rdo rje/ snying 'gas par byed pa'i rdo rje/ 'di lho phyogs su gzhag par bya ste/ da ltar byung ba dang / ma 'ongs pa'i dus na klu gnod par sems pa rnams 'dul bar 'gyur ro/ /tad+ya thA/ 
</page>

 <page>
<ph>371</ph><p>090-186a</p>
sar sar/ bi sar bi sar/ A bar+d+d+hA la/ saM go tsa la/ hU~M hU~M hU~M/ d+ho na d+ho na d+ho na/ d+hu na d+hu na d+hu na/ ban+d+ha ban+d+ha ban+d+ha/ sarba pA she na/ mo ha ya/ dzam+b+ha ya/ stam+b+ha ya/ ha sa ha sa ha sa/ san trA sa ya/ sarba duSh+TA nAM/ badzra d+ha ra/ A dz+nyA pa ya ti swA hA/ de nas 
rdo rje pho nya mos lag na rdo rje la 'di skad ces smras so/ /gsang ba pa'i bdag po da ltar dang ma 'ongs pa'i dus na gang dag gsang sngags kyi gzhi 'di dag las 'gal bar bgyid na bdag gis kyang nub phyogs kyi klu thams cad nas lus srul po'i bar thams cad kyi gnas rnams rnam 
par gtor ro/ /snying rnams dgrum mo/ /tad+ya thA/ ki li ki li/ mi li mi li/ tra Ta tra Ta/ b+ha Ta b+ha Ta/ s+pho Ta ya s+pho Ta ya/ dz+wa la ya dz+wa la ya/ dU ti da yaM/ sho Sha ya/ gang zhig gsang sngags kyi gzhi 'di dag las 'gal bar byed na/ kye mdung rtse gsum pa 'bar ba 
'dis de'i snying la me lce 'bar bar byed do/ /hU~M hU~M hU~M/ badzra d+ha re badzre Na/ b+hany+dza b+hany+dza/ ban+d+ha ban+d+ha/ tiSh+Tha tiSh+Tha/ badzra dU ti/ rA dz+nyA pa ya ti swA hA/ de nas lha mo chen po rdo rje lu gu rgyud g.yog nyi khri dang bcas pa stan las langs nas byang phyogs su rnam par bltas te/ gsang ba pa'i 
bdag po lag na rdo rje la 'di skad ces smras so/ /gsang ba pa'i bdag po g.yog nyi khri dang ldan pa bdag gis kyang byang phyogs kyi klu gnod par sems pa nas lus srul po gnod par sems pa'i bar dag la zlog par bgyid do/ /da ltar dang / ma 'ongs pa'i dus na gang dag 
sems can rnams la rnam par 'tshe ba dang / lo tog kyang ma rungs par bgyid pa de dag gi don gyi slad du gsang sngags kyi gzhi mi bzad pa dag kyang brjod par bgyi'o/ /tad+ya thA/ hi li hi li/ mi li mi li/ tsi li tsi li/ d+ha ka d+ha ka /d+hU ma d+hU ma/ d+hu na d+hu na/ ma tha ma tha/ 
ha na ha na/ da ha da ha/ pa tsa pa tsa/ nA sha ya nA sha ya/ ha ha ha ha/ badzra dU ti mo ha ya/ dzam+b+ha ya/ stam+b+ha ya/ sarba nA gA nAM/ sarba a hi te Sha No/ badzra Ni bud+d+ha mai tri/ d+harma sat+ye na/ in+d+ra sat+ye na/ in+d+ra ba le na/ lo ka pA la/ pra d+hA be na/ dzaM b+ha yA mi/ sarba nA gA nAM stam+b+ha yA mi/ 
</page>

 <page>
<ph>372</ph><p>090-186b</p>
sarba i ha te Shi No/ /ba ru na pA she na/ ban+d+ha yA mi/ sarba nA gA nAM in+d+ra tsi le nAM/ sarba i he he Shi Na tsha ga li ka ro mi/ ka ra ka ra/ ki ri ki ri/ ku ru ku ru/ badzra shaM ka le swA hA/ ba'i lci bas dkyil 'khor bskus te/ me tog bkram la/ a ka ru dang / tsan+dan 
gyi bdug pas bdugs te/ kha shar phyogs su bltas la bzlas brjod brgyad stong bya'o/ /de ltar 'grub par 'gyur te de'i 'og tu las gang 'dod pa de bya'o/ /skud pa nag pos ni rims nad sel to/ /shing ka ra bI ra'i lcug mas ni sprin bzlog go/ /chu'i nang du 'dug 
na ni dran par bya'o/ /gcan gzan khro bo'i nang na 'dug na ni gos kyi mtha' mar mdud pa bor ro/ /lto sbos na ni tshwa chus zhi bar byed do/ /so na ba la skud pas zhi bar byed do/ /sna ma'i me tog brgyad brgya me tog re re nas bcom ldan 'das kyi zhabs la gtor to/ /nyi ma bdun na 
de bzhin gshegs pa mthong bar 'gyur ro/ /na mo rat+na tra yA ya/ na mash+tsaN+Da badzra pA Na ye/ ma hA yak+Sha se nA pa ta ye/ a pra ti ha ta pa la pa rA kra ma ye/ namaHsarba badzra ku la bid+yA/ de nas gsang ba pa'i bdag po lag na rdo rje rdo rje'i rigs lnga brgyas yongs su bskor zhing mdun du 
bdar nas bcom ldan 'das ga la ba der song ste/ bcom ldan 'das kyi zhabs la mgo bos phyag 'tshal nas/ bcom ldan 'das la 'di skad ces gsol to/ /bcom ldan 'das sems can thams cad la thugs brtse ba nye bar bzung ste/ sems can thams cad la sman pa'i 
don dang / mi'i rgyal po rnams la sman pa dang / bde bar bgyi ba'i slad du de bzhin gshegs pas rig sngags kyi rgyal mo rgyal ba can zhes bgyi ba 'di bka' stsal du gsol/ de nas bcom ldan 'das kyis gsang ba pa'i bdag po lag na rdo rje la thugs brtse ba nye bar bzung ste/ rig 
sngags kyi rgyal mo rgyal ba can 'di bka' stsal te/ lag na rdo rje rig sngags kyi rgyal mo chen mo rgyal ba can 'di ni sangs rgyas bye ba khrag khrig brgya stong phrag du mas gsungs shing byin gyis brlabs pa ste/ ngas kyang da thugs brtse ba nye bar bzung nas sems can thams cad kyi don dang /
</page>

 <page>
<ph>373</ph><p>090-187a</p>
phan pa dang / bde bar bya ba'i phyir bshad kyis khyod kyis zub shig /tad+ya thA/ dza ye dza ye dza ye/ ma hA dza ye/ dza ya bA ha nI ye bud+d+ha a d+hiSh+Thi te/ d+harma a ba b+hA se ni/ bud+d+ha a d+hi ga me dz+nyA a ba b+hA se swA hA/ lag na rdo rje 'di dag ni de bzhin gshegs pa'i spyi bo nas dbang 
bskur ba'i gsang sngags kyi gzhi rnams te/ lag na rdo rje de bzhin gshegs pas spyi bo nas dbang bskur ba'i gsang sngags gzhi 'di dag gang gi lus la yod pa dang / glegs bam la yod par gyur pa de'i lus la phyir rgol ba rnams kyis dpag tshad brgya tshun chad gnod par 
byar mi chud do/ /mtshon dang / dug dang / dbyig dug dang / byad kyis mi tshugs so/ /mi'i bdag po dbang po de'i yul der pha rol gyi dmag tshogs mi 'ong ngo / /yul 'khor der phyir rgol ba'i dpung gis mi chud par 'gyur ro/ /lag na rdo rje rigs kyi bu gang la la zhig 
gis rig sngags kyi rgyal mo chen mo rgyal ba can 'di yi ger bris te 'chang ba de ji srid 'tsho'i bar du de'i lus la dug dang / mtshon dang / chu dang / dbyig dug dang / sbyar ba las byung ba'i dug gzhan gyis kyang mi tshugs so/ /dgra'i 'jigs pa mi 'byung ngo / /de la rnam par 
'tshe ba dang / tho 'tsham pa mi 'byung ngo / /rgyal bo'i 'jigs pa dang / chom rkun gyi 'jigs pa mi 'byung ngo / /g.yul ngor zhugs na yang lus la mtshon gyis mi phog go/ /thams cad du rgyal ba smra bar 'gyur ro/ /rig sngags kyi rgyal mo chen mo rgyal ba can 'di'i gzi 
brjid dang / mthu dang / byin gyi rlabs kyis thogs pa med cing ma snad ma smas par rgyal bar 'gyur ro/ /tad+ya thA/ dza ye dza ye dza ye/ ma hA dza ye/ dza yot+ta me/ d+harma a ba b+hA sa ni/ bud+d+ha bud+d+ha/ d+ha ra d+ha ra/ bo d+ha ni bo d+ha ni/ ta thA ga ta a d+hiSh+Thi te/ a ba ro ha Ni/ a ba ro ha 
Ni/ A ba A ba ro s+ya ni/ dza ya ku su me/ swa re swa re ba ti/ dr-i D+he dr-i D+he dr-i D+he/ dr-i D+ha pA sha ni da t+te/ mo ha ni/ mo ha ni/ dzam+d+ha ni/ dzam+b+ha ni/ stam+b+ha ni/ stam+b+ha ni/ dzam+b+hi ni dzam+b+hi ni/ mo ha ni/ sarba hi tai Shi nan/ na mo b+ha ga ba ti/ bud+d+ha s+ya ma hA kA ru Na/ bi hA ri ni/ sid+d+h+yan+tu me man+t+ra pA da ni 
</page>

 <page>
<ph>374</ph><p>090-187b</p>
swA hA/ de nas bcom ldan 'das la gsang ba pa'i bdag po lag na rdo rjes 'di skad ces gsol to/ /bcom ldan 'das sangs rgyas kyi mthu dang / sangs rgyas kyi byin gyi rlabs dang / bdag gis kyang rig sngags kyi rgyal mo chen mo rgyal ba can gyi gzungs kyi gsang sngags kyi 
gzhi rnams brjod par bgyi'o/ /tad+ya thA/ dza ya dza ya dza ya/ pa Ta pa Ta pa Ta/ dz+wa la dz+wa la dz+wa la/ badzri Ni/ pra ha ra pra ha ra/ d+ha ra d+ha ra d+ha ra/ ha ra ha ra ha ra/ b+ha ra b+ha ra/ b+ha ra b+ha ra/ ta ra ta ra/ dza ya ku su me/ ba la ba la/ tsakra tsakra/ pI Da ya pI Da ya/ a kra ma a kra ma/ bikra me/ 
a tsa le/ ma tsa le/ kha ga tsA ri Ni/ ni la b+ha sa ni/ badzra pra ha ra Ni/ badzra sam+b+ha be/ badzra ki li/ bud+d+ha a d+hiSh+Thi te/ bud+d+ha rash+mi/ ma hA pra b+ha be/ uts+tsha skan+d+he/ ma hA te dza ba ti/ a le pa tsa le/ d+hu na d+hu na d+hu na/ kang ka kang ka re/ ka si ni sa ma he te d+harma a ba b+hA sa ni/ tsa ra tsa ra 
tsa ra/ g+hu g+hu te/ badzra mA lA d+ha ri/ sa ra sa ra sa ra/ kA lA tsA ra Ni swA hA/ bcom ldan 'das gzungs kyi gsang sngags kyi gzhi 'di dag ni sangs rgyas bye ba phrag dgu bcu rtsa dgus gsungs pa lags te/ gang dag rig sngags kyi rgyal mo chen mo rgyal ba can 'di las 'gal 
bar bgyid pa de dag thams cad ni sangs rgyas bcom ldan 'das rnams la 'khu ba lags so/ /'di lta ste/ lha'am/ klu'am/ gnod sbyin nam/ srin po'am/ yi dgas sam/ sha za 'am/ grul bum mam/ grib gnon nam/ brjed byed dam/ gshed byed dam/ byad 
dam/ ro langs sam/ bkra mi shis pa'am/ ma mo'i gdon nam/ gong du yang gdon gzhan nam/ skem byed kyi gdon nam/ gshin rje'i gdon yang rung ste/ de dag thams cad rmugs pa dang / rengs pa dang / rmongs par gyur cig tad+ya thA/ badzre badzre badzre/ ha na badzre 
ni ha na badzre khA da khA da/ badzre Na/ s+phA Ta ya/ s+phA Ta ya/ badzre Na/ i daM gra ha/ hU~M hU~M hU~M/ phaT phaT phaT/ gra sa gra sa gra sa/ pA ra ya pA ta ya pA ta ya/ d+ha me/ d+ha d+ha me/ d+hu d+hu me/ 'jigs pa dang / gnod pa thams cad dang / g.yul 'gyed pa dang / khrag khrug dang / 'thab 
</page>

 <page>
<ph>375</ph><p>090-188a</p>
pa dang / 'thab mo dang / rtsod pa dang / 'gyed pa thams cad las bdag la srungs shig /srungs shig /rgyal bar mdzad ma rgyal bar mdzod cig /ta ra ta ra ta ra/ ma hA ba ta ra Ne/ ku Te ku Te/ mu ku Te/ badzra ku Te swA hA/ de nas bcom ldan 'das 
kyis gnod sbyin gyi sde dpon chen po lag na rdo rje la legs so zhes bya ba byin te/ lag na rdo rje legs so legs so/ /sems can thams cad kyi don dang / phan pa dang / bde bar bya ba dang / snying brtse ba'i phyir zhugs te/ rig sngags kyi rgyal mo chen mo rgyal ba can 'di smras pa ni 
sems can chen po lag na rdo rje khyod yang legs so/ /lag na rdo rje rig sngags kyi rgyal mo chen mo rgyal ba can 'di su'i lag na yod pa dang / lus la yod pa dang / glegs bam la yod pa dang / grong ngam/ grong khyer ram/ grong rdal lam/ ljongs sam/ rgyal po'i pho brang ngam/ 
gtsug lag khang ngam/ gnas khang ngam/ 'chag sa'am/ dgon pa'i gnas na yod pa der rgyal po chen po rnam thos kyi bu tshogs kyi g.yog 'khor dang bcas te/ grong dang / grong khyer dang / yul de la srung ba byed par 'gyur ro/ /yul der pha rol gyi dmag tshogs mi 'ong 
ngo / /mi ngas mi 'ong ngo / /dgra mi 'byung ngo / /sa phyogs der rgyal po chen po rnam thos kyi bu tshogs kyi g.yog dang bcas te/ grong dang / grong khyer dang / yul de la srung ba byed par 'gyur ro/ /yul der pha rol gyi dmag tshogs mi 'ong ngo / /dgra mi 'byung ngo / /sa phyogs der 
rgyal po chen po rnam thos kyi bu gnod sbyin bye ba khrag khrig 'bum phrag du ma dang lhan cig tu rgyu zhing der srung ba dang / yongs su skyob pa dang / yongs su 'dzin pa dang / yongs su skyong ba dang / zhi ba dang / bde legs su 'gyur ba dang / chad pa sbong ba dang / mtshon cha spong ba dang / dug 
gzhil ba dang / dug bsad pa dang / dug gzhig pa dang / mi mdza' ba bzlog pa dang / mtshams bcad pa dang / sa bcing ba byed par 'gyur ro/ /tad+ya thA/ ta pa ne/ ta pa ne/ ta pa ne/ pra ta pa ne/ pra ta pa ne/ pra ta pa ne/ d+hu ru me/ d+hu ru me/ d+hu ru me/ ma hA d+hu ru me/ bud+ha a d+hiSh+Thi te/ 
</page>

 <page>
<ph>376</ph><p>090-188b</p>
mu khe mu khe su mu khe/ sra la pra tis mA d+hi sa mA d+hi gar+b+he/ mA na si/ phu ru phu ru/ d+hu ru d+hu ru/ bud+d+ha mA na si ke swA hA/ lag na rdo rje 'di dag ni de bzhin gshegs pas spyi bo nas dbang bskur ba'o/ /gsang ba'i gnas so/ /de bzhin gshegs pa thams cad kyi gsang chen no/ /de bzhin 
gshegs pa thams cad kyis byin gyis brlabs pa'o/ /lag na rdo rje mi'i rgyal po gang la la zhig gis rig sngags kyi rgyal mo chen mo rgyal ba can zhes bya ba 'di glegs bam la legs par bris te 'chang ngam/ lus la yod par byas te 'chang ngam/ spos dang / phreng ba dang / byug pa 
dang / me tog sna tshogs kyi rgyan rnams kyis de la bsti stang du byed/ bla mar byed/ ri mor byed cing mchod na/ rgyal po chen po rnam thos kyi bu gnod sbyin bye ba khrag khrig 'bum phrag du ma dang lhan cig tu mi'i rgyal po de'i phyi bzhin du 'brang zhing / phyir rgol ba thams cad las srung bar byed 
par 'gyur ro/ /mi'i bdag po dbang po de la dgra dang / pha rol gyi dmag tshogs kyis glags mi rnyed do/ /yul der pha rol gyi dpung mi 'jug go/ /'jug na yang de dag la rgyal po chen po rnam thos kyi bu bgegs byed par 'gyur te/ bgegs sna tshogs brgya dag dang / bgegs sna 
tshogs stong dag byed par 'gyur ro/ /mi'i rgyal po de dag gang dang gang du 'gro ba de dang der rig sngags kyi rgyal mo chen mo rgyal ba can zhes bya ba 'di rgyal mtshan gyi rtse mo la btags te mdun du gzhag par bya'o/ /gang du g.yul 'gyed dam/ dgra chen po dang 'thab pa der yang rig sngags 
kyi rgyal mo chen mo rgyal ba can zhes bya ba 'di mgul du btags te g.yul ngor zhugs na/ der rgyal po chen po rnam thos kyi bus pha rol gyi dmag tshogs de la gnod pa 'dis gnod par byed de/ de pham par 'gyur ro/ /rig sngags kyi rgyal mo chen mo rgyal ba can zhes bya ba 'di su'i mgul du 
thogs pa de ni rgyal bar 'gyur ro/ /lag na rdo rje grong ngam/ grong khyer ram/ grong rdal lam/ ljongs sam/ rgyal po'i pho brang ngam/ gtsug lag khang gang du nang 'go ba sna tshogs dang / mi ngas mi bzad pa chen po byung ba der rig sngags kyi rgyal mo rgyal ba can 'di la me tog sna tshogs 
</page>

 <page>
<ph>377</ph><p>090-189a</p>
kyi bla re bres la gtor ma'i cho ga gzhong khung bzhi ro bro ba sna tshogs kyis bkang ste phyogs bzhir bzhag la/ de rig sngags kyi rgyal mo chen mo rgyal ba can 'di bklags na der rgyal po chen po rnam thos kyi bu tshogs kyi g.yog 'khor dang bcas te gnod sbyin bye ba 
khrag khrig 'bum phrag du ma dang lhan cig tu nad 'go ba dang / mi ngas de rab tu zhi bar byed do/ /de nas bcom ldan 'das la gsang ba pa'i bdag po lag na rdo rjes 'di skad ces gsol to/ /bcom ldan 'das 'di'i gong na rig sngags ches stobs dang ldan pa'am/ gzi brjid che ba'am/ 
rdzu 'phrul che ba'am/ mthu che ba ni gang yang ma mchis te/ rig sngags kyi rgyal mo chen mo rgyal ba can 'di ni rig sngags thams cad kyi mchog lags so/ /yul gang dag tu spyod par 'gyur ba'i gnas de dag tu sangs rgyas kyi mdzad pa bgyid par 'gyur ro/ /tad+ya thA/ badzre badzre/ a 
mi ta badzre/ dz+wa li ta badzre/ hu ta sha ni/ b+hany+dza b+hany+dza/ b+hany+dza b+hany+dza/ dzam+b+ha ya/ dzam+b+ha ya/ stam+b+ha ya/ stam+b+ha ya/ sarba duSh+Ta gra hA nAM/ hU~M hU~M hU~M/ phaT phaT phaT/ gra sa gra sa gra sa/ pa Ta pa Ta pa Ta/ ta Ta ta Ta ta Ta/ mu ru mu ru mu ru/ d+ha ma d+ha ma d+ha ma/ dz+wa la dz+wa la dz+wa la/ khu khu re/ khu khu re/ khu khu 
re/ khu khu me/ khu khu me/ khu khu me/ g+ho ri/ g+ho ri/ g+ho ri/ badzra mA na si/ badzra hu ti/ phu ru phu ru phu ru/ gra sa gra sa gra sa/ sarba i ti te shi nAM/ su ru me/ mu mu le/ badzra pra ti pa ti/ sarba ba le phu swA hA/ a lu pa la ni tsu tsu re swA hA/ dza ye dza ye/ dza ya sam+b+ha be swA hA/ dza yot+ta me swA hA/ 
dzaya bar de swA hA/ dza yan+d+ha re swA hA/ dza ya ma ni swA hA/ dza ya badz+wA ya swA hA/ a dzi ta badzrA ya swA hA/ ma hA badzra hu ta sha nA ya swA hA/ a mo g+ha badzra hastA ya swA hA/ de nas rgyal po chen po rnam thos kyi bu bcom ldan 'das ga la ba der song ste/ bcom ldan 'das kyi zhabs la mgo bos phyag 
'tshal nas/ bcom ldan 'das la 'di skad ces gsol to/ /bcom ldan 'das bdag gis kyang chos kyi rnam grangs 'di la bsrung ba stsal bar bgyi ste/ yongs su bskyab pa dang / yongs su gzung ba dang / yongs su bskyang ba dang / zhi ba dang / bde legs su 'gyur ba dang / 
</page>

 <page>
<ph>378</ph><p>090-189b</p>
chad pa spong ba dang / mtshon cha spong ba dang / dug gzhil ba dang / mi mdza' ba bzlog pa dang / dus ma lags par 'gum pa thams cad dgag pa dang / 'thab pa dang / 'thab mo dang / rtsod pa dang / 'gyed pa dang / g.yul 'gyed pa dang / khrag khrug thams cad dang / 'jigs 
pa thams cad dgag par bgyi'o/ /mtshams gcad par bgyi'o/ /tad+ya thA/ dza ye dza ye dza ye/ ma hA dza ye/ mi li mi li/ mA na si/ dz+hu dz+hu dz+hu/ dz+hu ru me/ mu ru mu ru/ tu Tu tu Tu tu Tu/ mu lu le swA hA/ mA rga ba tI d+hud+hu me be ge /be ga d+ha ri Ni/ te dza ba ti/ 'jigs pa dang / 
gnod pa thams cad dang / dus ma yin pa'i 'chi ba'i 'jigs pa thams cad las bdag la srungs shig srungs shig swA hA/ bcom ldan 'das gzungs kyi gsang sngags kyi gzhi 'di dag ni sangs rgyas bye ba phrag dgu bcu rtsa dgus gsungs shing / byin gyis brlabs pa lags so/ /
tad+ya thA/ bud+d+he bud+d+he/ bud+d+he bud+d+he/ bud+d+he bud+d+he/ ba tI/ bud+d+ha a ba b+hA sa ni/ d+harma ba tI/ sa ma hi te/ sa mA d+hi gar+b+he/ bud+d+ha a ti ga me bud+d+ha bi hA re/ d+harma a ba b+hA sa ne swA hA/ gang la la zhig rig sngags kyi rgyal mo chen mo rgyal ba can 'di las 'gal bar bgyid na/ de'i mgo sid+d+ha ka bzhin 
du tshal pa bdun du 'gas par 'gyur ro/ /su zhig rig sngags kyi rgyal mo chen mo rgyal ba can zhes bgyi ba 'di 'chang ba dang / klog pa dang / kun chub par bgyid pa dang / mchod pa dang / yi ger 'dri ba dang / grong ngam/ grong khyer ram/ grong rdal lam/ ljongs sam/ rgyal po'i pho 
brang ngam/ gtsug lag khang du glegs bam gnas par bgyid na/ der tshogs kyi g.yog 'khor dang bcas pa dang / gnod sbyin bye ba khrag khrig 'bum phrag du ma dang lhan cig tu rig sngags 'chang de'i slad bzhin 'brang zhing dpag tshad brgya stong tshun chad du slar rgol ba dang / dgra rnams las thams 
cad du bsrung ba dang / mtshams gcad par bgyi'o/ /g.yul 'gyed pa dang / khrag khrug dang / 'thab pa dang / 'thab mo dang / rtsod pa dang / 'gyed pa thams cad dang / gnod pa thams cad bsal bar bgyi'o/ /slar bzlog par bgyi'o/ /de nas bcom ldan 'das kyis rgyal po chen 
</page>

 <page>
<ph>379</ph><p>090-190a</p>
po rnam thos kyi bu la legs so zhes bya ba byin te/ rgyal po chen po legs so legs so legs so/ /sems can thams cad la phan pa dang / bde ba dang / snying brtse ba dang / bstan pa bsrung ba'i phyir zhugs pa ni sems can chen po sems can thams cad la phan pa byed pa khyod yang 
legs so/ /rig sngags kyi rgyal mo chen mo rgyal ba can 'dis su la bsrung ba byas pa dang / yongs su bskyab pa dang / yongs su bskyang ba dang / zhi ba dang / bde legs su 'gyur ba byas pa de'i lus la mtshon gyis mi tshugs so/ /dug dang / dbyig dug dang / byad dang / gshed 
byed dang / rims nad nas gdon thams cad kyi bar gyis de la mi tshugs so/ /pha rol gyi gnod pas 'chi ba'i dus byed par mi 'gyur ro/ /rig sngags kyi rgyal mo chen mo rgyal ba can 'di ni/ de bzhin gshegs pa'i phyag rgyas btab pa yin no/ /lag na rdo rje khyod kyis rig sngags kyi 
rgyal mo chen mo rgyal ba can zhes bya ba 'di zung shig /chongs shig /lhogs shig /kun chub par gyis shig /lag na rdo rje phyi ma'i tshe phyi ma'i dus lnga brgya pa tha ma dam pa'i chos rnam par 'jig pa'i dus kyi tshe/ gnod sbyin dang / srin po mdangs 'phrog pa drag shul gyi sems dang ldan pa/ 
shin tu mi bzad pa dag dang / chos ma yin pa spyod pa'i rgyal po tshe thung ba chos ma yin pas rgyal srid byed pa dag 'byung bar 'gyur te/ de'i tshe rig sngags kyi rgyal mo chen mo rgyal ba can 'di sems kyi rgyud mi mnyam pa/ mi bzad pa'i sems dang ldan pa de dag dang / sems can sdang ba 
thams cad kyi don dang / tshar gcod par 'gyur ro/ /rig sngags kyi rgyal mo chen mo rgyal ba can bdud kyi dkyil 'khor thams cad rnam par 'joms par byed pa 'di ni sangs rgyas bye ba khrag khrig 'bum phrag du mas gsungs shing byin gyis brlabs te phyag rgyas btab pa yin no/ /rig sngags kyi rgyal mo 
chen mo rgyal ba can 'di ni lha thams cad kyis phyag byas pa yin no/ /de nas bcom ldan 'das la gsang ba po'i bdag po lag na rdo rjes 'di skad ces gsol to/ /bcom ldan 'das chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' 
</page>

 <page>
<ph>380</ph><p>090-190b</p>
stsal pa/ lag na rdo rje de'i phyir khyod kyis chos kyi rnam grangs 'di de bzhin gshegs pa'i snying po dang phyag rgya zhes bya bar zung shig /rig sngags kyi rgyal mo chen mo rgyal ba can bdud kyi dkyil 'khor thams cad rnam par 'joms par byed pa zhes bya bar yang zung shig /bcom ldan 'das 
kyis de skad ces bka' stsal nas/ gsang ba pa'i bdag po lag na rdo rje dang / rgyal po chen po rnam thos kyi bu dang thams cad dang ldan pa'i 'khor de dag dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon 
par bstod do// //'phags pa rig sngags kyi rgyal mo chen mo rgyal ba can zhes bya ba rdzogs so// //rgya gar gyi mkhan po dzin mi tra dang / dA na shI la dang / zhu chen gyi lo tsA ba ban+de ye shes sdes bsgyur cing zhus te gtan la phab pa// //
</page>

</text>