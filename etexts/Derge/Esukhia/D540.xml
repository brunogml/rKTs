
<text>


 <page>
<ph>201</ph><p>088-101a</p>
@#/ /rgya gar skad du/ su rU pa nA ma d+hA ra NI/ bod skad du/ su rU pa zhes bya ba'i gzungs/ sangs rgyas dang byang chub sems dpa' thams cad la phyag 'tshal 
lo/ /namaHsu rU pA ya/ ta thA ga tA ya/ ar+ha te saMmyak+saM bung+d+hA ya/ tad+ya thA/ oM su ru su ru/ pra su ru pra su ru/ ta ra ta ra/ b+ha ra b+ha ra/ saM b+ha ra saM b+ha ra/ sma ra sma ra/ san+tar+pa ya san+tar+pa ya/ sarba pre tA nAM swA hA/ gzungs 'dis chu dang bcas pa'i zan la lan bdun yongs su bzlas te lag pa g.yon pas se gol 
gyi sgra lan gsum du byas nas yi dgas thams cad la dben pa'i sa phyogs su sbyin par bya zhing / 'di skad kyang brjod par bya ste/ skabs tshol ba dang glags lta ba rnams dengs shig /'jig rten gyi khams thams cad na gnas pa'i yi dgas rnams la bza' ba 'di bdag gis sbyin par bgyi'o zhes pa'o/ /
</page>

 <page>
<ph>202</ph><p>088-101b</p>
zas ma zos pa'i sngon rol nyid du sbyin par bya'o/ /de ltar na yi dgas thams cad la 'bras bre bo che re re'i bza' ba so sor byin par 'gyur ro/ /de ltar byas na skye ba nas skye bar yang nyam chung bar mi 'gyur ro/ /dbul por mi 'gyur ro/ /stobs che ba dang / mdzes pa dang / mthong na dga' ba dang / phyug 
cing longs spyod che bar 'gyur ro/ /tshe ring zhing nad med pa dang / myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/ /shi 'phos nas kyang bde ba can gyi 'jig rten gyi khams su skye bar 'gyur ro/ /gzugs legs zhes bya ba'i gzungs rdzogs 
so//</page>


</text>