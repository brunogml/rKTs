
<text>


 <page>
<ph>549</ph><p>101-275a</p>
@#/ /rgya gar skad du/ Ar+ya a b+ha ya pra dA nA ma a pa rA dzi ta/ bod skad du/ 'phags 
pa gzhan gyis mi thub pa mi 'jigs pa sbyin pa zhes bya ba/ sangs rgyas dang / byang chub sems dpa' thams cad la phyag 'tshal lo/ /grub pa thams cad la phyag 'tshal lo/ /sangs rgyas la phyag 'tshal lo/ /chos la 
phyag 'tshal lo/ /dge 'dun la phyag 'tshal lo/ /byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/ /sems can thams cad kyi sdug bsngal sel 
ba la phyag 'tshal lo/ /sems can thams cad sdug bsngal las grol bar mdzad pa la phyag 'tshal lo/ /sems can thams cad kyi 'ching ba gcod pa la phyag 'tshal lo/ /sems can thams cad la mi 'jigs pa sbyin pa la 
phyag 'tshal lo/ /de nas 'jigs pa med pa 'phags pa spyan ras gzigs dbang phyug gi gzhan gyis mi thub pa'i snying po brjod par bya'o/ /las kun byed pa dge ba ste/ /'byung po kun gyis 'jigs pa med/ /bdud rtsi las ni 
bdud rtsi 'byung / /'di ni las kun byed pa yin/ /dgra kun 'jigs par byed pa ste/ /rtsod dang de bzhin 'thab pa dang / /gzhan dang dgras ni 'khor ba dang / /rtsod pa'i nang du rtsod byed dang / /rtag tu dgra dang phrad pa dang / /
rmugs par byed cing rengs par byed/ /rmongs par byed cing sdig pa sel/ /dug dang me ni dengs byed dang / /rims dang nyes sdig thams cad sel/ /chom rkun dang ni chu dang sbrul/ /rmi lam ngan pa thams cad sel/ /
</page>

 <page>
<ph>550</ph><p>101-275b</p>
'byung po thams cad zlog pa yin/ /sangs rgyas byang chub 'dren pa dang / /chos kun rab tu ston pa ste/ /'di ni rig sngags mthu stobs can/ /gzhan gyis mi thub srin po 'joms/ /gang tshe rig sngags 'di bshad 
pa/ /de nas 'di g.yo bar 'gyur/ /'jigs med ldan pa zhes bya ba'i/ /rig sngags rgyal po bla na med/ /'jig rten mgon pos gsungs pa ste/ /'jig rten gsum po kun gyis mchod/ /de nas 'jigs 
pa med par spyan ras gzigs dbang phyug gis de bzhin gshegs pa rjes su dran par byas nas/ rang gi snying po gzhan gyis mi thub pa de bzhin gshegs pa thams cad kyis gsungs pa 'di smras so/ /o~M ta ra ta ra/ tA 
re tA re/ mo ri ke/ tsan+d+ra pra b+he/ b+hi ri b+hi ri/ tsi ri tsi ri/ sUr+ya kAn+te/ he ma pra b+he/ bud d+h+ya bud d+h+ya/ bo d+ha ni/ sarba pA pa pra sha ma ni/ tsa ra tsa ra/ bi Sha pra sha ma ni/ tsi ri tsi ri/ tsu ru tsu ru/ sarba 
bid+yA d+ha ra na ma skri te/ d+ha ra d+ha ra/ d+hi ri d+hi ri/ d+hu ru d+hu ru/ sarba ta thA ga ta b+hA Shi ta/ pa ra pa ra/ pi ri pi ri/ pu ru pu ru/ pradz+nyA pA ra mi tA/ a nudz+nyA te/ Sha Ta pA ra mi ta/ pa ri pU re/ gaM gA na dI bA lu ko 
pa ma/ ta thA ga ta/ b+hA Shi ta/ pri yaM ka ri/ d+ha na ka ri/ pri ti ka ri/ shu b+ha ka ri/ pa bi tra/ ma~M ga la d+hA ri Ni/ sarba de ba tA/ a d+hiSh+Thi te/ sarba ma ho ra ga a d+hiSh+Thi te/ sarba kiM na ra a d+hi Sh+Thi te/ sarba 
yak+Sha rA k+Sha sa/ a d+hiSh+Thi te/ prah+ma b+hA Shi te/ in+d+ra b+hA Shi te/ tsa tu ra ma hA rA dza b+hA Shi te/ tsan+d+ra sUr+ya b+hA Shi te/ o~M ti ri ti ri/ tsan+d+ra kI ra Ne/ ki li ki li/ sarba sha trU~M bi nA sha ni hU~M phaT swA hA/ de nas byang chub sems dpa' 
</page>

 <page>
<ph>551</ph><p>101-276a</p>
sems dpa' chen po byams pa dang ldan pa 'phags pa spyan ras gzigs dbang phyug gis/ byang chub sems dpa' mi 'jigs pa sbyin pa la 'di skad ces smras so/ /mi 'jigs pa sbyin pa 
sngon byung ba 'das pa'i dus na/ 'jig rten gyi khams gang gA'i klung gi bye ma snyed 'das pa na/ de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ sems can thams cad 
la phan 'dogs pa/ gzhan gyis mi thub pa'i dbang phyug 'od ces bya ba 'jig rten du byung ste/ de las bdag gis 'di dag thos so/ /de las bzung nas byang chub sems dpa' rnams dang / sems can thams cad la yang 
bsnyad do/ /mi 'jigs pa sbyin pa gzhan gyis mi thub pa'i snying po 'di ni yang dag par rdzogs pa'i sangs rgyas bdun po rnam par gzigs dang / gtsug tor can dang / thams cad skyob dang / 'khor ba 'jig dang / gser 
thub dang / 'od srung dang / shAkya thub pa rnams kyis gsungs so/ /gzhan gyis mi thub pa'i snying po 'di ni bdag srung ba dang / gzhan srung ba dang / gnyi ga srung ba dang / grong dang / grong khyer dang / grong rdal 
dang / ljongs dang / yul 'khor dang / rgyal po'i pho brang srung ba/ srog skyong ba/ tshe sbyin pa/ lag cha rengs par byed pa/ 'thab mo dang / 'thab pa dang / 'gyed pa dang / rtsod pa thams cad zhi bar byed pa/ 
dgra thams cad zlog pa/ 'ching ba thams cad grol bar byed pa/ thams cad du gzhan gyis mi thub pa'o/ /shud+d+he/ muk+te/ pra b+hA swa re/ shwe te/ paN+Da rA hA si ni/ sarba duSh+Ta na dzaM b+ha yA mi/ stam+b+ha yA mi/ mo ha 
</page>

 <page>
<ph>552</ph><p>101-276b</p>
yA mi/ oM swA hA/ pa bi tre swA hA/ shwe te swA hA/ shwe te pa ta pa bit+t+re swA hA/ tad+ya thA/ tA re tA re/ tA ri Ni rak+Sha rak+Sha/ sarba ka li/ ka la ha/ bi gra ha/ bi byA d+hi/ duHsop+na b+ha ye b+h+yaHswA hA/ rtag tu le lo med 
par ni/ /gang zhig gzungs 'di 'chang byed pa/ /de la lha tshogs thams cad kyang / /dus kun du ni srung bar byed/ /de ni 'jigs par 'gyur ba med/ /de ni rtag srung lhan ner 'dug /ji ltar nyi ma sa steng na/ /gzi brjid grags 'chang 
lhan ne bzhin/ /de la gshed byed byad stems dang / /srul po dag gis mi tshugs te/ /de la dpal yon 'jug par 'gyur/ /kha dog dang ni tshe yang 'phel/ /'phags pa gzhan gyis mi thub pa mi 'jigs pa sbyin pa zhes bya ba rdzogs so// //
rgya gar gyi mkhan po pra dz+nyA barma dang / zhu chen gyi lots+tsha ba ban+de ye shes sde la sogs pas bsgyur cing zhus te gtan la phab pa// </page>



</text>