
<text>


 <page>
<ph>493</ph><p>090-247a</p>
@##/ /rgya gar skad du/ 
sarba ta thA ga toSh+NI Sha bi dza yanA ma d+hA ra NI kalpa/ bod skad du/ de bzhin gshegs pa thams cad kyi gtsug tor rnam par rgyal ma'i gzungs zhes bya ba'i rtog pa/ gtsug tor rnam par rgyal ma la phyag 'tshal lo/ /'di skad bdag gis thos pa dus gcig na/ bcom ldan 
'das bde ba can na bzhugs so/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas tshe dpag med chos yang dag par sdud pa'i phug chen po'i khang bzangs kyi tshal bde ba la nye bar bzhugs nas/ byang chub sems dpa' sems dpa' 
chen po 'phags pa spyan ras gzigs dbang phyug la 'di skad ces bka' stsal to/ /rigs kyi bu sems can sdug bsngal dang nad sna tshogs kyis yongs su gzir cing tshe thung ba yod de/ de rnams kyi don du tshe ring bar nye bar bsgrub par bya ba'i phyir/ de bzhin gshegs pa thams cad 
kyi gtsug tor rnam par rgyal ma zhes bya ba'i gzungs 'di gzung bar bya/ gzhan rnams la rgya cher yang dag par bstan par bya'o/ /de nas byang chub sems dpa' sems dpa' chen po 'phags pa spyan ras gzigs dbang phyug stan las langs te thal mo sbyar bar gyur pas bcom 
</page>

 <page>
<ph>494</ph><p>090-247b</p>
ldan 'das la 'di skad ces gsol to/ /bcom ldan 'das de bzhin gshegs pa thams cad kyi gtsug tor rnam par rgyal ma zhes bya ba'i gzungs bstan du gsol/ bde bar gshegs pa bstan du gsol/ de nas bcom ldan 'das kyis thams cad dang ldan pa'i 'khor 
gyi dkyil 'khor la gzigs te/ kun du snang ba'i dpal zhes bya ba'i ting nge 'dzin la snyoms par zhugs nas de bzhin gshegs pa thams cad kyi gtsug tor rnam par rgyal ma zhes bya ba'i gzungs 'di bka' stsal to/ /o~M na mo b+ha ga ba te sarba trai lo kya pra ti bi shiSh+TA ya/ bud+d+hA ya te na 
maH/ tad+ya tA/ o~M b+h+rUM b+h+rUM b+h+rUM/ sho d+ha ya sho d+ha ya/ bi sho d+ha ya bi sho d+ha ya/ a sa ma sa man+tA ba b+hA sa s+pha ra Na ga ti/ ga ga na swa b+hA ba bi shud d+he/ a b+hi Shiny+tsan+tu mAM/ sarba ta thA ga tA/ su ga ta ba ra ba tsa nA mr-i tA b+hi She kai rma hA mu drA man+t+ra pa daiH/ o~M A ha ra A ha ra/ ma ma A yuHsan+b+hA ra Ni/ 
sho d+ha ya sho d+ha ya/ bi sho d+ha ya bi she d+ha ya/ ga ga na swa b+hA ba bi shud+d+he/ uSh+NI Sha bi dza ya pa ri shud d+he/ sa ha sra ra smi saM tso de ti/ sarba ta thA ga tA ba lo ki ni/ ShaT+pA ra mi tA pa ri pU ra Ni/ sarba ta thA ga ta mA te/ da sha b+hU mi pra tiSh+Thi te/ sarba ta thA ga ta hr-i da yA d+hiSh+ThA nA d+hiSh+Thi te/ o~M mu dre mu dre ma hA mu 
dre badzra kA ya saM ha ta na pa ri shud+d+he/ sarba karma A wa ra Na bi shud+d+he pra ti ni bar+t+ta ya ma mA yurbi shud+d+he/ sarba ta thA ga ta sa ma yA d+hiSh+ThA nA d+hiSh+Thi te/ o~M mu ni mu ni/ ma hA mu ni/ bi mu ni/ bi mu ni/ ma hA bi mu ni/ ma ti ma ti/ ma hA ma ti/ ma ma ti/ ma ma ti/ ma hA ma ma ti/ su ma ti su ma ti/ ma hA sum 
ti/ ta thA tA b+hA ta ko Ti pa ri shud+d+he/ bi s+phu Ta bud+d+hi shud+d+he/ o~M he he dza ya dza ya/ bi dza ya bi dza ya/ sma ra sma ra/ s+pha ra s+pha ra/ s+phA ra ya s+phA ra ya/ sarba bud+d+hA d+hiSh+ThA nA d+hiSh+Thi te/ o~M shud+d+he shud+d+he/ bud+d+he bud+d+he/ badzre badzre/ ma hA badzre/ su badzre/ badzra gar+b+he/ dza ya gar+b+he/ bi dza ya gar+b+he/ badzra dz+wA lA gar+b+he badzrod+d+ha 
be/ badzra saM b+ha be badzre badzrI Ni badzram+b+ha ba tu me sha rI raM sarba sa twAnAny+tsa/ kA ya pa ri shud+d+hir+b+ha ba tu me sa dA/ sarba ga ti pa ri shud+d+hi sh+tsa/ sarba ta thA ga tAsh+tsa mAM sa mA swA sa yan+tu/ o~M bud+d+h+ya bud+d+h+ya/ sid+d+h+ya sid+d+h+ya/ bo d+ha ya bo d+ha ya/ bi bo d+ha ya bi bo d+ha ya/ mo tsa ya mo tsa ya/ bi mo tsa ya bi mo 
</page>

 <page>
<ph>495</ph><p>090-248a</p>
tsa ya/ sho d+ha ya sho d+ha ya/ bi sho d+ha ya bi sho d+ha ya/ sa man+tA na mo tsa ya mo tsa ya sa man+ta ra smi pa ri shud+d+he/ sarba ta thA ga ta hr-i da yA d+hiSh+ThA nA d+hiSh+Thi te/ o~M mu dre mu dre ma hA mu dre ma hA mu drA man+t+ra pa daiHswA hA/ rigs kyi bu gang 'di de bzhin gshegs pa thams cad kyi 
gtsug tor rnam par rgyal ma zhes bya ba'i gzungs/ 'chi ba'i dbyug pa chen po 'dzin pa/ sdig pa zhi bar byed pa'i dag byed do/ /gang su dag tshe ring bar 'dod pas 'chad par 'gyur ba'i rim pas bklag par bya'o/ /sa phyogs yangs ba kha cig tu sa dang ba byung gis nye 
bar byugs la/ dri bzang gi chab kyis chag chag gdab par bya'o/ /steng du bla res kyis bres shing 'phyang du bcug nas/ de'i dbus su rdul tshon dkar pos 'khor lo rtsibs brgyad pa shin tu brgyan par gdab par bya'o/ /gang de'i dbus su/ rang bzhin gyi snying po 'byung 
ba'i gtsug tor ro/ /de ltar rim pa ji lta bar shar la sogs pa'i rtsibs rnams su nam mkha' ltar 'dus pa'i bza' ston 'byung ba'i gtsug tor dang / sa'i snying po 'byung ba'i gtsug tor dang / nor bu'i snying po 'byung ba'i gtsug tor dang / ro bcud kyi snying po 'byung ba'i 
gtsug tor dang / snying po dpag med 'byung ba'i gtsug tor dang / gzi brjid snying po 'byung ba'i gtsug tor dang / rnga'i sgra dbyangs 'byung ba'i gtsug tor dang / ser bu 'byung ba'i gtsug tor te/ de bzhin gshegs pa rnams bzhugs su gsol lo/ /de'i yang phyi rol nyid du 
pad+ma 'dab ma bcu drug pa legs par bri bar bya'o/ /'dab ma so so re rer rim pa ji lta bar thig le bcu drug las byung ba'i de bzhin gshegs pa rnams bzhugs su gsol lo/ /nang stong pa nyid 'byung ba'i gtsug tor dang / phyi stong pa nyid 'byung ba'i gtsug tor dang / phyi nang stong 
pa nyid 'byung ba'i gtsug tor dang / stong pa nyid stong pa nyid 'byung ba'i gtsug tor dang / don dam pa stong pa nyid 'byung ba'i gtsug tor dang / 'dus byas stong pa nyid 'byung ba'i gtsug tor dang / 'dus ma byas stong pa nyid 'byung ba'i gtsug tor dang / thog ma dang tha ma med pa 
</page>

 <page>
<ph>496</ph><p>090-248b</p>
stong pa nyid 'byung ba'i gtsug tor dang / dor ba med pa stong pa nyid 'byung ba'i gtsug tor dang / rang bzhin stong pa nyid 'byung ba'i gtsug tor dang / chos thams cad stong pa nyid 'byung ba'i gtsug tor dang / rang gi mtshan nyid stong pa nyid 'byung ba'i gtsug gtor dang / mi dmigs pa stong 
pa nyid 'byung ba'i gtsug tor dang / dngos po med pa stong pa nyid 'byung ba'i gtsug tor dang / rang gi ngo bo nyid stong pa nyid 'byung ba'i gtsug tor dang / dngos po med pa'i rang gi ngo bo stong pa nyid 'byung ba'i gtsug tor ro/ /de bzhin gshegs pa bzhugs pa'i gdan gyi dkyil 'khor 
byas nas dus ji lta ba'i me tog gi rnam pa dbul bar bya'o/ /de'i phyed kyi steng du khri btsugs te chu'i snod du rnam par snang mdzad kyi snying po'i mchod rten bzhugs par bya'o/ /shog bu 'am lo ma la sngags kyi yi ge sgrub pa po'i ming can yang bzhugs par bya'o/ /bum pa chu yis bkang 
ba yang gzhag par bya'o/ /pad+ma'i phyi rol phyogs bzhir bum pa bzhi yang bzhag par bya'o/ /dar gyi lda ldi dang gdugs dang ba dan gyis nye bar mdzes par byas nas/ yang shar du bgegs rab tu 'joms pa'i gtsug tor rnam par rgyal ba'i lha mo dang / lhor 'chi ba rab tu 'joms 
pa'i gtsug tor rnam par rgyal ba'i lha mo dang / nub tu nyon mongs pa rab tu 'joms pa'i gtsug tor rnam par rgyal ba'i lha mo dang / byang du phung po'i nad rab tu 'joms pa'i gtsug tor rnam par rgyal ba'i lha mo dang / mer rdo rje phreng ba tshe sbyin ma dang / bden bral du sgyu ma chen mo 
dang / rlung du gser 'od ma dang / dbang ldan du gser gyi phreng ba can tshe sbyin ma'o/ /snod bzhi chu dri bzang dang bcas pas bkang ste/ me tog gi phreng ba 'phyang du gzhug par bya'o/ /'di'i mthar re khA gsum rdul tshon gyis bri bar bya'o/ /phreng ba dang po la skra la sogs pa 
med pa'i 'jim pa rlon pa la byas pa'i sats+tsha stong phrag gcig bsgrig par bya'o/ /ma grub na brgya nges par bzhugs par bya'o/ /phyogs bzhir bkur sti dang bsti stang chen po'i mchod pa byas nas/ tshig gzhan mi smra ba'i dam bca' 'dzin pa'i chos smra ba rnams kyis gzungs 'di 
</page>

 <page>
<ph>497</ph><p>090-249a</p>
bklag par bya'o/ /lan re re zhing mchod rten gyi dbur mchod cing rab tu gnas par bya'o/ /stong phrag gcig tu klog pas dbus kyi mchod rten gyi dbur lag pa bskyod cing mchod par bya'o/ /me tog dang / bdug spos dang / mar me dang / dri chab dang / lha bshos la 
sogs pa mchod pa thams cad stong phrag so sor mchod rten gyi phreng ba'i rnam par byas nas mchod pa bya'o/ /ji srid yongs su ma rdzogs pa de srid du mar me'i phreng ba rlung gis mi nyams pa sbar bar bya'o/ /mnyam par gzhag cing gtsang sbras rab tu 'jug par bya'o/ /de ltar byas 
na zhag bdun pa'i tshe lo bdun du 'tsho bar 'gyur ro/ /lo bdun pa'i tshe ni de ltar tshe mchog 'thob cing nad las rnam par grol nas lo brgyar 'tsho bar 'gyur ro/ /dus ma yin pa'i 'chi ba yang thams cad du rnyed par mi 'gyur ro/ /de lta bu'i nye bar spyod pa'i rim pa las gzhan du 
byas na de yis 'grub pa ma yin no/ /rab tu byed pa dang po'o// //rtog pa 'di yang dag pa'i dge ba'i bshes gnyen sdom brtson dam pa 'dul ba'i gtsug lag la zla med par smra ba ne'u mkhan po'i gsung bzhin du/ mang du thos pa'i lots+tsha ba gnas brtan dpal nyi 
ma rgyal mtshan bzang pos dpal thar pa gling gi gtsug lag khang du rang gis bsgyur ba'o// </page>


</text>