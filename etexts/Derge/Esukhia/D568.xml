
<text>


 <page>
<ph>380</ph><p>090-190b</p>
@##/ /rgya gar skad du/ Ar+ya dza yab tI nA ma d+hA ra NI/ bod skad du/ 'phags pa rgyal ba can zhes bya ba'i gzungs/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa'i dus gcig na/ bcom ldan 'das rgyal po'i khab na bya 
rgod phung po'i ri la dge slong stong du tshang ba'i dge slong gi dge 'dun chen po dang thabs cig tu bzhugs te/ de nas gnod sbyin gyi sde dpon chen po lag na rdo rje bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag 'tshal te/ bcom ldan 'das la 'di skad 
ces gsol to/ /sems can thams cad la sman pa dang / mi'i rgyal po rnams la sman pa dang bde ba'i slad du bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis rig sngags kyi rgyal mo chen mo rgyal ba can zhes bgyi ba 'di bka' stsal du gsol/ de nas bcom 
ldan 'das kyis gnod sbyin gyi sde dpon chen po lag na rdo rje la thugs brtse bar dgongs te/ rig sngags kyi rgyal mo chen mo rgyal ba can bka' stsal pa/ lag na rdo rje khyod kyis rig sngags kyi rgyal mo rgyal ba can zhes bya ba/ sangs rgyas bye ba khrag khrig 'bum phrag du mas gsungs pa/ byin gyis 
</page>

 <page>
<ph>381</ph><p>090-191a</p>
brlabs pa/ sems can thams cad la phan pa dang / bde ba dang / snying brtse ba'i phyir nga yang nga lhar 'chad pa 'di zung shig /tad+ya thA/ dza ye dza ye/ ma hA dza ya ba tI ye/ bud+d+ha a d+hiSh+Thi te ye/ d+harma a ba b+hA sa ni/ bud+d+ha a d+hi ga me dz+nyAn a ba b+hA se swA hA/ lag 
na rdo rje 'di dag ni de bzhin gshegs pas spyi bo nas dbang bskur ba'i gsang sngags kyi gzhi rnams te/ lag na rdo rje de bzhin gshegs pas spyi bo nas dbang bskur ba'i tshig 'di dag gang gis lus la btags sam/ glegs bam la bris pa de'i lus dpag tshad stong tshun chad du phyir rgol 
ba'i gnod pa 'byung bar mi 'gyur ro/ /mtshon dang / dug dang / dbyig dug gis mi tshugs so/ /rgyal po de'i yul der pha rol gyi gnod pa mi 'byung ngo / /phyir rgol ba dag yul 'khor der mthus gnod par mi 'gyur ro/ /lag na rdo rje rigs kyi bu 'am/ rigs kyi bu mo gang la las 
rig sngags kyi rgyal mo rgyal ba can 'di yi ger bris te 'chang ba de ji srid 'tsho'i bar du de'i lus la mtshon dang / dug dang / chu dang / rims dang / dug sbyar ma gzhan gyis mi tshugs par 'gyur ro/ /de la dgra'i 'jigs pa dang / 'tshe ba dang / tho 'tsham pa 'byung bar mi 'gyur ro/ /
rgyal po'i 'jigs pa mi 'byung / chom rkun gyi 'jigs pa mi 'byung / 'thab mo'i nang du song yang de'i lus la mtshon gyis mi phog /thams cad du yang de rgyal ba smra bar 'gyur/ gnod pa med cing ma snad la ma smas par rig sngags kyi rgyal mo rgyal ba can 'di'i mthu dang / gzi brjid dang / 
stobs dang / byin gyi rlabs kyis rgyal bar 'gyur ro/ /tad+ya thA/ dza ye dza ye/ dza yot+ta me/ d+harma a ba b+hA sa ni/ bud+d+ha bud+d+ha/ d+ha ra d+ha ra/ d+ha ra d+ha ra/ bo b+ha ni/ bo d+ha ni/ bo d+ha ni/ ta thA ga ta/ a d+hiSh+Thi ti/ a ba ro ha Ni/ a ro bya ni/ dza ya ku su me/ swa re/ sa ra ba tI/ dr-i D+he dr-i D+he/ da dA dr-i D+he 
pA sha ri bad+d+he/ o ha ni/ mo ha ni/ dzam+b+ha ni/ stam+b+ha ni/ stam+b+hi ta/ sarba a hi tiSh+Thi NAM/ na mo b+ha ga ba ti/ bud+d+ha s+ya/ ma hA ka ru NAM/ bi ha ri ni/ sid+d+h+yan tu man+t+ra pa dA swA hA/ de nas bcom ldan 'das la gsang ba pa'i bdag po lag na rdo rjes 'di skad ces gsol to/ /bcom ldan 'das sangs 
</page>

 <page>
<ph>382</ph><p>090-191b</p>
rgyas kyi mthu dang / sangs rgyas kyi byin gyi brlabs kyis bdag gis rig sngags kyi rgyal mo rgyal ba can 'di'i gzungs kyi gsang sngags kyi gzhi rnams brjod par bgyi'o/ /tad+ya thA/ dza ya dza ya dza ya/ pa Ta pa Ta pa Ta/ dz+wa la dz+wa la dz+wa la/ badzra pra ha ra pra ha ra pra ha ra/ d+ha ra d+ha ra 
d+ha ra/ ha ra ha ra ha ra/ b+ha ra b+ha ra b+ha ra/ dza ya ku su me/ ba la ba la/ tsakra tsakra/ pI Da ya pI Da ya/ a kra ma/ a kra ma/ bi kra me/ bi kra me/ a tsa le/ ma tsa le/ kha ga tsA ri Ni/ nI la ba tI/ badzra pra ha ra ni/ badzra sam+b+ha be/ badzra kA ye/ bud+d+ha a d+hiSh+Thi te/ bud+d+ha 
rasmi ma hA pra b+he/ uts+tsha skan+d+he ma hA te dza ba tI/ ma tsa le/ ma tsa le/ d+hu na d+hu na d+hu na/ ka kaM re/ kA si ni/ sa mA hi te/ d+harma a ba b+hA sa ni/ tsa ra tsa ra/ g+hu g+hu De/ badzra mA lA d+ha ri/ sa ra sa ra/ ka la ka la ba ri NI swA hA/ bcom ldan 'das gsang sngags kyi gzhi 'di dag ni 
sangs rgyas bye ba phrag dgu bcu rtsa dgus gsungs pa ste/ su zhig rig sngags kyi rgyal mo chen mo rgyal ba can 'di las 'da' bar bgyid pa de dag ni sangs rgyas bcom ldan 'das de dag la 'khus par 'gyur ro/ /'di lta ste/ lha'am/ klu 'am/ gnod sbyin nam/ srin po 'am/ yi 
dgas sam/ sha za 'am/ brjed byed dam/ gsod byed dam/ byad dam/ ro langs sam/ bkra mi shis pa'am/ ma mo'i gdon nam/ gong ma'i gdon nam/ skem byed dam/ skem byed kyi gdon nam/ dri za'i gdon de dag thams cad rmugs par bgyis so/ /rengs par 
bgyis so/ /tad+ya thA/ badzre badzre badzre/ ha na badzre ni ha na badzre/ khA da khA da badzre Na/ s+phA Ta ya/ s+phA Ta ya/ badzre Na/ i daM gr-i ha na/ hU~M hU~M hU~M/ phaT phaT phaT/ gra sa gra sa gra sa/ pA ta ya/ pA ta ya/ pA ta ya/ d+ha ra d+ha ra d+ha ra/ bdag dang sems can thams cad 'jigs pa dang / gnod 
pa thams cad dang / 'thab mo dang / 'thab pa dang / rtsod pa dang / 'gyed pa thams cad las srungs shig /dza ya kA ri/ dza yaM ku ru/ ta ra ta ra ta ra/ ma hA ta ra Ne/ ku Te ku Te ku Te/ badzra ku Te swA hA/ de nas bcom ldan 'das kyis gnod sbyin gyi sde dpon chen po lag na rdo rje la legs so 
</page>

 <page>
<ph>383</ph><p>090-192a</p>
zhes bya ba byin te/ lag na rdo rje legs so legs so/ /lag na rdo rje sems can chen po khyod sems can rnams la phan pa dang / bde ba dang / snying brtse ba'i phyir zhugs pa yang legs so/ /lag na rdo rje rig sngags kyi rgyal mo chen mo rgyal ba can 'di su'i lag tu song ste/ 
lus la btags sam/ glegs bam la bris sam/ grong ngam/ grong khyer ram/ grong rdal lam/ gtsug lag khang ngam/ gnas khang ngam/ 'chag sa na spyod par 'gyur ba der rgyal po chen po rnam thos kyi bu'i tshogs kyi g.yog dang bcas pas grong ngam/ grong khyer ram/ 
grong rdal lam/ yul de bsrung bar 'gyur ro/ /yul der pha rol gyi dmag tshogs kyis kyang gnod par mi 'gyur ro/ /sa phyogs der mi ngas mi 'byung ngo / /dgra ni 'byung ngo / /rgyal po chen po rnam thos kyi bu gnod sbyin bye ba khrag khrig 'bum phrag phyi bzhin 'brang ba dang / lhan 
cig der bsrung ngo / /yongs su bskyab bo/ /yongs su 'dzin to/ /zhi ba dang bde legs su 'gyur bar byed do/ /chad pa spong ngo / /mtshon cha spong ngo / /dug gsod do/ /mi mdza' ba 'gog go/ /mtshams gcod do/ /sa gcod do/ /tad+ya thA/ ta pa ni ta pa ni/ pra ta pa ni/ d+hu ru 
me/ d+hu ru me/ bud+d+ha a d+hiSh+Thi te/ mu khe/ mu khe/ su mu khe/ su mu khe/ pra la pra la te/ sa mA d+hi te/ sa mA d+hi gar+b+he/ sa mA d+hi gar+b+he/ mA na si/ phu ru phu ru phu ru d+hu ru/ bud+d+ha mA na si ke swA hA/ lag na rdo rje 'di dag ni de bzhin gshegs pa'i spyi bo nas dbang bskur ba'o/ /gsang 
ba'i gnas so/ /de bzhin gshegs pa thams cad kyi gsang ba'o/ /de bzhin gshegs pa thams cad kyis byin gyis brlabs pa'o/ /lag na rdo rje mi'i rgyal po gang la la zhig gis rig sngags kyi rgyal mo rgyal ba can 'di glegs bam la legs par bris te 'chang ngam/ lus 
la btags te 'chang zhing de la spos dang / phreng ba dang / byug pa dang / me tog sna tshogs kyi lhab lhub kyis bsti stang du byed/ bla mar byed/ ri mor byed/ mchod par byed na/ mi'i rgyal po de la rgyal po chen po rnam thos kyi bu gnod sbyin phyi bzhin 'brang ba/ bye ba khrag khrig 
</page>

 <page>
<ph>384</ph><p>090-192b</p>
'bum phrag du ma dang lhan cig tu bsrung bar 'gyur ro/ /mi'i rgyal po de la phyir rgol ba dang / dgra dang / pha rol gyi dmag tshogs thams cad kyis glags mi rnyed do/ /mthus yul der 'jug pa dang / bgegs 'jug na yang rgyal po chen po rnam thos kyi bu bgegs sna tshogs brgya dang / 
bgegs sna tshogs stong byed par 'gyur ro/ /mi'i rgyal po gang dang gang du 'gro ba de dang der rig sngags kyi rgyal mo chen mo rgyal ba can 'di rgyal mtshan gyi rtse mo la btags te mdun du bkur bar bya'o/ /gang du g.yul dor 'jug gam/ dgra chen po dang 'thab pa der rig sngags kyi rgyal mo chen 
mo rgyal ba can 'di mgul du btags te/ g.yul dor zhugs na der rgyal po chen po rnam thos kyi bus pha rol gyi dmag tshogs de pham par byed par 'gyur ro/ /de ni rgyal bar 'gyur ro/ /rig sngags kyi rgyal mo chen mo rgyal ba can 'di su'i mgul du btags pa de rgyal bar 'gyur ro/ /lag na rdo rje 
grong ngam/ grong khyer ram/ grong rdal lam/ ljongs sam/ rgyal po'i pho brang 'khor gang du gal te nad 'go ba sna tshogs dang / mi ngas mi bzang pa chen po byung na der rig sngags kyi rgyal mo chen mo rgyal ba can 'di dang me tog sna tshogs dang / cho ga dang / gtor ma dang / bum pa btung ba 
sna tshogs kyis bkang ba bzhi phyogs bzhir bzhag ste/ rig sngags kyi rgyal mo chen mo rgyal ba can 'di bklags na de'i tshe rgyal po chen po rnam thos kyi bu tshogs kyi g.yog dang bcas shing / gnod sbyin bye ba khrag khrig 'bum phrag du ma dang lhan cig tu nad 'go ba dang / mi ngas de rab tu zhi bar 
byed par 'gyur ro/ /de nas bcom ldan 'das la gsang ba pa'i bdag po lag na rdo rjes 'di skad ces gsol to/ /bcom ldan 'das 'di las lhag pa'i rig sngags ches stobs dang ldan pa'am/ gzi brjid che ba'am/ rdzu 'phrul che ba'am/ mthu che ba gang yang ma mchis so/ /rig 
sngags thams cad kyi mchog rig sngags kyi rgyal mo chen mo rgyal ba can 'di yul gang dang gang du spyod par 'gyur ba'i gnas de dang de dag tu sangs rgyas kyi mdzad pa mdzad par 'gyur ro/ /tad+ya thA/ badzre badzre badzre/ a mr-i ta badzre/ dz+wa li ta badzre/ hu tA sha ni/ b+hany+dza b+hany+dza/ b+hany+dza b+hany+dza/ dzam+b+ha/ stam+b+ha 
</page>

 <page>
<ph>385</ph><p>090-193a</p>
ya/ sarba gra hA NAM/ hU~M hU~M hU~M/ phaT phaT phaT/ gra sa gra sa gra sa/ ba Ta pa Ta pa Ta/ ta Ta ta Ta ta Ta/ mu ru mu ru mu ru/ d+ha ma d+ha ma d+ha ma/ dz+wa la dz+wa la dz+wa la/ khu khu me/ khu khu me/ g+ho ri g+ho ri g+ho ri/ badzra mA na si/ badzra hu ti/ hu ti ru/ phu ru phu ru/ gra sa gra sa/ 
sarba a hi ti Shi NAM/ nA bu ru Ni/ mu mu le/ badzra bra dI pA ni/ tsi ma le phu swA hA/ A yuHpA la ni tsu tsu re swA hA/ dza ye dza ye/ dza ya sam+b+ha be swA hA/ dza yot+ta me swA hA/ dza ya ba re de swA hA/ dza ya n+d+ha re swA hA/ dza ya mA na si swA hA/ dza ya badzra swA hA/ a dzi ta badzrA ya swA hA/ ma hA badzra hu tA sha 
nA ya swA hA/ a mo g+ha badzra ha sta swA hA/ de nas rgyal po chen po rnam thos kyi bu bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces gsol to/ /bcom ldan 'das bdag gis kyang chos kyi 
rnam grangs 'di la bsrung ba stsal bar bgyi/ yongs su bskyab pa dang / yongs su gzung ba dang / chad pa spang ba dang / mtshon cha spang ba dang / dug dgum pa dang / mi mdza' ba dgag pa dang / dus ma lags par 'gum pa dgag pa dang / 'thab pa dang / 'thab mo dang / 
rtsod pa dang / 'gyed pa dang / g.yul 'gyed pa dang / khrag khrug dang / 'jigs pa thams cad dgag par bgyi'o/ /mtshams dgum par bgyi'o/ /tad+ya thA/ dza ye dza ye dza ye/ ma hA dza ye/ mi li ma na si/ dz+he dz+he dz+he/ mu ru mu ru/ tu Tu tu Tu/ mu mu le/ mArga ba ti/ 
d+hu d+hu me/ be ge be ga d+hA ri NI/ te dza ba tI/ bdag dang sems can thams cad 'jigs pa dang / gnod pa thams cad dang / dus ma yin par 'chi ba thams cad las srungs shig srungs shig swA hA/ bcom ldan 'das gzungs kyi gsang sngags kyi gzhi 'di dag ni sangs rgyas 
bye ba phrag dgu bcu rtsa dgus gsungs pa/ byin gyis brlabs pa lags so/ /tad+ya thA/ bud+d+he bud+d+he/ bud+d+he bud+d+he/ bud+d+ha ba tI/ bud+d+ha a ba b+hA sa ni/ d+harma ba tI/ sa ma hi te/ sa mA d+hi gar+b+he bud+d+ha a ba b+hA sa ni/ bud+d+ha pa ri ha ri/ d+harma a ba b+hA sa ni swA hA/ su la la zhig rig sngags 
</page>

 <page>
<ph>386</ph><p>090-193b</p>
kyi rgyal mo rgyal ba can 'di las 'da' bar bgyid pa de ni mgo bo si ta ka'i 'bras bu bzhin du tshal pa bdun du 'gas so/ /su zhig rig sngags kyi rgyal mo chen mo rgyal ba can 'di 'chang ngam/ klog gam/ mchod par bgyid dam/ yi ger 'dri 'am/ glegs bam la bris 
te/ grong ngam/ grong khyer ram/ grong rdal lam/ ljongs sam/ rgyal po'i pho brang 'khor ram/ gtsug lag khang du 'jog na/ der bdag tshogs kyi g.yog dang bcas shing / gnod sbyin bye ba khrag khrig 'bum phrag du ma dang lhan cig tu rig sngags 'dzin pa de'i slad bzhin 
du 'brang ste bsrung bar bgyi'o/ /dpag tshad brgya stong tshun chad du mtshams dgum par bgyi'o/ /slar rgol ba dang / dgra dang / g.yul 'gyed pa dang / 'thab pa dang / mtshang 'dru ba dang / 'thab mo dang / 'gyed pa thams cad ma mchis par bgyi'o/ /slar bzlog par 
bgyi'o/ /de nas bcom ldan 'das kyis rgyal po chen po rnam thos kyi bu la legs so zhes bya ba byin te/ rgyal po chen po legs so/ /sems can chen po khyod 'jig rten thams cad la phan pa dang / sems can thams cad la snying brtse ba dang / bde ba dang / bstan pa 
bsrung ba'i phyir zhugs pa yang legs so/ /rig sngags kyi rgyal mo chen mo rgyal ba can 'dis gang yongs su bskyab pa dang / yongs su gzung ba dang / yongs su bskyang ba byas pa de'i lus la mtshon dang / dug dang / byad dang / gsod byed dang / rims dang / gnod pa thams cad 
kyis mi tshugs par 'gyur ro/ /rig sngags kyi rgyal mo chen mo rgyal ba can 'di ni de bzhin gshegs pa'i phyag rgyas btab pa'o/ /lag na rdo rdo khyod kyis rig sngags kyi rgyal mo chen mo rgyal ba can 'di zung shig /chongs shig /kun chub par gyis shig /lag na rdo rje phyi ma'i tshe phyi ma'i 
dus lnga brgya pa tha ma la dam pa'i chos rab tu rnam par 'jig pa'i dus na/ sems can drag shul dang ldan pa/ shin tu mi bzad pa/ mdangs 'phrog pa'i gnod sbyin dang / srin po rnams dang / chos ma yin pa spyod pa'i rgyal po 'byung bar 'gyur ro/ /tshe thung ba chos ma yin pas yul 
</page>

 <page>
<ph>387</ph><p>090-194a</p>
'khor skyong ba 'byung ba de'i tshe rig sngags kyi rgyal mo chen mo rgyal ba can 'di sems mi mnyam pa/ sems mi bzad pa de dag dang / sdang ba dang / rab tu sdang ba'i sems can thams cad kyi don du 'gyur/ tshar gcod par 'gyur ro/ /rig sngags kyi rgyal mo 
chen mo rgyal ba can bdud kyi dkyil 'khor thams cad rnam par 'joms par byed pa 'di ni sangs rgyas bye ba khrag khrig 'bum phrag du mas gsungs pa/ byin gyis brlabs pa dang / phyag rgyas btab pa'o/ /rig sngags kyi rgyal mo chen mo rgyal ba can 'di ni lha thams cad kyis 
phyag byas pa'o/ /de nas bcom ldan 'das la gsang ba pa'i bdag po lag na rdo rjes 'di skad ces gsol to/ /bcom ldan 'das chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/ lag na rdo rje de'i phyir khyod 
kyis de bzhin gshegs pa'i snying po dang / phyag rgya zhes bya bar zung shig /bdud kyi dkyil 'khor thams cad rnam par 'joms par byed pa rgyal ba can zhes bya bar yang zung shig /bcom ldan 'das kyis de skad ces bka' stsal nas/ /gsang ba pa'i bdag po lag na rdo rje dang / 
rgyal po chen po rnam thos kyi bu dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do// //'phags pa rgyal ba can zhes bya ba'i gzungs rdzogs so// //
</page>

</text>