
<text>


 <page>
<ph>120</ph><p>091-60b</p>
@#/ /rgya gar skad du/ Ar+ya ak+Shi ro ga pra sha ma ni sU tra/ bod skad du/ 'phags pa mig nad rab tu zhi bar byed pa'i mdo/ sangs rgyas dang byang chub sems dpa' thams cad la phyag 'tshal 
lo/ /'di skad bdag gis thos pa'i dus gcig na/ bcom ldan 'das rgyal po'i khab na bya rgod kyi phung po'i ri la bzhugs te/ de nas gnod sbyin gyi sde dpon chen po nag po bcom ldan 'das ga la ba der song ste phyin nas/ bcom ldan 'das la 'di skad ces gsol to/ /
bcom ldan 'das rgyal po'i khab kyi grong khyer chen po 'dir mig nad dag byung na de dag la ji ltar bsgrub par bgyi/ bcom ldan 'das kyis bka' stsal pa/ nag po mig nad kyi sngags kyi tshig 'di dag yod de/ tad+ya thA/ ru d+hi re phuH/ ru d+hi ra ak+Shi phuH/ ru d+hi ra piM ga le phuH/ bA te 
phuH/ ba te le phuH/ han+te phuH/ mA~M sa dun+da b+hi phuH/ pad+ma ak+Shi phuH/ pad+ma daN+Da hi ra NI ye phuHswA hA/ bcom ldan 'das kyis de skad ces bka' stsal nas/ gnod sbyin gyi sde dpon chen po nag po yi rangs te/ bcom ldan 'das kyis gsungs pa la mngon par bstod do/ /cho ga 
</page>

 <page>
<ph>121</ph><p>091-61a</p>
ni 'di yin te/ srad bu dkar po la lan bdun bzlas pa byas te mdud pa bdun dor ro/ /chu la lan bdun bzlas pa byas la lag pas bya bas na mig nad zhi bar 'gyur ro/ /'phags pa mig nad rab tu zhi bar byed pa'i mdo rdzogs so// //
</page>


</text>