
<text>


 <page>
<ph>14</ph><p>096-7b</p>
@#/ /rgya gar skad du/ kro d+ha b+hu ra kuM kU Ta rA dza sto tra man+t+ra/ bod skad du/ khro bo'i rgyal po sme brtsegs la bstod pa'i sngags/ dkon mchog gsum la phyag 'tshal lo/ /oM b+hur kuM 
ma hA prA NA ya/ b+hu ra tsi hu ra ki ma nA se/ u tsu sma kro d+ha hU~M hU~M phaT phaT swA hA/ phyag rgyal phyag 'tshal phyag 'tshal bstod/ khro la khros pas khro bo che/ sangs rgyas sangs rgyas sngar sangs rgyas/ /chos sku longs sku sprul pa'i sku/ /sme brtsegs zhes bya bdag phyag 'tshal/ /
bskal pa'i me ltar 'bar dbus na/ /pad ma nyi zla'i gdan la bzhugs/ /ljang nag chen po sme ba can/ /zhal gsum pa la phyag drug ste/ /g.yas dkar g.yon dmar dbus ljang ba/ /spyan gsum 'jigs pa'i mche ba 'byin/ /mi gtsang bdud rtsi sman bzhin gsol/ /
g.yas pa rdo rje ral gri bsnams/ /g.yon pa zhags pa lcags kyu'o/ /tha ma sdigs mdzub thugs kar bsnol/ sme gtsang med pa'i las dag brtson/ /gdug pasbrul gyis dbu lus brgyan/ /'jigs dang ngas med par brtul zhugs spyod/ /khro rgyal khyod la phyag 'tshal 
</page>

 <page>
<ph>15</ph><p>096-8a</p>
lo/ /mi gtsang ba ni gtsang bar mdzad/ /khro rgyal khyod la phyag 'tshal bstod/ /'jigs pa kun las skyob par mdzad/ /khro rgyal khyod la phyag 'tshal bstod/ /nad dang rims las bsrung bar mdzad/ /khro rgyal khyod la phyag 'tshal bstod/ /
mi gtsang zas dang mi gtsang gos/ /thams cad sel bar byed pa'i mchog /lha dang klu dang gnod sbyin gdon/ /thams cad ma lus dga' bar mdzad/ /nad dang rims dang dal ka yams/ /bsrung ba'i las mdzad phyag 'tshal bstod/ /bdag la bsrung ba mdzad du 
gsol/ /mi gtsang ba rnams gtsang bar mdzad/ /sme ba rnams ni mi smer mdzad/ /lci ba rnams ni yang bar mdzad/ /dog pa yangs par mdzad la bstod/ /khro bo'i rgyal po sme brtsegs khyed/ /sangs rgyas kun gyis byin gyis brlabs/ /gang dag khyed la mos rten 
rnams/ /lus bde sems bde dbang po bde/ /bde ba'i lha la phyag 'tshal lo/ /lus dag sems dag dbang po dag /dag pa'i lha la phyag 'tshal lo/ /lus gtsang sems gtsang dbang po gtsang / /gtsang ba'i lha la phyag 'tshal lo/ /lus dang sems dang dbang po dang / /
dang ba'i lha la phyag 'tshal lo/ /lus gsal sems gsal dbang po gsal/ /gsal ba'i lha la phyag 'tshal lo/ /lha klu yi dgas 'dre srin sogs/ /gnod sbyin 'byung pos 'di thos na/ /sdug bsngal zhi nas bde bar 'gyur/ /gangs rgyud bzhin du dkar bar 'gyur/ /
shel dkar bzhin du gtsang bar 'gyur/ /me long bzhin du gsal bar 'gyur/ /nam mkha' bzhin du dang bar 'gyur/ /sa dang mkha' la 'khod pa yi/ /lha klu la sogs sde brgyad kun/ /dge ba'i bsams pas 'khod 'gyur te/ /gzhan la ma gnod zhi bar mdzod/ /
khro bo'i rgyal po sme brtsegs la bstod pa'i sngags dang bcas pa rdzogs so// </page>



</text>