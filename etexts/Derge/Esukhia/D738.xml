
<text>


 <page>
<ph>458</ph><p>094-229b</p>
@#/ /dpal lha mo sgra dbyangs la bstod pa/ lam gang gis na sangs rgyas 'byung ba dang / /rgyal ba sras bcas chos kyi bla mar gyur/ /mkhyen pa'i rim par sa rnams bkod pa yi/ /shes rab dkyil 
'khor mang la skyabs su mchi/ /phyag 'tshal dpal ldan lha mo dbyangs can ma/ /'jig rten khams 'dir smra la dbang brnyes shes/ /drang srong rig gsum rig pa'i pha rol gshegs/ /de ni spyod pa rgya chen rnams las byung / /sems can don phyir 
phrin las chen po'i khur/ /spro bar dka' ba kun kyang khyod kyis mdzad/ /sa dang pha rol phyin pa bcu spyad pas/ /dge ba'i tshogs brtan yid bzhin lus su bsgyur/ /zhal gyi dkyil 'khor zla ba dri med rgyas/ /thugs rje'i spyan gsal 'gro ba'i mig 'byed 
pa/ /dus ring 'jig rten kun la bde bar gzigs/ /de la lha dbang tshangs tshogs shin tu 'dud/ /byams shing bzod ldan snying rje skyed pa'i ma/ /lha mo mchog ste 'gro kun skyong bar dgyes/ /thor tshugs ri bo rtse 'dra spobs pa 'phags/ /shes rab zab cing 
</page>

 <page>
<ph>459</ph><p>094-230a</p>
shes pa'i rten byed kyang / /rig pa'i gnas la mnga' brnyes tshig gi bdag /'jig rten na yang lha yi lhar gyur la/ /sdug bsngal bsal bar rab brtson gnyen mchog pas/ /mu su rtog ge pa rnams kun kyang 'dud/ /yan lag rnam par 'byes 
shing gsung snyan pa/ /yon tan dri med bsod nams 'bar bar bsgyings/ /rig pa mchog gi dngos grub sbyin mdzad pa/ /blo myur tshig 'chang spobs pa'i mchog stsol cig /sems can kun la rtag tu phan sems pa/ /mi slu mchog khyod rnam grol sa la 
bzhugs/ /thugs dam brtan bcas bskul pa rnams la yang / /dpal gyis dgongs shing don kun nye bar skongs/ /'di ltar 'jig rten dag na snang ba kun/ /sgra 'joms khyad par tshig gis don mtshon te/ /phan tshun shes shing yang dag brda sprod pa'ang / /
dbyangs can khyod kyi mthu ste bsam mi khyab/ /gzungs dang chos kyi stobs la dbang brnyes pa/ /dam tshig bden grub drang srong shes nyen can/ /lus sems ngag rnams byin gyis rlob pa dang / /yid 'ong sgras kyang 'jig rten tshim par byed/ /byang chub mchog gi spyod 
phyir su dag mos/ /bdag dang gzhan don phun sum tshogs 'gyur ba'i/ /lus dang ngag yid rnam dag mchog 'dod la/ /bcom ldan 'das mas rtag tu don mchog stsol/ /bdag ni dpa' zhing byang chub lam brtson dang / /lce yi dbang po dag cing tshig btsun la/ /rig 
pa'i gter ldan smra la thogs med dang / /bde gshegs spobs pa nye bar sgrub tu gsol/ /rig pa'i yum gyi rang bzhin rtog las dben/ /snyan pa'i rgyal mtshan dga' ba'i shugs kyis bskyod/ /mkha' la sna tshogs rnam par bri 'dod ltar/ /mtshan nyid rtogs dka' 
yon tan gting mtha' med/ /na mo b+ha ga ba te/ brah+ma ni/ na maHswa ra swa t+yai de bi sid+d+h+yan+tu man+t+ra pA daM brah+mA nu man+t+ra swA hA/ dpal lha mo sgra dbyangs la bstod pa rdzogs so/ 
</page>



</text>