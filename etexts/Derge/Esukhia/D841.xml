
<text>


 <page>
<ph>403</ph><p>099-202a</p>
@##/ /rgya gar skad du/ sarba pany+tsa a mr-i ta/ sa ra sid+d+hi ma hA du ka /hr-i da yA na pa ra bid twan aSh+Ta/ bod skad du/ thams cad bdud rtsi lnga'i rang bzhin/ 
dngos grub chen po nye ba'i snying po mchog bam po chen po brgyad pa/ dpal kun du bzang po la phyag 'tshal lo/ /bcom ldan gsang ba mchog gi dkyil 'khor na/ /shin tu rnal 'byor dbang phyug tshogs/ /rgyal ba rgya mtsho 'khor dang bcas/ /skal ldan rnams dang 
thabs cig bzhugs/ /gnas mchog yum gyi dkyil 'khor na/ /gnyis med lhun gyis gnas pa'i tshe/ /de tshe nyan thos dge 'dun dang / /rang rgyal theg chen mdo sde dang / /byang chub sems dpa'i dge 'dun dang / /nyan thos dge 'dun chen po dang / /dgra bcom 
ming yang med nang du/ /kun bzang thugs kyi dkyil 'khor nas/ /dgongs te 'di skad bstan pa'i lung / /bshad cing 'grel pa'i dus gcig dang / /'di skad bstan pa'i dus gcig na/ /srid gsum ye nas bdud rtsi lnga/ /ma bcos ye nas rdzogs sangs rgyas/ /
kun du bzang po'i thugs dkyil nas/ /dus gsum srid gsum sku gsung thugs/ /ye nas bdud rtsi yin pa'i phyir/ /nges pa'i klong nas bka' stsal pa/ /zab mo'i klong nas phyung ste bstan/ /de nas bder gshegs thams cad dang / /thabs cig bzhugs te 
</page>

 <page>
<ph>404</ph><p>099-202b</p>
dgongs pa ni/ /bla na med pa'i byang chub tu/ /ye shes mnyam nyid nyams rnyed nas/ /rdo rje gsang ba'i gral bkod de/ /kun gyi dam par 'di gsungs so/ /bka' yi dam pa mchog gi lung / /nges par phyung ste gsungs pa 'di'o/ /sgrub dang bsgrub par bya ba dang / /'bras bu 
thob par bya ba'i phyir/ /gsang sngags gsang ba'i man ngag 'di/ /bdud rtsi dam pa mchog gi lung / /snying por bsdus pa'i nges par 'di/ /byang chub 'byung ba snying po mchog /lta ba dang ni spyod pa dang / /dam tshig bsgrub pa phrin las dang / /nges par sgrub dang bsgrub bya'i 
phyir/ /zab mo bsdus pa'i lung 'di gsungs/ /bsam gyis mi khyab bstan pa dang / /brgyad khri bzhi stong rnam grangs kyang / /theg pa'i sgo ni gsum du gsungs/ /gsang nyid theg par bsdus dang bzhi/ /ldem por dgongs dang don dam yang / /bkri ba'i don de 
sangs rgyas yin/ /rna brgyud bstan pas thugs brtol te/ /thig le chos skus khyab pa'i phyir/ /nges pa'i lung yang sangs rgyas so/ /sangs rgyas mnyam dang dbyings su 'gro/ /nges pa'i lung yang rnam gcig tu/ /gsang sngags gsang bas sangs rgyas te/ /
byang chub sems 'di kun du dag /rdzogs pa'i ye shes bde chen nyid/ /ma lus mtha' dag nyid kyi rgya/ /ye nas bya med bya mi dgos/ /rgyu dang 'bras bu 'khrul pa'i sgra/ /mi rtog sbyong ba'i yul min no/ /de lta'i yul du rtog 'dzin gyis/ /'khor ba'i rgya 
mtshor gyur pa yin/ /nges 'byung chos sku chen po la/ /b+ha gar ji bzhin bzhag pas na/ /byang chub nyid de ltung gnas med/ /bu gcig ma rtsol bde bar gnos/ /rgyud dang lung dang man ngag kyang / /dmangs dang rje'u dang rgyal po'i tshul/ /khyad par rtsal 'phang 
thag ring yang / /gcig la gcig rten gcig gi ngang / /dbyer med tshul gcig rang bzhin pas/ /cig ste rnam grangs yongs kyis med/ /dbyer med ngang du rtogs pa la/ /bdud rtsi zhes ni de la bya'o/ /de bas sku gsung thugs kyi bdag /sku dang rgyan dang 'khor 
</page>

 <page>
<ph>405</ph><p>099-203a</p>
lo yang / /lung chen zab mo'i nang na gsal/ /lnga bzhi nang du 'khor ba yang / /ye shes sangs rgyas de las med/ /dbyings su gyur pas mnyam gnas pas/ /ye nas sangs rgyas bde chen nyid/ /bdud rtsi zhes ni de la brjod/ /skye shi med pa'i 
dbyings su gyur/ /dbyings 'gyur dag mnyam lhun grub pas/ /lta ba 'di la gnas pa yi/ /rnal 'byor 'di ni skal ba bzang / /ci spyad ci bsgoms ci bsgrubs kyang / /bdud rtsi nyid de sman gyi mchog /bder gshegs nyid kyi thugs dam nyid/ /byin brlabs 
ngo mtshar rgya cher 'byung / /rgyal ba rgya mtsho rnams kyi gsos/ /sangs rgyas bde chen nyid las byung / /thams cad ma lus bdud rtsi 'di/ /spros med thig ler gnas pa las/ /mtha' yas sems can don gyi phyir/ /rang la mchod cing rang gis bza'/ /
sgrub pa pos ni nan tan byos/ /zhes bcom ldan 'das dpal kun du bzang pos/ ye shes chen po'i thugs nas dgongs te bka' stsal pa'o/ /bdud rtsi chen po mchog gi lung las byang chub sems de kho na nyid lta bar bstan pa'i man ngag chen po gsang ba'i 
don dang po ste/ thugs kyi rgya mtsho'i nang nas gsang ba'i mdzod chen po las bam po chen po brgyad pa'i dang po// @##/ /rgya gar skad du/ a mr-i ta ra sa ya na/ ta na dz+ha ya/ pra shasta pra ma na shri kra na pra shasta ya na mo/ bod skad du/ 
tshangs pa la sogs pa drang srong dang / lha dang klu dang mi'i byang chub sems dpa' rnams la phyag 'tshal lo/ /de nas tshangs pa'i gtso bo mchog /dung gi thor tshugs khong seng can/ /tshangs pa kun grol chen po dang / /drang srong chen po ljang sngon dang / /tsa ra ka dang na ba so 
skyes/ /tha skar bu dang lha skabs dang / /rgyun shes pa dang g.yon phyogs lha/ /thang la gnas dang me bzhin 'jug /dka' gnyis spyod dang ka la yan/ /shing khyer dang ni ljang sngon bu/ /nyi ma zla ba klu ru bcas/ /shing gi lha mo 'od 'chang ma/ /sman gyi lha mo nor gyi rgyun/ /
</page>

 <page>
<ph>406</ph><p>099-203b</p>
'di kun 'khor dang bcas pa yis/ /kun bzang lha la phyag 'tshal nas/ /sman gyi dbang dang dam tshig mnos/ /drang srong rnams la rjes su gnang / /de nas kun bzang bder gshegs kyis/ /sman gyi rgyal po bdud rtsi mchog /nges pa'i lung 'di bka' stsal to/ /de nas thugs rje'i cho 
'phrul gyis/ /sa rnams rab tu g.yos nas ni/ /stong gsum 'jig rten sa stengs su/ /thams cad sman chen ra sa yan/ /skye ba med las thams cad skyes/ /de ltar smin par byed pa yang / /thugs rje rgya mtsho chen po las/ /thugs rje sprin ni khyab pa yis/ /sprin chen glog gi phreng ba can/ /
yud tsam sgra dang bcas pa yis/ /sa stengs khengs par char phab nas/ /de nyid thugs rje snyoms pa'i mgon/ /chu yi phung po bdud rtsi yis/ /ma lus par ni ngoms par byas/ /bdud rtsi'i rgya mtsho thigs chen gyis/ /sa dang sman rnams kun gyi gsos/ /ri rab rtse dang ri sul 
dang / /sman ljongs dang ni nags tshal dang / /lcang lo can gyi 'khor kun du/ /sprin chen bdud rtsi char gyis brlan/ /chu de thams cad ro gcig ste/ /chu yi bcud las skyes pa ni/ /dpag bsam shing dang gel pa'i shing / /ljon shing dang ni tsu ta'i shing / /sa stengs khebs 
par skyes pa ste/ /bdud rtsir gyur te thams cad rgyas/ /sdong po dang ni sdong chen dang / /rtsa ba sdong po shun lpags dang / /snying po yal ga lo ma dang / /'dab ma me tog 'bras bur bcas/ /de bzhin 'bru yi rnam grangs kun/ /thams cad bangs shing smin par mdzad/ /
'thungs na ngoms te rgyas par gyur/ /so so'i yul dang gnas dag dang / /mdog dang ro dang dri dang mthu/ /gang gi sa bon de nyid las/ /de dag rang rang 'byin par byed/ /de bzhin srog chags thams cad kun/ /ra sa ya na'i rdzas la spyod/ /'gro ba drug gi gsos su 
'gyur/ /bdud rtsi sgo ni rnam par phye/ /'jig rten mgon pos bka' stsal to/ /de nas byang chub sems dpa' sems dpa' chen po 'jam dpal rnon pos bsdus te bka' stsal pa/ lha dang klu dang drang srong dang / mi'i byang chub sems dpa'i dge bsnyen chen po dri ma 
</page>

 <page>
<ph>407</ph><p>099-204a</p>
med par grags pa li ts+tsha bi la sogs pa la bdud rtsi ra sa ya na tan na dz+ha ya 'di dag bstan no/ /dang por bsgrub pa'i yul dang gnas ni/ u hu si ti pa tsa zhes bya ste/ ba tris zhes kyang bya ba/ ri'i rgyal po gser mdog can gyi rtse mo rta rna ri zhes bya ba der/ 
ra sa ya na zhes bya ba drang srong rnams kyis bsgrubs so/ /de yang thang cig yud kyis 'grub/ /la la nyin zhag gcig gis 'grub/ /la la nyin zhag bdun gyis 'grub/ /mtha' ma nyi shu gcig gis 'grub/ /de la the tshom med pas 'grub/ /de dag kun gyi mtshan nyid 
ni/ /rtsa ba sdong bu yal ga dang / /lo ma 'dab ma me tog dang / /shun lpags 'bras bu snying por bcas/ /ro dang mthu dang mdog dang las/ /rtsa ba gcig la yan lag brgyad/ /yan lag brgyad las yon tan stong / /'di dag kun gyi yon tan yang / /bzhi brgya rtsa 
bzhi'i nad sel zhing / /bdud bzhi nges par 'joms par byed/ /sman gyi rgyal po bdud rtsi'i mchog /bcom ldan 'das kyis bka' stsal to/ /drang srong chen po 'di kun kyang / /mngon shes lnga dang ldan 'gyur zhing / /rig pa'i gnas mchog bcwa brgyad shes/ /
de nas sman ni bsgrub par bya/ /stegs bu khru gang ba gcig la/ /maN+Dal gtsang ma'i dris byugasal/ /de yi dbus su sman gyi mchog /bdud rtsi cong zi rnam gsum dang / /ser skya ba las byung ba yi/ /'o ma bre gang btsags nang du/ /a sho kan da'i phye ma dang / /bsres 
nas bskol ba'i nang du gdab/ /lcags las byas pa'i snod du blugs/ /stegs bu'i dbus su bzhag nas ni/ /byin gyis brlab pa'i sngags 'di dag /stong ngam brgya ni rtsa brgyad bzlas/ /oM badzra a mr-i ta/ pa la lig /pe la la lig tsan da lig swA hA/ 
dngos grub blang ba'i sngags 'di'o/ /a mr-i ta sin+d+hi byi tsu rna ya swA hA/ pu tsa lha ha kan/ byin gyis brlab cing bza' ba yang / /nyi ma'i gung la bza' bar bya/ /don dam thig le bden pa las/ /snying po med las snying po blang / /rnam smin 'bras bu 
</page>

 <page>
<ph>408</ph><p>099-204b</p>
rig 'dzin 'grub/ /nad med lo brgya 'tsho bar byed/ /de nas drang srong nyi shu gcig /grub pa'i rig 'dzin mchog tu gyur/ /de yi 'og tu drang srong mchog / bcwa lnga yis ni bdud rtsi sman/ /ra sa ya na dam pa 'di/ /tshe yi rig 'dzin 'dod pa'i phyir/ /gzhon nu sred 
ces bya ba dang / /'dron skyob ces ni bya ba dang / /rtsibs kyi mu khyud la sogs pas/ /chu bo gang gA'i 'gram du bsgrubs/ /lha rdzas dge ba a ru ra/ /rigs bdun sa la lhung ba ni/ /brgya byin bdud rtsi 'thung ba'i tshe/ /thigs pa bdun ni kha nas ltung / /rlung gis khyer te sa las 
skyes/ /bdud rtsi'i gtso bor rab tu grags/ /rlung dang mkhris pa bad kan dang / /'dus pa'i nad dang dus kyi nad/ /dus min 'chi las thar bar byed/ /rlung mkhris bad kan 'di kun yang / /gcig la'ang lnga lnga yod par bshad/ /de kun rab tu bsal ba'i phyir/ /phung 
po'i bdud dang nyon mongs bdud/ /lha bu bdud dang 'chi bdag bcom/ /bdud rtsi 'di yis sel bar byed/ /shar lho nub byang gang yang rung / /brag phug stong pa yod pa las/ /bdud rtsi 'dzag pa'i khu ba ni/ /rin chen sna lnga 'byung ba'o/ /ming ni shi la mdza' du zhes/ /ra sa ya 
na bdud rtsi'i mchog /a ru ra brgya rtsa brgyad dam/ /yang na nyi shu rtsa gcig gam/ /sul bu zlum por gyur btsos te/ /de dag rab tu btsos pa dang / /lcags zangs 'khar ba'i snod nang du/ /bkang ste stegs bu gong ma yi/ /dbus su bdud rtsi sman de gzhag /byin 
gyis brlab pa snga ma bzhin/ /'od dang dri dang bro ba'ang med/ /rtags 'di rnam gsum gang byung yang / /lag pa g.yon pa bkan te phyar/ /mthe bong srin lag mthil du dgug /blangs te btung ba'i sngags 'di'o/ /oM a mraM ta si ti bi tsurna ya/ /lha ha kan zhes 
brjod do/ /de yi yon tan brjod mi lang / /rdo rje brag dang 'drar 'gyur te/ /nad med rtag tu dar la bab/ /grub pa'i rig 'dzin dam par 'gyur/ /srid pa chags nas srubs shing gis/ /bsrubs pa'i 'bras bu rin po che/ /me shel chu shel gnyis byung ba/ /
</page>

 <page>
<ph>409</ph><p>099-205a</p>
de yang thabs dang shes rab ste/ /nyin mtshan gnyis la dbang byed pa'o/ /de nyid zung yang 'khor du bcas/ /de nas bdud rtsi zags pa ni/ /sa dman dag tu mi skye ste/ /a la be tas sar kal ba/ /lha dang dri za gnod sbyin dang / /rin chen sna tshogs 'byung khungs 
gnas/ /legs ldan gangs ri gnyan gyi shod/ /ri brag chu klung bgegs gnas su/ /lhung nas babs te skyes pa ni/ /a~M li ka dang bris rtsi ka /nyi ma gzi brjid ldan pa'i chu/ /a la be ta sar sra kal ba br-ik+Sha 'bru/ /de bzhin zla ba gzi ldan chu/ /de yi sa bon lhung 
ba ni/ /gser mdog bdud rtsi 'dra bar gsal/ /dmar ba mer blugs pus bus zer/ /gzugs bzang mdzes pa phun sum tshogs/ /tsher ma rno ba dpal dang ldan/ /bdud rtsi shing dang 'bras bur ldan/ /dug rnams 'joms shing slar yang zlog / sna tshogs 
nad rnams sel bar byed/ /nyi ma'i 'od dang zla ba'i mdog /ro yang rnam pa sna tshogs ldan/ /rak+ta'i gtso bor 'di sbyor cig /tshangs pa tshe dang ldan par 'gyur/ /nyi ma zla ba'i dngos grub thob/ /ra sa ya na'i gtso bo yin/ /de nas drang srong gzhon nu srid/ /khyab 
'jug spang gnyis bya ba yi/ /rwa yi gzhu thogs mi srun pa/ /lag na mtshon cha sna lnga thogs/ /de yis srid pa chags pa'i bcud/ /bdud rtsi rnam lnga bskus pa las/ /kha nas thigs gnyis sa la lhung / /de nas bdud rtsi dam pa'i mchog /ra sa ya na phyi ma'i 
rgyu/ /bu mo bzang mo gcig tu gyur/ /chu klung gang gA'i bye ma la/ /yod de skye ba bstan pa ni/ /nye'u shing ram nye'u zhes bya'o/ /'gan ta ku le par pa ta/ /gnad pri ya ku ma ha go na sig ha ma kha/ /tsher ma yar lta mar lta ba'o/ /de la lha bran tshogs kun 
gyis/ /bskor zhing mchod pa byed pa yin/ /ston zla tha chungs dpyid zla 'bring / /nya yi tshe na btsal bar bya'o/ /btsal ba'i thabs ni 'di ltar ro/ /byis pa lo drug lo bdun pa/ /khrus byas dar ldan gos bskon nas/ /shar phyogs ngos su kha bltas te/ /
</page>

 <page>
<ph>410</ph><p>099-205b</p>
lha phyag lan gsum byas nas ni/ /de dag rtsa nas dbyung ba'i sngags/ /tad+ya thA sho hod ga te da re swA hA/ phyag 'tshal bdud rtsi mchog khyod la/ /phyag 'tshal bdud rtsi las 'byung ba/ /stobs dang gzi brjid 'phel mdzad ma/ /rang 'byung ston pa'i bka' bzhin du/ /lha mo khyod 
ni dbang gyur cig /khu ba ra sa ya na'i mchog /dngos grub mchog tu nye ba khyod/ /tshe dang stobs ni bdag stsol cig /ye shes thams cad gsal bar mdzod/ /shun lpags dang ni rgyus pa bsal/ /tho to bsnyil te slar la sba'o/ /snying po brdungs la khu ba yang / /
ras ni sar pa'i nang du btsir/ /bdag nyid lus kyang khrus byas te/ /dar ldan gos bzangs gyon nas ni/ /sman du bsgrub pa'i 'jab la 'jug /bsnyen dang 'dzab bsgom byas nas ni/ /stong ngam 'bum mam ci nus bzlas/ /bza' ba'am yang na 'thung ba'i tshe/ /
nyug chu ba yi 'o ma btung / /yang na phye ma mchog tu bgam/ /bza' zhing btung ba'i sngags 'di'o/ /na ma dza ra a ga dza tu swA hA/ zhag gam za ma re re yang / /srang re'i cha nas bskyed de bza'/ /zos pa'i yon tan 'di rnams so/ /lus ngag yid gsum 
dbang po gsal/ /bdud rtsi 'di dag su 'thung ba/ /ji ltar lha rnams 'chi med ltar/ /klu rnams la ni sman bzhin no/ /shing rnams la ni chu bzhin no/ /me tog la ni zla ba bzhin/ /lo ni lnga brgya lon bar du/ /bcu drug mdog ni gzhon nu 'dra/ /nad med rtag tu dar la bab/ /
stobs kyang glang po che dang 'dra/ /mngon shes lnga dang ldan par 'gyur/ /'o ma dag dang btung ba'am/ /mar khu'am sbrang rtsi dag dang btung / /zhag gcig zos na yon tan bcu/ /zhag bdun zos na yon tan brgya/ /nyi shu rtsa gcig zos na ni/ /brgya rtsa brgyad 'dis thob par 
'gyur/ /bud med stong la khyab par sbyor/ /sa bon mi zad 'bras bu yang / /bu phor 'phel zhing dpa' dang ldan/ /mi rnams kyis ni mi sod do/ /zla gcig zos na yon tan ni/ /ngo yang zla ba nya ba bzhin/ /gnod sbyin srin pos mi sod do/ /lha rnams kun dang mnyam par 'gyur/ /
</page>

 <page>
<ph>411</ph><p>099-206a</p>
zag pa zad nas nam mkhar 'phur/ /rdo rje 'gros kyis nam mkhar 'gro/ /rigs 'dzin go 'phang 'dir thob bo/ /'dres pa gang zag mi yi zas/ /zos na dngos grub mi thob nges zhes lung du bka' stsal to/ /de nas drang srong trag sha na/ /rgyal po shes nyen can zhes 
bya/ /lha dang drang srong thams cad la/ /mchod sbyin rgya chen byas pa las/ /ma hA de ba lha chen po/ /kun gyi 'jug tu spyan drangs pas/ /lha chen drag po de khros te/ /lha chen de yi dpral ba las/ /mig gcig lhag par byung ba ste/ /lha dang drang srong thams cad la/ /rlung mkhris 
bad kan sna tshogs dang / /de bzhin mi la rims nad dag /rlung lha'i lag par bskur nas gtor/ /lha dang drang srong mang pos kyang / /ma shes ma tshor myos par 'gyur/ /phye ma'i rgyal po 'dab ma 'di/ /sa stengs khyab par skyes pa la/ /drang srong rnams kyang mchod pa 
byed/ /lug mig me tog chen po 'di/ /ra sa ya na'i rgyal mo ste/ /ba yi 'o ma dag dang bskol/ /rngubs gcig 'thungs pas ba spu langs/ /rngubs gnyis 'thungs pa'i yon tan ni/ /rims nad thams cad byang bar byed/ /rngubs gsum 'thungs pa'i yon tan ni/ /mig 
rtsa dmar zhing mdog kyang gzhon/ /phye ma grib mar bskams pa dang / /ma to la yi khu bar sbyar/ /blud na dgra rnams myos par 'gyur/ /lha yis bsrungs kyang 'chi bar 'gyur/ /byin gyis brlab pa'i sngags 'di'o/ /stong ngam brgya ni rtsa brgyad bzlas/ /oM so 'u gri bA ha na ha na 
hU~M/ ma ra yam ra ya/ tse ta ya tse ta ya su gri ba phaT/ bdud rtsi ra sa ya na'i gtso/ /shu dag dang ni ru rta dang / /phye mar byas te su blud pa/ /rgyal po bud med dbang du 'gyur/ /'gri ha 'gro lo ki dang sbyar/ /dgra la blud na rna ba 'on/ /lug mig grib mar bskams 
pa dang / /su ti'i 'o mar sbyar ba ni/ /dgra la blud na 'chi bar 'gyur/ /lha chen drag pos bskyed pa 'di/ /'jam dpal gzhon nus mkhyen pa las/ /lha dang drang srong gzhan mi shes/ /de skad ces bcom ldan 'das 'jam dpal gzhon nus/ mi mjed kyi bdag po 
</page>

 <page>
<ph>412</ph><p>099-206b</p>
lha tshangs pa dang / drang srong dang / klu'i rgyal po 'jog po dang / skal ba bzang po'i mi'i byang chub sems dpa' lits+tsha bI la sogs pa rnams la bka' stsal to/ /de yang tshe phyi ma'am dus phyi mar mi sdod par/ skal pa bzang po'i 'bras bu mngon du thob pa dang / 'bras bu tshe 'di 
nyid la smin to/ /de nas rtsi yi lha mo mchog /ming ni grub pa'i blo gros ma/ /bu mo mu la zhes bya ba/ /de yi sa bon lhung ba ni/ /'dzam gling shing gi nags las skyes/ /rak+ta zhes ni 'dir grags pa/ /ra sa ya na'i gtso mo ste/ /rtsa ba rak+ta mu la kha/ /rtsa ba me tog 'bras 
bu rnams/ /mthun par zad par dmar ba ste/ /'bras bu sran ma ma sha tsam/ /gyen du zug pa de brko ba/ /ston zla ra ba'i nya la brko'o/ /srid pa'i na dang nags las skyes/ /khrag gi nyungs ma zhes ni grags/ /rlon pa'i khu ba btsir ba dang / /pad+ma'i rak+ta cha mnyam bsres/ /
de dag bsgrub pa'i sngags 'di'o/ /oM na mo ra ga rak+ta/ mu la bu ne swA hA/ 'gro ba dbang byed dam pa yin/ /rtsi yi lha mos bka' stsal to/ /ming gis med du mi rung ngo / /rgyal bu don grub bya ba de/ /mya ngan 'das pa'i sku gdung ni/ /sha ri ram zhes grags pa yin/ /de yi sa bon 
'phel ba ni/ /'dzam gling sa stengs khyab par skyes/ /ma hA ni le zhes bya ba/ /ming ni tha skar rdo rje yin/ /me tog tha skar gzhon nu ste/ /snye ma zur gsum til gang 'dra/ /rdo rje brag kyang 'joms par nus/ /sha ri ram dang rus pa yi/ /sbyar ba'i 'phrad kyi dam par rung / /
ming gis med du mi rung ngo / /de yi yon tan thams cad kyang / /rus pa sra mkhregs rdo rjer 'gyur/ /phyag na rdo rje'i mthu yang mnyam/ /ra sa ya na'i mchog tu gsungs/ /de nas lha yi dbang po mchog /brgya byin bu yi lag pa ru/ /gnod sbyin rgyal pos mda' brgyab pa/ /de 
yi dum bu lag sor yang / /sa stengs khyab par skyes pa ni/ /li byi ce lag dbang po lag /sdong bu yal ga mdzer pa med/ /me tog zur gsum mda' sgro 'dra/ /rtsa ba lag sor lnga pa ste/ /dbyar zla tha chungs nya la brko/ /bsgrub pa'i lag mthil g.yon du bzhag /ra 
</page>

 <page>
<ph>413</ph><p>099-207a</p>
sa ya na thams cad kyi/ /dngos grub blang ba'i phyag rgya yin/ /de tshe med du mi rung ngo / /mang du 'phel 'gyur bsgrub rdzas yin/ /lus la 'byung ba'i dri chen dang / /bsgral ba'i dri chen yungs kar gsum/ /cha mnyam 'thungs na dug rnams thub/ /'chi byed dug ni 
sel ba'i phyir/ /bdud rtsi zhes ni de la bya'o/ /ming gis med du mi rung ngo / /'chi bdag bdud kyang des bcom mo/ /purna zhes bya'i rna ba yang / /srin po pu rna'i rna ba ste/ /bsgral ba'i rna ba dag dang sbyar/ /rna ba'i mngon shes thob par byed/ /ming gis med du mi rung 
ngo / /b+ha hu lug mig me tog dang / /mkha' lding bya yi mig dang sbyar/ /A la bi ga shang shang de'u/ /rma bya ngang pa ko ki la/ /'di rnams bsgral ba'i mig dang sbyar/ /mig gi mngon shes der thob ste/ /stobs ldan gyi ni mig yin no/ /ming gis med du mi rung ngo / /
tsi tra ka dang snying zho sha/ /thams cad gnod sbyin snying gi brla/ /bsgral ba'i tsit+ta dag dang sbyar/ /mngon shes lnga yi dngos grub thob/ /ming gis med du mi rung ngo / /bud med gong bshad 'dra ba yi/ /klad pa go ro tsa na 'byung / /de ni ban glang rigs can yin/ /bsgral ba'i 
klad pa thams cad dang / /thang bal hA yi rtsa bar sbyar/ /mdangs kyi dngos grub des thob 'gyur/ /ha lce ki ya kha 'bar ma'i/ /lce yin pas na lce dang sbyar/ /dbang ngo lcags kyi dngos grub dang / /spyan ras gzigs kyi dngos grub thob/ /ming gis med du mi rung ngo / /srid pa'i bdag 
po tshangs pa'i gtso/ /ming ni mgon btsun phywa zhes bya'o/ /nal gyi bu ni dzi hwa zhes/ /skad ma phyung gi lce zhes bya'o/ /skad phyung ba ni tshangs pa ste/ /skad ma phyung gi grubs par gcad/ /de dang sbyar ba'i 'phrad du ni/ /me tog rma lo kril kril te/ /ming ni ba ya sa ya'o/ /rtsa ba ma hA go na 
mig /me tog gser gyi mdun zhu can/ /shar phyogs su ni kha lta ba/ /'di'i kun ha lce ki ya ste/ /cha mnyam btags te phye mar bya/ /zla ba gza' yis zin pa'i tshe/ /yi dam lha la mchod bya zhing / /phye ma rgya chang nang du gdab/ /thang cig yud kyis 'grub pa ste/ /rta mgrin dbang 
</page>

 <page>
<ph>414</ph><p>099-207b</p>
gi dngos grub thob/ /bsgral ba'i lce ni thams cad dang / /sbyar ba 'phrad kyi dam par rung / /ming gis med du mi rung ngo / /sna dang sna ma'i 'bras bur sbyar/ /tshangs pa'i gsung dbyangs sgrogs nus 'gyur/ /bsgral ba'i sna ni thams cad sbyar/ /ming gis med du mi rung ngo / /dung dang 'brug 
rus gdung dang ni/ /bsgral ba'i rus pa thams cad sbyar/ /lus kyi rdo rje mngon shes thob/ /ming gis med du mi rung ngo / /rgya mtsho dbu ba 'dus pa'i chu/ /sna tshogs chu dang gangs kyi chu/ /lan tshwa sna tshogs dri chu rnams/ /bsgral ba'i chu ni thams cad sbyar/ /rdo rje chu yi bdud rtsi ste/ /
rtag tu 'gro ba'i don byed nus/ /ming gis med du mi rung ngo / /dgongs pa'i don du sems can mtha' dag la snang ba dang / nus mthu'i yon tan gyis sems can kun la phan 'dogs par nus so/ /'gro ba yongs kyi gsos mdzad par dgongs nas/ bcom ldan 'das dpal 
kun du bzang pos ye shes kyi thugs nas dgongs nas mgur gyi bum par dril te/ ljags kyi dbang po la bkram ste/ zhal 'dzum pa mdzad nas/ mkhyen rab kyi dang po 'jam dpal rnon po dang / rdo rje chos la bka' stsal to/ /'jam dpal gyis dkyil 'khor gyi 
sras mchog nye ba dang / tshangs pa dang drang srong dang / lha dang klu dang / mi'i byang chub sems dpa' ba ma la g+hir ti rnams la bka' stsal to/ /bdud rtsi chen po mchog gi lung gi sde las/ sman ra sa ya na bsgrub pa'i lung 'bum sde las btus pa/ bam po 
chen po gnyis pa// //@##/ /rgya gar skad du/ pradz+nyA b+ha ga ban ma hA rA dzA/ bod skad du/ bcom ldan 'das gnyis med kyi rgyal po chen po la phyag 'tshal lo/ /de nas spyod pa bstan te/ lung a nu yo ga ba rdzogs pa'i rnal 'byor 
du bstan te/ lta ba dang ni spyod pa dang / gzungs kyi mtshan nyid 'di gsungs so/ /de bzhin dam tshig chen po'ang bstan/ /las 'di lung gis bsgrub bya na/ /mi spong ba ni dang du blang / /spyod pa dam tshig bcwa lnga bsrung / /shes pa lnga dang bsrung ba gsum/ /
</page>

 <page>
<ph>415</ph><p>099-208a</p>
stong rtsa brgyad du bsrungs pas ni/ /rtsa brgyad stong zhes de la bya'o/ /de yang ma hA sa ma ya/ /bzhi po rdzogs na kun du bzang / /zhi rgyas dbang dang mngon spyod dang / /mnan bzlog drug ni gcig tu'o/ /dang la ga ni lung bshad de/ /khru tshad bzhi dang ldan pa ni/ /
yon tan bcu gcig dang yang ldan/ /bzhin bzangs mig gi dkyus ring ba/ /stod smad phyed la rked pa phra/ /tshigs pa zlum la sor mo ring / /yon tan 'od can bcu gcig lo/ /ye shes rigs can yin par bshad/ /bcu gsum rdo rje rigs su 'grub/ /bcu drug 
sngags pas 'grub nges pa'o/ /rin chen rigs mchog yin par bstan/ /nyi shu gcig pa pad+ma'i rigs/ /spyan ras gzigs dbang rta mchog 'grub/ /nyi shu rtsa lnga lon pas ni/ /thogs med byang chub sems kyang 'dren/ /thams cad las kyi rigs mchog 'grub/ /
sum cu rtsa gcig phan chad kyis/ /sems phebs tshun chad kun du dge'o/ /yid du 'ong ba dam pa yin/ /bder gshegs rigs su 'grub par bshad/ /bde chen 'du 'bral med pa'i gzungs/ /de dag ma lus gang rnyed pa/ /lus kyang khrus byas gtsang mar bya'o/ /
dri zhim tsan+dan go pan dang / /dza ti pa la ku ru tshe/ /ka ko la dang ga pur dang / /a ka ru dang du ruska/ /gi bang glang po'i spos rnams kyis/ /byugs nas rgyan dang phreng ba gdags/ /dar dang ras bal 'jam po dang / /gos rgyan chas bklubs bskon nas ni/ /gser 
gyi rna cha gdub kor dang / /do shal dpung rgyan se mo do/ /rin chen sna tshogs rgyan du gdags/ /ji bzhin bde ba'i stan dag la/ /g.yon phyogs su ni gzhag par bya/ /bsnyen pa dang ni nye bsnyen dang / /bsgrub dang bsgrub chen bya ba ni/ /dkyil 'khor 'dom 
gang gru bzhi pa/ /'phang du sor bzhi'i tshad du bya/ /rdo rje dri chus maN+Dal byugs/ /sha chen gu gul pog gis bdug /dkyil 'khor de la bskor te 'dug /g.yon du de phyi bzhag nas ni/ /b+ha ga de nyid byin gyis brlab/ /spyi bor oM dkar 'od ldan pa/ /
</page>

 <page>
<ph>416</ph><p>099-208b</p>
lce la a~MHdmar dam pa bsam/ /snying gar zla dkyil hU~M mthing ga /lte bar swa sngon 'od ldan pa/ /rkang par ha ljang 'od ldan pa/ /ba las pad+ma'i dbyings su yang / /gru gsum me 'od 'bar ba bsam/ /nyon mongs lnga rnams sbyang ba dang / /sdug bsngal lnga ni tshar gcad phyir/ /lag 
g.yas gzhan gyis mi thub ma/ /g.yon pa ro langs chen mo ste/ /de yi kha la khro gnyer ma/ /ral pa gcig ma pad+ma la'o/ /gsang yum lnga dang khro mo bzhi/ /byin gyis brlabs te sngags bzlas pa/ /oM a~MHhU~M sA hA/ b+ha ga ban ni nyid kyi bka'/ /phyag rgya bzhi ru 
bdag gyur pas/ /gnyis su med par mnyam sbyar nas/ /lha yi bdud dam phung po'i bdud/ /nyon mongs bdud dang 'chi bdag bcom/ /phyag rgya chen po bzhi dang ldan/ /mkha' la sems phebs 'phros pa'i tshe/ /byang chub 'khor ba mya ngan 'das/ /gnyis su med pa'i sar 
phyin no/ /bcom ldan 'das kyis bka' stsal to/ /sangs rgyas sems can thams cad dang / /mtshan mar btags pa thams cad kun/ /bde chen nyid las gzhan ma yin/ /bde chen nyid las gzhan pa'i chos/ /sangs rgyas nyid kyis mi mkhyen to/ /phyi nang 
ma lus snod bcud kyang / /byang chub sems su rnam dag pas/ /skye med ye shes yum gyi dbyings/ /gnyis med bdud rtsi chen po ste/ /yab yum bde ba'i ngang du gsal/ /'di ni snying po byang chub sems/ /bder gshegs kun gyis bka' stsal to/ /lus kun yongs su 
'khyud pa yis/ /rdo rje pad+mar ldan byas nas/ /rang 'byung rnams ni bde mchog sems/ /phul bas myur du grub pa ni/ /oM ra ga pU dza ho/ dngos grub blang zhing 'di brjod do/ /byang chub sems kyis dbang bskur te/ /dngos grub bsgrub pa la gzud do/ /bdud rtsi 
chen po mchog gi lung gi nang nas/ bsgrub pa chen po'i lung dang / gzungs kyi mtshan nyid dang / sbyor ba'i man ngag dang / gA na bsgrub pa'i lung dang / byang chub kyi sems kyi yon tan dang / a mr-i ta grub pa'i lung ste/ bam po chen po gsum pa// //
</page>

 <page>
<ph>417</ph><p>099-209a</p>
rgya gar skad du/ sta na ma hA dar pany+tsa/ bod skad du/ 'bras bu chen po lnga bsgral ba'o/ /dpal chen khro rgyal 'khor dang bcas pa la phyag 'tshal lo/ /mi phyed dang bas phyag 'tshal na/ /de nas sta na'i lung bshad de/ /ye nas rgyu nyid dag pa las/ /nga 
dang bdag tu 'dzin pa yis/ /khams gsum 'khor ba'i rgyu ru gyur/ /khams gsum de dag bsgral ba'i zhing / /A sa ma tsa la d+ha rma d+ha tu/ swa b+ha ba At+ma ko\u0f85ha~M/ ra~M ya~M kha~M ta tha phaT/ bcom ldan 'das kyis bka' stsal to/ /mi g.yo phyag rgya chen po'i ngang / /
dbang phyug chen po'i bsgral thabs ni/ /'tsho ba'i bdag po'i tshe dang srog / thugs rje'i ngang dang shes rab dang / /thabs la mkhas pa'i byin brlabs kyis/ /'gro ba thams cad sbyong bar mdzad/ /bdud dang gshin rje 'khor bcas kun/ /gnyis med phyag rgyar rol pa 
yis/ /dus la bab po sam ya/ /oM sarba pA pa kar he ha sa si stam/ tro~M ka ru ni hU~M dza dza/ ma tang gi ni rnam shes de/ /nges par gzugs la phab nas ni/ /Ta ki zhal ni nub tu bstan/ /dbang du bsdu ba'i las mdzad kyis/ /sangs rgyas kun gyi byin gyis rlobs/ /
khams gsum ma lus bsgral ba'i zhing / /sta na chen po bya ba'i phyir/ /bder gshegs mang po kun 'dus shing / /byams dang snying rje ldan pa yis/ /nyon mongs 'khor ba'i rgya dral to/ /gnas kyi sgo 'di su yis bcad/ /sems kyi bdag pos bcad dam ci/ /
gzung 'dzin rkang pa bsnol ba yis/ /yul las 'das pa'i sgo phye shig zhes brjod de/ sgo dbye'o/ /ka ta ri ka na pra be sha/ /g.yon pa'i zhabs kyis ru tra'i gzugs/ /gnas kyi sgo 'di bcad bzhin du/ /bde bar gshegs pa'i skyabs su gsol/ /shi 
ba'i sdug bsngal 'dir byung ngo / /zhes lha chen po brgyad kyis dus gcig tu tshig de smras so/ /Ta ki brgyad kyis bka' stsal pa/ dregs pa ma rungs lha chen khyod/ /sems kyi sgo kun da dbye yis/ /rdo rje 'bar ba'i spu gri yis/ /gnas kyi sgo kun des phye nas/ /
</page>

 <page>
<ph>418</ph><p>099-209b</p>
sems kyi bdag pos gzung bar bya/ /ston pas gsungs pa/ skye ba'i rkyen gyis 'chi ba yin/ /sdig pa'i rkyen gyis bcom pas 'chi/ /bdag kyang dngos por lta bas 'jig /nga yi bstan pa 'di la gzung / /'on kyang 'chi ba'i sdug bsngal bral/ /gzugs 
'dzin rkang lag yul las bzlas/ /pho mo bsnol te mnan pa yang / /mgo ni lho nub mtshams su bstan/ /rkang pa byang shar mtshams su brkyang / /Ta ki'i zhabs ni g.yas pa yis/ /ru tra ling ga'i steng du mnan/ /de ltar ling ga mnan byas nas/ /thar 
byed chen po'i 'gying stabs kyis/ /rngom brjid chen pos 'di skad do/ /sa ma ya ke sha tsi ta dz+wa la hU~M phaT/ zhes mnan no/ /ma hA de ba ru tra dza zhes pa dang / khams gsum nas 'byung sems can rnams/ /rdo rje sku yi khyad par gyis/ /'od zer 
tshul du bsdus nas ni/ /de dag bdag gis gzugs la gzung / /spro ba rdo rje thams cad kyis/ /sku dang ye shes mchog gis bya'o/ /thar pa'i lam 'byed dkyil 'khor 'dir/ /brod pa can rnams 'ong ba ltar/ /skal dang ldan pa rigs kyi bu/ /
bde bar 'ongs pa legs te 'ongs/ /rnal 'byor dbang phyug chen po yis/ /rtse rgyal bstan pa'i gnas chen 'dir/ /bo d+hi tsit+ta'i dbyings nyid du/ /khams gsum 'khor ba kun bsdu'o/ /chos nyid skye 'gag med pa la/ /bde bar gshegs dang 'gro ba zhes/ /dbyings su 
gcig pas gnyis su med/ /kun kyang ngo bo mnyam nyid de/ /thams cad snying po byang chub sems/ /ma skyes pas na 'gag pa 'jig /bdag nyid med na mnyam pa'i sku/ /thugs rje chen po cir mi mdzad/ /ye nas de ltar gnas bzhin du/ /sems can ma rig 
rmongs pa'i blos/ /bdag dang bdag gir so sor 'dzin/ /rtag chad mtha' gnyis ma spangs te/ /nor pas btags pa'i phung po lnga/ /log rtog phyin ci log bzhes bcings/ /nyon mongs sdug bsngal rgyu bsags te/ /'khor ba'i rgyud lnga kha brims pas/ /mya 
</page>

 <page>
<ph>419</ph><p>099-210a</p>
ngan mi 'da' yun rings te/ /phung po khams dang skye mched la/ /'khrul pa'i bag chags bag la nyal/ /bde 'gro'i lam la bsgribs pa'i rnams/ /'khor ba'i lam lnga rgyun gcad phyir/ /ngan song rnam par sbyong ba'o/ /ma tha ma tha sarba pre tag ti he ta hu~M phaT/ pa 
tsa pa tsa sarba ti ra yag te he ta hu~M phaT/ da ha da ha sarba na ra ga te he hu~M phaT/ de ltar ngan song rnam sbyangs te/ /sdug bsngal gsum gyi sgo gcad phyir/ /ra~M ya~M kha~M zhes brjod la/ ye shes 'bar ba'i mes bsregs te/ /mtshan nyid med par stong par 'gyur/ /dus la bab 
pa'i sems can de/ /las la bab pa'i rnal 'byor pas/ /rdo rje dbyings kyi dkyil 'khor 'dir/ /thugs rje lcags kyus bkug nas ni/ /skal dang ldan pa'i rnam shes de/ /thugs rje chen po'i byin brlabs kyis/ /sku yi sprul pa phyogs bcur bkye/ /gsung gis sems 
can mtha' dag grol/ /thugs ni tshad med bzhi dang ldan/ /nyi zla gsal ba'i dkyil 'khor du/ /tshe dpag med par dbang bskur nas/ /yang dag nyid la yang dag sgrol/ /yang dag bsgral na bde chen thob/ /mi ldog sa la nges par phyin/ /phyin pa tsam gyis dbang thob nas/ /rgyal 
ba'i zhing khams dbyings nyid mthong / /rgyu drug gnas su mi skye phyir/ /dpa' bo 'bru lngas lam lnga dgag /oM a~M hU~M swA hA/ 'og min dga' ldan lha yul du/ /ye shes rlung gis btegs nas ni/ /sbyor ba'i lhums su phaT kyis 'phang / /a nri su tri pri du/ gang yang 
rung ba'i rnam shes de/ /gsang ba'i dbyings su hU~M gis bsdu/ /skur bskyed ye shes skur spros te/ /dbyings dang ye shes lhun grub pas/ /sangs rgyas zhing sa rab 'byams dang / /bder gshegs pho brang dkyil 'khor du/ /rdzu 'phrul zhabs dang ldan pa yis/ /'phags 
pa'i lam du rlung zhugs nas/ /chos kyi 'khor lo skor zhing gshegs/ /'jig rten lha yi gtso bo dang / /nyan thos dgra bcom rang rgyal dang / /sa bcu'i byang chub sems dpa' yis/ /'jig rten 'das pa'i mchod pas mchod/ /stug pos brgyan pa'i sa 'das nas/ /
</page>

 <page>
<ph>420</ph><p>099-210b</p>
pad+ma spyan gyi sa la bzhag /'chi ba med pa'i chos sku thob/ /stong gsum ma lus bton pa bas/ /'bum gyi char yang mi phod de/ /rang sems ma bcos ye nas chub/ /skyes bu chen po rnal 'byor gyis/ /bsgral ba 'ba' zhig snying rje'i mchog /de nas ma trang ru tra de bsgral 
te/ sngon 'byung ba yi gleng gzhi dang / gtan tshigs su dgongs nas/ phyi rabs kyi sngags 'chang rnams yid ches par bya ba dang / dad pa can gyi rnal 'byor pa rnams drang ba'i phyir/ dur khrod chen po'i gnas brgyad dang / ma mo chen mo brgyad dang / rang 'byung gi 
mchod rten chen po brgya da/ 'di man chad gtan tshigs dang bcas te bstan to/ /gong du bsgral ba'i bsam rgyud ni 'og nas zhib tu bstan no/ /'di yang bsnor te lung dkyus nas bstan no/ /bdud dang dbang phyug gshin rje de/ /thugs rje tshad med bzhes bsgral nas/ /
ro yi nyal thabs gan rkyal te/ /'dzam bu'i gling lo'i gling khams su/ /bor nas sa gzhir gyur pa ni/ /dur khrod chen po brgyad du gyur/ /mgo ni lho nub mtshams su bstan/ /rkang pa byang shar mtshams su bstan/ /lag pa gnyis ni g.yas g.yon brkyang / /mgo 
dang lus snying yan lag kun/ /gnas kyi dur khrod chen po brgya da/ /de ni dpal chen bzhugs gnas yin/ /thugs rje chen po'i byin brlabs kyis/ /ro yi srung ma chen mo ni/ /ma mo chen mo brgyad bzhag go/ /de yi gnas rten chen por yang / /mchod rten chen po gzi 
byin can/ /rang 'byung re re bzhag pa yin/ /de ltar sa gzhi 'di kun yang / /bkra shis ya mtshan thugs rje can/ /chos dang dngos grub 'byung ba'i gnas/ /cho 'phrul 'byung bar bka' stsal to/ /de yi lus snying ma ga ta/ /dur khrod chen po bsil ba'i tshal/ /ma mo 
chen mo ke'u ri gnas/ /mkhas shing snyingastobs che ba'i sa'o/ /mchod rten ming ni bde byed rten/ /de yi mgo bo lho phyogs kyi/ /dur khrod chen po bzhag pa ni/ /sing ga yul gyi gling phran yin/ /ma mo chen mo tso'u ri gnas/ /mthong thos rnam pa'i 'phrul bag can/ /
</page>

 <page>
<ph>421</ph><p>099-211a</p>
mchod rten ri bo ta la la/ /lag pa g.yas pa shar lho'i mtshams/ /dur khrod chen po bal yul yin/ /ma mo chen mo puska si/ /lhag par zas kyi longs spyod che/ /mchod rten kha sho bya g+h+r-i kha'o/ /lag pa g.yon ni lho nub mtshams/ /dur khrod chen po sa 
la'i yul/ /ma mo chen mo be ta li/ /phyag na rdo rje dbang gi gnas/ /de na mthu dang dbang yang che/ /gyad yul chen po'i sa las ni/ /mchod rten ma la sa gan da/ /rkang pa g.yas pa byang shar mtshams/ /dur khrod chen po li yi yul/ /ma mo chan mo tsan+Da li/ /lha 
mo shang ki ni zhes grags/ /chu dang me grub rdzu 'phrul can/ /mchod rten ming ni ge'u to shan/ /rkang pa g.yon pa nub byang mtshams/ /dur khrod chen po kha che'i yul/ /ma mo chen mo pra mo ha/ /bde skyid ldan pa phun sum tshogs/ /mchod rten ming ni ska ni ska/ /
pho mtshan steng gi byang phyogs na/ /dur khrod chen po u rgyan yul/ /ma mo chen mo kas sma ri/ /'byor pa'i longs spyod lnga dang ldan/ /dngos grub can yang de na mang / /gzi yi mchod rten chen po ste/ /ming yang d+ha rma tsakra'o/ /de yi nang grol thams cad kun/ /
dur khrod chen po za hor yul/ /rgya mtsho'i sgo gling ma ha do/ /lang ka pu rangs srin po'i gnas/ /ma mo chen mo sma sha ni/ /mngon shes rdzu 'phrul bsam mi khyab/ /srin po srin mo sha za rnams/ /de dag kun la dbang sgyur zhing / /rin chen nor dang dpag 
bsam shing / /'byor ba'i yo byad kun dang ldan/ /mchod rten bde byed gzhon nu'o/ /'jig rten kun du bstan pa yi/ /dur khrod chen po'i gnas brgyad do/ /de ltar sta na'i dkyil 'khor 'dir/ /'das pa'i dus na sngon 'byung ba'i/ /sangs rgyas kun gyis byin gyis brlabs/ /
de ltar gyur pa'i 'dzam gling du/ /skye shi gnas pa'i yul yin pas/ /phyi rabs sngags kyi sgrub pa pos/ /'jigs byed chen po khrag 'thung gi/ /dus gsum rgyal ba'i bka' bzhin du/ /bskyed nas byin gyis brlabs pa ni/ /sngags mchog bdud rtsir bsgrub pa'i 
</page>

 <page>
<ph>422</ph><p>099-211b</p>
phyir/ /rgyu dang dam rdzas thams cad ni/ /sangs rgyas sgrub pa'i rgyu dang bzhi/ /dam tshig dam par bsrung ba'i rdzas/ /byin gyis brlab par bya ba'o/ /de nas 'jigs byed chen po'i dkyil 'khor bskyed de/ nges don gcig tu lam rgyud lnga ni 'bras bu chen po lnga yin te/ de dag thams 
cad 'jigs byed chen po'i dkyil 'khor gyis dus gcig tu bsgral ba'i phyir/ bdud yak+sha ma ha ru tra zhes bya ba zhig /dus der bsgral zhing gnas spar ro/ /de la bdag nyid sku ni smug nag 'bar/ /phyag na mtshon cha sna tshogs bsnams/ /pradz+nyA ke sha tsi ta dz+wa la hU~M phaT/ ma 
nu da ra~M to sha phyung / u ma da ram badzra ma hA maM sa/ tra ma kha'i zhes bsgral te/ e h+ye hi ma hA ru tra/ sha tu ma ka ra/ badzra ni hU~M phaT/ ma hA de baM ru tra hU~M dza dzA zhes brjod de/ sta na dang g+ha na chen por byas/ rnam par shes pa byang chub sems su dbang bskur ro/ /de 
na sta na'i dkyil 'khor 'dir/ /dur khrod bdag po btul nas ni/ /'khor bcas ma lus dbang du bsdus/ /'jig rten gtso bo lha brgyad dang / /srin mo brgyad dang bu mo brgya da/ /dbang phyug nyi shu rtsa brgyad kyis/ /'di skad ces ni khas blangs te/ /mgrin 
gcig tu ni rab smras pa/ /ho rdo rje 'bar ba'i me dpung gis/ /bskal pa bas kyang sreg mdzad pa/ /'jigs tshul rngam pa'i khyad par can/ /dbu mang rtsub pa'i tshig sgrogs shing / /phyag mang 'jigs pa'i mtshon cha bsnams/ /zhi ba'i phyag stong spyan stong 
yang / /'jig rten khams kun spa gong na/ /khro gnyer phyag stong spyan stong gis/ /dpa' bo sgeg dang 'jigs su rung / /rgod dang gshe dang 'jigs par byed/ /snying rje rngam dang zhi bar ston/ /'bar ba'i tshogs chen sna tshogs can/ /khams gsum lha chen 
thams cad dang / /'jig rten thal bar rlog mdzad pa/ /e ma ho che mchog he ru ka/ /khro rgyal khyod la skyabs su mchi'o/ /thugs rje nan tan bdag cag zung / /gal te bka' bzhin ma bgyis na/ /bdag cag rnams kyi mgo lus snying / /dum bu brgyar ni 
</page>

 <page>
<ph>423</ph><p>099-212a</p>
gtubs 'gyur bgyid/ /de phyir 'bar bas bdag ma gtang / /zhes mthun par smras so/ /khams gsum thams cad bsgral ba'i zhing / /rgyu drug gnas pa'i sems can rnams/ /bsdu ba'i sbyor bas kun bsdus nas/ /mi ldog dbyings su yang dag nyid/ /
thig le chen pos dbang bskur te/ /zla gsang dbus na byang chub sems/ /rdzogs sangs rgyas la som nyi med/ /sha chen bshang gci khu ba khrag /bde gshegs lnga yi sa bon te/ /rnam par dri chen snang bar mdzad/ /phyi rol chen po lnga dag la/ /nang gi rgyu 'bras 
ye nas dag /mi bskyod byang chub sems nyid de/ /dmigs su med pas dag pa yin/ /maM sa rin chen 'byung ldan po/ /mnyam dang mi mnyam dbyer med do/ /snag pa rak+ta mtha' yas thugs/ /skye 'gag med de ye nas dag /don yod dri chu las grub pa/ /dri 
med rgyu nas rnam par dag /kun kyang gtsang zhing dri med pas/ /thams cad ma lus sangs rgyas lnga/ /lus pa med pas ye shes dang / /ma bcos ye nas de nyid do/ /de phyir sman chen bcud kyi mchog /bdud rtsi zhes ni de la bya'o/ /rtogs pa'i klong du su 'dris 
pa/ /mi zhes bya ba sangs rgyas yin/ /bcom ldan 'das ni gud na med/ /'byung ba lnga las gyur pa'i rgyu/ /sprul pas rigs lnga'i sangs rgyas yin/ /rang gi lus la bsdu ba'i phyir/ /sku gsum rdo rje dbang thob 'gyur/ /de phyir bsgrub pa'i rdzas su gsungs/ /
de skad ces sman spyod pa'i lung du bka' stsal to/ /bdud rtsi chen po mchog gi lung 'bum sder bzhugs pa'i nang nas/ lung a nu yo ga'i spyod pa bla na med pa bstan pa ste/ bam po chen po bzhi pa// //
rgya gar skad du/ ku la pany+tsa bud+d+ha na maH/ bod skad du/rigs lnga bde bar gshegs pa la phyag 'tshal lo/ /ma hA yo ga'i don du bsgrub pa'i thabs 'di bstan to/ /ri ni nyams dga' mdangs bzang ba'i/ /yid 'ong gnas su 'dug nas ni/ /
</page>

 <page>
<ph>424</ph><p>099-212b</p>
byin brlabs mtshams bcad brtan byas nas/ /dkyil 'khor 'dom gang gru bzhi pa/ /dri sna lnga yis maN+Dal bya'o/ /thig bzhi btab pas dkyil 'khor brgyad/ /maN+Dal brgyad pa'i gzhung bzhin bri/ /de yi rtse mo brgyad la yang / /yid bzhin nor bu 'bar 
ba bri/ /de yi dbus su bsam pa yang / /srid gsum b+han+d+ha bzang kong yug /ye nas ma bcos rang 'byung snod/ /dpal dang ldan pa'i snod bzhag la/ /de yi nang du blugs pa'i sman/ /ye nas rang 'byung bdud rtsi lnga/ /sha chen bshang gci khu ba 
khrag /dag pa'i rgyu ste bdud rtsi'i dngos/ /stong las sbyar bas ye nas dag /btag dang btsag dang gzhal ba yi/ /nyi zla gsal ba'i dkyil 'khor du/ /'bru lnga ye shes 'phro 'du las/ /stong khams khyab par don byas te/ /bcud kyi dam pa kun bsdus nas/ /
dus gsum sangs rgyas mchod pa'i phyir/ /bka' bzhin bstan pa'i dngos grub blang / /mu tig dkar po dri med ltar/ /sgrub pa pos ni nan tan bya'o/ /'gu ya lag pa'i phyag rgya yis/ /gzhung bzhin brtan nas 'phro 'du bya/ /de dbus klu bdag sa bon 
gyis/ /dngos grub dam pa blang bar bya/ /dgu pa'i sngags kyis btab nas ni/ /le lo med pa'i brtson 'grus kyis/ /bar chad med pa'i 'phro 'du bya'o/ /oM gyis ye shes 'od phyung zhing / /AHyis mes bsregs thal bar 'gyur/ /hU~M gis bdud rtsi rnam 
par dag /gsal la 'byung 'jug lhan ne bos/ /rtags dang mtshan ma bdun gyis 'byung / /'od dang du ba dri dang sgra/ /lha mo'i gzugs kyang ston par 'gyur/ /mang du 'phel na bsgrub rdzas yin/ /de la ya mtshan bskyed mi bya/ /mtshan ma'i rtags dag ma byung 
na/ /bskang gso'i cho ga rgya bskyed cig / spogs thags bskyar la rtsal shugs dbyung / /dam tshig chen po bskang ba'i phyir/ /bsgrub rdzas rnams kyang bstar nas gzhag /de nas mchod cing dngos grub blang / /slob ma la yang dbang bskur ro/ /bla ma lung ldan 
</page>

 <page>
<ph>425</ph><p>099-213a</p>
des kyang ni/ /tshigs su bcad pa 'di dag brjod do/ /gdod nas ma skyes rnam dag chos kyi dbyings/ /dag dang ma dag mi rtog rtog las 'das/ /snga ma 'das dang da ltar phyis 'byung ba/ /dus gsum gcig la sku bstan phyi bshol med/ /dngos grub 
sna tshogs rlabs chen 'bar ba can/ /su 'dod sbyin gyis da lta 'di la long / /skal b.rasbrebs dang gti mug mun nag la/ /sprin mthongs nyi shar khud par dro ba bzhin/ /bdud rtsi rgyal po dbang chen 'di byin pas/ /rig 'dzin rgyal po gtso bo'i go 'phang thob/ /tshe dang 
skongs dang yid du 'ong / /bgegs rnams zhi ba la sogs te/ /nad dang bral nas ci 'dod pa'i/ /yon tan rtsa brgyad 'di yis thob/ /zhes bka' bstsal nas/ de nas yang bcom ldan 'das rigs lnga bde bar gshegs pas bka' stsal to/ /bcom ldan 'das 
kyis lung 'di las/ /dbang bskur gnang ba gang yin pa/ /'khor rnams kun gyis thob par shog /zhes bka' stsal to/ /yang 'khor nye ba'i sras mchog dam pa 'jam dpal la sogs pas dbang mnos nas/ yang rigs lnga dang rigs rgya mtsho'i gtso bo 
la lung gi don zhus pa/ rtog pa dang mi rtog pa'i don ji ltar blta/ don gyi 'bras bu gang lags zhes gsol pa las/ kun du bzang po dang rigs lnga bde bar gshegs pas bka' stsal pa/ tshangs dang drang srong gtsang ma za/ /de dag grol bar ngas ma 
bshad/ /klu dang bram ze gtsang ma za/ /de dag grol bar ngas ma bshad/ /byol song rtswa mchog za ba yang / /ji srid 'tsho ba'i bar du za/ /de dag grol bar ngas ma bshad/ /yang dag don gyi lung 'di nyon/ /rnal 'byor thabs dang ldan pas ni/ /chos sku gcig 
las tha dadapa'i/ /rigs lnga'i kha dog 'di bshad do/ /'di ltar rtogs na grol zhes bshad/ /rang bzhin ye nas dag pa'i rdzas/ /mnyam pa'i dbyings su rab rtogs na/ /gnyis med don gyis zin pa yin/ /ji ltar dmigs pa bzhin du 'grub/ /dngos dang dngos 
</page>

 <page>
<ph>426</ph><p>099-213b</p>
med rtog pa'i mtshan/ /gtsang dang mi gtsang rtog pa'i mtshan/ /mkhas pas dbus la gnas mi 'gyur/ /ye shes sku lnga bstan pa'i phyir/ /byang chub sems ni dkar bas na/ /dri med dkar bas ye shes sku'o/ /rak+ta chags med dmar bas na/ /chags med 
rnam dag chos kyi sku'o/ /maM sa yid bzhin rin chen sngo/ /sna tshogs 'byung gnas mnyam nyid sku'o/ /rin chen gser mdog snang mdzad de/ /mngon 'byung sprul pa chos kyi sku'o/ /dri chu dag byed ljang gu'i mdog /kun du don grub las rab sku'o/ /sku lnga lhun 
grub bdud rtsi 'di/ /so so'i lus la gnas pa yin/ /dri chen dri chu rak+ta dang / /maM sa sems chu 'di rnams kun/ /sems can rtog pa bzlog pa'i phyir/ /gtso ru dang du blang bar bya'o/ /gtsang sme med par kun gyis spyod/ /'di dag grol bar ngas 
bshad do/ /the tshom med pas dngos grub thob/ /spyod pa'i skyes bu rnal 'byor pas/ /tshe 'di nyid la grub par 'gyur/ /ces bcom ldan 'das rigs lnga bde bar gshegs pas bka' stsal to/ /'di yan chad ma hA yo ga'i don gyi lung dang sgrub thabs 
bdud rtsi chen po 'bum snge las btus pa'i/ bam po chen po lnga pa// //rgya gar skad du/ a mr-i ta kuN+Da li na maH/ bod skad du/ bdud rtsi 'khyil pa la phyag 'tshal lo/ /bdud rtsi rgyal la phyag 'tshal nas/ /bdud rtsi sbyor ba'i thabs bstan te/ de bzhin gshegs pa kun gyis bdud rtsi 
bsgrub pa'i dgongs pa la zhugs te/ de bzhin gshegs pa kun gyis bdud rtsi bsgrub pa'i dgongs pa la zhugs te/ de nas bdud rtsi rgyal po yis/ bdud rtsi sbyor ba'i thabs 'di bstan te bka' stsal to/ /dang por phun sum tshogs pa'i yul/ /dga' zhing 
bar chad med pa'i gnas/ /btsal nas nyid kyi dbang du bya'o/ /de nas rang lus bsrung ba'i phyir/ /lag cha phun sum tshogs pa yis/ /bar chad byed pa'i dgra bgegs bzlog /de nas bsgrub pa'i yo byad rnams/ /'tsho ba zas kyi yo byad dang / /
</page>

 <page>
<ph>427</ph><p>099-214a</p>
bsgrub pa dam rdzas yo byad dang / /rkyen zlog sman gyi yo byad dang / /de ltar phun sum tshogs ldan nas/ /ji bzhin bde bar 'dug nas ni/ /sa gzhi rab tu sbyang byas te/ /tshes grangs yar gyi brgyad la brtsam/ /snga dro'i dus nas dkyil 'khor 
bya/ /maN+Dal 'dom gang ba lnga bri/ /bsgrub pa chen po bya ba'i phyir/ /dri chen dri chu'i skyong nul bya'o/ /dur khrod thod pa lnga nang du/ /tshil chen me mar re re yang / /me mar sdong bu lnga brgya bya'o/ /me mar lnga brgya gtams nas ni/ /de nas bsgrub pa brtsam 
bya zhing / /rdzogs pa'i las ni rnam bzhi bya/ /zhi ba'i tshe na byang du blta'o/ /gA na'i tshe na nub tu blta'o/ /sta na chen po lho ru blta'o/ /rgyas pa'i che na shar du blta'o/ /yang na phrin las rnam pa bzhi/ /so so'i phyogs phyogs dag nas blta'o/ /de ltar 
'dug stangs bstan nas ni/ /shar gyi dkyil 'khor steng du ni/ /bsgrub rdzas thams cad gzhag par bya'o/ /lho yi dkyil 'khor steng du ni/ /me mar lnga brgya smos pa bzhag /nub kyi dkyil 'khor steng du ni/ /sgrub pa yab yum gnas par 
bya/ /byang gi dkyil 'khor steng du ni/ /rgyu mchog chen po gzhag par bya/ /dbus kyi dkyil 'khor steng du ni/ /bram ze bkra shis gtsang ma'i rigs/ /bkra shis thod pa gzhag par bya'o/ /yang na b+han+d+ha dpal ldan rdzogs/ /zlum zhing 'khyil pa pad+ma 
'dra/ /dbus na bu ga gcig yod pa/ /de yi nang du hrI zhes bri'o/ /de'i nang du blugs pa ni/ /snying po tshim byed bcud kyi mchog /gtso bo lnga dang 'bras bu lnga/ /dri zhim bcud ldan thams cad kun/ /'di dag rab tu bskyab pa'i phyir/ /mang po 
'dus pa mthu byin tshe/ /yang na rtsa ba brgyad dang sbyar/ /go tsi hwa dang leng leng hwa/ /gi'u wang tsi'u tang ra sa yan/ /ga pur mu tig lan tshwa rnams/ /'di rnams rtsa ba brgyad dang sbyar/ /yang na gtso bo lngar sbyar ba/ /a 'bras rgun 'brum pa na 
</page>

 <page>
<ph>428</ph><p>099-214b</p>
se/ /ger rgya a ru ra dang lnga/ /'di ni nang gi 'bras bu lnga'o/ /sha lnga dag dang sbyar ba yang / /dbang bo lnga yi gzugs dang sbyar/ /de yi phrad du dgos pa yang / /mig dang rna ba sna dang lce/ /gtso bo tsit+ta nyid dang lnga'o/ /shing tog rgun 'brum ka ko la/ /a 'bras pa na 
bum sha lnga'o/ /dri ni chen po sna lnga dang / /cha yi grangs dang mnyam ste sbyar/ /nA ga ge sar shing tsha dang / /sug smel gan+d+ha pa tra dang / /kun du ru dang dri sna lnga'o/ /yang na dri yi rgyal po lnga/ /rgya spos dzA ti pha la dang / /ga pur tsan+dan li shi lnga'o/ /de bzhin 
spos lnga'i dam pa yang / /a ka ru dang du ru ska/ /pog dang sbrang rtsi lce pog dang / /gser dngul zangs lcags g.yu dang lnga/ /bdar ram zhib tu btags te blugs/ /'di dag rab tu mnyam zhing bsog /'di dag sbyar zhing btag pa'i sngags/ /oM a 
mr-i ta mu sa la/ /gra he ha na ha na hU~M phaT/ 'di rnams sbyar ba'i bdud rtsi mchog /dngos grub 'bras bu nges thob bo/ /'bras bu rnam lnga bsgral ba'i phyir/ /byang gi phyogs kyi dkyil 'khor du/ /me lce gla gli snying la sogs/ /gsang ba'i brda tshig dag gis ni/ /de dag rab tu 
sba zhing bsgrub/ /phyogs bzhi dbus dang lnga ru gzhag /rgyu mchog chen po khrus byas nas/ /mngon spyod mngon spyod ya mtshan gyi/ /'jig byed 'jigs byed chen po yi/ /e yi dkyil 'khor sum brtsegs kyi/ /steng du bzhag nas dbang bskur ro/ /de nas 
dpal chen he ru ka/ /dur khrod bdag po chen po ni/ /che mchog shin tu mi bzad pa/ /dbu mang phyag cha rtsub pa bsnams/ /smug nag sku ni 'bar ba can/ /zhal ni nyi shu rtsa gcig ste/ /phyag kyang bzhi bcu rtsa gnyis so/ /oM badzra ma hA shrI he ru ka/ /raM dz+wa la 
hU~M/ gsang ba'i yum yang yab dang mthun/ /ma hA kro ng+hI shwa ri/ oM sarba ta thA ga ta mu drA a b+hi shiny+tsa hU~M/ zhes yum dbang bskur nas/ gzhan yang rigs dang mthun pa ru/ /phyogs bzhi dag tu dgod par bya'o/ /de yang tshul bzhin byin gyis 
</page>

 <page>
<ph>429</ph><p>099-215a</p>
brlab/ /e h+ye hi ma hA ru tra hU~M phaT/ sarbe da a a zhes brjod pas tsit+ta drang ngo / /yang nas yang du spar byas te/ /dug gsum rtsa ba der gcad do/ /rgyu 'bras mthun zhing sbyar ba yang / /yangs shing rgyud la goms pa dang / /chos sku 
zhi ba'i ting 'dzin yod/ /yon tan brgyad dang ldan pa la/ /nges pa'i don dbang thos par bya'o/ /'byung ba bzhi las skyed pa'i yum/ /tshul bzhi dag dang ldan pa'am/ /yang na mtshan bzang sum cu ni/ /lus la rdzogs par yod pa la/ /zla gsang 
dkar dmar rlung dkar lci/ /de bzhin sring mo rnal 'byor ma/ /btsal nas bsgrub pa chen po bya'o/ /'o ma spos chus mgo lus bkru/ /dkyil 'khor nang du gzhag par bya/ /'dzag pa'i dus su sbyar ba yi/ /khrag chen po ni sems dang bcas/ /ra sa 
ya na'i gtso bor bya'o/ /bdud rtsi dam pa'i snod bstan pa/ /kun byed thams cad za ba yi/ /slob ma dpa' brtul gtsang sbra can/ /skyon drug rnam par spangs pa yi/ /mi phyed pa ni dgu dang ldan/ /dam tshig thams cad ma nyams shing / /srog lus bu 
dang chung ma dang / /rin chen sna tshogs 'bul byed pa/ /sring mo shin tu brgyan pa yang / /slob dpon bla ma de la dbul/ /de ltar 'bul ba'i slob ma'i mchog /yud yang pany+tsa yan chad kyis/ /rab tu 'bru ni gdams pas bya'o/ /thugs kyi dngos grub dam pa 
'di/ /rang byung nga yis bstan pa'i phyir/ /re ba med pas blang bar bya/ /ma dag pa ni mtshams gcad do/ /las kyi gtsor ni bskang ba dang / /sbyang dang mtshams dang gsal bar bya'o/ /nyi zla pad+ma yang dag gnas/ /bdag nyid dpa' bo 'bru lnga yis/ /
gnas lnga dag tu bsam par bya'o/ /dngos grub rab 'bring tha ma gsum/ /ma thob bar du mi gtang zhing / /gtang na bar chad chen po 'gyur/ /gsang sngags bdud rtsi yon tan 'di/ /sad pa'i phyir yang bsgrub dgos na/ /mkhas pas bden 
</page>

 <page>
<ph>430</ph><p>099-215b</p>
pa'i don shes nas/ /don la the tshom ci ste za/ /zhes the tshom bcad la/ dngos grub blang ba'i sngags 'di'o/ /a hoHsu kha d+harma gA ya ni/ a mr-i ta sid+hi hrIH/ zhes dngos grub blang ngo / /gnas lnga dag tu bsam pa yang / /spyi gtsug dbus su zla ba ste/ /der 
ni oM dkar 'od ldan pa/ /'od zer lnga ni 'phros pa las/ /slar 'dus snang mdzad gtso bo ste/ /rtag pa'i phyag rgya bcings pa'o/ /lce la hri dmar 'od 'phros pas/ /slar 'dus mtha' yas chos kyi gsung / /mnyam pa'i phyag rgyar gnas pa'o/ /snying gar 
yi ge hU~M mthing ga / /'od zer lnga ni 'phro ba'o/ /slar 'dus mi 'khrugs sems dpa' ste/ /phyag gnyis rdo rje dril bu bsnams/ /yang na bdud 'dul sa gnon no/ /lte bar yi ge swA ser po/ /'od zer lnga ni 'phro ba las/ /slar 'dus rin chen dam pa'i gtso/ /phyag 
rgya yid bzhin sbyin pa'o/ /gsang b.rayi ge ha ljang gu/ /'od zer sna lnga 'phro ba las/ /slar 'dus don yod grub pa ste/ /zhi ba'i phyag rgyar mnyam rdzogs pa'o/ /rigs lnga gtogs pa 'di kun yang / /rang 'byung gi ni dkyil 'khor yin/ /de 
ltar 'od zer lnga lnga yis/ /nyi shu rtsa lnga'i 'phro 'du las/ /khams gsum 'gro ba'i don byas nas/ /slar 'dus sman lnga nyid la bsdu/ /sman nyid phyag rgyar gsal 'bar nas/ /'od zer sna lnga slar 'dus nas/ /phyag mtshan so sor gsal 
'gyur te/ /gser gyi 'khor lo zur brgyad las/ /dri chen bdud rtsi zhu ba'o/ /hU~M las rdo rje rtse lnga pa/ /'bar nas byang chub sems su zhu/ /swA las rin chen 'od 'bar te/ /ma hA maM sa bdud rtsir zhu'o/ /hriHlas 'od zer sna tshogs pa'o/ /pad+ma 
rak+ta thig ler zhu'o/ /ha ljang 'od 'phro sna tshogs pas/ /dag pa'i dri chu bdud rtsir zhu'o/ /de ltar 'phro 'du bya ba yang / /goms pas yang nas yang du bya'o/ /de nas bdud rtsi rnam lnga la/ /bsam pa'i yi ge dam pa lnga/ /oM hU~M swA hrI A/ rtsa ba'i 
</page>

 <page>
<ph>431</ph><p>099-216a</p>
yi ge lnga po yang / /'od zer 'phro ba snga ma bzhin/ /de nas 'dzab bsgom bzlas pa'i sngags/ /dgu pa 'di ni 'dzab du drang / /oM badzra tsit+ta sa ma ya hU~M tha/ de la bdud rtsi'i phyag rgya ni/ /lag pa g.yon pa'i dpung ba brkyang / /mthe bong srin lag mthil du 
dgug /rdo rje mtshon gang bcas pa dang / /mdzub mo gung mo mthe'u chung brkyang / /sbyar te lag pa'i mthil gyis ni/ /bdud rtsi snod kyi steng du gnon/ /de nas bdud rtsi byin gyis brlab/ /ting 'dzin me dang 'dra ba las/ /bzlas brjod rlung dang 'dra ba yis/ /glal dang lud pas 
bar mi gcad/ /de nas bdud rtsi byin gyis brlab/ /badzra a mr-i ta o~M AHhU~M hri thA/ /'di ni rtsa ba'i dkyil 'khor lnga'o/ /dzaHhU~M pa~M hoH/ ma hA a mr-i ta A be sha hoH/ zhes bcom ldan 'das bdud rtsi rgyal pos bka' stsal to/ /bdud rtsi dam pa mchog gi lung 
las 'bras bu chen po lnga bsgral ba'i lung nges pa dang / de bsgral nas de sman du sbyar ba'i thabs bstan pa'i bdud rtsi chen po sa ma ya 'bum sde las/ bam po chen po drug pa// //rgya gar skad du/ a mr-i ta ka la shi sid+d+hi/ 
bod skad du/ bdud rtsi bum pa'i lung / dpal bdud rtsi bde ba chen po la phyag 'tshal lo/ /phan byed mgon la phyag 'tshal nas/ /bsgrub pa'i yul dang gnas bstan te/ /shar lho nub byang phyogs bzhi'i ri/ /drang srong chen po'i bsgrub lugs dang / /phra men 
ma yi sbyar lugs dang / /rtsi sman 'khrungs pa'i yul khams dang / /shing dang nags kyi lha mo'i gnas/ /ri bor sman ljongs tsan+dan gnas/ /bzhugs pa'i gnas su bsgrub par bya'o/ /dug rnams bdud rtsir sbyar ba'i thabs/ /rtsa ba dang ni yan lag 
bcas/ /ra sa ya na la sogs rdzas/ /tshang bar bsogs nas bsgrub par bya'o/ /ri bor nags 'dab chu ngogs sam/ /brag phug stong pa thibs po'am/ /bsgrub pa'i gnas mchog der bya'i phyir/ /sa gzhi rab tu brtag par bya/ /mnyam zhing snum 
</page>

 <page>
<ph>432</ph><p>099-216b</p>
pa'i sa snag can/ /zug rdo srin brag med pa dang / /tshwa sgo sa dang ba tsha med/ /ma grugs ma gas mnyam po la/ /bsgrub pa'i gnas mchog der bya'o/ /rang 'byung khro bo chen po bcus/ /phyogs mtshams phur pas btab nas ni/ /gnas dang sa gzhi dag par sbyang / /
oM badzra kI la ya ma hA kro d+ha hu~M hu~M phaT phaT/ gardza gardza hu~M phaT/ ha na ha na hu~M phaT/ da ha da ha hu~M phaT/ pa tsa pa tsa hu~M phaT/ b+han+d+ha b+han+d+ha hu~M phaT/ hu lu hu lu hu~M phaT/ tiSh+Tha tiSh+Tha hu~M phaT/ tshin+d+ha tshin+d+ha hu~M phaT/ b+hin+d+ha b+hin+d+ha hu~M phaT/ s+pho Ta ya s+pho Ta ya ha phaT/ phyogs 
bcu dag tu mtshams gcad do/ /sa gzhi rab tu sbyangs nas ni/ /dkyil 'khor 'dom gang gru bzhi bya/ /dri sna lnga dang rak+ta yis/ /byugs pa'i maN+Dal bzang du bya'o/ /ba su ta yi rgyu phreng gis/ /thig ni bcu drug char yang gdab/ /de la thig 
le bcu drug gam/ /yang na phyag mtshan bcu drug dgod/ /de'i dbus su bzhag pa'i snod ni/ thod pa ma gas ma chag pa/ /yang na rus sbal mgo yang rung / /dkyil 'khor de yi dbus su gzhag / bdud rtsi sna grangs brgya rtsa brgya da/ /btags te 
thod pa'i nang du dgang / /'khor lo lte ba'i dbus su gzhag /phyogs bzhi mtshams brgyad rnams su yang / /snod ni bzhi 'am brgyad bzhag la/ /rigs dang kha dog mthun pa'i dar/ /b+han+d+ha lnga yi kha nas dgab/ /yang na bum pa'i mgul chings bya'o/ /
ra sa ya na la sogs rdzas/ /ji snyed 'byor pas ma lus kun/ /dkyil 'khor de la bskor te gzhag /de bzhin dar dkar mthing yol gyis/ /dkyil 'khor 'khor bar rab bskor nas/ /dkyil 'khor grwa bzhir mda' bzhi gzugs/ /me long bzhi 
dang rat+na bzhi/ /ral gri bzhi dang phur pa brgyad/ /dkyil 'khor 'khor bar bskor te gzhag /ting 'dzin rnam gsum rim bzhin bsgom/ /rgyu yi ting 'dzin 'bras bu las/ /de nyid byang chub sems su 'gyur/ /'byung lnga yum gyi dkyil 'khor dag /
</page>

 <page>
<ph>433</ph><p>099-217a</p>
byang chub sems las rim bzhin skyed/ /raM yi khaM su bru~M/ nam mkha'i dbyings dang mnyam pa yi/ /gzhal yas gsal bar gyur par bsgom/ /dbus su byang chub sems chen po/ /shar du rdo rje dri chen che/ /lho ru maM sa sha sna tshogs/ /nub tu pad+ma 
rak+ta'i tshogs/ /byang du dri chu sna tshogs te/ /'di rnams rim bzhin bkod pa la/ /gtso bos sbyor ba tshul bzhin bgyis nas/ me long yu ba can gyi steng du/ byang chub kyi sems blangs te/ dbus kyi snod blangs la/ kha shar phyogs su bltas te/ byang 
chub sems kyis g.yab cing dbyangs 'di brjod do/ /byang chub sems 'di'i ye shes rang bzhin te/ /dri med rnam dag char bzhin bab pa las/ /'gro ba kun skyed yid bzhin nor bu'i tshul/ /gdod nas dag pas bdud rtsi'i rang bzhin la/ /gnyis med sbyor 
bas rdo rje'i rigs chen 'grub/ /me long ye shes de nyid yin par bshad ces brjod de/ dbus kyi b+han+d+ha'i nang du/ shel phor bzhag la/ byang chub sems thams cad dang / gdung dang go ro tsa na la sogs pa kun bsdus la blugs so/ /'gu ya 
lag gi phyag rgya yis/ /de yi steng du bzhag nas ni/ /sgrub pa po kun kha shar phyogs su bltas te/ byang chub kyi sems kyis g.yab cing / sngags 'di brgyad rtsa brgyad bzlas so/ /oM AHhU~M badzra sa twa hU~M/ sarba e shud+d+he/ a mr-i ta su kha ma hA yo ga hu~M/ 
tsit+ta hu~M oM AHhu~M/ ak+Sho b+h+yaHd+he Sha ra ti sa ma ya s+t+waM zhes brjod nas/ dbus su blugs la gzhag go/ /lho phyogs su kha bltas te/ ma hA maM sa'i snod blangs la 'di skad brjod do/ /sems can rnams ni gnas la chags/ /nor bas bdag nyid 
gtsang mar 'dzin/ /don gyis sun ni ma phyung na/ /bsod nams thams cad dang bral ba'i/ /yi dgas skam thag chad pa yang / /bdag lus gtong bar mi phod na/ /lha la sogs pa'i bsod nams kyis/ /lus can rnams la smos ci dgos/ /de bas 'di kun 
</page>

 <page>
<ph>434</ph><p>099-217b</p>
sun dbyung zhing / /rang 'byung bdud rtsi bstan pa'i phyir/ /lhas kyang lha yi bdag nyid bza'/ /mi la sogs pa de bzhin du/ /rnal 'byor pas kyang spyad cing bza'/ /'di ltar bdag gzhan mi 'byed pas/ /blang dor med par grol ba yis/ /mnyam pa nyid kyi don mthong na/ /
thams cad mnyam nyid ye shes sku/ /bder gshegs rin chen rigs mchog 'grub/ /oM AHhU~M ma hA maM sa/ sa ma ya ra ho ha~M/ rat+na ra ti sam ya s+t+waM zhes brjod de/ rin po che'i rigs yab yum spyan drang zhing brgya rtsa brgyad brjod de/ ma hA maM sa 
dang / sha sna tshogs bstabs shing lhor gzhag go/ /kha nub phyogs su bltas te/ rak+ta sna tshogs kyi snod blangs la 'di skad brjod do/ /rA ga rak+ta pad+ma 'byung / /smad pa mi gtsang rdzas 'di dag /chags yul bde ba'i gnas yin te/ /pad+ma rigs 
kyi dam tshig 'grub/ /so sor rtogs pa'i ye shes yin zhes brjod cing / nub phyogs kyi snod kyi nang du blugs la bzhag /oM AHhU~M ma hA pad+ma rak+ta mu la/ a mr-i tA b+ha rA ga ra ti/ sa ma ya hu~M su ba hriHzhes brjod de nub phyogs su gzhag go/ /
kha byang phyogs su bltas te dri chu'i snod blangs nas 'di skad brjod do/ /kun 'byung zag pa gur gum chu/ /rdo rje dri yi chu yin te/ /chu las ma byung gang yang med/ /las kyi rigs kyi dam tshig dang / /nan tan ye shes mchog kyang 'grub/ /
oM AHhU~M a mo g+ha sid+d+hi/ badzra ra ti sa ma ya s+t+wa~M zhes brjod de byang phyogs su gzhag go/ /shar gyi snod dang dri chen blangs te 'di skad brjod do/ /smad pa mi gtsang snyigs ma 'di/ /rtog pa de nyid snyigs ma yin/ /tshe mchog 'dzin pa'i 
bdud rtsi ste/ /gdod nas dag pa'i rang bzhin pas/ /bde gshegs kun gyi thugs dam nyid/ /gnyis med sku ru sbyor bas na/ /chos dbyings ye shes dam tshig 'grub/ /oM be+e ro tsa na mo ha ra ti sa ma ya s+t+wa~M/ ma hA yo ga a ti s+phA ra Na ba lin+te/ 
</page>

 <page>
<ph>435</ph><p>099-218a</p>
a mr-i ta u tsi tha a d+hi tiSh+Tha oM zhes brjod do/ /de nas sgrub pa po kun gyis thal mo sbyar te/ dbus kyi snod yum gyis blangs te 'di skad brjod do/ /ye shes snying po can rnams kyi/ /sangs rgyas kun gyi chos nyid 'di/ /snying po chos kyi 
don las 'byung / /byang chub spyod pa'i gnas 'di yin/ /smad par bya ba'i rdzas lnga po/ /gcig la yon tan lnga lnga'am/ /gcig la'ang yon tan gsum du dbye/ /dam tshig rtsa ba bcwa lnga yin/ /yan lag nyi shu rtsa brgyad do/ /snod bcud dbus 
su 'dus nas ni/ /bcu drug por yang bstan par bya'o/ /thabs dang shes rab ldan pa las/ /sems dpa' sems ma'i tshogs su blta'o/ /rtsa ba brgyad dang yan lag brgyad/ /rdzas ni sems dpa' bcu drug ste/ /snod dbyings sems ma 
bcu drug yin/ /'khor lo rtsibs ni bcu drug kyang / /rang bzhin mi gnyis dbyings gcig pas/ /phyag rgya thig le ldan par bsgom/ /sum cu rtsa gnyis mtshan ldan pa/ /dpe byad bzang po brgyad cus brgyan/ /rdo rje dbyings kyi dkyil 'khor 
rdzogs/ /rgyu yang gsang la 'bras bu'ang gsang / /rdo rje dbyings kyi dkyil 'khor la/ /mdzod ldan dpal gyi phyag rgya dang / /kha 'byed rdo rje'i phyag rgya ni/ /'khor lo rtsibs kyi dbus su gzhag /bdud rtsi lnga dang rtsa ba brgyad/ /mig dang rna ba sna 
dang lce/ /mtshan dang rnam shes yul dang bcas/ /'dus la ma byas rdo rje ste/ /dgongs pa 'dus pas rdo rjer bshad/ /rdo rje sems dpar rab sbyar nas/ /rdo rje sems dpa' nyid du 'gyur/ /oM AHhU~M sarba pany+tsa a mr-i ta badzra satwa hU~M zhes 
brjod de/ bdud rtsi rnam lnga byin gyis brlab cing bskul lo/ /de nas yang rtsa ba brgyad dang yan lag stong du 'dus shing sbyar ba dang bskul ba'i tshig 'di brjod do/ /de nas yang snod stong par rgun chang dang / sbrang chang dang / rgya chang dang / bu ram chang 
</page>

 <page>
<ph>436</ph><p>099-218b</p>
dang / 'bras chang dang / chang sna tshogs sbreng zhing 'di skad brjod do/ /'bru rnams la yang chang med de/ /chu la chang gi rang bzhin med/ /mkhas pas 'bru dang chur sbyar na/ /mnyam pa nyid kyi chang du 'gyur/ /chang byin gyis brlab pa'i sngags/ oM a mr-i ta dza gad 
pra ba swA hA/ oM dzi ba swA hA/ sman chang du blugs la/ dkrugs pa'i sngags/ mu sa la mu sa la/ ro mchog go 'phang thob par 'gyur/ /mi gtsang ba la'ang gtsang ba med/ /man ngag can gyi grub pa bos/ /mkhas pas gnyis med sbyar bas na/ /mnyam pa 
nyid kyi don thob 'gyur/ /kro ng+hI shwa ri sho d+ha ya sa~M sho d+ha ya/ yang 'o ma sna tshogs sbreng zhing 'di skad brjod do/ /rta dang mi la sogs pa yi/ /ji ltar 'o mar gyur pa la/ /mkhas ldan chen pos rab sbyar na/ /yon tan zho dang mar ltar snang / /de bzhin rdzas 
rnams bsgyur bas na/ /mnyam nyid yon tan mar ltar 'grub/ /zhes brjod de/ byang chub sems kyi snod du sbreng ngo / /de nas rin po che sna tshogs bdar zhing 'di skad brjod do/ /dper na gser dang rin chen ltar/ /gcig tu bsres dang so sor gnas/ /
so sor gnas kyang rang rang gi/ /kha dog mtshan nyid so sor gsal/ /rin chen yon tan de 'dra yang / /bsdus nas yon tan rmad du 'gyur/ /de bas gnyis spras mdzes par snang / /de bzhin rdzas kyi yon tan yang / /rang gi yon tan rin chen snang / /gnyis 
med mnyam par sbyar bas na/ /bla med yon tan rmad du 'gyur/ /thams cad gcig tu bsdu ba'o/ /de nas bdud rtsi ra sa ya na sna tshogs bsdus te/ snod stong bar chu sna tshogs sbreng zhing 'di brjod do/ /chu rnams sna tshogs tha dad pa/ /rgya mtshor phyin na lan tshwa'i 
ro/ /de dag thams cad bsdus pa'i dpal/ /rgya mtsho tsam du rlabs che la/ /chos kyi dbyings su ro gcig go/ /'byung ba lnga yi thugs rje las/ /sman dang bdud rtsi rnam lnga po/ /'gro ba yongs kyi gsos mdzad pa/ /thugs rjes byin gyis brlabs pa'o/ /
</page>

 <page>
<ph>437</ph><p>099-219a</p>
dngos po med las dngos grub blang / /byang chub sems kyi sprin yin pas/ /ji ltar dmigs pa bzhin du 'grub par 'gyur de skad ces brjod de/ sman lag tu blangs nas/ ngos ngos nas sman che ba'i yon tan brjod do/ /rang 'byung gdod nas dag pa yi/ /
rtsa brgyad stong las sbyar ba'i sman/ /ra sa ya na la sogs rdzas/ /rtsa ba 'bum phrag yangs pa'i bcud/ /gnyis med bde chen las 'byung ba'i/ /byang chub sems ni rdo rje ste/ /sha chen mchod pa rin po che/ /zas mchog tshe yi dri chen po/ /pad+ma me tog 
yang dag ldan/ /rdo rje chu ste bdud rtsi mchog /ga pur shel gyi spos phor bri/ /rin chen me ltar 'bar ba'i tshogs/ /yon tan 'bum phrag yangs pa'i bcud/ /rigs lnga dam tshig lnga yi dngos/ /ye shes lnga rdzogs grub pa'i rdzas/ /rgyud lnga 
sems can kun sgrol ba'i/ /dug lnga sel ba'i thabs mchog ste/ /thams cad rnal 'byor bdud rtsi che/ /ma lus 'dus pa'i thig le ste/ /sangs rgyas kun dang mnyam sbyor phyir/ /gcig tu dpa' bo ro rnams dang / /gnyis su med par mnyam sbyar 
nas/ /dus gsum sangs rgyas thams cad dang / /rgyal ba rgya mtsho rnams la mchod/ /zhes brjod do/ /de nas shes rab yum rnams kyis/ sman lag tu bzhag la/ yang bkra shis pa/ don la dam pa 'di brjod do/ /ngo mtshar rmad du byung ba'i chos/ /
nam mkha' dang ni mnyam pa'i gnas/ /rnam par mi rtog snang ba las/ /kun rdzob tsam du bstan pa mtshar/ /zhes brjod do/ /sman snod bcud chas par lag tu blangs la yum gyi gtso bo la bdud rtsi phul te/ gtso bos blangs te phyag rgya chen por bsgyur 
zhing bsgom mo/ /de nas bsgrub pa po'i gtso bos dpa' chas su zhugs te/ ba yang nyo ba ti dang / ba yang shang gi ra dang / na ra si ra dang / thal chen gyi thig les brgyan te/ sro tsa a~M dza na dang / dgug cing g.yab pa'i dam rdzas/ mchog gi ha sta dang / brta 
</page>

 <page>
<ph>438</ph><p>099-219b</p>
sha ril dang / shun chen gyi 'breng ba/ 'dre brdab pa'i lcag dang / rkang gi gling bu bud cing ku sha'i glu blang / mchog gi tshar ma dang / shun chen gyi g.yang gzhi bting la/ gu gul gyi mgo ma yeng gis bkus la/ rak+ta'i thig le dgu byas te/ mtshon re re'i steng du ta krid brgyad 
gzhag go/ /byA g+h+ra tshar ma'i g.yang gzhi ta kis gyon la/ mdud la ba dan phyar nas thogs te/ dkyil 'khor yang 'khor lo rtsibs brgya da/ dbus su zla gam dmar po gcig bris nas/ de'i steng du sman spungs la/ sgrub pa po yab yum yang sbyor ba tshul bzhin du bgyi/ 
lha mo bcu drug gi bsnyen pa brgya rtsa brgyad yan chad gdon no/ /de nas byin dbab cing / dbab pa'i phyag rgya yang bya'o/ /g.yab mo'i brda la sogs te brda sna tshogs dang / thabs kyi rdo rje badzra sha rI raM la sogs pa dang / yang na mchog gi lag pa g.yon gyis/ sman dgug cing 
g.yab cing / 'khar gzhong gi nang du bsres te bcogs la sman b+han+d+ha'i nang du blugs la/ rdo rjes dkrug cing glu dang gar dang rnga dang / dam pa'i tshig gis bstod do/ /spos kyis bdug cing gar gyi bro thags dang / rdo rje 'gros kyis dkyil 'khor du/ bdud rtsi dbus su 
bzhag la bskor ro/ /de nas ngos ngos nas kyang che ba'i yon tan brjod do/ /yang zhi ba'i lha'i dkyil 'khor yang / /rigs so so'i yig 'bru kun sman la bstim zhing 'di brjod do/ /o~M a mr-i ta sarba ma hA yo ga hU~M/ o~M badzra sarba sa ma ya hU~M/ o~M ma hA 
sarba a mr-i ta ma hA su kha hrIH/ o~M sarba e shud+he/ kro ng+hI shwa ri/ sarba shod+ha ya/ o~M AHhU~M badzra a mr-i ta hu~M hrIHtha zhes rab tu yang bzlas so/ /de nas hom dang sbyin sreg dang / me'i phud kyang nang du blugs so/ /de nas sems sbyang ba'i sman/ leng leng hwa dang / 
shel ga pur dang / snying zho sha dang / mkhal ma zho sha dang / gla gor zho sha dang / shu dag ku be ra dang / shu dag pra me dang / shu dag nab se dang / ra sa ya na dang / ra sa ya na ta na dza ya dang / khrus mkhan ut+pa la'i thig les brgyan la/ gdod sman bsre zhing sbyar 
</page>

 <page>
<ph>439</ph><p>099-220a</p>
nas/ dkrugs la b+han d+ha ra stsal te/ b+han d+ha gnyis kha sbyar la/ dar gyis bcings la/ mtshams su rgyas btab la/ gzod dkyil 'khor zla gam gyi dbus su gzhag go/ /sngags dgu pa 'dzab du drang ngo / /'di mgo mjug tu tshogs kyi mchod 
pa bar mi bcad/ mdzad pa bcu gnyis kyi 'phro 'du yang bya/ sman bsgrub pa'i don dang / sbyar thabs bstan pa'i lung dang / las kyi rim pa'i skul tshig dang / yo byad du byas pa'i rnams bdud rtsi chen po mchog gi lung las bdud rtsi bum pa'i lung gi bam po 
bdud rtsi 'bum sde las 'byung ba'i don/ bam po chen po bdun pa// //rgya gar skad du/ b+ha ga bAn many+dza shrI tIk+Sh+NA na maHsing+ng+ha~M/ bod skad du/ bcom ldan 'das 'jam dpal rnon po la phyag 'tshal 
lo/ /de nas bcom ldan 'das dpal nyid sku rdo rje lta bu byang chub kyi dgongs pa nyid la bzhugs pa la/ bcom ldan 'das byang chub kyi sems rdo rje kun du bzang po ni/ dus gsum 'du 'bral med pa'i/ yum gyi tshal chen po na dgongs pa chos kyi dbyings 
zhi ba chen po la bzhugs so/ /rigs lnga bde bar gshegs pa rnams kyang / gsang ba'i yum bzhi dang / 'khor byang chub sems dpa'i tshogs dang / sems ma'i tshogs/ rdo rje dbyings kyi dkyil 'khor na/ sras mchog dam pa nye ba'i 'khor/ rigs kyi rgyal po 
ma lus pa rnams dang / tshangs pa chen po rnams dang / drang srong chen po dang / lha dang klu dang / li ts+tsha bI la sogs pa'i mi rnams kun la dpal kun du bzang pos bka' stsal pa/ nan tan gyis ni brtson 'grus bskyed/ /the tshom med na nges par 'grub/ /bdud rtsi chen po rnam lnga 'di/ /
spyad cing bcangs pa'i yon tan dang / /rang bzhin dang ni ngo bo dang / /mthu dang byin gyis brlabs kyis 'grub/ /mi brjed rgyun gyi ting nge 'dzin/ /nges par bsgrub pa'i yon tan ni/ /nges pa'i man ngag gsum du bstan zhes bka' stsal nas/ sdud pa po chos kyi don/ 'jam dpal 
</page>

 <page>
<ph>440</ph><p>099-220b</p>
rnon po la gtad do/ /de nas 'phags pa 'jam dpal gyis/ rdo rje dbyings kyi dkyil 'khor gyi lha 'khor tshogs rgya mtsho dang bcas pa rnams la 'di skad brjod do/ /e ma hoHsangs rgyas kun du bzang / /gsang chen thig le nyid la rdzogs/ /ma rig mun sel ye shes sgron/ /dpa' 
bo khyod la skyabs su mchi'o/ /rang 'byung dri med bdud rtsi 'di/ /sangs rgyas kun gyis bsngags pa'i mchog /mi shes dri ma kun bcom nas/ /nges pa'i dbyings la 'god mdzad pa/ /gnyis med gus pas phyag 'tshal lo/ /snang mdzad rdo rje rgyal spyan dang / /mi bskyod nyi ma snang 
mtha' yas/ /don yod bdud rtsi 'khyil pa la/ /dgyes shing gus pas phyag 'tshal lo/ /dbyings phyug yum gyi tshogs rnams la/ /dga' ba'i yid kyis 'dud phyag 'tshal/ /lag na rdo rje rgyal po dang / /kun bzang blo gros chen po dang / /don rab sa snying la sogs la/ /rab 
tu gus pas phyag 'tshal lo/ /nam mkha'i 'jig rten dbang po dang / /'gro ba 'dzin mchog dam pa la/ /gnyis med gus pas phyag 'tshal lo/ /dag la rang bzhin dri med sku/ /tshul bzhin phreng ba dbyangs dang gar/ /spyod mchog dga' sdug phyag 'tshal lo/ /bdug pa me tog 
mar me ho/ /gzugs mchog mnyes mdzad lha mo la/ /mos pas 'dud cing phyag 'tshal lo/ /rig byed tshogs kyi bdag po mchog /rdo rje srin po 'dul mdzad pa/ /khro rgyal yab yum 'khor bcas la/ /gus pas bstod de phyag 'tshal lo/ /de nas 'khor rgyal ba rgya mtsho dang 
bcas pa rnams kyis legs so legs so/ /a la la hoHzhes brjod nas gnang ngo / /de nas dbang byin te/ 'phags pa byang chub sems dpa' sems dpa' chen po khyod kyis/ thams cad bdud rtsi'i rang bzhin la/ mkhyen rab dang pos kun gyi mchod pa chen po mdzad do/ /de 
yang nyid kyis nyid la mchod de/ 'di man chad ye shes kyi lha rnams kyis ting nge 'dzin byang chub kyi sems bdud rtsi chen por thim nas/ mnyam pa nyid kyi dbyings la mi snang bar byas nas/ ma hA su kha la sbas te bzhugs pa las/ de nas bcom ldan 'das dpal kun 
</page>

 <page>
<ph>441</ph><p>099-221a</p>
du bzang po dang / rigs lnga bde bar gshegs pa rnams kyis 'phags pa 'jam dpal la bka' stsal pa/ byang chub sems dpa'i mkhyen rab kyi dang po khyod la/ da nged kyi chos 'di bsdus te bshad do/ /'jam dpal rdo rje chos 'di lta ste/ e ma hoHgsang ba las 
byung ba'i/ /ma rig mun sel sgron ma'i mchog /dpa' bo khyod la skyabs su mchi'o/ /nan tan gyis ni brtson 'grus byos/ /zhes pa dang / 'jam dpal bdud rtsi 'di'i chos kyi don ni/ dper na me dang 'dra ste/ chung ste rdul tsam nas che ste srid pa'i ri bo yang sreg go/ /de bzhin 
du bdud rtsi 'di ni dper na nyi ma dang 'dra ste/ nyi ma'i 'od zer chen po ni 'dzam bu gling du thog ma nyid du ri'i rgyal po chen po brgyad la snang bar byed do/ /de'i 'og tu kho ra khor yug tu snang bar byed do/ /de'i 'og tu ri bo che rnams la snang bar byed do/ /de'i 'og tu ri nag po 
rnams la snang bar byed do/ /de'i 'og tu gangs ri mthon po rnams la snang bar byed do/ /de'i 'og tu 'dzam bu gling 'dir sa phyogs dma' ba rnams la snang bar byed do/ /nyi ma'i 'od zer chen po de la/ blang dor med de mi rtog mi sems so/ /rnam par yang mi rtog mi 
sems so/ /rdo rje chos dang 'jam dpal nyi ma'i 'od rnams ni/ dbri bskol med do/ /de bzhin du sems can gyi rnam par shes pa la yang / de dang 'dra ste dbri bskol med do/ /phye ba dang bskyed pa dang / bskyungs pa yang med do/ /de bzhin du chos bdud rtsi 'di yang bsam 
gyis mi khyab pa'i dbyings su bstan pa yin pa'i phyir/ bdud rtsi chen po 'di dbu las bsam gyis mi khyab pa bstan zhes smos pa yin no/ /de bzhin du chos bdud rtsi chen po'i lung 'di yang ma skyes mi 'gag mi rtog pas/ mtshan dang mtshan ma med pa dang / mi gnas pa 
la rnam par khyab ste gnas so/ /de bzhin du chos bdud rtsi chen po 'di yang nyi ma'i 'od zer dang 'dra bar kun la khyab par gnas te/ skal ldan rigs lngas 'byung ba lnga la khyab cing / 'byung ba lnga nyid rigs kyi yum lnga'i tshal chen po ste/ yum lnga dang yab lnga 
</page>

 <page>
<ph>442</ph><p>099-221b</p>
yang gdod nas dag ste/ nyi ma'i 'od bzhin du shar ro/ /de nas bcom ldan 'das kyis 'khor rgyal ba rgya mtsho rnams la bshad do/ /de nas bcom ldan 'das kyis 'khor rgyal ba rgya mtsho rnams la khyab bo/ /de nas srid pa'i 'jig rten du mi mjed kyi bdag po tshangs 
pa'i lha rnams dang klu rnams la khyab bo/ /de nas mi'i byang chub sems dpa' rnams dang rim pas nam mkha'i nyi ma bzhin khyab cing shar ba ste/ thugs rje'i bdud rtsi 'di yang srid pa gsum du nyi ma bzhin du shar bar bya ste/ 'jam dpal stong gsum gyi 
stong chen po'i 'jig rten gyi khams na/ sangs rgyas kyi zhing phra rab snyed la bsam gyis mi khyab pa'i lus phul bas ni/ bdud rtsi chen po 'di lus la bcangs pa bsod nams che'o/ /'jam dpal dus gsum gyi sangs rgyas kyi zhing yongs su sbyang ba bas 
ni/ bdud rtsi 'di lus kyi mgul du btags pa 'bum gyi char yang mi phod do/ /'jam dpal bskal pa gang+gA'i klung gi bye ma snyed kyi sangs rgyas rnams la spyi bos bkur zhing phyag bya ba'i don ni/ bdud rtsi chen po 'di spyi bo la bkur ba'i yon tan ni/ sangs 
rgyas thams cad bkur ba yin no/ /'jam dpal bskal pa stong gi bar du sems can gyi don bya ba bas ni/ bdud rtsi chen po 'dis lan cig gis 'gro ba'i don byas pas/ dmyal khams brgyad kyi 'jig rten yang thar pa'i lam du 'dren pa yin no 
zhes gsungs pa dang / de nas bcom ldan 'das kyis tshigs su bcad de bka' stsal pa/ bdud rtsi chen po'i rang bzhin ni/ /kha dog dbyibs dang mtshan ma med/ /'gog pa med cing dbye ba'ang med/ /rtsa ba med cing rten pa'ang med/ /bdud rtsi che la brjod pa 'ang 
med/ /nyon mongs dug dang bdud bzhi bcom/ /dri med dag pa'i byang chub sems/ /nges don de la 'dud par byos/ /de nas bcom ldan 'das dang dam pa'i chos bdud rtsi'i lung 'di la 'phags pa 'jam dpal gyis slar la lan gsum du bstod pa/ nam mkha'i 
</page>

 <page>
<ph>443</ph><p>099-222a</p>
mtshan nyid sangs rgyas te/ mtshan nyid med pas nam mkha' 'dra'o/ /bya ba med pas grol ba ste/ /bdud rtsi mchog la phyag 'tshal lo/ /chu zla bzhin du dri bral bas/ /thams cad rtog pa yongs su spangs/ /bdag tu 'dzin med rnam par dag /bdud rtsi rgyal la phyag 
'tshal lo/ /dus gsum chos kyi dbyings dang mnyam/ /bdud dang ngan song gsum las thar/ /len pa med cing gtong ba'ang med/ /dri med dag pa'i byang chub sems/ /bdud rtsi mchog la phyag 'tshal lo/ /dus gsum sangs rgyas bskyed pa'i rgyu/ /khams gsum sems 
can 'dren pa'i dpal/ /'gro ba drug gi sgrib sbyong ba/ /bdud rtsi rgyal la phyag 'tshal lo/ /de skad ces gsol nas/ phyi nang gi snod bcud ril sman ras ya na dang / bdud rtsir gnas so zhes lung dang man ngag dag tu bsdus te bka' stsal pa'o// //bdud rtsi chen po 
mchog gi lung / lung gi rgyal po chen po rtog pa'i mchog las 'khor lo bskor ba'i nang nas lung gi bam po chen po brgyad pa'i 'grel ba chen po'i don/ bam po chen po brgyad pa rdzogs s+ho// //spyir bdud rtsi 'bum sde las myur shas tsam cig bi ma la mi tras bshad cing / 
lots+tsha ba dz+nyA na ku ma ras bsgyur ba'o/ /rdo rje yang dbang gter gyi lags rdzogs s+ho// //</page>




</text>
