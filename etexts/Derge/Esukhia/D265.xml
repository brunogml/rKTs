
<text>



 <page>
<ph>527</ph><p>067-264a</p>
@#/ /sangs rgyas dang byang chub sems dpa' thams cad la phyag 'tshal lo/ /'phags pa rtogs pa chen po yongs su rgyas pa'i mdo las/ phyag 'tshal ba'i cho ga dang / 
mtshan nas brjod pa'i yon tan gyi gleng gzhi dang / dus gsum gyi de bzhin gshegs pa rnams kyi mtshan dang / mdo sde bcu gnyis dang / byang chub sems dpa' rnams kyi mtshan nas brjod cing phyag 'tshal ba dang / bshags pa'i le'u rnams 'byung ba nyi tshe bcos shing bsgyur ba/ de nas 
phyogs bcu nas lhags pa'i byang chub sems dpa' rnams kyis lhan cig tu thal mo sbyar te/ bcom ldan 'das la gsol pa/ bdag cag rnams phyogs bcu'i sangs rgyas de dag gi mthu dang byin gyi rlabs kyis 'jig rten gyi khams 'dir mchis te bcom ldan 'das kyi zhal mthong la/ theg pa 
chen po'i chos thos nas bdag cag dang / lha dang mis mdo sde gsung rab 'di len cing 'dzin pa dang / 'chang bar gsol te/ gnang bar 'tshal na bcom ldan 'das yongs su mya ngan las 'das pa'i slad na yul khams 'di dang / phyogs gzhan du ri dang / tshal dang / shing drung gi rig 
sngags 'chang ba'i gnas dang / grong dang / grong khyer dang gnas dang / khyim dang / dgon pa'i gnas dang / dur khrod dang / shing drung dang / bla gab med pa dang / mchod rten dang / gtsug lag khang dang / dge 'dun gyi kun dga' ra ba dang / mi mang po 'du ba chos bshad pa'i gnas dang / mi phal gyi 
gnas dang / mir gyur pa thams cad la rgya cher khyab par bstan te rgyun mi 'chad par bgyi'o/ /de ci'i slad du zhe na/ dam pa'i chos yun ring du gnas na ngan 'gro rnams kyang gtan du bkag pa'i slad du'o/ /de ji lta zhe na/ bcom ldan 'das kyi bstan pas sems can dmyal ba'i sgo bkum zhes thos te/ chos 
kyi gzhung 'di las tshig 'bru gcig tsam kha ton du bton na lha rnams kyang dga' zhing mgu ste/ rtag tu bsnyen zhing mchis nas rang yang dge ba spyod par bgyid lags so/ /mi la la dag kyang rtogs pa chen pos yongs su rgyas pa'i chos kyi gzhung 'di thos nas dga' zhing mgu la mos shing gus 
</page>

 <page>
<ph>528</ph><p>067-264b</p>
te yi ger 'dri la 'don cing klog pa dang / 'dzin cing 'chang la phyag 'tshal te chos kyi gzhung 'di las bstan pa'i de bzhin gshegs pa 'ga'i mtshan dang / byang chub sems dpa' 'ga'i ming nas brjod na yang mi des da ltar gyi tshe 'di la bde zhing skyid pa dang / sdig pa mi dge ba mi 'byung la/ 
nam 'gum pa'i tshe na yang bdag cag byang chub sems dpa' rnams dang / lha rnams kyis de'i sngon du shul 'dren cing sangs rgyas kyi zhing yongs su dag pa dag mthong la/ dad nas gnas gcig tu skye bar 'gyur ro/ /de ci'i slad du zhe na/ chos kyi gzhung 'di len cing yongs su bzung ba'i 
slad du'o/ /mdo sde 'di len cing yongs su 'dzin pa ni sangs rgyas kyi sku yongs su 'dzin pa lags so/ /de bzhin gshegs pa'i sku yongs su 'dzin pa de ni byang chub sems dpa' lags te/ de bas na bdag cag dang slob pa gcig ste/ rgyu de'i slad du chos kyi gzhung 'di yongs su 
bzung bas gnas gcig tu skye zhing gcig gis gcig mi spong zhing mi 'bral bas smon lam gcig pa lags so/ /de nas yang lha ma srin rnams kyi rgyal po dang tshangs pa chen po'i rgyal po dang sum cu rtsa gsum gyi lha rnams dang / 'jig rten skyong ba phyogs bzhi'i rgyal po chen po bzhi dang / 
phyag brnyan lag na rdo rje dag dang / sde dpon chen po la sogs pa dang klu'i rgyal po dga' bo dang bsnyen dga' bo dang / lha ma yin gyi rgyal po dang / nam mkha' lding gi rgyal po dang / mi'am ci'i rgyal po dang / bu dgu ma'i lha dang / ri'i lha dang / shing gi lha dang / 'bab chu'i lha dang / 
mtsho'i lha dang / sa'i lha dang / me'i lha dang / rlung gi lha la sogs pa'i rgyal po dang de dag la sogs pa tshad med grangs med pa dag dang / lha chen po rnams dang 'khod pa las langs te/ gdong dang spyi bos phyag 'tshal nas thal mo sbyar te rjes dang gus par bcas pas bcom ldan 'das la 
gsol pa/ bcom ldan 'das bdag cag la sogs pas slan chad rtag tu bcom ldan 'das kyis gsungs pa'i rtogs pa chen pos yongs su rgyas pa'i chos kyi gzhung 'di yongs su bzung ste/ mdo sde 'di gang na gnas par bdag cag lha'i rgyal po rnams rtag tu de'i mdun du mchis te/ gtsang 
</page>

 <page>
<ph>529</ph><p>067-265a</p>
zhing dag par bgyis la/ mchod rten gyi nang ngam/ mi phal gyi gnas sam/ dben pa'i phyogs gang na gnas sam/ yang na mdo sde 'di gtsang sbra ma phyed pa'i yan lag gis 'dzin kyang rung / bdag cag gis mi de la mi rigs pa'i gnod pas mi tshugs par 
bgyi'o/ /de mchis pa'i gnas khyim gyi rim gro yang bgyi'o/ /bdag cag lha'i rgyal po la sogs pa thams cad kyis de phan tshun mchi na yang de'i mdun du 'dren cing shul sel ba dang / ci 'tshal ba bsgrub par bgyi'o/ /de phyogs bzhi dag tu mchis na yang sgrib cing chags pa ma mchis 
la/ rtag tu dge ba'i chos mthong zhing tshe rjes na lha'i nang du skye ba dang / de'i bsod nams kyis sangs rgyas 'byung ba dang mjal zhing theg pa chen po las mi nyams par bgyi'o/ /de nas bcom ldan 'das kyis byang chub sems dpa' sems dpa' chen po de dag dang / lha ma srin 
rnams kyi rgyal po la sogs pa de dag la bka' stsal pa/ de de bzhin no/ /de de bzhin te/ khyod kyis smras pa de bzhin te/ chos kyi gzhung 'di lta bu 'di thos par yang dka' na rtogs par lta smos kyang ci dgos/ chos kyi gzhung 'di len cing 'dzin la 'don cing klog par byed na/ 
gtsang sbra dang khrus kyis dag cing dad par byas la/ gos gtsang ma bgos te gnas gtsang mar byas la/ dar gyi bla redang ba dan la sogs pas gnas kyi nang bzang por byas te brgyan la/ spos mchog tu dri zhim pa tsan dan dang / phye ma dag gis byug pa dang / spos rnam pa mang 
po bsregs nas phyag 'tshal te/ nyin zhag gcig la nyin lan gsum mtshan lan gsum du de lta bur/ nyin zhag bdun gyi bar du chos kyi gzhung 'di klog cing 'don te sems dang yid mi g.yeng ba dang / dran pa mi g.yel zhing gcig tu brtan pa dang / bsam pa drang ba dang / dran 
pa nye bar gzhag cing 'gro ba dang len cing 'dzin pa ma 'khrul pa dang / spyod lam brtan pa dang / 'don cing zlos pa phyin ci ma log pa de lta bu'i tshul du mdo sde 'di las bstan pa'i de bzhin gshegs pa rnams dang / mdo sde bcu gnyis dang / byang chub sems dpa' rnams kyi 
</page>

 <page>
<ph>530</ph><p>067-265b</p>
mtshan nas brjod cing klags la/ mos shing gus pas de ltar phyag 'tshal zhing 'chang ba ni mdo sde 'di las bshad pa bzhin du sdig lci ba thams cad yang dag par bsal bar 'gyur ro/ /de ci'i phyir zhe na/ rtogs pa chen pos yongs su rgyas pa'i chos kyi gzhung 'di ni phyogs 
bcu'i sangs rgyas thams cad kyis kyang spyad cing sbyangs la/ byin gyis brlabs nas yongs su bzung ba ste/ sangs rgyas thams cad kyi ni yum mo/ /mdo sde rnams kyi ni rgyal po'o/ /mchog gi gzhung gi ni mdzod do/ /byang chub sems dpa' rnams kyi ni lam mo/ /rtogs pa chen 
pos yongs su rgyas pa 'di mchog tu zab pa'i chos kyi gzhung gi snying po'o/ /gcig tu dper na 'jig rten na chen po bzhi la sogs pa rnam pa drug dang mtshungs shing bsam gyis mi khyab ste/ drug gang zhe na/ sa chen po dang / chu chen po dang / me chen po dang / rlung chen po ste chen po 
bzhi dang / nyi ma dang stong pa ste drug go /de la mdo sde 'di ni dper nas chen po dang 'dra bar gtsang sme dang / bzang ngan che chung thams cad theg pa yin no/ /yang mdo sde 'di ni dper na chu chen po dang 'dra bar mi gtsang ba'i ljan ljin dang / dri ma thams cad dag par 'khru ba yin no/ /
yang mdo sde 'di ni dper na me chen po dang 'dra bar las dang nyon mongs pa'i dri ma mi gtsang ba'i sbar sbur thams cad sreg pa yin no/ /yang mdo sde 'di ni dper na rlung chen po dang 'dra bar las dang nyon mongs pa'i dri ma mi gtsang ba'i phyag dar thams cad 'thor zhing 'bud pa yin no/ /yang mdo sde 
'di ni dper na nyi ma dang 'dra bar ma rig pa'i mun nag thams cad kun tu snang bar byed pa yin no/ /yang mdo sde 'di ni dper na nam mkha' stong pa dang 'dra bar dngos po ma lus pa thams cad go 'byed cing shong bar byed do/ /theg pa chen po'i mdo sde rtogs pa chen pos yongs su rgyas pa'i 
mdo sde 'di rgya che ba ni zla med pa yin te/ byang chub sems dpa' man chad nyan thos dang / 'dod pa dang gzugs dang / gzugs med pa la thug pa thams cad shong bar byed do/ /de bas na khyed kyis mdo sde 'di long la yongs su bzung ba dang / rgya cher spel zhing khyab par 
</page>

 <page>
<ph>531</ph><p>067-266a</p>
gyis shig /mdo sde 'di la mos shing gus par gyis te/ khyed la sogs pa byang chub sems dpa' sems dpa' chen po rnams kyis rtag par sangs rgyas kyi ye shes khong du chud la/ de bzhin gshegs pa'i ngo bo nyid mthong bar gyis shig /khyed lha'i rgyal po 
dag mdo sde 'di len cing yongs su 'dzin pa rnams kyis rtag tu nga dang ma byon pa'i sangs rgyas thams cad mngon par rdzogs par byang chub ste/ chos kyi 'khor lo chen po bskor ba mthong bar gyis shig /de nas 'khor mang po 'dus pa'i nang nas byang chub sems dpa' mos pa'i mtshan zhes bya ba stan 
las langs te/ gos legs par bgos nas bcom ldan 'das kyi zhabs la spyi bos phyag 'tshal te/ bcom ldan 'das la 'di skad ces gsol to/ /bcom ldan 'das bdag cag la sogs pas skye bo mang po la sma na pa dang bde ba'i slad du gsol zhing zhu na gnang ba'i skabs dbye 
bar gsol/ de nas bcom ldan 'das kyis byang chub sems dpa' mos pa'i mtshan la bka' stsal pa/ mos pa'i mtshan khyod kyis skye bo mang po la phan pa dang bde ba'i phyir zhu ba zhus pa legs so legs so/ /khyod kyis ci dang ci zhus pa nyon cig dang ngas khyod la bshad par bya'o/ /
khyod kyis zhus pa yang dpag tu med pa'i skye bo la phan pa dang bde ba'i phyir ro/ /de nas bcom ldan 'das la byang chub sems dpa' mos pa'i mtshan gyis 'di skad ces gsol to/ /bcom ldan 'das bdag dran pa sngon 'das pa'i dus na/ bcom ldan 'das rin chen gtsug tor can 
zhes bgyi ba de'i mtshan lan cig thos pa tsam gyis kyang lhar skye ba thob bo/ /slad kyis yun mi ring ba zhig na/ rgyal po lha'i dbang phyug 'od ces bgyi ba'i yul khams dgon pa'i nang zhig la lu ma chen po zhig mchis pa'i chab skams te de'i nang na chab nya stong phrag bcu zhig gdugs kyis 
gdungs nas 'gum du nye ba zhig mchis pa la/ tshong dpon gyi bu chu 'bebs zhes bgyi ba zhig gis chab nya de dag mthong ba dang / snying rje ba'i sems skyes te/ chab dang zas kyi sbyin pa stsal nas dgung mang po mi thub cing 'tsho ba yun mi ring bar 'tshal te/ de nas tshong dpon gyi bu 
</page>

 <page>
<ph>532</ph><p>067-266b</p>
chu 'bebs kyis bcom ldan 'das rin chen gtsug tor can gyi mtshan lan gsum brjod pas nya de rnams kyis thos pas tshe 'phos ma thag tu sum cu rtsa gsum gnam gyi lhar skyes so/ /de lta bas na bcom ldan 'das 'khor 'di dag dang / ma 'ongs pa'i skye bo rnams la sman pa'i slad du/ bcom 
ldan 'das rnams kyi mtshan bstan cing bsgrags par gsol/ bcom ldan 'das shAkya thub pa'i mtshan kyang thos na dpag tu ma mchis shing / brjod du ma mchis pa'i skye bo mang po la sman pa dang / bde ba thob cing rtag tu longs spyod phun sum tshogs pa dang ldan pa dang / dpag tu ma mchis 
pa'i bsod nams kyi gter rnyed cing de bzhin gshegs pa'i bdag nyid kyang mngon sum du rtogs par 'gyur ba'i slad du gsol pa dang / tshul khrims kyi rtsa ba nyams shing nyon mongs pas 'khrul pa'i sems can rnams yongs su thar bar 'gyur ba'i slad du bstan par gsol/ de nas bcom ldan 
'das kyis byang chub sems dpa' mos pa'i mtshan la bka' stsal pa/ rigs kyi bu gal te ngas phyogs bcu'i sangs rgyas thams cad kyi mtshan rdzogs par bstan na bskal pa khri phrag brgya stong gi bar du bstan kyang rdzogs pa'i mtha' med do/ /chu thams cad kyi thigs pa'i grangs ni 
bgrang zhing shes par rung gi sangs rgyas thams cad kyi mtshan ni bgrong zhing shes par mi nus so/ /ri rab lhun po rnams kyang srang la gzhal zhing bgrang bar rung gi /sangs rgyas bcom ldan 'das thams cad kyi mtshan ni brjod cing shes par mi nus so/ /'jig rten thams cad kyi rdul 
thams cad ni bgrang zhing shes par rung gi sangs rgyas bcom ldan 'das thams cad kyi mtshan ni brjod cing shes par mi nus so/ /nam mkha'i khams dang mtha' ni shes par rung gi sangs rgyas bcom ldan 'das thams cad kyi mtshan ni brjod cing shes par mi nus so/ /de lta bas na ngas khyod la 
dus gsum gyi sangs rgyas bcom ldan 'das rnams kyi mtshan mdo tsam zhig bstan te/ de gang zag la la'i rna bar lan cig tsam thos na mi de tshe 'phos ma thag tu lha'i gnas su skye'o/ /thos nas mos pa dang / gus pa byas la yi ger bris sam/ mtshan nas brjod cing phyag 'tshal na/
</page>

 <page>
<ph>533</ph><p>067-267a</p>
'khor ba dpag tu med pa'i sdig lci ba 'byang ste/ bsod nams tshad med pa thob pas gang zag de dus zad na'ang phyogs bcu'i sangs rgyas kyi zhing du yid la smon pa bzhin du skye ste/ nga yang mthong la ma 'ongs pa'i bskal pa bzang po'i sangs rgyas rnams kyang mthong bar 'gyur ro/ /
de nas bcom ldan 'das kyis 'khor mang po rnams la bka' stsal pa/ khyed la sogs pa rnams chos thos par 'dod na/ tshul bzhin du gos legs par bgos pa/ lus bsrang ste sems mi g.yeng zhing / dran pa mi g.yel bar shin tu yid la byos te/ sems rtse gcig tu 
bsdus la phyag tshol cig /de bzhin gshegs pa ri rab mar me'i rgyal po la gus par phyag 'tshal lo/ /de bzhin gshegs pa rin chen rgyal po la gus par phyag 'tshal lo/ /de bzhin gshegs pa rin chen rgyal ba la gus par phyag 'tshal lo/ /de bzhin gshegs pa snang 
ba mtha' yas la gus par phyag 'tshal lo/ /de bzhin gshegs pa rnam par gzigs la gus par phyag 'tshal lo/ /de bzhin gshegs pa rin chen mang la gus par phyag 'tshal lo/ /de bzhin gshegs pa shAkya thub pa la gus par phyag 'tshal lo/ /de bzhin gshegs pa chos thams 
cad bsdus shing 'dzin pa la gus par phyag 'tshal lo/ /dpag cing gzhal ba las 'das pa la gus par phyag 'tshal lo/ /zla dang dpe med pa la gus par phyag 'tshal lo/ /chos mu med pa la gus par phyag 'tshal lo/ /bsam dpag dka' ba la gus par phyag 'tshal lo/ /
stobs kyi stobs la gnas pa'i stobs la gus par phyag 'tshal lo/ /stobs bcu dang mi 'jigs pa la gus par phyag 'tshal lo/ /khams gsum na btsun pa la gus par phyag 'tshal lo/ /thams cad kyi lam ston pa chen po la gus par phyag 'tshal lo/ /nyon mongs pa'i 'ching ba 
thams cad gcod par mkhas pa la gus par phyag 'tshal lo/ /pha rol gyi mthar phyin pa la gus par phyag 'tshal lo/ /'jig rten rnams las thar cing grol ba la gus par phyag 'tshal lo/ /'chi 'pho ba'i lam dang yongs su bral ba la gus par phyag 'tshal lo/ /ting nge 'dzin 
</page>

 <page>
<ph>534</ph><p>067-267b</p>
gyi rnam par grol ba mngon du brnyes pa la gus par phyag 'tshal lo/ /nam mkha' ltar ci la yang mi gnas pa la gus par phyag 'tshal lo/ /mang po'i nang na chos kyi rgyal po chen po la gus par phyag 'tshal lo/ /bdud bzhi'i tshogs bcom pa la gus par phyag 'tshal lo/ /bu gcig 
pa'i pha ltar byams pa chen po la gus par phyag 'tshal lo/ /tshe rabs gar byung gar skyes kyang sangs rgyas thams cad mthong zhing de bzhin gshegs pa'i rang bzhin mngon par rtogs la mya ngan las 'das pa chen po nyid du phyin par smon to/ /de ci'i phyir zhe na/ lus can thams cad gang la 
yang de bzhin gshegs pa'i snying po yod pa'i phyir ro/ /'khor mang po rnams sor mo bcu'i thal mo sbyar te/ sems rtse gcig tu gus par mchod cing / legs par nyon la yid la zung shig /ngas phyogs bcu dus gsum gyi sangs rgyas rnams kyi mtshan brjod pas/ mtshams 
med lnga po'i sdig las kyang / /rnam par grol bar sems bskyed cig /dge ba'i rtsa ba med pa yi/ /mi de'i phyir yang ngas bshad de/ /de yis rtogs par ma nus kyang / /sa bon tshig par rang 'byung ngo / /yang dag bden pa 'ba' zhig yod/ /theg pa chung ngu'i mtshan bsal na/ /
theg pa chen po de nyid yod/ /theg pa rnam gnyis bsal bas na/ /theg pa gcig pu kho na yod/ /dge ba'i rtsa ba med pa'i mis/ /tshig 'di thos par mi 'gyur te/ /sangs rgyas grangs med sngon mchod pas/ /da ltar bcom ldan mtshan thos so/ /len cing 'dzin pa'i gang zag ni/ /
phyogs tsam las ni rnam grol te/ rnam dag sa la'ang bde bar gnas/ /da ltar nga yi chos 'di la/ /len 'dzin klog cing 'don pa dang / /bcom ldan mtshan la phyag byas shing / /sangs rgyas mdzad la bsgrubs pa yis/ /bdud tshogs las dang bral bar 'gyur/ /phas pham 
bzhi dang mtshams med lnga/ /'dod chen po yang byang gyur nas/ /ma 'ongs dus na mi de dag /byang chub 'tshang rgya gdon mi za/ /gang zhig mos par mi byed na/ /ngan song gsum du nges par ltung / /phyag 'tshal brtson zhing mos bskyed na/ /sangs rgyas grangs med mthong 'gyur 
</page>

 <page>
<ph>535</ph><p>067-268a</p>
bas/ /rtse gcig sems kyis phyag 'tshal rigs/ /sdig pa thams cad byang 'gyur te/ /de bas gus shing mos par gyis/ /de nas 'khor mang po rnams thal mo sbyar te/ lus dang sems nan tan du bsdus shing bzung nas mi g.yo zhing mi 'gyur bar lus kyi yan lag lnga sa la 
gtugs nas sems rtse gcig gis shin tu legs par nyan to/ /de nas bcom ldan 'das kyis mtshan nas brjod de bka' stsal pa/ snga ma 'das pa'i de bzhin gshegs pa dgra bcom pa yang dag par rdzogs pa'i sangs rgyas grangs med pa rnams la gus par phyag 'tshal lo/ /de bzhin gshegs 
pa nyi zla mar me snang stong phrag nyi shu la gus par phyag 'tshal lo/ /de bzhin gshegs pa mar me mdzad stong phrag sum cu la gus par phyag 'tshal lo/ /de bzhin gshegs pa rab tu rtogs chen ye shes rgyal ba la gus par phyag 'tshal lo/ /de bzhin gshegs pa rgyal bu bcu drug la 
gus par phyag 'tshal lo/ /de bzhin gshegs pa stong pa'i rgyal po la gus par phyag 'tshal lo/ /de bzhin gshegs pa rin chen mang la gus par phyag 'tshal lo/ /de bzhin gshegs pa gzi brjid dbyangs kyi rgyal po la gus par phyag 'tshal lo/ /de bzhin gshegs pa sprin 
dbang mar me'i rgyal po la phyag 'tshal lo/ /de bzhin gshegs pa dgongs pa shin tu rnam par dag pa la phyag 'tshal lo/ /de bzhin gshegs pa 'od grangs med pa la phyag 'tshal lo/ /de bzhin gshegs pa sprul pa'i sku thams cad la phyag 'tshal lo/ /de bzhin gshegs 
pa yon tan nyi zla ltar dang zhing snang ba la phyag 'tshal lo/ /de bzhin gshegs pa pad mo rnam dag yongs su mkhyen pa'i rgyal po la phyag 'tshal lo/ /de bzhin gshegs pa gtsang mas brgyan pa'i rgyal po la phyag 'tshal lo/ /de bzhin gshegs pa klu dbang rgyal po la phyag 'tshal lo/ /
de bzhin gshegs pa 'brug sgra'i sprin gyi rgyal po la phyag 'tshal lo/ /de bzhin gshegs pa 'brug sgra sprin dbyangs sngon gyi rgyal po ye shes pad ma la phyag 'tshal lo/ /de bzhin gshegs pa rin chen rgyal po la phyag 'tshal lo/ /de bzhin gshegs pa shing sA la'i rgyal po la phyag 
</page>

 <page>
<ph>536</ph><p>067-268b</p>
'tshal lo/ /de bzhin gshegs pa gzi brjid mchog rin chen rgyal po la phyag 'tshal lo/ /de bzhin gshegs pa 'od snang rnam dag rgyal po la phyag 'tshal lo/ /de bzhin gshegs pa gdon mi za ba'i 'od 'bum phrag brgya la phyag 'tshal lo/ /de bzhin gshegs pa 'od rgyang ring la 
phyag 'tshal lo/ /de bzhin gshegs pa nyi zla 'od la phyag 'tshal lo/ /de bzhin gshegs pa tsan dan dri la phyag 'tshal lo/ /de bzhin gshegs pa dge ri'i rgyal po la phyag 'tshal lo/ /de bzhin gshegs pa ri rab lha'i dbu rgyan la phyag 'tshal lo/ /de bzhin gshegs pa 
snang mdzad ri rab lhun mnyam la phyag 'tshal lo/ /de bzhin gshegs pa zla ba'i mdog la phyag 'tshal lo/ /de bzhin gshegs pa yang dag dgongs la phyag 'tshal lo/ /de bzhin gshegs pa dri ma med pa la phyag 'tshal lo/ /de bzhin gshegs pa blo gros rgya mtsho la phyag 
'tshal lo/ /de bzhin gshegs pa chags pa med pa la phyag 'tshal lo/ /de bzhin gshegs pa klu'i lha la phyag 'tshal lo/ /de bzhin gshegs pa mi g.yo ba'i sa la phyag 'tshal lo/ /de bzhin gshegs pa bai dUr+ya pad ma'i mchog la phyag 'tshal lo/ /de bzhin gshegs 
pa gser mdog la phyag 'tshal lo/ /de bzhin gshegs pa gser gyi snying po la phyag 'tshal lo/ /de bzhin gshegs pa 'od 'phro la phyag 'tshal lo/ /de bzhin gshegs pa dbang po 'bar la phyag 'tshal lo/ /de bzhin gshegs pa sa'i gdung la phyag 'tshal lo/ /
de bzhin gshegs pa zla ba'i gzugs la phyag 'tshal lo/ /de bzhin gshegs pa nyi zla'i dbyangs la phyag 'tshal lo/ /de bzhin gshegs pa rnam grol pad ma la phyag 'tshal lo/ /de bzhin gshegs pa 'od snang ba rgyan la phyag 'tshal lo/ /de bzhin gshegs pa blo gros rgya 
mtsho mngon par mkhyen pa la phyag 'tshal lo/ /de bzhin gshegs pa chu 'od la phyag 'tshal lo/ /de bzhin gshegs pa gsung chen la phyag 'tshal lo/ /de bzhin gshegs pa dri ma bral la phyag 'tshal lo/ /de bzhin gshegs pa skyo yid spangs la phyag 'tshal lo/ /de bzhin gshegs 
</page>

 <page>
<ph>537</ph><p>067-269a</p>
pa rin chen 'bar la phyag 'tshal lo/ /de bzhin gshegs pa gtsug mchog la phyag 'tshal lo/ /de bzhin gshegs pa rtsal gyi rgyal mtshan la phyag 'tshal lo/ /de bzhin gshegs pa shes rab yon tan 'dzin la phyag 'tshal lo/ /de bzhin gshegs pa nyi zla'i 'od zil 
gyis gnon pa la phyag 'tshal lo/ /de bzhin gshegs pa nyi zla bai dUr+ya'i 'od la phyag 'tshal lo/ /de bzhin gshegs pa nyi zla bai dUr+ya'i 'od bla na med pa la phyag 'tshal lo/ /de bzhin gshegs pa mchog dam pa la phyag 'tshal lo/ /de bzhin gshegs pa byang chub me tog la phyag 'tshal 
lo/ /de bzhin gshegs pa 'od snang zla 'od la phyag 'tshal lo/ /de bzhin gshegs pa nyi zla 'od la phyag 'tshal lo/ /de bzhin gshegs pa pad ma'i mdog rgyal po la phyag 'tshal lo/ /de bzhin gshegs pa chu zla'i 'od la phyag 'tshal lo/ /de bzhin gshegs pa the tsom rmugs pa sel la 
phyag 'tshal lo/ /de bzhin gshegs pa sdug bsngal spyod 'dul la phyag 'tshal lo/ /de bzhin gshegs pa mos pa rnam par dag pa la phyag 'tshal lo/ /de bzhin gshegs pa dge ri'i rgyal po la phyag 'tshal lo/ /de bzhin gshegs pa yongs su dge la phyag 'tshal lo/ /de bzhin gshegs 
pa byin gyis rlob la phyag 'tshal lo/ /de bzhin gshegs pa shes rab chos la phyag 'tshal lo/ /de bzhin gshegs pa ka la ping ka'i dbyangs la phyag 'tshal lo/ /de bzhin gshegs pa seng ge'i sgra la phyag 'tshal lo/ /de bzhin gshegs pa klu'i dbyangs la phyag 'tshal lo/ /de bzhin 
gshegs pa 'jig rten na bzhugs pa la phyag 'tshal lo/ /de bzhin gshegs pa dbang phyug la phyag 'tshal lo/ /de bzhin gshegs pa tshe dpag med la phyag 'tshal lo/ /de bzhin gshegs pa 'od mtha' yas la phyag 'tshal lo/ /de bzhin gshegs pa thogs med 'od la phyag 
'tshal lo/ /de bzhin gshegs pa 'od zla med la phyag 'tshal lo/ /de bzhin gshegs pa 'od 'phro rgyal po la phyag 'tshal lo/ /de bzhin gshegs pa rnam dag 'od la phyag 'tshal lo/ /de bzhin gshegs pa dga' ba'i 'od la phyag 'tshal lo/ /de bzhin gshegs pa shes 
</page>

 <page>
<ph>538</ph><p>067-269b</p>
rab 'od la phyag 'tshal lo/ /de bzhin gshegs pa 'od mi gcod la phyag 'tshal lo/ /de bzhin gshegs pa dpag med 'od la phyag 'tshal lo/ /de bzhin gshegs pa gzhal med 'od la phyag 'tshal lo/ /de bzhin gshegs pa nyi zla 'od las 'das pa la phyag 'tshal lo/ /
de bzhin gshegs pa mtshan bzangs gser mdog la phyag 'tshal lo/ /de bzhin gshegs pa ring du snang la phyag 'tshal lo/ /de bzhin gshegs pa rin chen snying po la phyag 'tshal lo/ /de bzhin gshegs pa gsung dpag tu med pa la phyag 'tshal lo/ /de bzhin gshegs pa 
bdud rtsi bro la phyag 'tshal lo/ /de bzhin gshegs pa klu'i rgyal po la phyag 'tshal lo/ /de bzhin gshegs pa rgyal ba'i stobs la phyag 'tshal lo/ /de bzhin gshegs pa seng ge'i sgra la phyag 'tshal lo/ /de bzhin gshegs pa dri ma med pa'i 'od la phyag 'tshal lo/ /de bzhin 
gshegs pa yon tan gtso bo la phyag 'tshal lo/ /de bzhin gshegs pa yon tan dam pa'i ri la phyag 'tshal lo/ /de bzhin gshegs pa mi'i rgyal po la phyag 'tshal lo/ /de bzhin gshegs pa bla med dam pa pad ma la phyag 'tshal lo/ /de bzhin gshegs pa 'jigs med stobs kyi rgyal po 
la phyag 'tshal lo/ /de bzhin gshegs pa klu dbang rgyal po la phyag 'tshal lo/ /de bzhin gshegs pa seng ge'i gzi brjid rgyal po la phyag 'tshal lo/ /de bzhin gshegs pa dbang phyug rgyal po la phyag 'tshal lo/ /de bzhin gshegs pa kun tu 'od la phyag 'tshal lo/ /de bzhin 
gshegs pa kun tu snang ba la phyag 'tshal lo/ /de bzhin gshegs pa kun tu gsal la phyag 'tshal lo/ /de bzhin gshegs pa bzangs mdog tsan dan dri la phyag 'tshal lo/ /de bzhin gshegs pa tsan dan bsung 'od la phyag 'tshal lo/ /de bzhin gshegs pa yid bzhin rgyal mtshan la phyag 
'tshal lo/ /de bzhin gshegs pa dkon mchog brtsegs rab dga'i snying po la phyag 'tshal lo/ /de bzhin gshegs pa brtson 'grus bla ma chen po la phyag 'tshal lo/ /de bzhin gshegs pa yid bzhin rgyal mtshan mar me'i 'od la phyag 'tshal lo/ /de bzhin gshegs 
</page>

 <page>
<ph>539</ph><p>067-270a</p>
pa shes rab sgron ma snang la phyag 'tshal lo/ /de bzhin gshegs pa yon tan rgya mtsho'i 'od snang la phyag 'tshal lo/ /de bzhin gshegs pa rdo rje sra brtan la phyag 'tshal lo/ /de bzhin gshegs pa gser 'od kun tu 'phro la phyag 'tshal lo/ /de bzhin gshegs pa rgyal 
ba'i brtson 'grus che la phyag 'tshal lo/ /de bzhin gshegs pa rab tu rtsal la phyag 'tshal lo/ /de bzhin gshegs pa thugs rje'i 'od la phyag 'tshal lo/ /de bzhin gshegs pa thugs rje'i stobs kyi rgyal po la phyag 'tshal lo/ /de bzhin gshegs pa byams pa'i snying po rgyal po la 
phyag 'tshal lo/ /de bzhin gshegs pa tsan dan dpung rgyan rgyal ba la phyag 'tshal lo/ /de bzhin gshegs pa bzang po'i gtso bo la phyag 'tshal lo/ /de bzhin gshegs pa dge ba'i blo la phyag 'tshal lo/ /de bzhin gshegs pa bkod pa'i rgyal po la phyag 'tshal lo/ /de bzhin 
gshegs pa gser ri rin chen gdugs la phyag 'tshal lo/ /de bzhin gshegs pa gser gyi pad mo'i 'od 'bar mtshan la phyag 'tshal lo/ /de bzhin gshegs pa 'od snang sgron chen la phyag 'tshal lo/ /de bzhin gshegs pa rin chen mkhas snang mnga' mdzad stobs kyi rgyal po 
la phyag 'tshal lo/ /de bzhin gshegs pa gser gyi pad mo'i 'od la phyag 'tshal lo/ /de bzhin gshegs pa nam mkha' rin chen pad ma'i 'od la phyag 'tshal lo/ /de bzhin gshegs pa bai dUr+ya bkod pa'i rgyal po la phyag 'tshal lo/ /de bzhin gshegs pa sku mdog kun tu ston 
pa'i 'od la phyag 'tshal lo/ /de bzhin gshegs pa ye shes 'od mi g.yo ba la phyag 'tshal lo/ /de bzhin gshegs pa bdud kyi rgyal po rnams btul ba la phyag 'tshal lo/ /de bzhin gshegs pa ye shes 'od stong la phyag 'tshal lo/ /de bzhin gshegs pa byams pa shes 
rab rgyal ba la phyag 'tshal lo/ /de bzhin gshegs pa byams pa 'od gsal la phyag 'tshal lo/ /de bzhin gshegs pa 'jig rten rnam dag 'od la phyag 'tshal lo/ /de bzhin gshegs pa yongs su dag pa'i 'od la phyag 'tshal lo/ /de bzhin gshegs pa rab zhi zla 'od la 
</page>

 <page>
<ph>540</ph><p>067-270b</p>
phyag 'tshal lo/ /de bzhin gshegs pa mchog btsan ye shes rgyal po la phyag 'tshal lo/ /de bzhin gshegs pa rin chen bla re mar me'i rgyal po la phyag 'tshal lo/ /de bzhin gshegs pa klu'i gdung bla ma'i ye shes gtso bo'i rgyal po la phyag 'tshal lo/ /de bzhin gshegs pa nyi zla'i 'od 
la phyag 'tshal lo/ /de bzhin gshegs pa nyi zla 'od 'phro la phyag 'tshal lo/ /de bzhin gshegs pa shes rab ba dan bkod pa'i rgyal po la phyag 'tshal lo/ /de bzhin gshegs pa dri med snying po la phyag 'tshal lo/ /de bzhin gshegs pa 'od snang mtshan la phyag 'tshal lo/ /de bzhin 
gshegs pa gser gyi 'od 'phro snang la phyag 'tshal lo/ /de bzhin gshegs pa gser gyi 'od snang ba'i snying po la phyag 'tshal lo/ /de bzhin gshegs pa seng ge'i sgra dbyangs dbang phyug sred med kyi bu la phyag 'tshal lo/ /de bzhin gshegs pa rgyal ba'i gsung mchog rgyal po la phyag 'tshal 
lo/ /de bzhin gshegs pa 'od rtag rgyal mtshan la phyag 'tshal lo/ /de bzhin gshegs pa spyan ras gzigs rgyal thabs brnyes la phyag 'tshal lo/ /de bzhin gshegs pa shes rab rgyal thabs brnyes pa'i na bza' la phyag 'tshal lo/ /de bzhin gshegs pa chos kyi mtshan nyid 
kyis dgongs pa'i rgyal po la phyag 'tshal lo/ /de bzhin gshegs pa ri rab 'od la phyag 'tshal lo/ /de bzhin gshegs pa me tog sum ban da'i 'od la phyag 'tshal lo/ /de bzhin gshegs pa me tog ud pa la'i 'od la phyag 'tshal lo/ /de bzhin gshegs pa brtson pas rgyal 
ba stobs kyi rgyal po la phyag 'tshal lo/ /de bzhin gshegs pa shes rab stobs kyi rgyal po la phyag 'tshal lo/ /de bzhin gshegs pa rab dga' 'khrugs med 'od la phyag 'tshal lo/ /de bzhin gshegs pa gsung dbyangs tshad med rgyal po la phyag 'tshal lo/ /de bzhin gshegs 
pa mkhas pa'i 'od la phyag 'tshal lo/ /de bzhin gshegs pa gser gyi rgya mtsho'i 'od la phyag 'tshal lo/ /de bzhin gshegs pa shes rab ri dbang rgya mtsho thogs med rgyal po la phyag 'tshal lo/ /de bzhin gshegs pa 'od chen thogs med la phyag 'tshal lo/ /de bzhin gshegs 
</page>

 <page>
<ph>541</ph><p>067-271a</p>
pa chos thams cad thogs med rgyal po la phyag 'tshal lo/ /de bzhin gshegs pa chos thams cad rtag tu rgyas pa'i rgyal po la phyag 'tshal lo/ /de bzhin gshegs pa mngon par rmongs mi mnga' la phyag 'tshal lo/ /'das pa'i de bzhin gshegs pa sprul 
pa'i sku thams cad la phyag 'tshal lo/ /'das pa'i de bzhin gshegs pa gcig la phyag 'tshal lo/ /de bzhin gshegs pa bcu la phyag 'tshal lo/ /de bzhin gshegs pa brgya la phyag 'tshal lo/ /de bzhin gshegs pa stong la phyag 'tshal lo/ /de bzhin 
gshegs pa khri la phyag 'tshal lo/ /de rnams la phyag 'tshal na bskal pa grangs med pa tshun chad kyi 'khor ba'i sdig lci ba rnams bsal bar 'gyur ro/ /'das pa'i de bzhin gshegs pa 'bum phrag gcig la phyag 'tshal lo/ /de bzhin gshegs pa 'bum phrag bcu la phyag 
'tshal lo/ /de bzhin gshegs pa 'bum phrag brgya la phyag 'tshal lo/ /de bzhin gshegs pa 'bum phrag stong la phyag 'tshal lo/ /de bzhin gshegs pa 'bum phrag khri la phyag 'tshal lo/ /de bzhin gshegs pa 'bum phrag khrag khrig bye ba gang gA'i klung gi bye ma snyed dpag tu 
med cing bgrang ba las 'das pa rnams la phyag 'tshal lo/ /de rnams la phyag 'tshal na/ bskal pa grangs med pa nas 'khor ba'i sdig pa mi dge ba ma lus par 'byang bar 'gyur ro/ /gal te gang zag la las snga ma 'das pa dpag tu med cing bgrang ba las 'das pa'i sangs rgyas 
bcom ldan 'das rnams kyi mtshan thos na/ mi de bskal pa khri phrag brgyad kyi bar du sems can dmyal ba'i sdug bsngal du mi ltung ngo / /de bas na gus pas phyag 'tshal lo/ /'das pa'i sangs rgyas de rnams la/ /gang zhig gus par phyag 'tshal na/ /sdig 'byang sems 
kyi rang bzhin thob/ /mi dge bcu dang mtshams med lnga/ /phyin chad 'di dag mi spyod de/ /yang dag chos thos rgyun mi 'chad/ /theg pa chen po'i tshul khrims rdzogs/ /de phyir da ltar gus phyag 'tshal/ /gang zag gnyis ni ma gtogs te/ /gcig ni phyogs snyoms chos la skur/ /
</page>

 <page>
<ph>542</ph><p>067-271b</p>
gnyis po de ni 'dod chen po/ /gal te la la sems dag na/ /de ni 'dod chen ma yin te/ /sangs rgyas grangs med rtag tu mthong / /la las rtsa ba bzhi nyams shing / /mtshams med lnga por bcas pa dag /mos pa rnam dag bya nus na/ /des kyang chos bzhin gnas par rung / /kun 
gyis gus par phyag byas pas/ /mi dge bcu yi las rnams bsal/ /kun gyis theg chen khrims thob ste/ /de phyir da ltar gus phyag 'tshal/ /'das pa'i sangs rgyas bcom ldan 'das de rnams kyi mtshan bstan pa'i tshe/ byang chub sems dpa' stong phrag bcus mi skye ba'i chos la bzod pa 
so sor thob bo/ /nyan thos brgyad brgyas kyang theg pa chen po'i sems cung zad skyad do/ /dge slong lnga stong gis dgra bcom pa'i 'bras bu thob bo/ /lha dang mi 'bum ni chos la chos kyi mig rnam par dag go/ /da ltar bzhugs pa'i sangs rgyas bcom ldan 'das dpag tu med pa thams 
cad la phyag 'tshal lo/ /de bzhin gshegs pa rgyal po snang 'bum phrag bcu rnams la phyag 'tshal lo/ /de bzhin gshegs pa dri med gser phye mdog la phyag 'tshal lo/ /de bzhin gshegs pa tshad med snang la phyag 'tshal lo/ /de bzhin gshegs pa nyi ma'i 'khor lo 'od snang 
rgyal po la phyag 'tshal lo/ /de bzhin gshegs pa gsung brtsegs la phyag 'tshal lo/ /de bzhin gshegs pa seng ge mthong ka'i mtshan rgyal po la phyag 'tshal lo/ /de bzhin gshegs pa seng ge'i nga ro la phyag 'tshal lo/ /de bzhin gshegs pa kun tu 'od yon tan ri'i rgyal 
po la phyag 'tshal lo/ /de bzhin gshegs pa dge gnas yon tan rin chen rgyal po la phyag 'tshal lo/ /de bzhin gshegs pa rin chen pad mas brgyan pa'i rgyal po la phyag 'tshal lo/ /de bzhin gshegs pa rgyal bar dka' la phyag 'tshal lo/ /de bzhin gshegs pa 
ri rab mtshan la phyag 'tshal lo/ /de bzhin gshegs pa ri rab gnon pa'i rgyal po la phyag 'tshal lo/ /de bzhin gshegs pa dkon mchog yon tan la phyag 'tshal lo/ /de bzhin gshegs pa rin chen zla ba la phyag 'tshal lo/ /de bzhin gshegs pa rin chen 'bar ba la phyag 
</page>

 <page>
<ph>543</ph><p>067-272a</p>
'tshal lo/ /de bzhin gshegs pa rin chen brgyan la phyag 'tshal lo/ /de bzhin gshegs pa seng ge'i nga ro rgyal bar dka' la phyag 'tshal lo/ /de bzhin gshegs pa 'od chen rgyal po la phyag 'tshal lo/ /de bzhin gshegs pa mi g.yo ba la phyag 'tshal lo/ /
de bzhin gshegs pa sman gyi rgyal po la phyag 'tshal lo/ /de bzhin gshegs pa bkod pa la phyag 'tshal lo/ /de bzhin gshegs pa mos pa la phyag 'tshal lo/ /de bzhin gshegs pa zla ba'i bla re la phyag 'tshal lo/ /de bzhin gshegs pa kun tu 'od la phyag 
'tshal lo/ /de bzhin gshegs pa rin chen rgyal po la phyag 'tshal lo/ /de bzhin gshegs pa rnam par gzigs la phyag 'tshal lo/ /de bzhin gshegs pa gtsug tor can la phyag 'tshal lo/ /de bzhin gshegs pa thams cad skyob la phyag 'tshal lo/ /de bzhin gshegs pa 
log par dad sel la phyag 'tshal lo/ /de bzhin gshegs pa gser thub la phyag 'tshal lo/ /de bzhin gshegs pa 'od srung la phyag 'tshal lo/ /de bzhin gshegs pa 'brug sgra'i rgyal po la phyag 'tshal lo/ /de bzhin gshegs pa chos kyi snying po nyid la phyag 'tshal lo/ /
de bzhin gshegs pa 'khrul stobs chos chen mdzod la phyag 'tshal lo/ /de bzhin gshegs pa tsan dan me tog la phyag 'tshal lo/ /de bzhin gshegs pa tsan dan lo ma la phyag 'tshal lo/ /de bzhin gshegs pa yid dam pa la phyag 'tshal lo/ /de bzhin gshegs pa bla na med pa'i rgyal po 
la phyag 'tshal lo/ /de bzhin gshegs pa bdud rtsi lnga la phyag 'tshal lo/ /de bzhin gshegs pa rnam par gzigs la phyag 'tshal lo/ /de bzhin gshegs pa nyi zla 'od snang la phyag 'tshal lo/ /de bzhin gshegs pa 'di las lhag med 'od la phyag 'tshal lo/ /de bzhin 
gshegs pa bkod pa phun sum tshogs pa'i rgyal po la phyag 'tshal lo/ /de bzhin gshegs pa kun tu 'od snang gsal bsod nams kyi rgyal po la phyag 'tshal lo/ /de bzhin gshegs pa seng ge'i sgras bdud bzhi bcom pa'i rgyal po la phyag 'tshal lo/ /de bzhin gshegs pa rdo rje mi 
</page>

 <page>
<ph>544</ph><p>067-272b</p>
'jigs la phyag 'tshal lo/ /de bzhin gshegs pa bai dUr+ya'i 'od la phyag 'tshal lo/ /de bzhin gshegs pa ri rab ri'i rgyal po la phyag 'tshal lo/ /de bzhin gshegs pa 'od snang rnam dag rgyal po la phyag 'tshal lo/ /de bzhin gshegs pa legs pa'i yon tan la phyag 'tshal lo/ /
de bzhin gshegs pa 'od snang dpag med la phyag 'tshal lo/ /de bzhin gshegs pa gzugs kyis rol pa la phyag 'tshal lo/ /de bzhin gshegs pa dpa' bar 'gro ba'i ting nge 'dzin la mnyam par 'jug pa'i stobs kyi rgyal po la phyag 'tshal lo/ /de bzhin gshegs pa stobs kyi rgyal po la 
phyag 'tshal lo/ /de bzhin gshegs pa legs par gzigs pa'i bsam gtan dbang po la phyag 'tshal lo/ /de bzhin gshegs pa bsod nams bla na med pa la phyag 'tshal lo/ /de bzhin gshegs pa bsod nams bla ma la phyag 'tshal lo/ /de bzhin gshegs pa rdzu 'phrul mnga' mdzad 
la phyag 'tshal lo/ /de bzhin gshegs pa gzugs kyi mtshan ma med pa la phyag 'tshal lo/ /de bzhin gshegs pa mtshan ma'i spros pa med pa la phyag 'tshal lo/ /de bzhin gshegs pa sgra'i mtshan ma med pa la phyag 'tshal lo/ /de bzhin gshegs pa dri'i mtshan ma med pa la phyag 'tshal 
lo/ /de bzhin gshegs pa ro'i mtshan ma med pa la phyag 'tshal lo/ /de bzhin gshegs pa reg bya'i mtshan ma med pa la phyag 'tshal lo/ /de bzhin gshegs pa ting nge 'dzin la mnyam par 'jug pa'i dbang po la phyag 'tshal lo/ /de bzhin gshegs pa ting nge 'dzin shes rab dbang po la phyag 
'tshal lo/ /de bzhin gshegs pa rin chen mtshan nyid mnga' mdzad la phyag 'tshal lo/ /de bzhin gshegs pa thams cad sdud pa la phyag 'tshal lo/ /de bzhin gshegs pa dpal ldan kun tu 'od la phyag 'tshal lo/ /de bzhin gshegs pa gtsug tor can la phyag 'tshal lo/ /de 
bzhin gshegs pa thams cad skyob la phyag 'tshal lo/ /de bzhin gshegs pa log par dad sel la phyag 'tshal lo/ /de bzhin gshegs pa gser thub la phyag 'tshal lo/ /de bzhin gshegs pa 'od srung la phyag 'tshal lo/ /de bzhin gshegs pa ri rab mnan la phyag 'tshal lo/ /de 
</page>

 <page>
<ph>545</ph><p>067-273a</p>
bzhin gshegs pa rol pa'i sgra brnyan snyan la phyag 'tshal lo/ /de bzhin gshegs pa rab tu dga' ba la phyag 'tshal lo/ /de bzhin gshegs pa 'khrugs med la phyag 'tshal lo/ /de bzhin gshegs pa ri rab mtshan la phyag 'tshal lo/ /de bzhin gshegs pa seng ge'i sgra 
la phyag 'tshal lo/ /de bzhin gshegs pa seng ge'i mtshan la phyag 'tshal lo/ /de bzhin gshegs pa dbang phyug sprin la phyag 'tshal lo/ /de bzhin gshegs pa rtag tu zhi la phyag 'tshal lo/ /de bzhin gshegs pa gtso bo'i rgyal mtshan la phyag 'tshal lo/ /de bzhin gshegs 
pa snang ba mtha' yas la phyag 'tshal lo/ /de bzhin gshegs pa tshangs pa'i mtshan la phyag 'tshal lo/ /de bzhin gshegs pa sdug bsngal gyis gdungs pa'i 'jig rten thams cad sgrol ba la phyag 'tshal lo/ /de bzhin gshegs pa zangs mdog tsan dan dri la phyag 'tshal lo/ /de bzhin 
gshegs pa ri rab mtshan la phyag 'tshal lo/ /de bzhin gshegs pa dbang phyug sprin gyi rgyal po la phyag 'tshal lo/ /de bzhin gshegs pa 'jig rten thams cad kyi 'jigs pa spangs pa la phyag 'tshal lo/ /de bzhin gshegs pa shAkya thub pa 'bum phrag brgya la phyag 'tshal lo/ /da ltar 
bzhugs pa'i de bzhin gshegs pa gcig la phyag 'tshal lo/ /de bzhin gshegs pa bcu la phyag 'tshal lo/ /de bzhin gshegs pa brgya la phyag 'tshal lo/ /de bzhin gshegs pa stong la phyag 'tshal lo/ /de bzhin gshegs pa khri la phyag 'tshal lo/ /de rnams la phyag 'tshal na 
bskal pa dpag tu med pa'i dus na 'khor ba na 'khor ba'i tshe sdig lci ba byas pa yang bsal bar 'gyur ro/ /de bzhin gshegs pa 'bum phrag gcig la phyag 'tshal lo/ /de bzhin gshegs pa 'bum phrag bcu la phyag 'tshal lo/ /de bzhin gshegs pa 'bum phrag brgya la phyag 'tshal lo/ /
de bzhin gshegs pa 'bum phrag stong la phyag 'tshal lo/ /de bzhin gshegs pa 'bum phrag khri la phyag 'tshal lo/ /de bzhin gshegs pa khrag khrig gang gA'i bye ma snyed dang mnyam pa dpag tu med cing bgrang ba las 'das pa'i de bzhin gshegs pa rnams la phyag 'tshal lo/ /gal te 
</page>

 <page>
<ph>546</ph><p>067-273b</p>
gang zag la las da ltar bzhugs pa'i sangs rgyas dpag tu med cing bgrang ba las 'das pa'i mtshan thos na gang zag de bskal pa khri phrag drug cu'i bar du sems can dmyal ba'i sdug bsngal du mi ltung ngo / /de bas na dgus par phyag 'tshal lo/ /gang gis da ltar phyogs bcu yi/ /bcom 
ldan rnams la phyag 'tshal na/ /mi dge'i lam las rnam grol zhing / /mtshams med lnga la sogs pa 'byang / /rnam dag sa la rtag gnas shing / /shAkya'i chos la bde bar gnas/ /ngan song gsum ni yongs su spangs/ /sangs rgyas byams pa mthong bar 'gyur/ /sangs 
rgyas stong yang mthong gyur te/ /de phyir da ltar gus phyag 'tshal/ /phyogs bcu'i sangs rgyas kun mthong ste/ /rtag tu rnam dag zhing du skye/ /dam pa'i chos kyang thos pa dang / /de bzhin gshegs pa rtag par rtogs/ /phyogs bcu na da ltar bzhugs pa'i sangs rgyas bcom ldan 'das 
de rnams kyi mtshan bstan pa'i tshe/ /gang gA'i klung gnyis kyi bye ma snyed kyi byang chub sems dpas gzungs kyi sgor 'jug pa thob bo/ /lha dang mi 'bum phrag bzhi bcu rtsa gnyis kyis bla na med pa'i byang chub kyi sems skyes so/ /ma 'ongs pa'i bskal pa bzang po'i de bzhin gshegs pa dpag 
tu med pa rnams la phyag 'tshal lo/ /de bzhin gshegs pa byams pa la phyag 'tshal lo/ /de bzhin gshegs pa dag pa'i sku la phyag 'tshal lo/ /de bzhin gshegs pa pad ma'i 'od la phyag 'tshal lo/ /de bzhin gshegs pa pad ma'i zhabs la phyag 'tshal lo/ /de bzhin 
gshegs pa 'od kun tu snang ba la phyag 'tshal lo/ /de bzhin gshegs pa ming dang mtshan ma la phyag 'tshal lo/ /de bzhin gshegs pa 'dzam gling gser 'od la phyag 'tshal lo/ /de bzhin gshegs pa chos snang ba la phyag 'tshal lo/ /de bzhin gshegs pa rin chen snang ba 
la phyag 'tshal lo/ /de bzhin gshegs pa kun tu snang ba la phyag 'tshal lo/ /de bzhin gshegs pa kun nas mtshan la phyag 'tshal lo/ /de bzhin gshegs pa 'od snang la phyag 'tshal lo/ /de bzhin gshegs pa kun tu 'od la phyag 'tshal lo/ /de bzhin gshegs pa shes rab 
</page>

 <page>
<ph>547</ph><p>067-274a</p>
ri'i rgya mtsho la phyag 'tshal lo/ /de bzhin gshegs pa thogs med mnga' dbang rgyal po la phyag 'tshal lo/ /de bzhin gshegs pa rin po ches brgyan pa la phyag 'tshal lo/ /de bzhin gshegs pa skyes bu dam pa la phyag 'tshal lo/ /de bzhin gshegs pa 'bum phrag brgya mnga' 
mdzad pa'i rgyal thabs brnyes la phyag 'tshal lo/ /de bzhin gshegs pa rin chen mtshan la phyag 'tshal lo/ /de bzhin gshegs pa mthong na dga' ba la phyag 'tshal lo/ /de bzhin gshegs pa 'od mtshan khri phrag gnyis kyis brgyan pa'i rgyal po la phyag 'tshal lo/ /de bzhin gshegs pa khri 
phrag gsum mtshan mthun kun tu yon tan la phyag 'tshal lo/ /de bzhin gshegs pa 'brug sgra rin chen rgyal po la phyag 'tshal lo/ /de bzhin gshegs pa bzhi khri brgyad stong 'od mi 'gyur ba la phyag 'tshal lo/ /de bzhin gshegs pa rin chen zla ba'i rgyal po la phyag 'tshal lo/ /de bzhin gshegs 
pa mdog dam pa la phyag 'tshal lo/ /de bzhin gshegs pa dri med 'od la phyag 'tshal lo/ /de bzhin gshegs pa 'od snang dam pa'i mchog la phyag 'tshal lo/ /de bzhin gshegs pa bgegs kyi tshogs thams cad bcom pa la phyag 'tshal lo/ /de bzhin gshegs pa dri'i tshogs la phyag 'tshal lo/ /
de bzhin gshegs pa sgra'i tshogs la phyag 'tshal lo/ /de bzhin gshegs pa stong phrag bcu'i 'od snang bas brgyan pa la phyag 'tshal lo/ /de bzhin gshegs pa 'bum phrag brgyad cus brgyan pa'i 'od snang ba la phyag 'tshal lo/ /de bzhin gshegs pa rin chen pad mas brgyan pa la phyag 'tshal lo/ /
de bzhin gshegs pa yon tan gtso bo'i rgyal po la phyag 'tshal lo/ /de bzhin gshegs pa gser gyi mdog 'od snang ba la phyag 'tshal lo/ /de bzhin gshegs pa lung bstan pa lnga brgya pad ma'i rgyal po la phyag 'tshal lo/ /de bzhin gshegs pa mthu bo che mi 'jigs pa la phyag 'tshal lo/ /de bzhin 
gshegs pa pad ma bzang pos brgyan pa la phyag 'tshal lo/ /de bzhin gshegs pa rdo rje'i ting nge 'dzin mnga' dbang la phyag 'tshal lo/ /da dung ma byon pa'i de bzhin gshegs pa gcig la phyag 'tshal lo/ /de bzhin gshegs pa bcu la phyag 'tshal lo/ /de bzhin gshegs pa brgya la phyag 'tshal lo/ /
</page>

 <page>
<ph>548</ph><p>067-274b</p>
de bzhin gshegs pa stong la phyag 'tshal lo/ /de bzhin gshegs pa khri la phyag 'tshal lo/ /de rnams la phyag 'tshal na bskal pa dpag tu med pa tshun chad kyi 'chi 'pho'i sdig lci ba kun bsal bar 'gyur ro/ /de bzhin gshegs pa 
'bum phrag gcig la phyag 'tshal lo/ /de bzhin gshegs pa 'bum phrag bcu la phyag 'tshal lo/ /de bzhin gshegs pa 'bum phrag brgya la phyag 'tshal lo/ /de bzhin gshegs pa 'bum phrag stong la phyag 'tshal lo/ /de bzhin gshegs pa 'bum phrag khri la phyag 'tshal lo/ /de 
bzhin gshegs pa bye ba khrag khrig gang gA'i klung gi bye ma dang mnyam pa dpag tu med cing bgrang ba las 'das pa la phyag 'tshal lo/ /gang zag la la zhig gis da dung ma byon pa'i sangs rgyas dpag tu med cing bgrang ba las 'das pa'i mtshan 'di thos na mi de bskal pa khri phrag bzhi bcu'i bar du sems can dmyal 
ba'i sdug bsngal du mi ltung ngo / /de bas na dgus par phyag 'tshal lo/ /phyi ma'i dus kyi sangs rgyas la/ /la las gus par phyag 'tshal na/ /sgrib pa gsum dang mtshams med lnga/ /'dod mangs dag ni ma gtogs par/ /kun kyang bsal cing 'byang bar 'gyur/ /sangs rgyas chos 
la'ang bde bar gnas/ /sangs rgyas tshad med kun kyang mthong / /yang dag chos kyang rtag tu thos/ /de bas da ltar gus phyag 'tshal/ /la las phyogs bcu dus gsum gyi/ /bcom ldan 'das la phyag 'tshal na/ /'das pa'i kha na ma tho bsal/ /ma 'ongs pa dang da ltar gyi/ /mi dge 
bcu yi las byas pa'ang / /da ltar sngon du bsal cing 'byang / /ma 'ongs pa na chos nyid mthong / /de bas yang dag mos par bya/ /'dri klog kha ton phyag 'tshal na/ /de dag tshe rabs gar skyes kyang / /mi dge log pa mthong mi 'gyur/ /rtag tu yang dag rnam grol 'thob/ /mtha' khob yul 
du yong mi skye/ /rgyal po ngan pa yong mi mthong / /bskal pa 'bum phrag bzhi khrir yang / /dmyal ba'i sdug bsngal mi mthong ngo / /de bas da ltar gus phyag 'tshal/ /mi dge bcu yi las byas bsal/ /gzungs su 'dzin pa chen po 'thob/ /da dung ma byon pa'i sangs rgyas bcom ldan 'das de dag gi 
</page>

 <page>
<ph>549</ph><p>067-275a</p>
mtshan de bsgrags pa na/ byang chub sems dpa' stong phrag lnga bcus phyir mi ldog pa'i sa la gnas so/ /dge slong ma bdun brgyas dgra bcom pa'i 'bras bu rnyed do/ /lha dang mi 'bum phrag drug cu rtsa gnyis kyis chos la chos kyi mig rnam par dag go/ /mdo sde gzungs su 'dzin pa chen po 
gsung rab yan lag bcu gnyis la mdo'i sde la phyag 'tshal lo/ /lung du bstan pa'i sde la phyag 'tshal lo/ /tshigs su bcad pa'i sde la phyag 'tshal lo/ /dbyangs kyis bsnyad pa'i sde la phyag 'tshal lo/ /ched du brjod pa'i sde la phyag 'tshal lo/ /gleng gzhi'i sde la phyag 'tshal lo/ /rtogs pa 
brjod pa'i sde la phyag 'tshal lo/ /da ltar dang 'das pa'i sde la phyag 'tshal lo/ /skyes pa rabs kyi sde la phyag 'tshal lo/ /shin tu rgyas pa'i sde la phyag 'tshal lo/ /chos rmad du byung ba'i sde la phyag 'tshal lo/ /gtan la phab par bstan pa'i sde la phyag 'tshal lo/ /mdzod chen po 
bzhugs so 'tshal la phyag 'tshal lo/ /pha rol tu phyin pa rnams la phyag 'tshal lo/ /mi gang la las mdo sde bcu gnyis kyi mtshan dang / pha rol tu phyin pa rnams thos nas klog pa dang / 'chang ba dang / kha ton tu 'don cing phyag 'tshal ba dang / dad cing mos pa dang / len cing 'dzin 
par byed na/ mi de bskal pa khri phrag nyi shu'i bar du sems can dmyal ba'i sdug bsngal du mi ltung la/ tshe snga ma dran pa'i shes pa dang ldan par 'gyur ro/ /de lta bas na dgus par phyag 'tshal lo/ /mdo ste bcu gnyis kyi mtshan de bsgrags pa'i tshe/ byang chub sems dpa' brgyad khri lnga stong gis rdo rje 
lta bu'i ting nge 'dzin thob bo/ /nyan thos 'bum phrag brgyad cus theg pa chen po'i sems cung zad skyes so/ /dge slong pha dang dge slong ma stong phrag bcus dgra bcom pa'i 'bras bu thob bo/ /tshad med pa'i lha dang mis chos la chos kyi mig rnam par dag go/ /phyogs bcu'i byang chub sems dpa' 
sems dpa' chen po rnams la phyag 'tshal lo/ /byang chub sems dpa' 'jam dpal gzhon nur gyur pa la phyag 'tshal lo/ /byang chub sems dpa' kun tu spyan ras gzigs dbang po la phyag 'tshal lo/ /byang chub sems dpa' mthu chen thob la phyag 'tshal lo/ /byang chub sems dpa' rtag tu 
</page>

 <page>
<ph>550</ph><p>067-275b</p>
brtson la phyag 'tshal lo/ /byang chub sems dpa' rgyun mi gtong la phyag 'tshal lo/ /byang chub sems dpa' phyag na rin chen la phyag 'tshal lo/ /byang chub sems dpa' sman gyi rgyal po la phyag 'tshal lo/ /byang chub sems dpa' mthu chen 'phags la phyag 'tshal lo/ /byang chub sems 
dpa' rin chen zla ba la phyag 'tshal lo/ /byang chub sems dpa' zla 'od la phyag 'tshal lo/ /byang chub sems dpa' zla rgyas la phyag 'tshal lo/ /byang chub sems dpa' sred med kyi bu la phyag 'tshal lo/ /byang chub sems dpa' stobs dpag med la phyag 'tshal lo/ /byang chub sems 
dpa' khams gsum 'das la phyag 'tshal lo/ /byang chub sems dpa' bzang skyong la phyag 'tshal lo/ /byang chub sems dpa' byams pa la phyag 'tshal lo/ /byang chub sems dpa' dkon mchog brtsegs la phyag 'tshal lo/ /byang chub sems dpa' lam ston la phyag 'tshal 
lo/ /byang chub sems dpa' yon tan snying po la phyag 'tshal lo/ /byang chub sems dpa' bshad par mos la phyag 'tshal lo/ /byang chub sems dpa' klu'i sdong po la phyag 'tshal lo// //bam po gnyis pa/ byang chub sems dpa' rin chen tsan dan pad ma la phyag 
'tshal lo/ /byang chub sems dpa' bla ma'i spyod pa la phyag 'tshal lo/ /byang chub sems dpa' mu med spyod la phyag 'tshal lo/ /byang chub sems dpa' rnam thar spyod la phyag 'tshal lo/ /byang chub sems dpa' mdzad pa rnam par dag la phyag 'tshal lo/ /byang chub sems 
dpa' gzungs la phyag 'tshal lo/ /byang chub sems dpa' rdo rje stobs po che la phyag 'tshal lo/ /byang chub sems dpa' rnam par mi smod la phyag 'tshal lo/ /byang chub sems dpa' rtag par mi smod pa la phyag 'tshal lo/ /byang chub sems dpa' sngon gyi rgyal po ye shes pad 
ma la phyag 'tshal lo/ /byang chub sems dpa' mthong na dga' la phyag 'tshal lo/ /byang chub sems dpa' dbyangs dam pa la phyag 'tshal lo/ /byang chub sems dpa' brtson 'grus yon tan stobs la phyag 'tshal lo/ /byang chub sems dpa' bshad par mos la phyag 'tshal lo/ /
</page>

 <page>
<ph>551</ph><p>067-276a</p>
byang chub sems dpa' blo gros mi zad pa la phyag 'tshal lo/ /byang chub sems dpa' rnam par dag pa'i snying po la phyag 'tshal lo/ /byang chub sems dpa' dang ba'i spyan la phyag 'tshal lo/ /byang chub sems dpa' kun tu bzang po la phyag 'tshal lo/ /byang chub sems dpa' dam pa'i yon 
tan la phyag 'tshal lo/ /byang chub sems dpa' byams pa la phyag 'tshal lo/ /byang chub sems dpa' bsam pa rnam par dag pa la phyag 'tshal lo/ /byang chub sems dpa' stong pa med pa la phyag 'tshal lo/ /byang chub sems dpa' rdzu 'phrul pad ma la phyag 'tshal lo/ /byang chub sems dpa' 
'od rlabs po che la phyag 'tshal lo/ /byang chub sems dpa' shes rab bla ma la phyag 'tshal lo/ /byang chub sems dpa' ye shes rgyal mtshan la phyag 'tshal lo/ /byang chub sems dpa' dbang po zhi la phyag 'tshal lo/ /byang chub sems dpa' shes rab smon lam la phyag 'tshal lo/ /byang 
chub sems dpa' spos kyi mtshan la phyag 'tshal lo/ /byang chub sems dpa' dkon mchog rlabs po che la phyag 'tshal lo/ /byang chub sems dpa' dbu mar gnas la phyag 'tshal lo/ /byang chub sems dpa' spyod pa bkag la phyag 'tshal lo/ /byang chub sems dpa' rnam par grol la 
phyag 'tshal lo/ /byang chub sems dpa' chos kyi sde snod la phyag 'tshal lo/ /byang chub sems dpa' mnyam par gzigs la phyag 'tshal lo/ /byang chub sems dpa' mi mnyam gzigs la phyag 'tshal lo/ /byang chub sems dpa' mnyam mi mnyam gzigs la phyag 'tshal lo/ /
byang chub sems dpa' ting nge 'dzin dbang phyug rgyal po la phyag 'tshal lo/ /byang chub sems dpa' chos kyi dbang phyug rgyal po la phyag 'tshal lo/ /byang chub sems dpa' chos kyi rgyal mtshan rgyal po la phyag 'tshal lo/ /byang chub sems dpa' 'od kyi mtshan la phyag 'tshal lo/ /byang chub 
sems dpa' 'od kyis brgyan pa la phyag 'tshal lo/ /byang chub sems dpa' bkod pa chen po la phyag 'tshal lo/ /byang chub sems dpa' dkon mchog brtsegs pa la phyag 'tshal lo/ /byang chub sems dpa' spos brtsegs la phyag 'tshal lo/ /byang chub sems dpa' 
</page>

 <page>
<ph>552</ph><p>067-276b</p>
rin po che'i phyag la phyag 'tshal lo/ /byang chub sems dpa' rin po che'i phyag rgya'i phyag la phyag 'tshal lo/ /byang chub sems dpa' rtag par phyag bteg la phyag 'tshal lo/ /byang chub sems dpa' rtag par phyag phab la phyag 'tshal lo/ /byang chub sems dpa' rtag tu brtse ba 
can la phyag 'tshal lo/ /byang chub sems dpa' dga' ba'i dbang po la phyag 'tshal lo/ /byang chub sems dpa' dga' ba'i rgyal po la phyag 'tshal lo/ /byang chub sems dpa' spobs pa'i dbyangs la phyag 'tshal lo/ /byang chub sems dpa' nam mkha'i snying po la phyag 'tshal 
lo/ /byang chub sems dpa' rin po che'i sgron ma 'dzin pa la phyag 'tshal lo/ /byang chub sems dpa' rin chen dpal la phyag 'tshal lo/ /byang chub sems dpa' rin chen mthong la phyag 'tshal lo/ /byang chub sems dpa' bden pa'i dra ba la phyag 'tshal lo/ /byang chub 
sems dpa' snang ba'i dra ba la phyag 'tshal lo/ /byang chub sems dpa' mi dmigs gzigs la phyag 'tshal lo/ /byang chub sems dpa' shes rab brtsegs la phyag 'tshal lo/ /byang chub sems dpa' rin chen rgyal ba la phyag 'tshal lo/ /byang chub sems dpa' lha'i rgyal po la 
phyag 'tshal lo/ /byang chub sems dpa' bdud bcom la phyag 'tshal lo/ /byang chub sems dpa' klog gi yon tan la phyag 'tshal lo/ /byang chub sems dpa' dbang phyug rgyal po la phyag 'tshal lo/ /byang chub sems dpa' bsod nams kyi mtshan gyis brgyan pa la phyag 'tshal 
lo/ /byang chub sems dpa' seng ge'i sgra la phyag 'tshal lo/ /byang chub sems dpa' 'brug sgra la phyag 'tshal lo/ /byang chub sems dpa' ri btang bzung bskyod pa'i sgra la phyag 'tshal lo/ /byang chub sems dpa' spos kyi glang po la phyag 'tshal lo/ /byang chub sems dpa' spos 
kyi glang po dkar po la phyag 'tshal lo/ /byang chub sems dpa' dam pa skyes la phyag 'tshal lo/ /byang chub sems dpa' pad ma'i rgyan la phyag 'tshal lo/ /byang chub sems dpa' tshangs pa'i dra ba la phyag 'tshal lo/ /byang chub sems dpa' rin po che'i phyag dkar la phyag 
</page>

 <page>
<ph>553</ph><p>067-277a</p>
'tshal lo/ /byang chub sems dpa' dmigs pa med la phyag 'tshal lo/ /byang chub sems dpa' zhing gi bkod pa la phyag 'tshal lo/ /byang chub sems dpa' gser gyi gtsug tor la phyag 'tshal lo/ /byang chub sems dpa' nor bu'i gtsug tor la phyag 'tshal 
lo/ /byang chub sems dpa' 'od rgyan gzhon nu la phyag 'tshal lo/ /byang chub sems dpa' 'jig rten gzungs la phyag 'tshal lo/ /byang chub sems dpa' dge ba'i yon tan la phyag 'tshal lo/ /byang chub sems dpa' dkar rgyal la phyag 'tshal lo/ /byang chub sems dpa' 
snang shar la phyag 'tshal lo/ /byang chub sems dpa' pad ma'i 'od la phyag 'tshal lo/ /byang chub sems dpa' rin chen tsan dan pad mo la phyag 'tshal lo/ /byang chub sems dpa' ded dpon la phyag 'tshal lo/ /byang chub sems dpa' chos gtsang dang ba la phyag 'tshal lo/ /byang chub sems 
dpa' chos kyi dbang phyug la phyag 'tshal lo/ /byang chub sems dpa' yon tan gtso bo la phyag 'tshal lo/ /byang chub sems dpa' spyan mi 'dzums pa la phyag 'tshal lo/ /byang chub sems dpa' gtsug gi yon tan la phyag 'tshal lo/ /byang chub sems dpa' yongs su dge ba la phyag 
'tshal lo/ /byang chub sems dpa' dge ba'i spyan la phyag 'tshal lo/ /byang chub sems dpa' dam pa'i phyag la phyag 'tshal lo/ /byang chub sems dpa' dge bar spyod la phyag 'tshal lo/ /byang chub sems dpa' skyes bu dam pa la phyag 'tshal lo/ /byang chub sems dpa' seng ge la 
phyag 'tshal lo/ /byang chub sems dpa' seng ge'i sgra la phyag 'tshal lo/ /byang chub sems dpa' mkhyen pa rnam par dag pa la phyag 'tshal lo/ /byang chub sems dpa' mthu bo che la phyag 'tshal lo/ /byang chub sems dpa' yid dge ba la phyag 'tshal lo/ /byang chub sems dpa' mngon sum 
gzigs la phyag 'tshal lo/ /byang chub sems dpa' kun tu bsrung la phyag 'tshal lo/ /byang chub sems dpa' glog gi 'od la phyag 'tshal lo/ /byang chub sems dpa' mthong na dga' la phyag 'tshal lo/ /byang chub sems dpa' snang ba'i mtshan la phyag 'tshal lo/ /byang chub sems dpa' yid 
</page>

 <page>
<ph>554</ph><p>067-277b</p>
dam pa la phyag 'tshal lo/ /byang chub sems dpa' blo gros mi zad pa la phyag 'tshal lo/ /byang chub sems dpa' shes rab zab mo la phyag 'tshal lo/ /byang chub sems dpa' mtshan ma zhi la phyag 'tshal lo/ /byang chub sems dpa' thogs med la phyag 'tshal lo/ /byang chub sems dpa' dge 
ba'i bla ma la phyag 'tshal lo/ /byang chub sems dpa' dpal gyi zhing la phyag 'tshal lo/ /byang chub sems dpa' pad ma'i spyan la phyag 'tshal lo/ /byang chub sems dpa' pad ma'i rgyan la phyag 'tshal lo/ /byang chub sems dpa' yon tan snying po la phyag 'tshal lo/ /byang chub sems 
dpa' zla ba'i bla ma la phyag 'tshal lo/ /byang chub sems dpa' rin chen phyag rgya'i phyag la phyag 'tshal lo/ /byang chub sems dpa' gtsug na nor bu'i rgyal po la phyag 'tshal lo/ /byang chub sems dpa' bden mos la phyag 'tshal lo/ /byang chub sems dpa' shes rab gzigs la phyag 'tshal 
lo/ /byang chub sems dpa' mar me'i rgyal po la phyag 'tshal lo/ /byang chub sems dpa' zab mo'i rgyal po la phyag 'tshal lo/ /byang chub sems dpa' pad ma'i rgyal po la phyag 'tshal lo/ /byang chub sems dpa' mdog dam pa la phyag 'tshal lo/ /byang chub sems dpa' legs par 'dri la 
phyag 'tshal lo/ /byang chub sems dpa' legs par lan ldon la phyag 'tshal lo/ /byang chub sems dpa' mtshan nyid mngon du chud la phyag 'tshal lo/ /byang chub sems dpa' nges pa'i mtshan nyid la phyag 'tshal lo/ /byang chub sems dpa' nges pa'i mtshan la phyag 'tshal 
lo/ /byang chub sems dpa' brtsegs par nges la phyag 'tshal lo/ /byang chub sems dpa' dga' skyed la phyag 'tshal lo/ /byang chub sems dpa' bde gnas la phyag 'tshal lo/ /byang chub sems dpa' bdud skrag la phyag 'tshal lo/ /byang chub sems dpa' shes 
rab sbyin la phyag 'tshal lo/ /byang chub sems dpa' skyabs grol mdzad la phyag 'tshal lo/ /byang chub sems dpa' shes rab mar me la phyag 'tshal lo/ /byang chub sems dpa' dpa' bar sbyin la phyag 'tshal lo/ /byang chub sems dpa' ye shes ston pa la phyag 
</page>

 <page>
<ph>555</ph><p>067-278a</p>
'tshal lo/ /byang chub sems dpa' shes rab smon lam la phyag 'tshal lo/ /byang chub sems dpa' bzhis sdud la phyag 'tshal lo/ /byang chub sems dpa' ston pa'i gsung la phyag 'tshal lo/ /byang chub sems dpa' rgya mtsho dam pa la phyag 'tshal lo/ /byang chub sems 
dpa' chos dga' la phyag 'tshal lo/ /byang chub sems dpa' chos lam khyad par can la phyag 'tshal lo/ /byang chub sems dpa' byang chub phyogs la phyag 'tshal lo/ /byang chub sems dpa' gzungs la phyag 'tshal lo/ /byang chub sems dpa' byams pa'i rgyal po la phyag 'tshal lo/ /
byang chub sems dpa' dbang phyug chen po la phyag 'tshal lo/ /byang chub sems dpa' tshangs pa'i dbyangs la phyag 'tshal lo/ /byang chub sems dpa' gzugs dam pa la phyag 'tshal lo/ /byang chub sems dpa' tsan dan tshal la phyag 'tshal lo/ /byang chub sems dpa' seng ge'i sgra la phyag 
'tshal lo/ /byang chub sems dpa' dam pa'i gsung la phyag 'tshal lo/ /byang chub sems dpa' mdog dam pa'i dbyibs la phyag 'tshal lo/ /byang chub sems dpa' sna tshogs brgyan la phyag 'tshal lo/ /byang chub sems dpa' shAkya'i rgyal mtshan la phyag 'tshal lo/ /byang chub sems dpa' 
gtsug nas byung la phyag 'tshal lo/ /byang chub sems dpa' snang ba'i rgyal po la phyag 'tshal lo/ /byang chub sems dpa' 'od chen po la phyag 'tshal lo/ /byang chub sems dpa' zhi ba la phyag 'tshal lo/ /byang chub sems dpa' gsung brtsegs la phyag 'tshal lo/ /byang chub sems 
dpa' pad ma 'tsher la phyag 'tshal lo/ /byang chub sems dpa' gtso bo'i bla la phyag 'tshal lo/ /byang chub sems dpa' gzugs kyi sku kun tu bstan pa la phyag 'tshal lo/ /byang chub sems dpa' rdzu 'phrul phyed la phyag 'tshal lo/ /byang chub sems dpa' yon tan rgya mtsho la phyag 'tshal lo/ /
byang chub sems dpa' sku mtha' yas pa la phyag 'tshal lo/ /byang chub sems dpa' sman pa'i rgyal po la phyag 'tshal lo/ /byang chub sems dpa' 'od srung la phyag 'tshal lo/ /byang chub sems dpa' dri med snying po'i rgyal po la phyag 'tshal lo/ /byang chub sems dpa' thams cad gzungs la 
</page>

 <page>
<ph>556</ph><p>067-278b</p>
phyag 'tshal lo/ /byang chub sems dpa' mtho btsun dpal gyi rgyal po la phyag 'tshal lo/ /byang chub sems dpa' bai dUr+ya'i 'od la phyag 'tshal lo/ /byang chub sems dpa' 'jigs mi mnga' la phyag 'tshal lo/ /byang chub sems dpa' 'jigs pa'i rgyal po la phyag 'tshal lo/ /byang chub 
sems dpa' seng ge'i sgra dbyangs la phyag 'tshal lo/ /byang chub sems dpa' mos pa'i rgyal mtshan la phyag 'tshal lo/ /byang chub sems dpa' sa chen 'dzin la phyag 'tshal lo/ /byang chub sems dpa' bkod pa'i 'od la phyag 'tshal lo/ /byang chub sems dpa' 'od snang la phyag 'tshal lo/ /
byang chub sems dpa' rtogs pa chen po la phyag 'tshal lo/ /byang chub sems dpa' shes rab ri la phyag 'tshal lo/ /byang chub sems dpa' byams pa'i stobs la phyag 'tshal lo/ /byang chub sems dpa' thugs rje chen po la phyag 'tshal lo/ /byang chub sems dpa' rten pa'i 
rgyal po la phyag 'tshal lo/ /byang chub sems dpa' rten pa'i stobs la phyag 'tshal lo/ /byang chub sems dpa' yon tan rten la phyag 'tshal lo/ /byang chub sems dpa' kun nas skyong la phyag 'tshal lo/ /byang chub sems dpa' kun nas sdud la phyag 'tshal lo/ /byang chub sems dpa' 
ting nge 'dzin gyi 'od la phyag 'tshal lo/ /byang chub sems dpa' kun tu snang la phyag 'tshal lo/ /byang chub sems dpa' kun tu 'od la phyag 'tshal lo/ /byang chub sems dpa' yang dag 'od la phyag 'tshal lo/ /byang chub sems dpa' log par dad sel la phyag 'tshal lo/ /byang chub sems 
dpa' lha'i 'od la phyag 'tshal lo/ /byang chub sems dpa' rin chen rgyal po la phyag 'tshal lo/ /byang chub sems dpa' 'od 'phro la phyag 'tshal lo/ /byang chub sems dpa' 'od 'phro rgyal po la phyag 'tshal lo/ /byang chub sems dpa' lam ston pa la phyag 'tshal lo/ /byang chub sems 
dpa' bzod pa chen po la phyag 'tshal lo/ /byang chub sems dpa' pad ma'i rgyal po la phyag 'tshal lo/ /byang chub sems dpa' pad ma brtsegs pa la phyag 'tshal lo/ /byang chub sems dpa' shes rab 'od la phyag 'tshal lo/ /byang chub sems dpa' shes rab rgya mtsho la phyag 'tshal lo/ /
</page>

 <page>
<ph>557</ph><p>067-279a</p>
byang chub sems dpa' blo brtan la phyag 'tshal lo/ /byang chub sems dpa' shag gis phyag byas pa la phyag 'tshal lo/ /byang chub sems dpa' gser 'od la phyag 'tshal lo/ /byang chub sems dpa' gser gyi snying po la phyag 'tshal lo/ /byang chub sems dpa' thugs 
rje rgyun mi 'chad la phyag 'tshal lo/ /byang chub sems dpa' bla med chos la phyag 'tshal lo/ /byang chub sems dpa' chos kyi dbyig la phyag 'tshal lo/ /byang chub sems dpa' ri'i 'od la phyag 'tshal lo/ /byang chub sems dpa' shes rab ri la phyag 'tshal lo/ /byang chub sems 
dpa' snang ba chen po la phyag 'tshal lo/ /byang chub sems dpa' kun gyi gzungs la phyag 'tshal lo/ /byang chub sems dpa' ri'i zom la phyag 'tshal lo/ /byang chub sems dpa' rgyal thabs can la phyag 'tshal lo/ /byang chub sems dpa' ri rtse la phyag 'tshal lo/ /byang chub 
sems dpa' rgyal mtshan ri la phyag 'tshal lo/ /byang chub sems dpa' ri'i rgyal po la phyag 'tshal lo/ /byang chub sems dpa' bdud 'dul la phyag 'tshal lo/ /byang chub sems dpa' 'brug sgra la phyag 'tshal lo/ /byang chub sems dpa' char pa'i rgyal po la phyag 'tshal lo/ /byang 
chub sems dpa' 'brug gi rgyal po la phyag 'tshal lo/ /byang chub sems dpa' rin po che'i 'khor lo la phyag 'tshal lo/ /byang chub sems dpa' rin chen mchog la phyag 'tshal lo/ /byang chub sems dpa' rin chen mgo la phyag 'tshal lo/ /byang chub sems dpa' rin chen snying po la 
phyag 'tshal lo/ /byang chub sems dpa' rin chen snang ba la phyag 'tshal lo/ /byang chub sems dpa' rin chen ting nge 'dzin la phyag 'tshal lo/ /byang chub sems dpa' rin chen phyag rgya la phyag 'tshal lo/ /byang chub sems dpa' rin chen dkyil 'khor la phyag 'tshal lo/ /byang chub sems 
dpa' rin chen bkod pa la phyag 'tshal lo/ /byang chub sems dpa' rin chen chu la phyag 'tshal lo/ /byang chub sems dpa' rin chen 'od la phyag 'tshal lo/ /byang chub sems dpa' rin chen gnon la phyag 'tshal lo/ /byang chub sems dpa' rin chen brtan la phyag 'tshal lo/ /byang chub sems 
</page>

 <page>
<ph>558</ph><p>067-279b</p>
dpa' rin chen mdzad la phyag 'tshal lo/ /byang chub sems dpa' rin chen chos mos la phyag 'tshal lo/ /byang chub sems dpa' gtsang ma'i rgyal po la phyag 'tshal lo/ /byang chub sems dpa' gtsug gi rgyal mtshan la phyag 'tshal lo/ /byang chub sems dpa' gser gyi 'od la phyag 
'tshal lo/ /byang chub sems dpa' blo dbyibs la phyag 'tshal lo/ /byang chub sems dpa' rin chen gtsug tor la phyag 'tshal lo/ /byang chub sems dpa' rin chen brtan la phyag 'tshal lo/ /byang chub sems dpa' 'od stong dmigs la phyag 'tshal lo/ /byang chub sems dpa' 
zla ba rtogs la phyag 'tshal lo/ /byang chub sems dpa' zla 'od la phyag 'tshal lo/ /byang chub sems dpa' chos kyi dkyil 'khor la phyag 'tshal lo/ /byang chub sems dpa' ngos gzar la phyag 'tshal lo/ /byang chub sems dpa' blo rtogs la phyag 'tshal lo/ /byang chub sems dpa' 
rnam dag 'od la phyag 'tshal lo/ /byang chub sems dpa' rtag tu sbyin la phyag 'tshal lo/ /byang chub sems dpa' kun tu yon tan la phyag 'tshal lo/ /byang chub sems dpa' kun tu snang ba la phyag 'tshal lo/ /byang chub sems dpa' rgyal ba'i rgyal mtshan la phyag 'tshal lo/ /byang chub 
sems dpa' 'jam pa'i dbyangs la phyag 'tshal lo/ /byang chub sems dpa' yon tan 'bar la phyag 'tshal lo/ /byang chub sems dpa' mtshan gyi 'od la phyag 'tshal lo/ /byang chub sems dpa' rgya mtsho'i zla ba la phyag 'tshal lo/ /byang chub sems dpa' rgya mtsho'i snying po la phyag 'tshal lo/ /
byang chub sems dpa' rgyal ba'i zla ba la phyag 'tshal lo/ /byang chub sems dpa' dang ba'i shes rab la phyag 'tshal lo/ /byang chub sems dpa' 'od 'das la phyag 'tshal lo/ /byang chub sems dpa' zla ba'i yon tan la phyag 'tshal lo/ /byang chub sems dpa' nyi ma'i 'od la phyag 
'tshal lo/ /byang chub sems dpa' rdo rje la phyag 'tshal lo/ /byang chub sems dpa' 'bar ba'i rgyal mtshan la phyag 'tshal lo/ /byang chub sems dpa' yon tan bla ma la phyag 'tshal lo/ /byang chub sems dpa' snang ba'i snying po la phyag 'tshal lo/ /byang chub sems dpa' 
</page>

 <page>
<ph>559</ph><p>067-280a</p>
rgya mtsho'i rgyal ba la phyag 'tshal lo/ /byang chub sems dpa' spyod yul dmigs la phyag 'tshal lo/ /byang chub sems dpa' shes rab snang la phyag 'tshal lo/ /byang chub sems dpa' bsod nams snang la phyag 'tshal lo/ /byang chub sems dpa' mngon du rtogs 
la phyag 'tshal lo/ /byang chub sems dpa' gsang ba ston la phyag 'tshal lo/ /byang chub sems dpa' rab tu sbyin la phyag 'tshal lo/ /byang chub sems dpa' gzugs kyi stobs la phyag 'tshal lo/ /byang chub sems dpa' kha lo sgyur la phyag 'tshal lo/ /byang chub sems dpa' 
gsang ba'i sku la phyag 'tshal lo/ /byang chub sems dpa' gcig la phyag 'tshal lo/ /byang chub sems dpa' bcu la phyag 'tshal lo/ /byang chub sems dpa' brgya la phyag 'tshal lo/ /byang chub sems dpa' stong la phyag 'tshal lo/ /byang chub sems dpa' khri la phyag 'tshal 
lo/ /byang chub sems dpa' khri phrag bcu la phyag 'tshal lo/ /byang chub sems dpa' khri phrag brgya la phyag 'tshal lo/ /byang chub sems dpa' khri phrag nyis brgya la phyag 'tshal lo/ /byang chub sems dpa' khri phrag sum brgya 
la phyag 'tshal lo/ /byang chub sems dpa' khri phrag bzhi brgya la phyag 'tshal lo/ /byang chub sems dpa' khri phrag lnga brgya la phyag 'tshal lo/ /byang chub sems dpa' khri phrag drug brgya la phyag 'tshal lo/ /byang chub sems dpa' khri phrag bdun brgya la phyag 'tshal lo/ /byang chub 
sems dpa' khri phrag brgyad brgya la phyag 'tshal lo/ /byang chub sems dpa' khri phrag dgu brgya la phyag 'tshal lo/ /byang chub sems dpa' khri phrag stong gi byang chub sems dpa' sems dpa' chen po rnams la phyag 'tshal lo/ /byang chub sems dpa' de rnams la phyag 'tshal na bskal 
pa dpag tu med pa tshun chad kyi 'khor ba'i sdig lci ba yang bsal bar 'gyur ro/ /byang chub sems dpa' sems dpa' chen po 'bum phrag gcig la phyag 'tshal lo/ /byang chub sems dpa' 'bum phrag bcu la phyag 'tshal lo/ /byang chub sems dpa' 'bum phrag brgya la phyag 
</page>

 <page>
<ph>560</ph><p>067-280b</p>
'tshal lo/ /byang chub sems dpa' 'bum phrag stong la phyag 'tshal lo/ /byang chub sems dpa' 'bum phrag khri la phyag 'tshal lo/ /byang chub sems dpa' 'bum phrag 'bum la phyag 'tshal lo/ /byang chub sems dpa' sems dpa' chen po de rnams la phyag 'tshal na bskal 
pa dpag tu med pa tshun chad kyi 'khor ba'i sdig lci ba yang 'byang bar 'gyur ro/ /byang chub sems dpa' sems dpa' chen po khrag khrig phrag gcig la phyag 'tshal lo/ /byang chub sems dpa' khrag khrig phrag bcu la phyag 'tshal lo/ /byang chub sems dpa' khrag khrig phrag brgya la phyag 
'tshal lo/ /byang chub sems dpa' khrag khrig phrag stong la phyag 'tshal lo/ /byang chub sems dpa' khrag khrig phrag khri la phyag 'tshal lo/ /byang chub sems dpa' khrag khrig phrag 'bum la phyag 'tshal lo/ /byang chub sems dpa' sems dpa' chen po de rnams la phyag 'tshal na/ 
bskal pa dpag tu med pa tshun chad kyi 'khor ba'i sdig lci ba yang bsal bar 'gyur ro/ /byang chub sems dpa' sems dpa' chen po gang gA gcig gi bye ma snyed la phyag 'tshal lo/ /byang chub sems dpa' gang gA gnyis kyi bye ma snyed la phyag 'tshal lo/ /byang chub sems 
dpa' gang gA gsum gyi bye ma snyed la phyag 'tshal lo/ /byang chub sems dpa' gang gA bzhi'i bye ma snyed la phyag 'tshal lo/ /byang chub sems dpa' gang gA lnga'i bye ma snyed la phyag 'tshal lo/ /byang chub sems dpa' gang gA drug gi bye ma snyed la phyag 'tshal lo/ /byang chub sems dpa' gang 
gA bdun gyi bye ma snyed la phyag 'tshal lo/ /byang chub sems dpa' gang gA brgyad kyi bye ma snyed la phyag 'tshal lo/ /byang chub sems dpa' gang gA dgu'i bye ma snyed la phyag 'tshal lo/ /byang chub sems dpa' gang gA bcu'i bye ma snyed la phyag 'tshal lo/ /byang chub sems dpa' gang 
gA brgya'i bye ma snyed la phyag 'tshal lo/ /byang chub sems dpa' gang gA stong gi bye ma snyed la phyag 'tshal lo/ /byang chub sems dpa' gang gA khri'i bye ma snyed la phyag 'tshal lo/ /byang chub sems dpa' gang gA 'bum phrag brjod kyis mi lang ba'i byang chub sems dpa' sems dpa' 
</page>

 <page>
<ph>561</ph><p>067-281a</p>
chen po rnams la phyag 'tshal lo/ /de rnams la phyag 'tshal na bskal pa dpag tu med pa tshun chad kyi 'khor ba'i sdig lci ba yang dag par bsal bar 'gyur ro/ /gang zag la las 'phags pa byang chub sems dpa' sems dpa' chen po de rnams kyi mtshan thos na/ mi 
de bskal pa 'bum phrag bzhi bcu'i bar du sems can dmyal ba'i sdug bsngal du mi ltung zhing / khams gsum gyi 'khor ba la mi gtogs te/ rtag tu rnam par thar pa'i rgyal po'i khams su gtogs par 'gyur ro/ /mtha' 'khob yul du yongs mi skye/ /dge med yul du 'ang de bzhin 
te/ /lus ngan len par mi 'gyur zhing / /log par lta bar mi skye'o/ /ma rabs rigs su mi skye ste/ /mu stegs can du'ang mi skye zhing / /lus kyi yan lag kun dang ldan/ /dam pa'i chos ni rtag tu thos/ /dka' thub sdom pa ma blangs kyang / /'di dag rtag tu ldan 'gyur 
te/ /theg pa chen po'i spyod lam mdzes/ /rtag par sangs rgyas bdag nyid mthong / /de phyir gus par phyag 'tshal te/ /bcom ldan chos la bde bar gnas/ /ma 'ongs dus na sangs rgyas 'grub/ /byang chub sems dpa' sems dpa' chen po de rnams kyi mtshan bsgrags pa 
na rigs kyi bu pho dang / rigs kyi bu mo 'bum phrag brgyad cu rtsa brgyad kyis lan cig phyir 'ong ba'i 'bras bu thob par gyur to/ /lha dang mi 'bum phrag bzhi bcu rtsa dgus phyir mi 'ong ba'i 'bras bu thob bo/ /sems stor ba'i dge slong 'bum phrag bdun cu rtsa brgyad kyis sems kyi 
bdag nyid slar rnyed de dgra bcom pa'i 'bras bu thob bo/ /byang chub sems dpa' sems dpa' chen po 'bum phrag bcus gzungs chen po rnyed nas ma 'ongs pa'i dus na byang chub kyi snying por mngon par rdzogs par 'tshang rgya'o/ /de nas bcom ldan 'das la byang chub sems dpa' sems 
dpa' chen po seng ge sgras 'di skad ces gsol to/ /bcom ldan 'das bcom ldan 'das kyis bka' stsal pa ltar na theg pa yang gcig tu bas te gnyis dang gsum du ma mchis so/ /rtogs pa chen po yongs su rgyas pa'i 'gyod tshangs kyi mdo 'di ni sangs rgyas bcom ldan 
</page>

 <page>
<ph>562</ph><p>067-281b</p>
'das thams cad kyi yum/ /byang chub sems dpa' sems dpa' chen po rnams kyi ni lam chen po'o/ /rnal 'byor pa thams cad kyi ni mig /lta ba log pa thams cad kyi ni sdud pa/ sems nyams pa rnams kyi ni skyong ba/ ngan 'gro gsum gyi sgo ni gcod pa/ bla na med pa byang chub 
pa'i sgo ni 'byed pa/ nyan thos rnams ni rim gyis theg pa chen po la gzhol bar 'gyur ba lags te/ da bdag gis kyang gzungs sngags chen po 'di gzung zhing bskyab par bgyi'o/ /gang zag la las tshul khrims kyi sdom pa dang / mdo sde 'di la sgom zhing klog par byed na de la yang de 
bzhin du bsrung zhing bskyab par bgyi'o/ /gang la la zhig mdo sde 'di la mchod cing rim gror byed pa dang / zhag bdun gyi bar du spyod cing sgom par byed pa la/ bdud sdig to can dkrug pa'i skabs tshol ba zhig mchis na yang / bdud des kyang 'khrug pa'i skabs mi rnyed par bgyi'o/ /
bcom ldan 'das bdag gis mdo sde 'di yun du gnas pa dang / byang chub kyi ngo bo nyid mthar thug pa'i bar du yang bskyang bar bgyi'o/ /de nas bcom ldan 'das kyis bka' stsal pa/ rigs kyi bu mdo sde 'di srung ba ni dkon mchog gsum srung ba yin no/ /yang nga'i bstan pa yang srung 
ba yin no/ /de nas byang chub sems dpa' seng ge'i sgras bcom ldan 'das kyi spyan sngar gzungs sngags smras pa/ na mo bud d+hA ya/ na mo d+harmA ya/ na maHsang g+hA ya/ a dan te/ d+ha ra Ne/ tad ya thA/ A kA sha ni/ swa b+hA ba/ sarba d+harmA Ni swa b+hA ba/ i sham 
da/ pi ba sha na/ bi ma la su pa ri/ d+harma a ti kan/ pA la ni sh+tsa/ ya tha ma le/ tsA le tsA le/ hu lu hu lu/ bi sha de/ bi sha de/ man tra man traHswA hA/ gzungs sngags 'di dus gcig la lan brgya rtsa brgyad bzlas shing mchod rten la lan bdun bdun bskor ba 
dang / de bzhin du zhag bdun gyi bar du mdo sde gzhan la mi bsam par rtogs pa chen pos yongs su rgyas pa'i 'gyod tshangs kyi mdo sde 'di la sems rtse gcig tu bya'i gzhan du mi g.yeng bar bya'o/ /gzungs sngags 'di sangs rgyas 'bum phrag brgyad brgyas gsungs te/ bdag 
</page>

 <page>
<ph>563</ph><p>067-282a</p>
gis kyang bshad do/ /gal te la las gzungs sngags 'di la skur cing smad pa bgyid na sangs rgyas de snyed la skur cing smad pa lags so/ /gzungs sngags 'di la skur ba'i gang zag ni tshe rabs su yang bsgrubs pa'i 'bras bu mi 'grub par 'gyur te/ khams 
gsum las kyang mi 'da'o/ /de ci'i slad du zhe na/ gzungs sngags 'di ni sems stor ba las slar rnyed par 'gyur ba dang / gzungs sngags 'di lan cig tsam thos pa'am/ thos nas yi ger 'dri zhing sha dang / chang bcad de/ za gcig par bgyid cing / khrims bsrung ba dang / 
bag ma mchis pa'i rtsed mo g.yeng ba mi bgyid pa dang / 'du 'dzi'i nang du mi 'jug pa dang / rtag tu byams pa la sgom zhing / bsam gtan la dam par lta ba'i gang zag de ni bskal pa dpag tu ma mchis pa nas sogs sogs pa'i sgrib pa gsum dang / sdig lci ba la sogs pa yang gzungs 
sngags 'di thos te/ sems thag pa nas zlos shing 'dzin pa dang / nyin gcig bzhin du klog cing kha ton bgyid pa dang / yi dam du mi brjed par bgyid na gang zag de mngon par byang chub pa'i bar du ngan song du mi ltung ngo / /de nas yang bcom ldan 'das kyis byang chub sems dpa' seng ge'i 
sgra la bka' stsal pa/ khyod dkon mchog gsum skyong ba dang / skye bo mang po la yang phan par sems shing / srid pa gsum las bsgral zhing gdon pa dang / slob pa grangs med pa la phan pa chen po byed pa dang / log par lta ba thams cad bzlog pa'i phyir gzungs sngags phye zhing bstan pa 
legs so legs so/ /rigs kyi bu khyod kyi ming dang / gzungs sngags kyi sgra 'di sems can la las thos nas mos pa dang gus pa bskyed de ma skur pa'i mi de ni tshe 'di la yang bde ba nas shi 'phos nas kyang / rtag tu sangs rgyas mthong zhing nga yang mthong la/ khyod dang byang chub sems dpa' 
gzhan yang mthong bar 'gyur ro/ /de thams cad kyis de bzhin gshegs pa'i snying po so so rang gis rig pa mngon par 'tshang rgya ba the tsom mi za bar 'gyur ro/ /kun nas nyon mongs pa thams cad spangs shing / dge ba thams cad kyis de bzhin gshegs pa'i lam grub pa ni kun kyang mos 
</page>

 <page>
<ph>564</ph><p>067-282b</p>
pa dang / dang ba'i dbang gis so/ /nga 'das pa'i phyi na rigs kyi bu dang / rigs kyi bu mo gang la la zhig gis nyin gcig gam/ mtshan gcig gam/ dus gcig gam/ skad cig la phyogs bcu na dus gsum du gshegs pa'i sangs rgyas dang / gsung rab mdo sde bcu gnyis dang / 
byang chub sems dpa' rnams la phyag 'tshal nus shing theg pa chen po tshul bzhin du yid la byed pa dang / don dam pa'i bden pa ji bzhin par yid la byed pa'i gang zag de ni thang cig yud tsam cig gis mi dge ba bcu dang / mtshams med pa lnga dang / mnyam pa nyid la skur ba dang / kun nas 
nyon mongs pa'i las thams cad kun ma lus par byang bar 'gyur ro/ /yang dge slong pha'am/ dge slong ma'am/ byang chub sems dpa' 'am/ dge tshul pha'am/ dge tshul mas ngo bo nyid kyi sems stor bas rang gi rtsa ba bzhi gzhig pa dang / sdom pa brgyad nyams 
pa dang / lci ba drug dang / mi dge ba bcu dang / mtshams med pa lnga byas pa dang / mnyam pa nyid la skur ba yang phyogs bcu dus gsum du gshegs pa'i sangs rgyas bcom ldan 'das rnams kyi mtshan la mos pa bskyed de phyag 'tshal na de lta bu'i las mi dge ba kun ma lus par 
'byang bar 'gyur ro/ /de skad ces bka' stsal ma thag tu de nas sangs rgyas 'od nges pa zhes bya ba de'i drung nas de'i tshe rgyal bu dge mthong dang mi sum stong po rnams blo bur du skad cig gcig gis dus der lhags nas bcom ldan 'das kyi zhabs la spyi bos gtugs te/ phyag 'tshal nas 
mgrin gcig tu bcom ldan 'das la 'di skad ces gsol to/ /bcom ldan 'das bdag cag la sogs pas bskal pa dpag tu ma mchis pa nas mi dge ba'i las bgyis shing bsags pa ni brjod kyis kyang mi rdzogs te/ la las ni mi dge ba bcu bgyis/ la las ni 
mtshams ma mchis pa lnga bgyis/ la las ni mnyam pa nyid kyi chos la skur pa la sogs pa bsam gyis mi khyab cing brjod kyis mi rdzogs pa'i sdig pa bgyis pa de dag dus gsum gyi de bzhin gshegs pa rnams dang / gsung rab yan lag bcu gnyis kyi mdo sde la brten nas/ 
</page>

 <page>
<ph>565</ph><p>067-283a</p>
byang chub sems dpa' mang po'i mdun du mthol zhing bshags par 'tshal na de gnang bar gsol lo/ /de nas bcom ldan 'das kyis bka' stsal pa/ 'jigs pa'i sems bskyed dka' ba dang / dge ba'i sems bskyed dka' ba las bskyed pa ni legs so legs so/ /
khyod kyis mi dge ba bcu bshags pa dang / mtshams med pa lnga bshags pa dang / 'dod chen la sogs pa bshags nas de bzhin gshegs pa'i snying po de mthong bar 'dod pa de legs kyis yid la sems pa bzhin mthol cig /de nas rgyal bu dge mthong dang mi sum stong gis bcom 
ldan 'das kyi byams pa'i gsung thos nas chos gos tshul bzhin du bgos nas thal mo sbyar te spyi bos btud nas phrag pa g.yas pa chos bzhin du phyung / pus mo g.yas pa'i lha nga sa la btsugs te/ bcom ldan 'das la 'di skad ces gsol to/ /bdag cag la sogs pa phyogs 
bcu'i sangs rgyas bcom ldan 'das rnams la phyag 'tshal zhing skyabs su gsol lo/ /phyogs bcu'i chos la phyag 'tshal zhing skyabs su gsol lo/ /phyogs bcu'i dge 'dun la phyag 'tshal zhing skyabs su gsol lo/ /yang shar phyogs kyi de bzhin gshegs pa 'khrugs mi mnga' la 
phyag 'tshal zhing skyabs su gsol lo/ /yang lho phyogs kyi de bzhin gshegs pa rin chen 'byung ldan la phyag 'tshal zhing skyabs su gsol lo/ /yang nub phyogs kyi de bzhin gshegs pa snang ba mtha' yas la phyag 'tshal zhing skyabs su gsol lo/ /yang byang phyogs kyi de bzhin 
gshegs pa gdon mi za bar grub pa la phyag 'tshal zhing skyabs su gsol lo/ /yang steng gi phyogs kyi de bzhin gshegs pa spos brtsegs la phyag 'tshal zhing skyabs su gsol lo/ /yang 'og gi phyogs na de bzhin gshegs pa 'bum gzugs la phyag 'tshal zhing skyabs su gsol lo/ /
shar phyogs na 'phags pa kun tu bzang po la yang phyag 'tshal zhing skyabs su gsol lo/ /lho phyogs na 'phags pa 'jig rten gzungs la yang phyag 'tshal zhing skyabs su gsol lo/ /nub phyogs na 'phags pa spyan ras gzigs dbang phyug la yang phyag 'tshal zhing skyabs su 
</page>

 <page>
<ph>566</ph><p>067-283b</p>
gsol lo/ /byang phyogs na 'phags pa zla rgyas la yang phyag 'tshal zhing skyabs su gsol lo/ /steng gi phyogs na 'phags pa nam mkha'i snying po la yang phyag 'tshal zhing skyabs su gsol lo/ /'og gi phyogs na 'phags pa yon tan brtan pa la yang phyag 'tshal zhing skyabs 
su gsol lo/ /thog ma'i ston pa bcom ldan 'das de bzhin gshegs pa 'od mi 'gyur ba la yang phyag 'tshal zhing skyabs su gsol lo/ /ma byon pa'i de bzhin gshegs pa'i snying po la yang phyag 'tshal zhing skyabs su gsol lo/ /'jig rten gyi khams gzhan na sprul pa'i 
sku sangs rgyas bcom ldan 'das rnams la phyag 'tshal zhing skyabs su gsol lo/ /da ltar bdag cag gi ston pa bcom ldan 'das shAkya thub pa la yang phyag 'tshal zhing skyabs su gsol lo/ /bcom ldan 'das dri ma med par grags pa dang / 'jam dpal gzhon 
nur gyur pa la yang phyag 'tshal zhing skyabs su gsol lo/ /kun dga' bo dang 'od srung la yang phyag 'tshal zhing skyabs su gsol lo/ /'phags pa'i lam bzhis mngon du byung ba rnams la yang phyag 'tshal zhing skyabs su gsol lo/ /sems bskyed pa dang po pa rnams la yang 
phyag 'tshal zhing skyabs su gsol lo/ /mdzod chen po gsung rab mdo sde bcu gnyis dang / yang dag pa mnyam pa nyid kyi mdo sde la yang phyag 'tshal zhing skyabs su gsol lo/ /chos kyi mdo sde gzhan ji snyed bzhugs pa la yang phyag 'tshal zhing skyabs su gsol lo/ /
sku gdung brgyad du bgos pa'i gzugs rnams la yang phyag 'tshal zhing skyabs su gsol lo/ /da ltar bzhugs pa'i sangs rgyas rnams kyi chos kyi don la yang phyag 'tshal zhing skyabs su gsol lo/ /phyogs bzhi'i rgyal po chen po bzhi dang / sum cu rtsa gsum gnam 
gyi lha dang / brgya byin dang / tshangs pa dang / bar snang gi lha dang / gnam gyi steng dang / sa'i steng dang / sa'i 'og gi lha dang / ri'i lha dang / tshal gyi lha dang / shing drung gi lha dang / rig sngags 'chang ba dang / rdzu 'phrul gyi rkang pa dang ldan pa 
</page>

 <page>
<ph>567</ph><p>067-284a</p>
rnams dang / lha'i mig dang ldan pa dang / lha'i rna ba dang ldan pa de dag thams cad kyis gzigs shing gson te kun gyis dbang mdzad par gsol lo/ /bdag cag la sogs pa sems can thams cad la ma mthol ma bshags pa zhig mchis na yang sdig pa thams 
cad byang bar gyur cig /bdag cag la sogs pa sems can thams cad 'khor ba'i khams tshun chad nas/ da ltar gyi lus ngan pa 'di thob pa'i bar du rmongs shing bslad pa'i sems kyis log par mthong ba dpag tu ma mchis pas las dang nyon mongs pa dang / mi dge ba'i las 
bgyis pa ni brjod kyis mi rdzogs te sdig pa mang po ci bgyis pa rnams bdag nyid kyis ma tshor ma rig pas mi dge ba'i sems rab tu rgyas pa'i dbang gis 'jig rten pha rol ma mthong zhing / tshe 'di 'ba' zhig mthong ba la gnas te/ nyon mongs pa'i bag chags la mos pas dge ba'i 
rtsa ba dang ring du gyur cing mi dge ba'i las kyis bar chad du gyur cing bsgribs pa'am/ sdig pa'i grogs po la brten pas dge slong pha dang / dge slong ma la mi rigs shing tshul ma lags pa'i las bgyis pa'am/ pha dang ma la mi rigs shing tshul ma lags pa'i las bgyis pa 
'am/ yang rang nyam gyi dbang gis phyogs bcu'i dge 'dun gyi nor dang / yo byad la sogs pa spyod pa dang dge 'dun sde lnga la yang mi rigs shing tshul ma lags pa'i las bgyis pa'am/ 'jig rten gyi kun nas nyon mongs pa'i 'bras bu dpag tu med pa snyed bshad pa dang / 
byang chub kyi dge ba'i rtsa ba'i sems can la'ang ngan du smad pa dang / chos kyi mkhan po la skur ba'am/ dam pa'i chos ni chos ma lags par bshad pa'am/ chos ma lags pa ni dam pa'i chos lags par bshad pa'am/ de bzhin gshegs pa ni mi rtag ces bgyis pa'am/ dam pa'i chos 
kyang mi rtag go zhes bgyis pa'am/ dge 'dun dkon mchog kyang mi rtag go zhes bgyis pa'am/ phan pa'i sbyin pa la ma dad pa'am/ chos log pa la dad cing 'dzin pa de lta bu'i slad du/ da 'jigs shing skrag pa ni dpag tu ma mchis 'dzem zhing gnong ba bsam gyis mi khyab ste/ 
</page>

 <page>
<ph>568</ph><p>067-284b</p>
dkon mchog gsum la skyabs su gsol lo/ /sangs rgyas bcom ldan 'das rnams ni thugs rje dang byams pa'i sems mnga' bas kun la snyoms pa'i yab yum lags/ byang chub sems dpa' rnams ni dge ba'i bshes gnyen lags na/ bdag cag la sogs pas bskal pa dpag tu 
ma mchis pa nas srid pa na 'khor ba'i tshe/ sdig lci ba bgyis pa de dag thams cad 'gyod cing bshags pas tshangs pa gnang bar gsol te/ slan chad kyang mi bgyid par gyur cig /yang bcom ldan 'das bdag cag la sogs pas bskal pa dpag tu ma mchis pa nas mtshams ma mchis 
pa lnga bgyis pa'am/ 'das pa dang / ma byon pa dang / da ltar bzhugs pa'i sangs rgyas bcom ldan 'das kyi sdom pa dang / tshul khrims nyams pa'am/ 'dod chen pa'i las spyad pa'am/ mi dge ba'i tshig rtsub po smras nas dge ba'i chos la skur ba'i sdig lci ba'i las bgyis pa yang 
slar 'gyod cing bshags ma myong ba dang / yid la 'dzem pa dang / ngo tsha ba ma mchis pas mi dge ba bcu dang / mtshams ma mchis pa lnga'i dngos po sdig lci ba la sogs pa bgyis pa'am/ thog ma nas yid la 'jigs shing 'dzem pa ma mchis pas de lta bu'i sdig lci ba bgyis par bdag nyid 
kyis nges par 'tshal kyang / nongs pa bcabs shing dad pas byin pa blangs pa mthol shing bshags ma myong ba'am/ dam pa'i chos yun ring du gnas par bgyi zhing / rim gror mchod pa'i bsam pa ma mchis te/ de la mi snyan par smad cing yang log par bltas pa'am/ ngag gi sgo nas kun nas 
nyon mongs pa'i nyes pa mang po bgyis pa'am/ yang 'di skad ces kyang smras te/ sangs rgyas dang / chos dang dge 'dun gsum ma mchis zhes bgyis pa la sogs pa mi dge ba bcu dang / mtshams med pa lnga'i sdig lci ba de lta bu bgyis pa'i slad du/ da 'jigs shing skrag pa ni dpag tu ma 
mchis/ 'dzem zhing gnong ba ni bsam gyis mi khyab ste/ dkon mchog gsum la skyabs su gsol lo/ /sangs rgyas bcom ldan 'das rnams ni thugs rje dang byams pa mnga' bas kun la snyoms pa'i yab yum lags/ byang chub sems dpa' rnams ni dge ba'i bshes gnyen lags 
</page>

 <page>
<ph>569</ph><p>067-285a</p>
pas na/ bdag cag la sogs pas 'gyod cing mthol bshags pas tshangs pa gnang bar gsol te/ bskal pa dpag tu ma mchis pa nas srid pa na 'khor ba'i tshe sdig lci ba bgyis pa rnams bsal cing slan chad kyang mi bgyid par gyur cig /yang bcom ldan 'das bdag cag la sogs pas 
bskal pa dpag tu ma mchis pa nas log par mthong bas lci ba bzhi ni sbom por bshad/ sbom po ni lci ba bzhir bshad pa'am/ zhig pa ni ma zhig par bshad/ ma zhig pa ni zhig par bshad pa'am/ lci ba ni yang bar bshad/ yang ba ni lci bar bshad pa'am/ gtsang ba ni mi gtsang bar mthong / mi gtsang 
ba ni gtsang bar mthong ba la sogs pa log par mthong ba'am/ 'jig rten gyi gtsug lag ni bshad cing bstod/ sangs rgyas kyi bstan pa la ni gus par ma bgyis shing mi dge ba'i don rnams la gzhung bzung zhing bsams pa dang / ma brtags pa rnam pa brgyad 'chang 
ba'am/ de bzhin gshegs pa'i bka' yang dag pa ni bdud kyi tshig ces bgyis/ bdud kyi tshig yang dag pa ni de bzhin gshegs pa'i bka' zhes bgyis pa'am/ bar 'ga' ni mu stegs kyi ston pa drug gis rnam par bshad pa la mos shing bzung ba'am/ de bzhin gshegs 
pa yongs su mya ngan las 'das par bzhugs te/ dkon mchog gsum la rtag pa ma mchis snyam sems la 'khrul pa byung ba la sogs pa lta ba log pa bsam gyis mi khyab ste/ de lta bas na da 'jigs shing dogs pa dang 'dzem zhing gnong ba yang bsam gyis mi khyab ste/ dkon mchog gsum 
la skyabs su gsol lo/ /sangs rgyas bcom ldan 'das rnams ni kun la snyoms pa'i yab yum lags/ byang chub sems dpa' rnams ni dge ba'i bshes gnyen lags te/ bdag cag la sogs pas 'gyod cing 'thol bshags pas tshangs par gnang bar gsol te slan 
chad kyang mi bgyid par gyur cig /bcom ldan 'das kyis bka' stsal pa las gal te rtsa ba bzhi'am/ mtshams med pa lnga'am/ yang dag pa'i chos la skur ba btab pa ma mthol ma bshags na nges par sems can dmyal bar ltung ste/ de bzhin gshegs pa 
</page>

 <page>
<ph>570</ph><p>067-285b</p>
rnams dang / byang chub sems dpa' rnams dang / nyan thos rnams dang / rang rgyal ba rnams kyis kyang de la skyabs mdzad par mi spyod do/ /dge 'dun dang / pha ma dang / lha rnams dang / 'jig rten gyi mis kyang de la skyabs byed mi nus so zhes thos pas na de'i phyir 'jigs 
shing dogs pa dang / 'dzem zhing gnong ba yang bsam gyis mi khyab ste/ dkon mchog gsum la skyabs su gsol lo/ /'das pa'i sangs rgyas rin chen mang dang / ma gshegs pa'i sangs rgyas stong dang / da ltar gyi sangs rgyas sprul pa'i bcom ldan 'das shAkya thub pa rnams dang / sangs rgyas 
bcom ldan 'das thams cad ni thugs rje dang / byams pa'i mnga' bdag lags te/ kun la snyoms pa'i yab yum lags/ byang chub sems dpa' rnams ni dge ba'i bshes gnyen lags na bdag cag la sogs pas 'gyod cing mthol bshags pas tshangs pa gnang bar gsol te/ bskal 
pa dpag tu ma mchis pa nas nyon mongs pa'i sgrib pa'am/ las kyi sgrib pa'am/ rnam par smin pa'i sgrib pa'am/ lci ba bzhi dang / mtshams med pa lnga dang / mi dge ba bcu la sogs pa'i sdig lci ba rnams bsal bar gyur cig /yang bcom ldan 'das bdag cag la sogs pas bskal pa 
dpag tu ma mchis pa nas srid pa na 'khor ba'i tshe sdig lci ba rnams bsal nas slan chad kyang mi bgyid par gyur cig /yang bcom ldan 'das bdag cag la sogs pas bskal pa dpag tu ma mchis pa nas da ltar gyi tshe 'di'i bar du dge 'dun gyi spyi'i nor dang / phyogs bcu'i dge 'dun gyi spyi nor 
la thugs thub tu spyad pa'am/ da ltar gyi dge 'dun gyi nor la thugs thub tu spyad pa'am/ dge 'dun sde lnga'i nor dang / dge slong ngo cog gi nor la thugs thub tu spyad pa'am/ yon bdag thams cad kyi rdzas la thugs thub tu spyad pa dang / bdag gis yang dag pa'i chos dang / bsam gtan bzhi 
dang / 'bras bu bzhi ma thob par thob bo zhes smras pa de lta bu'i las ngan pa'i rgyu des kun nas nyon mongs pa'i rgyur gyur te/ khyim nas rab tu byung nas rtsa ba bzhi'i sdom pa zhig pa dang / lci ba'i chos brgyad dang / sdom pa drug dang / dge 'dun gyi lhag ma bcu gsum dang / ma nges pa'i chos 
</page>

 <page>
<ph>571</ph><p>067-286a</p>
gnyis dang / spang ba'i ltung byed sum cu dang / ltung byed dgu bcu rtsa gcig dang / so sor bshags pa'i chos bzhi dang / bslab pa'i chos mang po rnams dang / shin tu lci ba'i chos bdun rnams dang / nongs pa bgyis nas phas pham pa bzhi dang / mtshams med pa lnga la thug 
gi bar du re re nas bgyis pa'am/ yang dag pa'i chos nyid dang / mdo sde zab mo la skur pa'am/ 'dod chen pa'i las bgyis pa yang bcabs shing gsangs nas nyin zhag re re zhing 'phel bar 'gyur ba de dag la sogs pa de ring skye bo mang po la sman pa'i slad du/ bdag cag nyid kyis phyogs 
bcu'i sangs rgyas kyi spyan sngar 'gyod cing bshags par 'tshal lo/ /so so'i skye bo thams cad kyis bskal pa dpag tu ma mchis pa nas/ sangs rgyas dang / pha ma'i drin glo bar ma chud cing rnam par byang ba'i chos ma 'tshal bas mi dge ba'i las sna tshogs bgyis pa'am/ bdag gi rigs snyems 
pas dar cing rgyags pa'i tshe mi dge ba'i las rnams bsams pa bzhin du bgyis kyang / nongs par ma mthong bas byis pa lta bur blun pa'i sug las bgyis pa'am/ mi dge ba'i gshes gnyen gyi drung du nye bar mchis shing nyon mongs pas sems dkrugs pas/ 'dod pa'i yon tan lnga la 
chog ma 'tshal te/ mi dge ba'i las rnams bgyis pa dang / 'gro ba bzang mos bslus pa'am/ 'dod chags dang / zhe sdang dang / gti mug gi mdud pas sems dkrugs shing bskyod pa dang / lus dang / ngag dang / yid la sogs pas rnam par bsdus pa'i sdig mang po de rnams 'gyod de 
da ma lus par bshags so/ /yang sangs rgyas dang / dam pa'i chos dang / 'phags pa'i dge 'dun la gus pa'i tshul gyis bsnyen bkur ma bgyis pa de lta bu'i sdig mang po de dag kun 'gyod de mthol zhing so sor bshags so/ /yang byang chub sems dpa' rnams dang / rang sangs 
rgyas rnams la gus pa'i tshul gyis rim gro ma bgyis pa de lta bu'i sdig mang po de dag kun 'gyod de mthol zhing so sor bshags so/ /gti mug pas rmongs shing bsgribs te dregs shing le lo dang rang nyam gyis mi dge ba rnams bgyis pa de lta bu'i sdig mang po kun 'gyod de mthol zhing so sor bshags 
</page>

 <page>
<ph>572</ph><p>067-286b</p>
so/ /phyogs bcu'i sangs rgyas thams cad da bdag gis mchod nas sems can ma lus pa thams cad sa bcu la gnas par bgyis te/ kun gyis de bzhin gshegs pa'i yang dag pa nyid thugs su chud pa dang ldan par bgyis par gyur cig /de nas bcom ldan 'das kyis rgyal bu dge mthong la 
bka' stsal pa/ legs so legs so/ /rgyal rigs dra ma chen po rab tu legs so/ /rgyal rigs dra ma chen po bdag nyid kyis dge sdig gi las la rtog pa mkhas te/ 'jigs shing skrag pa chen pos 'gyod nas sdig pa'i las rnams mngon par bshags kyi steng du/ sems 
can thams cad kyi phyir yang mthol zhing so sor bshags pa de bas na khyod ni rgyal rigs dra ma chen po nyid yin te/ bdag sdig pa mi dge ba dang bral gyi steng du/ sems can thams cad kyang sdig pa dang bral bar byas pa dang / bdag nyid kyi phyir smon lam ma btab pas sngar sems can thams cad kyi don 
du smon lam btab ste/ de bzhin gshegs pa'i bka' yang dag pa nyid thugs su chud pa dang ldan par bsngos pas na khyod ni rgyal rigs dra ma chen po yang dag pa nyid yin no/ /de nas rgyal bu dge mthong dang / mi sum stong gis mthol zhing bshags zin nas bcom ldan 'das la 
tshigs su bcad pas bstod pa/ bcom ldan nyag gcig rab kyi mchog /khams gsum rgyan lags yab yum dang / /thams cad snyoms pa'i ye shes lags/ /kun la snyoms pa'i dpe ma mchis/ /sangs rgyas dkon la phyag 'tshal lo/ /byis pas shes rab bdag phyir spyad/ /nor 
rdzas byin la lan 'dod phyir/ /byams chen sangs rgyas de min te/ /dgra sdang nye byams snyoms mdzad pa'i/ /brtson 'grus che la bdag skyabs mchi/ /rkang gnyis kun la sangs rgyas gtso/ /shes rab spyan ldan mkhyen gzigs khyab/ /lha rnams shes rab de ma 'tshal/ /dus gsum sangs rgyas 
thams cad la/ /bdag cag kun gyis gus phyag 'tshal/ /de bzhin sangs rgyas bdag skyabs mchi/ /dus gsum sangs rgyas mchod byas 'dra/ /de nas phyogs bcu'i de bzhin gshegs pa rnams kyis rgyal bu dge mthong dang / mi sum stong la tshigs su bcad de bka' stsal pa/ sangs rgyas chos ni tshogs 
</page>

 <page>
<ph>573</ph><p>067-287a</p>
'dod na/ /thos pa mang po'i mi phyir 'brangs/ /dge bas mkhan po bzhin du bkur/ /sangs rgyas myur du 'grub par 'gyur/ /tshul khrims rnam dag srung byed na/ /ming ni dge slong des pa yin/ /stong nyid gang gis brtags nus na/ /de ming rnal 'byor sgrub pa yin/ /brtson 
'grus la las bsgrub nus na/ /de ming 'phags lam spyod pa yin/ /la las mya ngan 'das bsgrubs na/ /de ming yang dag bde ba yin/ /tshul khrims sdom pa'i dge tshul dang / /rnam dag khrims 'dzin dge slong dag /zla ba phyed cing gso sbyong bya/ /chos gos brtags pa rnams 
bgos te/ lhung bzed 'khar gsil sogs bkur zhing / /dag pas bsod snyoms gtsang blang bya/ /lha rnams thams cad dga' mgu ste/ /gus pas phyag 'tshal thal sbyar nas/ /lha rnams nged kyis mi 'di dag /de yi mngag gzhug bsgrub par bya/ /dper na lha dbang brgya byin la/ /
sum cu rtsa gsum lha gzhan rnams/ /rim gro gus pa byed bzhin bya/ /tshe 'dir legs pa nyid 'thob ste/ /tshe rabs gzhan gyi'ang dpag mi khyab/ /rab tu byung zhing tshul khrims sa sdom/ /sangs rgyas bka' drin lan bsgrubs yin/ /rgyal bu dge mthong da yang nyon/ /nga dang byang chub ma 
gtogs par/ /'jig rten mi rnams thams cad kyis/ /mos pa rnam dag sems bskyed de/ /phyogs bcu'i sangs rgyas rtag bzhugs par/ /mya ngan 'das par mngon par shes/ /chos dang dge 'dun de bzhin te/ /de lta bu yi mi rnams ni/ /bcom ldan drin la lan bsgrubs yin/ /
de yang rgyal bu dge mthong nyon/ /'jig rten mi rnams thams cad la/ /bye brag dbye ba'i sems med par/ /theg pa gcig chos mngon shes te/ /phyogs bcur snga ma 'das pa dang / /da ltar ma 'ongs dus rnams la/ /sangs rgyas theg chen gcig pu las/ /gnyis dang gsum zhes bya med 
par/ /bye brag dbye ba'i sems med de/ /de ltar mos sems bskyed nus na/ /de lta bu yi mi rnams ni/ /sangs rgyas bka' drin 'tshob pa yin/ /rgyal bu dge mthong da yang nyon/ /da ni 'das te gshegs phyi na/ /mi yi nang na la la zhig /sems can rnam pa thams cad la'ang / /sangs rgyas snying po nyid yod 
</page>

 <page>
<ph>574</ph><p>067-287b</p>
ces/ /rtag tu mos pa'i sems bskyed na/ /de lta bu yi mi rnams ni/ /bcom ldan bka' drin lan bsgrubs yin/ /la las thang cig dge spyad de/ /'bras bu srid pa mi bsgrub la/ /bla med 'bras bur sngo byed na/ /sangs rgyas bka' drin 'tshob pa yin/ /da yang rgyal bu dge mthong nyon/ /nga ni mya ngan 'das 
'og na/ /mi yi nang na la la dag /dkon mchog gsum la rim gro gus/ /skad cig mdo sde 'di bklags te/ /mkhan la sri zhu yon phul na/ /de lta bu yi mi rnams ni/ /bde gshegs drin la lan bsgrubs yin/ /la las nor rdzas sna 'ga' dang / /gos dang kha zas bdog rnams kyis/ /
kun la khyab par sbyin byas na/ /bcom ldan bka' drin 'tshob pa yin/ /rgyal bu dge mthong da yang nyon/ /nga yi chos 'di tha ma'i tshe/ /la las mi 'ga' gros btab cing / /thang cig mdo sde 'di nyan na/ /byang chub sems dpa' 'bum brgya la/ /yon phul bas ni 'di don che/ /theg 
mchog mdo sde 'di lta bu/ /sangs rgyas byang chub yum yin pas/ /sangs rgyas byang chub dad bsams shing / /'di la rim gro gus bskyed la/ /gnyis med phan tshun sems snyoms na/ /sangs rgyas bka' drin lan bsgrubs yin/ /rgyal bu dge mthong da yang nyon/ /la 
las chos 'di tha ma'i tshe/ /sangs rgyas bka' drin bsgrubs bsams te/ /thang cig sangs rgyas thun zhugs na/ /khams gsum gnas pa'i sems can rnams/ /srog byin pas ni 'di don che/ /dge 'dun bsam gtan dkrugs skur na/ /khams gsum gang ba'i mi rnams dang / /sems can thams cad 
bsad dang mtshungs/ /bsam gtan dge 'dun dkrugs skur na/ /de yi sdig kyang de bzhin no/ /la las dge ba spyod mthong nas/ /dpyas shing skur te ma mos na/ /dkon mchog gsum gyi rigs kyang gcod/ /bcom ldan bka' drin bsgrub pa min/ /de nas rgyal bu dge mthong dang / mi sum stong la bcom 
ldan 'das kyis gnang ste/ chos bstan zin nas dga' mgu yi rangs te bcom ldan 'das kyi zhabs spyi bos blangs so/ /'phags pa rtogs pa chen po yongs su rgyas pa'i mdo las phyag 'tshal ba'i cho ga dang / 'gyod tshangs kyi le'u nyi tshe rdzogs so//
</page>



</text>