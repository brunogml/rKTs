
<text>


 <page>
<ph>162</ph><p>102-81b</p>
@#/ /rgya gar skad du/ Ar+ya kr-iSh+NA ya oSh+Tha/ bod skad du/ 'phags pa lcags mchu nag po/ sangs rgyas dang byang chub sems dpa' thams cad 
la phyag 'tshal lo/ /'di skad bdag gis thos pa dus gcig na/ bcom ldan 'das 'dam bu'i khrod na gzings pa'i 'dug gnas na bzhugs te/ de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo 'dzam bu'i gling gi gnas der 
'dong ngo / /btsun pa de ltar bgyi'o zhes gsol nas/ tshe dang ldan pa kun dga' bos bcom ldan 'das kyi ltar mnyan no/ /de nas bcom ldan 'das 'dzam bu'i gling gi sems can rnams la thugs brtse ba'i phyir klu'i rgyal po ma dros pa dang / rgya mtsho dang / dga' bo dang / 
</page>

 <page>
<ph>163</ph><p>102-82a</p>
'jog po dang / mtha' yas dang / dung skyong dang / gzi can dang / e la'i 'dab ma dang / mdangs bu dang / klu'i rgyal po glog 'byin dang / klu'i rgyal po chu lha dang / klu'i rgyal po sprin bskul dang / klu'i rgyal po mgo dgu pa dang / klu'i rgyal 
po mgo bdun pa dang / klu'i rgyal po mgo lnga ba dang / mgo drug pa dang / mgo gsum pa dang / mgo gnyis pa dang / mgo stong pa rnams la bcom ldan 'das kyis mnas bor shig /a na na ste/ bi na na ste/ bi shi ki shi a gu bi gu re re/ hU~M hU~M hU~M/ phaT 
phaT phaT/ stam+b+ha ya/ b+hany+dza ya/ ba sa sha rI ra ni/ ma tri tra/ ma tra ma ni swA hA/ sngags tshan dang po des klu rnams 'khrugs nas brgyal lo/ /bcom ldan 'das lags lo tog dang 'bras bu dang sman rnams dang rtsi shing dang myu gu dang 'dab ma dang me tog rnams 
skams par rngo mi thogs lags so/ /char chu dus su 'bebs so/ /rtsi shing dang / nags tshal skyed bar bgyid lags so/ /'dzam bu'i gling gi mi rnams kyi longs spyod 'tshe bar rngo mi thogs lags so/ /sems can rnams la 'tshe bar mi bgyid lags so/ /
gal te bcom ldan 'das kyi bka' las 'das na bdag cag klu rnams kyi lus 'khums par gyur cig /gnas med par gyur cig /lus rtsub par gyur cig /mdze dang shu ba dang sha bkra 'byung bar gyur cig /mgo 'gas pa dang snying 'brul bar gyur cig ces bros bor ro/ /
bcom ldan 'das la mngon par dad pa'i 'byung po brgya stong dag kyang sems can thams cad kyi phyir 'ongs te/ de dag khyed la gnod pa chen po byed par 'gyur du 'ong gis ni rgats+tsha ta ni rgats+tsha ta ni rgats+tsha ta myur du byer cig /khyed cag la gang dag sdang ba'i sems dang ldan pa de dag ni 
phung bar gyur cig /gang dag byams pa'i sems dang ldan zhing nyes par mi 'dod la bsrung bar 'dod pa de dag ni khyed cag gi lus la 'jug par gyis shig /sangs rgyas 'jig rten la thugs brtse ba can gyis bka' stsal pa/ su mu su mu/ su mu su mu/ su mu ru su mu 
</page>

 <page>
<ph>164</ph><p>102-82b</p>
ru/ su mu ru su mu ru/ su mu ru su mu ru/ su su/ mu ru mu ru/ mu ru mu ru/ mu ru mu ru/ mi ri mi ri swA hA/ lha rnams dang / klu rnams dang / lha ma yin rnams dang / gnod sbyin pho mo rnams kyis ji ltar 'dod pa'i char gyi rgyun myur du 'bebs so/ /klu'i gnas kun nas 
chab phul dgu blangs la chab so sor bzhag la/ yungs kar gyis bsngags shing chu ru stsal/ sngags rdzogs pa dang klu'i gnas su bskyal lo/ /char ji ltar 'dod pa bzhin 'bab par 'gyur ro/ /sangs rgyas 'jig rten la thugs brtse ba can gyis sems can rnams la phan 
par lhag par dgongs pa mnga' ba byams pa la gnas pa thugs rje dang ldan pa dga' ba la gnas pa btang snyoms la gnas pa gshegs shig /k+Shi pran nirgats+tsha ta swA hA/ nA ga yu yu swA hA/ sprin la blta zhing phyogs bzhir kha bltas la phyag bya zhing lan lnga bcur bzlas na char 
nges par myur du 'bab bo/ /char 'bebs pa'i tshe klu mi srun pa'i gnas su song la/ lus spos chus bkrus la zas dkar gsum 'tshal la sha chang sgog btsong spang bar bya'o/ /byams pa'i sems dang ldan par bsams la kha shar phyogs su bltas nas 'phags pa 
rnams la gsol ba gdab bo/ /ri bu ri bu/ ba la ya thA/ hU~M hU~M phaT phaT swA hA/ badzra badzra dzA la ya swA hA/ sarba du shaM na bi ra na sha ga swA hA/ ga ru Da hri ti swA hA/ ya stags la bla re sngon pos dbub/ rgyal mtshan sngon po gzugs rig sngags 'chang stan sngon po 
gos sngon po rkang pa yang sngon por bgrad/ lha bshos sngon po bum pa chus bkang ba bzhi dkyil 'khor gyi grwa bzhir gzhag /dbus su klu'i rgyal po rgya mtsho'i gzugs dgod/ shar gyi pad+ma la klu'i rgyal po mgo gsum pa dgod/ lho phyogs kyi pad+ma la klu'i rgyal po mgo bdun 
pa dgod/ nub phyogs kyi pad+ma la klu'i rgyal po mgo dgu pa dgod/ byang phyogs kyi pad+ma la klu mgo lnga ba dgod/ phrin las kyi gzhung las 'byung ba yang dgod/ o~M hi hU~M phaT phaT/ hU~M bi dza ya phaT phaT/ nA ga li dz+wa la shad shad/ dz+wa li bi kra ta/ badzra badzra la ma hA 
</page>

 <page>
<ph>165</ph><p>102-83a</p>
pa la bIr+ya pa rA kr-i ta/ da ra tsi/ pra me ru/ phaT phaT du/ gzungs 'di brjod ma thag tu sa chen po rnams g.yo bar 'gyur ro/ /klu'i rgyal po chen po bye ba khrag khrig brgya stong phrag drug cu khas sbub tu 'gyel nas rab tu 'dar te brgyal nas 'gre ldog 
cing ngu'o/ /de nas klu'i rgyal po rnams kyis bcom ldan 'das la smre zhing sngags 'dis klu rnams shin tu tshig go/ /ma rungs lags so zhes gsol ba dang / bcom ldan 'das kyis bka' stsal pa/ klu'i rgyal po rnams kyis 'dzam bu'i gling gi sems can la phan pa dang bde ba 
dang lo legs pa dang bsrung ba dang bskyab pa dang zhing rnams kyi mig shin tu gang bar gyis shig /lo tog phun sum tshogs pa sgrubs shig /mi rnams dang mi ma yin pa rnams la rnam par 'tshe bar ma byed cig char gyi rgyun phob shig /'on kyang khyed kyis yun ring po'i bde ba dang klu'i 
gnod pa kun dang bral bar 'gyur ro/ /rkang mangs khyed cag bde legs shog /rkang bzhi khyed cag bde legs shog /rkang gnyis khyed cag bde legs shog /rkang med khyed cag bde legs shog /khyed cag lam 'gro bde legs shog /phyir 'ong rnams kyang bde legs shog /
khyed cag sdig par ma gyur cig /sangs rgyas lha rnams stong dag gis/ /yongs su bskor te gshegs mdzad kyis/ /sdang sems ldan pa rnams byer cig /snying rje'i bdag nyid can rnams 'khong / /gling 'dir char phob don rnams kyis/ /sa dang bar snang gnas pa rnams/ /skye dgu 
rnams la byams byed shog /char med than pa byung ba'i tshe sngags tshan dang po brgya bzlas so/ /bar ma lnga bcu bzlas/ tha ma bdun bzlas par bya'o/ /sprin la blta zhing bar par sus kyang ma tshor bar shib bur bzlas so/ /grangs las thal na ser bar 'gyur bas sdig che'o/ /klu gnad 
la gtad pa yin pas sdig che'o/ /lan grangs yang yang mi gdab bo/ /zhag gcig gam/ zhag gnyis sam/ zhag lngar char gyi rgyun mi 'bab mi srid do/ /chos kyi rgyal bo rga shi mi mnga' ba/ /kun gyi smon lam myur du 'grub 'gyur shog /bcom ldan 'das kyis de skad 
</page>

 <page>
<ph>166</ph><p>102-83b</p>
ces bka' stsal nas/ tshe dang ldan pa kun dga' bo dang / dge slong de dag rnams yi rangs te/ bcom ldan 'das kyis gsungs ba la mngon par bstod do/ /'phags pa lcags mchu nag po'i gzungs rdzogs so// //
</page>



</text>