
<text>

 <page>
<ph>1</ph><p>084-1a</p>
ï»¿@#/ /rgyud 'bum nya pa bzhugs so/ /
</page>

 <page>
<ph>2</ph><p>084-1b</p>
@##/ /rgya gar skad du/ sar+b+ba ta thA ga ta tat+t+wa saM gra ha nA ma ma hA yA na sU tra/ bod skad du/ de bzhin gshegs pa thams cad kyi de kho na nyid bsdus pa zhes bya ba theg pa chen 
po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rnam par 
snang mdzad thugs rje chen po de bzhin gshegs pa thams cad kyi rdo rje'i byin gyis brlabs dang / dam tshig gi ye shes rnam pa sna tshogs kyi khyad par dang ldan pa/ de bzhin gshegs 
pa thams cad kyi rin po che'i dbu rgyan gyis khams gsum gyi chos kyi rgyal po dbang bskur ba mnga' brnyes pa/ de bzhin gshegs pa thams cad kyi thams cad mkhyen pa'i ye shes rnal 
'byor chen po'i dbang phyug /de bzhin gshegs pa thams cad kyi phyag rgya thams cad mnyam pa nyid du thugs su chud cing / thams cad kyi dgos pa mdzad pa nyid kyis/ sems can 
</page>

 <page>
<ph>3</ph><p>084-2a</p>
gyi khams ma lus shing lus pa med pa thams cad kyi re ba yongs su skong ba'i 'phrin las mdzad pa/ thugs rje che ba rnam par snang mdzad dus gsum du rtag par bzhugs shing / sku dang / gsung dang / thugs thams cad rdo rje lta bur gyur 
pa'i de bzhin gshegs pa/ de bzhin gshegs pa thams cad bzhugs shing bsdags bstod pa/ nor bu dang rin po che chen pos spras pa/ kha dog sna tshogs shing dril bu btags pa/ dar dang / 'phan dang / me tog gi phreng ba dang / rnga ma dang / dra ba 
dang / dra ba phyed pa dang / zla brlung gis bskyod pa rnams kyis mdzes par byas pa'i 'og min gyi lha'i rgyal po'i gnas na bzhugs pa/ byang chub sems dpa' bye ba phrag dgu bcu rtsa dgu la 'di lta ste/ byang chub sems dpa' sems dpa' chen po 
phyag na rdo rje dang / kun tu spyan ras gzigs kyi dbang po dang / nam mkha'i snying po dang / rdo rje khu tshur dang / 'jam dpal dang / sems bskyed ma thag tu chos kyi 'khor lo bskor ba dang / nam mkha'i mdzod dang / bdud kyi stobs thams cad rab 
tu 'joms pa la sogs pa byang chub sems dpa' sems dpa' chen po bye ba phrag dgu bcu rtsa dgu dang / gang gA'i klung gi bye ma snyed kyi de bzhin gshegs pa rnams dang thabs cig tu bzhugs te/ de yang 'di ltar 'dzam bu'i gling na de bzhin gshegs 
pa tshad med grangs med pa de dag gi skus kyang til gyi gang bu bzhin du gang bar snang ngo / /de bzhin gshegs pa'i sku re re las kyang sangs rgyas kyi zhing grangs med tshad med pa rnams snang ngo / /sangs rgyas kyi zhing de dag na yang chos kyi tshul 'di dag 
</page>

 <page>
<ph>4</ph><p>084-2b</p>
'chad do/ /de nas bcom ldan 'das rnam par snang mdzad chen po/ nam mkha'i dbyings thams cad bzhin du rtag par bzhugs shing / sku dang gsung dang thugs rdo rje lta bur gyur pa/ de bzhin gshegs pa thams cad dang mnyam pa nyid du 'jug pas/ rdo rje dbyings 
thams cad thugs su chud pa'i ye shes sems dpa' nam mkha'i dbyings thams cad kyi rdul shin tu phra mo rdo rje'i byin gyis brlabs las byung ba'i ye shes kyi snying po/ de bzhin gshegs pa mtha' yas pa nyid kyi rdo rje chen po'i ye shes rin po che'i dbang bskur ba'i rin po che 
chen po/ nam mkha'i dbyings thams cad du spros pa'i de bzhin nyid kyi ye shes mngon par rdzogs par byang chub pas byang chub par gyur cing / de bzhin gshegs pa thams cad kyi ngo bo nyid dag pa'i phyir chos thams cad kyi rang bzhin dag par thugs su chud pa/ nam mkha'i 
khams thams cad du khyab pa'i gzugs thams cad du yang dag par ston pa/ mkhyen pas sems can gyi khams ma lus shing lus pa med pa'i khams rnams gdul bar spyod pa'i mchog tu gyur pa/ de bzhin gshegs pa thams cad kyi bka' nod cing don yod par mdzad pa 
nyid kyis thams cad dang mnyam pa med cing bla na med pa'i 'phrin las thams cad mdzad pa/ de bzhin gshegs pa thams cad kyi byang chub chen por sems brtan pa dang / de bzhin gshegs pa thams cad spyan drang ba'i dam tshig dang / de bzhin gshegs pa thams cad 
mnyes par bya ba'i ye shes kyi dbang phyug dang / de bzhin gshegs pa thams cad kyis legs so zhes bya ba dang / de bzhin gshegs pa thams cad kyi rin po che'i dbang chen po bskur ba dang / de bzhin gshegs pa thams cad kyi nyi ma'i 'od kyi dkyil 'khor dang / de 
bzhin gshegs pa thams cad kyi bsam pa'i rgyal po yid bzhin gyi nor bu'i rgyal po'i rin po che'i dpal dang / de bzhin gshegs pa thams cad kyi bzhad pa chen po dang / de bzhin gshegs pa thams cad kyi dag pa'i chos chen po dang / de bzhin gshegs pa thams 
</page>

 <page>
<ph>5</ph><p>084-3a</p>
cad kyi shes rab chen po'i ye shes dang / de bzhin gshegs pa thams cad kyi 'khor lo dang / de bzhin gshegs pa thams cad kyi dgongs pa 'chad pa dang / de bzhin gshegs pa thams cad kyi gdon mi za bar thams cad kyi dgongs pa mdzad pa 
dang / de bzhin gshegs pa thams cad kyi brtson 'grus chen po'i go cha shin tu brtan po dang / de bzhin gshegs pa thams cad kyis srung zhing skyob pa'i gnod sbyin dang / de bzhin gshegs pa thams cad kyi sku dang gsung dang thugs rdo rje'i phyag rgya bcings pa'i ye shes 
rnams so/ /kun bzang rab tu gdon mi za/ /bdud dang rab dgyes gtso bo dang / /mkha' skyes shin tu gzi chen dang / /rin chen dpal dang 'dzum pa che/ /kun tu gzigs pa'i dbang chen dang / /'jam dpal dkyil 'khor thams cad dang / /mi gsung ba dang 
thams cad las/ /brtson 'grus ma rungs dam du gzung / /rdo rje lcags kyu mda' gzhu dang / /rin chen nyi ma rgyal mtshan 'dzum/ /pad+ma ral gri 'khor lo gsung / /las dang go cha 'jigs byed bcings/ /thog ma tha ma med cing zhi/ /ma rungs khro bo bzod pa che/ /
gnod sbyin srin po dam pa brtan/ /gzi chen dpa' bo dbang po che/ /u ma'i bdag po skye dgu'i mgon/ /gtogs 'dod rgyal 'dod thub pa che/ /'jig rten skyong dang mkha' dang sa/ /'jig rten gsum dang khams gsum pa/ /'byung chen sems can don rab mdzad/ /
thams cad gu lang tshangs pa dang / /'khor dang mya ngan 'da' dang rtag /yang dag 'tsho dang mchod pa che/ /sangs rgyas dag pa theg pa che/ /srid gsum rtag pa'ang de yin no/ /'jig rten gsum rgyal bde spyod dang / /bde spyod gtso bo rab 'dul mdzad/ /rdo rje gtso dang 
sa rab mchog /ye shes pha rol phyin pa'i tshul/ /byang chub sems dpa'i rnam par thar/ /de bzhin gshegs pa kun gyi spyod/ /sangs rgyas don dang sangs rgyas thugs/ /byang chub kun dang bla na med/ /rnam par snang mdzad rgyal ba'i gtso/ /rang byung gzungs dang dran pa 
</page>

 <page>
<ph>6</ph><p>084-3b</p>
dang / /sems dpa' che dang phyag rgya che/ /ting 'dzin sangs rgyas 'phrin las mdzad/ /yang dag sangs rgyas kun bdag nyid/ /yod pa rtag don rtogs mdzad pa/ /sdong po chen po nag po che/ /'dod chags chen po bde ba che/ /thabs chen dang ni mchog chen mchog /kun 
gyi mchog dang gnas dbang po/ /bcom ldan byang chub chen po'i thugs/ /byang chub sems dpa' chen po kun tu bzang po ni de bzhin gshegs pa thams cad kyi thugs la gnas so/ /de nas de bzhin gshegs pa thams cad kyis sangs rgyas kyi zhing 'di dper na til gyi 
gang bu bzhin du yongs su gang bar gyur to/ /de nas de bzhin gshegs pa thams cad 'dus te byang chub sems dpa' chen po don thams cad grub pa zhes bya ba byang chub kyi snying por bzhugs pa gang na ba der gshegs te/ byang chub sems dpa' de la ched du rdzogs par longs spyod 
pa'i sku bstan nas 'di skad ces bka' stsal to/ /rigs kyi bu khyod kyis gang gi phyir de bzhin gshegs pa thams cad kyi de kho na nyid mngon par ma rtogs par dka' ba spyod pa thams cad la spro ba bskyed cing / ji ltar bla na med pa yang dag par rdzogs pa'i byang chub mngon 
par rdzogs par bya snyam/ de nas byang chub sems dpa' sems dpa' chen po don thams cad grub pa/ de bzhin gshegs pa thams cad kyis bskul bas mi g.yo ba'i ting nge 'dzin de las bzhengs te/ de bzhin gshegs pa thams cad la phyag 'tshal nas 'di skad ces 
gsol to/ /bcom ldan 'das de bzhin gshegs pa rnams kyi de kho na nyid ni ji lta bu lags/ ji ltar na bsgrub par bgyi bka' stsal par gsol/ de skad ces gsol pa dang / de bzhin gshegs pa de dag thams cad kyis gsung gcig tu 'di skad ces bka' stsal to/ /
rigs kyi bu rang gi sems la rtog cing mnyam par zhog la rang bzhin gyis grub pa'i sngags 'di ci dgar zlos shing bsgrub par gyis shig /oM tsit+ta prati be d+haM ka ro mi/ de nas byang chub sems dpa' don thams cad grub pas de bzhin gshegs pa thams cad la 'di skad ces gsol 
</page>

 <page>
<ph>7</ph><p>084-4a</p>
to/ /bcom ldan 'das de bzhin gshegs pa rnams bdag gi snying ga na zla ba'i dkyil 'khor lta bur gda' ba bdag gis rtogs so/ /de bzhin gshegs pa thams cad kyis bka' stsal pa/ rigs kyi bu sems de ni rang bzhin gyis 'od gsal bas na de ni ji 
ltar sbyangs pa de ltar gyur te/ dper na ras dkar po tshon gyis bsgyur ba bzhin no/ /de nas de bzhin gshegs pa thams cad kyis rang bzhin gyis 'od gsal ba'i sems shes pa rgyas par bya ba'i phyir/ oM bo d+hi tsit+ta ut+pA da yA mi/ zhes bya ba rang bzhin gyis grub pa'i 
sngags 'dis/ yang byang chub sems dpa' chen po de'i sems bskyed par gyur to/ /de nas yang byang chub sems dpa' des/ de bzhin gshegs pa thams cad kyi bkas byang chub kyi sems bskyed nas 'di skad ces gsol to/ /zla ba'i dkyil 'khor lta bur mthong ba 
gang lags pa de ni zla ba'i dkyil 'khor nyid du mthong ngo / /de bzhin gshegs pa thams cad kyis bka' stsal pa/ de bzhin gshegs pa thams cad kyi snying po sems bskyed pa kun tu bzang po khyod kyis mngon sum du gyur gyis/ de legs par sgrubs shig /de 
bzhin gshegs pa thams cad kyi sems bskyed pa kun tu bzang po de brtan par bya ba'i phyir/ sngags 'dis rang gi snying gar zla ba'i dkyil 'khor la rdo rje'i dbyibs su soms shig /oM tiSh+Tha badzra/ byang chub sems dpas gsol pa/ bcom ldan 'das de bzhin 
gshegs pa rnams zla ba'i dkyil 'khor gyi steng du rdo rje 'dug par bdag gis mthong ngo / /de bzhin gshegs pa thams cad kyis bka' stsal pa/ de bzhin gshegs pa thams cad kyi kun tu bzang po'i sems rdo rje des sngags 'dis brtan par gyis shig /oM badzra 
at+ma ko\u0f85 haM/ de nas nam mkha'i dbyings thams cad du mnyam par 'jug pa'i de bzhin gshegs pa thams cad kyi sku dang gsung dang thugs rdo rje dbyings ji snyed pa de dag thams cad de bzhin gshegs pa thams cad kyi byin brlabs kyis sems dpa'i rdo rje der zhugs so/ /de nas 
</page>

 <page>
<ph>8</ph><p>084-4b</p>
de bzhin gshegs pa thams cad kyis bcom ldan 'das byang chub sems dpa' chen po don thams cad grub pa de la/ rdo rje'i dbyings/ rdo rje'i dbyings zhes bya ba'i ming gis dbang bskur ro/ /de nas byang chub sems dpa' rdo rje dbyings kyis/ de bzhin gshegs pa de dag 
thams cad la 'di skad ces gsol to/ /bcom ldan 'das de bzhin gshegs pa rnams/ de bzhin gshegs pa thams cad kyi sku ni bdag legs par mthong ngo / /de bzhin gshegs pa thams cad kyis bka' stsal pa/ sems dpa' chen po de lta bas na/ sems 
dpa'i rdo rje de rnam pa'i mchog thams cad dang ldan pa'i sangs rgyas kyi skur bdag nyid rang bzhin gyis grub pa'i sngags ci dga' bar zlos la sgoms shig /oM ya thA sar+b+ba ta thA ga ta sta thA a haM/ de nas de skad ces bka' stsal pa dang / byang chub sems dpa' chen po rdo 
rje'i dbyings kyis bdag nyid de bzhin gshegs pa mngon par rdzogs par sangs rgyas nas/ de nas de bzhin gshegs pa thams cad la phyag byas te 'di skad ces gsol to/ /bcom ldan 'das de bzhin gshegs pa thams cad kyis bdag byin gyis rlobs la mngon par 
rdzogs par byang chub pa 'di brtan par mdzod cig /de nas de skad ces gsol pa dang / de bzhin gshegs pa thams cad de bzhin gshegs pa'i rdo rje dbyings kyi sems dpa'i rdo rje der zhugs so/ /de nas bcom ldan 'das de bzhin gshegs pa rdo rje'i dbyings kyis skad 
cig ma de nyid kyi tshe na/ de bzhin gshegs pa thams cad kyi mnyam pa nyid kyi ye shes mngon par rdzogs par sangs rgyas so/ /de bzhin gshegs pa thams cad kyi rdo rje mnyam pa nyid kyi ye shes kyi phyag rgya gsang ba'i dam tshig tu zhugs so/ /de bzhin gshegs pa thams 
cad kyi rdo rje rin po che'i dbang bskur ba mnyam pa nyid kyi ye shes kyi phyag rgya gsang ba'i dam tshig tu zhugs so/ /de bzhin gshegs pa thams cad kyi chos mnyam pa nyid kyi ye shes rtogs pa rang bzhin gyis dag go/ /de bzhin gshegs pa thams cad kyi thams cad mnyam pa 
</page>

 <page>
<ph>9</ph><p>084-5a</p>
nyid rang bzhin gyis 'od gsal zhing ye shes kyi 'byung gnas su gyur pa'i de bzhin gshegs pa dgra bcom pa yang dag par rdzogs pa'i sangs rgyas su gyur to/ /de nas yang de bzhin gshegs pa thams cad kyi sems dpa'i rdo rje de las de bzhin gshegs pa 
thams cad byung nas/ de bzhin gshegs pa thams cad kyi mnyam pa nyid kyi ye shes bskyed/ nam mkha' las byung ba'i nor bu rin po che chen po'i dbang bskur bas dbang bskur ro/ /kun tu spyan ras gzigs kyi dbang po'i chos kyi ye shes bskyed/ de bzhin gshegs 
pa thams cad kyi 'phrin las thams cad la bzhag nas/ ri rab kyi rtse mo gang na ba dang / khang bu brtsegs pa rtse mo rdo rje nor bu dang rin po che las byas pa gang na ba der gshegs te byon nas de bzhin gshegs pa rdo rje dbyings de bzhin gshegs pa thams cad du byin gyis brlabs 
nas dbyer med par gyur te/ de bzhin gshegs pa thams cad kyi seng ge'i gdan la zhal kun tu bstan te bzhugs par gyur to/ /de nas de bzhin gshegs pa mi bskyod pa dang / de bzhin gshegs pa rin chen 'byung ldan dang / de bzhin gshegs pa spyan ras gzigs 
kyi dbang po'i rgyal po dang / de bzhin gshegs pa gdon mi za bar grub pa rnams/ de bzhin gshegs pa thams cad du so so nas bdag nyid kyis byin gyis brlabs te/ bcom ldan 'das shAkya thub pa de bzhin gshegs pa thams cad mnyam pa nyid du rab tu rtogs pa'i 
phyir/ phyogs thams cad mnyam pa nyid du dmigs nas phyogs bzhir bzhugs so/ /de nas bcom ldan 'das rnam par snang mdzad de bzhin gshegs pa mngon par rdzogs par sangs rgyas nas ring po ma lon pa/ de bzhin gshegs pa thams cad kyi thugs kun tu 
bzang po zhes bya ba/ de bzhin gshegs pa thams cad kyi nam mkha' las byung ba'i nor bu rin po che chen po'i dbang gis dbang bskur ba/ de bzhin gshegs pa thams cad kun tu spyan ras gzigs kyi dbang po'i chos kyi ye shes dam pa'i pha rol tu phyin pa brnyes pa/ de 
</page>

 <page>
<ph>10</ph><p>084-5b</p>
bzhin gshegs pa thams cad kyi 'phrin las thams cad gdon mi za bar ston pa/ thogs pa med pa/ dgongs pa rdzogs pa/ yid kyi bsam pa'o cog yongs su rdzogs pas de bzhin gshegs pa thams cad du bdag nyid kyis byin gyis brlabs nas/ de bzhin gshegs pa 
thams cad kyi byang chub sems dpa' chen po kun tu bzang po zhes bya ba'i dam tshig las byung ba/ sems dpa'i byin gyis brlabs pa'i rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi theg pa chen po mngon par rtogs pa zhes 
bya ba'i de bzhin gshegs pa thams cad kyi snying po 'di rang gi thugs ka nas phyung ngo / /badzra satwa/ de nas de bzhin gshegs pa thams cad kyi thugs ka nas byung ma thag pa 'di ni/ bcom ldan 'das kun tu bzang po de nyid zla ba'i dkyil 'khor du gyur nas byung ste/ sems 
can thams cad kyi byang chub kyi sems chen po yang dag par sbyangs nas de bzhin gshegs pa thams cad kyi phyogs phyogs su 'khod do/ /de nas zla ba'i dkyil 'khor de dag las kyang de bzhin gshegs pa thams cad kyi ye shes kyi rdo rje byung ste/ bcom ldan 'das rnam par snang 
mdzad de bzhin gshegs pa'i thugs su zhugs par gyur to/ /rdo rje sems dpa'i ting nge 'dzin ni shin tu brtan pa dang / de bzhin gshegs pa thams cad kyi byin gyis brlabs kyis gcig tu 'dres par gyur nas nam mkha'i khams thams cad du 'od zer rtse lnga pa'i phreng bas khyab 
par zhugs te de bzhin gshegs pa thams cad kyi sku dang gsung dang thugs rdo rje lta bu'i dbyings su gyur nas/ de bzhin gshegs pa thams cad kyi thugs ka nas byung ste phyag gnyis su gnas so/ /de nas rdo rje de las rdo rje de lta bu'i 'od zer gzugs dang kha dog sna tshogs pa/ 
'jig rten gyi khams thams cad du snang bas khyab par byed pa rnams byung ngo / /rdo rje lta bu'i 'od zer de dag gi rtse mo las 'jig rten gyi khams thams cad kyi rdul shin tu phra mo snyed kyi de bzhin gshegs pa rnams kyi sku byung ste chos kyi dbyings kun tu khyab pa thams cad dang / nam 
</page>

 <page>
<ph>11</ph><p>084-6a</p>
mkha'i khams kyi mthas gtugs pa thams cad dang / 'jig rten gyi khams rab 'byam rgya mtsho'i sprin thams cad du de bzhin gshegs pa thams cad kyi mnyam pa nyid kyi ye shes mngon par byang chub pas de bzhin gshegs pa thams cad kyi byang chub kyi sems 
chen po bskyed pa dang / kun tu bzang po'i spyod pa sna tshogs pa bsgrub pa dang / de bzhin gshegs pa thams cad kyi rigs mnyes par mdzad pa dang / byang chub kyi snying po chen por gshegs pa dang / bdud thams cad 'dul ba dang / de bzhin gshegs pa thams cad 
kyi mnyam pa nyid kyi byang chub chen por mngon par byang chub ba dang / dam pa'i chos kyi 'khor lo bskor ba nas/ ji srid sems can gyi khams ma lus shing lus pa med pa rnams yongs su skyob cing thams cad la phan pa dang / bde ba mdzad pa dang / de bzhin gshegs pa 
thams cad kyi ye shes dang mngon par shes pa dam pa'i dngos grub bsgrub pa la sogs pa de bzhin gshegs pa thams cad kyi rdzu 'phrul dang cho 'phrul rnams kyi bar du bstan nas/ rdo rje sems dpa'i ting nge 'dzin ni kun tu bzang po yin pa dang / shin tu brtan pa'i phyir gcig 
tu 'dres par gyur nas/ byang chub sems dpa' chen po kun tu bzang po'i skur gyur te/ bcom ldan 'das rnam par snang mdzad kyi thugs la gnas nas/ 'di skad du ched du brjod pa 'di ched du brjod do/ /e ma'o bdag ni rang byung ba'i/ /kun tu bzang po sems dpa' 
brtan/ /de ni brtan phyir lus min yang / /sems dpa'i lus su gyur pa yin/ /de nas byang chub sems dpa' chen po kun tu bzang po'i sku bcom ldan 'das kyi thugs ka nas byung ste/ de bzhin gshegs pa thams cad kyi spyan snga na zla ba'i dkyil 'khor la gnas nas/ 
bka' nod cing bzhugs par gyur to/ /de nas bcom ldan 'das de bzhin gshegs pa thams cad kyi ting nge 'dzin dang ye shes kyi dam tshig rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi tshul khrims dang / ting nge 'dzin dang 
</page>

 <page>
<ph>12</ph><p>084-6b</p>
shes rab dang / rnam par grol ba dang / rnam par grol ba'i ye shes mthong ba dang / chos kyi 'khor lo bskor ba dang / sems can gyi don bya ba dang / thabs chen po dang / stobs dang / brtson 'grus dang / ye shes chen po'i dam tshig dang / sems can gyi khams ma 
lus shing lus pa med pa rnams yongs su bskyab pa dang / thams cad kyi dbang por bya ba dang / thams cad kyi bde ba dang yid bde ba myong bar bya ba nas/ ji srid de bzhin gshegs pa thams cad kyi mnyam pa nyid kyi ye shes dang mngon par shes pa bla na med pa dang / theg pa chen 
po mngon par rtogs pa grub pa'i mchog thob pa'i bar du 'bras bu de dag gi phyir byang chub sems dpa' sems dpa' chen po kun tu bzang po de/ de bzhin gshegs pa thams cad kyi 'khor los sgyur ba nyid du sangs rgyas thams cad kyi sku rin po che'i dbu rgyan dang / cod pan gyi 
dbang gis dbang bskur nas/ de bzhin gshegs pa thams cad kyi grub pa'i rdo rje de de'i lag par byin no/ /de nas de bzhin gshegs pa thams cad kyis/ lag na rdo rje lag na rdo rje zhes bya ba'i rdo rje'i ming gi dbang gis dbang bskur ro/ /de nas byang chub sems dpa' 
sems dpa' chen po phyag na rdo rje phyag g.yon pa rdo rje bsgyings par bzhugs te/ phyag g.yas pas rdo rje thugs kar gsor zhing 'phen pa'i tshul du 'dzin cing ched du brjod pa 'di ched du brjod do/ /sangs rgyas kun gyi grub pa yi/ /rdo rje bla na med pa 'di/ /bdag ste bdag gi lag 
tu byin/ /rdo rje la ni rdo rje gnas/ /de nas bcom ldan 'das kyis yang byang chub sems dpa' sems dpa' chen po gdon mi za ba'i rgyal po'i dam tshig las byung ba'i sems dpa'i byin gyis brlabs pa'i rdo rje zhes bya ba'i ting nge 'dzin la snyoms par zhugs nas/ de bzhin 
gshegs pa thams cad kyi spyan drang ba'i dam tshig ces bya ba'i de bzhin gshegs pa thams cad kyi snying po 'di rang gi thugs ka nas phyung ngo / /badzra rAdza/ de nas de bzhin gshegs pa thams cad kyi thugs ka nas byung ma thag pa 'di ni bcom ldan 'das phyag na rdo rje de nyid 
</page>

 <page>
<ph>13</ph><p>084-7a</p>
de/ de bzhin gshegs pa thams cad kyi lcags kyu chen por gyur te byung nas/ bcom ldan 'das rnam par snang mdzad kyi thugs su zhugs te gcig tu 'dres par gyur nas/ rdo rje lcags kyu chen po'i dbyibs su gyur te/ bcom ldan 'das kyi phyag gnyis su 
gnas so/ /de nas rdo rje lcags kyu'i dbyibs chen po de las 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa'i sku rnams byung ste/ de bzhin gshegs pa thams cad spyan drang ba la sogs pa sangs rgyas thams cad kyi rdzu 'phrul 
dang cho 'phrul rnams byas nas/ rdo rje sems dpa'i ting nge 'dzin ni shin tu gdon mi za ba'i rgyal po yin pa dang / shin tu brtan pa'i phyir gcig tu 'dres par gyur te/ byang chub sems dpa' chen po gdon mi za ba'i lus su gyur nas/ bcom ldan 'das rnam par snang 
mdzad kyi thugs la gnas te/ ched du brjod pa 'di ched du brjod do/ /e ma'o rdo rje las byung ba'i/ /lcags kyu nges pa'i rgyal po bdag /gang phyir kun tu sangs rgyas khyab/ /grub phyir kun nas spyan 'dren to/ /de nas byang chub sems dpa' sems dpa' chen po 
shin tu gdon mi za ba'i rgyal po'i sku bcom ldan 'das kyi thugs ka nas byung ste/ de bzhin gshegs pa thams cad kyi g.yas phyogs kyi zla ba'i dkyil 'khor la gnas nas bka' nod cing bzhugs par gyur to/ /de nas bcom ldan 'das de bzhin gshegs pa thams 
cad spyan drang ba'i dam tshig gi rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad spyan drang ba'i dam tshig dang / sems can gyi khams ma lus shing lus pa med pa thams cad dgug pa dang / thams cad kyi bde ba dang yid bde ba 
myong bar bya ba nas/ de bzhin gshegs pa thams cad 'du ba'i byin gyis brlabs dam pa'i bar du bsgrub pa'i phyir rdo rje'i lcags kyu de byang chub sems dpa' gdon mi za ba'i rgyal po de'i lag par de bzhin du byin no/ /de nas de bzhin gshegs pa thams cad kyis rdo rje dgug 
</page>

 <page>
<ph>14</ph><p>084-7b</p>
pa rdo rje dgug pa zhes bya ba'i rdo rje'i ming gi dbang gis dbang bskur ro/ /de nas byang chub sems dpa' sems dpa' chen po rdo rje dgug pa rdo rje lcags kyu des de bzhin gshegs pa thams cad spyan 'dren cing ched du brjod pa 'di ched du brjod do/ /sangs rgyas kun gyi rdo rje yi/ /
ye shes bla na med pa 'di/ /sangs rgyas kun gyi don grub phyir/ /kun nas spyan drang dam pa'o/ /de nas bcom ldan 'das byang chub sems dpa' chen po bdud ces bya ba'i dam tshig las byung ba'i sems dpas byin gyis brlabs rdo rje zhes bya ba'i ting nge 'dzin la snyoms par 
zhugs nas/ de bzhin gshegs pa thams cad mnyes par byed pa'i dam tshig ces bya ba'i de bzhin gshegs pa thams cad kyi snying po 'di rang gi thugs ka nas byung ngo / /badzra rA ga /de nas de bzhin gshegs pa thams cad kyi thugs las byung ma thag pa 'di ni bcom 
ldan 'das rdo rje 'dzin pa de nyid de/ de bzhin gshegs pa thams cad kyi me tog gi mdar gyur nas byung ste/ bcom ldan 'das rnam par snang mdzad kyi thugs su zhugs te gcig tu 'dres par gyur nas rdo rje'i mda' chen po'i dbyibs su gyur te phyag gnyis su gnas so/ /de nas 
rdo rje mda'i dbyibs de las 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa'i sku rnams byung ste de bzhin gshegs pa thams cad mnyes par bya ba la sogs pa dang / sangs rgyas thams cad kyi rdzu 'phrul dang cho 'phrul rnams byas nas/ 
rdo rje sems dpa'i ting nge 'dzin shin tu bdud byed pa dang rab tu brtan pa'i phyir/ gcig tu 'dres par gyur nas/ byang chub sems dpa' chen po bdud bya bar gyur te/ bcom ldan 'das rnam par snang mdzad kyi thugs la gnas nas ched du brjod pa 'di ched du brjod do/ /e ma'o 
bdag ni rang bzhin dag /rang byung ba dag dgyes byed pa/ /'dod chags bral rnams dag bya'i phyir/ /'dod chags kyis ni 'dul bar byed/ /de nas byang chub sems dpa' chen po bdud de'i lus bcom ldan 'das kyi thugs ka nas byung ste/ de bzhin gshegs pa thams 
</page>

 <page>
<ph>15</ph><p>084-8a</p>
cad kyi g.yon phyogs kyi zla ba'i dkyil 'khor la gnas nas yang bka' nod cing bzhugs so/ /de nas bcom ldan 'das de bzhin gshegs pa thams cad mnyes par byed pa'i byin gyis brlabs pa'i rdo rje zhes bya ba'i ting nge 'dzin la snyoms par zhugs nas/ de 
bzhin gshegs pa thams cad kyi bdud rdo rje dam tshig dang sems can gyi khams ma lus shing lus pa med pa rnams mgu bar bya ba dang / thams cad kyis bde ba dang yid bde ba myong bar bya ba nas/ de bzhin gshegs pa thams cad kyi bdud kyi mchog grub pa thob pa'i bar du 'bras 
bu de dag gi phyir rdo rje'i mda' de byang chub sems dpa' sems dpa' chen po bdud ces bya ba de'i phyag tu de bzhin du byin no/ /de nas de bzhin gshegs pa thams cad kyis rdo rje'i gzhu rdo rje'i gzhu zhes bya ba'i rdo rje'i ming gi dbang gis dbang bskur ro/ /de nas byang chub sems dpa' 
sems dpa' chen po rdo rje'i gzhu zhes bya bas rdo rje'i mda' des de bzhin gshegs pa thams cad la bdud byed cing ched du brjod pa 'di ched du brjod do/ /sangs rgyas kun gyi 'dod chags kyi/ /ye shes 'di ni dri ma med/ /'dod chags kyis ni chags bral bcom/ /bde ba 
thams cad sbyin par byed/ /de nas bcom ldan 'das kyis yang byang chub sems dpa' sems dpa' chen po rab tu dga' ba'i rgyal po'i dam tshig las byung ba'i sems dpa'i byin gyis brlabs pa'i rdo rje zhes bya ba'i ting nge 'dzin la snyoms par zhugs nas/ de bzhin gshegs 
pa thams cad kyi rab tu dga' ba'i dam tshig ces bya ba'i de bzhin gshegs pa thams cad kyi snying po 'di rang gi thugs ka nas byung ngo / /badzra sA d+hu/ de nas de bzhin gshegs pa thams cad kyi thugs las byung ma thag pa 'di ni bcom ldan 'das rdo rje 'dzin pa de nyid de legs so 
zhes bya bar gyur nas/ bcom ldan 'das rnam par snang mdzad kyi thugs su zhugs te/ gcig tu 'dres par gyur nas rdo rje dgyes pa'i dbyibs su gyur te byag gnyis su gnas so/ /de nas rdo rje dgyes pa'i dbyibs de las 'jig rten gyi khams thams cad kyi rdul shin tu phra mo 
</page>

 <page>
<ph>16</ph><p>084-8b</p>
dang mnyam pa'i de bzhin gshegs pa'i sku rnams byung nas/ de bzhin gshegs pa thams cad kyis legs so zhes bya ba la sogs pa dang sangs rgyas thams cad kyi rdzu 'phrul dang cho 'phrul rnams byas nas/ rdo rje sems dpa'i ting nge 'dzin ni shin tu dga' bar byed pa 
nyid dang rab tu brtan pa'i phyir gcig tu 'dres par gyur nas/ byang chub sems dpa' sems dpa' chen po rab tu dga' ba'i rgyal po'i lus su gyur te/ bcom ldan 'das de bzhin gshegs pa rnam par snang mdzad kyi thugs la gnas par gyur nas ched du brjod pa 'di 
ched du brjod do/ /e ma'o thams cad mkhyen kun gyi/ /legs byin nang na bdag mchog pas/ /rnam rtog bral ba de dag gi/ /nges par dgyes pa bskyed pa yin/ /de nas byang chub sems dpa' chen po rab tu dga' ba'i rgyal po'i sku de bcom ldan 'das kyi thugs ka nas 
byung ste/ de bzhin gshegs pa thams cad kyi rgyab na zla ba'i dkyil 'khor la gnas nas/ yang bka' nod cing bzhugs par gyur to/ /de nas bcom ldan 'das de bzhin gshegs pa thams cad mnyes par byed pa'i rdo rje zhes bya ba'i ting nge 'dzin la snyoms par zhugs nas 
de bzhin gshegs pa thams cad kyi rab tu dgyes pa bla na med pa'i ye shes kyi dam tshig dang sems can gyi khams ma lus shing lus pa med pa'i sems can thams cad mgu bar bya ba dang / thams cad bde ba dang yid bde ba myong bar bya ba nas de bzhin gshegs pa thams cad kyi 
dgyes pa'i ro bla na med pa dam pa grub pa 'thob pa'i bar du 'bras bu de dag gi phyir rdo rje dgyes pa de byang chub sems dpa' chen po rab tu dga' ba'i rgyal po de'i lag tu de bzhin du byin no/ /de nas de bzhin gshegs pa thams cad kyis rdo rje dgyes pa rdo rje dgyes pa zhes bya ba'i rdo 
rje'i ming gi dbang gis dbang bskur ro/ /de nas byang chub sems dpa' sems dpa' chen po rdo rje dgyes pas rdo rje dgyes pa'i dbyibs des de bzhin gshegs pa thams cad la legs so zhes bya bas rab tu dgyes par byed cing ched du brjod pa 'di ched du brjod do/ /sangs rgyas 
</page>

 <page>
<ph>17</ph><p>084-9a</p>
kun gyi legs sbyin pa/ /'di ni rab tu 'jug byed pas/ /rdo rje thams cad dgyes par byed/ /lha rdzas dgyes pa spel ba'o/ /byang chub kyi sems chen po dang / de bzhin gshegs pa thams cad spyan drang ba'i dam tshig dang / de bzhin gshegs pa thams cad 
mnyes par byed pa'i ye shes dang / dgyes pa chen po dang 'di bzhi ni de bzhin gshegs pa thams cad kyi dam tshig chen po'i sems dpa'o/ /de nas yang bcom ldan 'das kyis byang chub sems dpa' sems dpa' chen po nam mkha'i snying po'i dam tshig las byung ba/ rin po 
che'i byin gyis brlabs rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyis dbang bskur ba'i dam tshig ces bya ba'i de bzhin gshegs pa thams cad kyi snying po 'di rang gi thugs ka nas phyung ngo / /badzra rat+na/ de nas de bzhin gshegs 
pa thams cad kyi thugs las byung ma thag pa 'di ni rdo rje sems dpa'i ting nge 'dzin thams cad nam mkha' dang mnyam pa nyid kyi ye shes shin tu rtogs pa yin pa'i phyir/ bcom ldan 'das rdo rje 'dzin pa de nyid de nam mkha' thams cad kyi 'od zer du gyur nas byung ngo / /nam mkha' 
thams cad kyi 'od zer de dag gis 'jig rten gyi khams thams cad snang bar byas pas thams cad nam mkha'i dbyings lta bur gyur to/ /de nas de bzhin gshegs pa thams cad kyi byin gyis brlabs kyis nam mkha'i dbyings de dag thams cad bcom ldan 'das rnam par snang mdzad kyi 
thugs su zhugs nas/ rdo rje sems dpa'i ting nge 'dzin shin tu bsgoms par gyur pa'i phyir yang nam mkha'i khams thams cad las byung ba'i 'jig rten gyi khams thams cad du mnyam par 'jug pa'i tshad tsam gyi rdo rje rin po che chen po'i dbyibs su gyur nas de bzhin gshegs 
pa'i phyag gnyis su gnas so/ /de nas rdo rje rin po che'i dbyibs de las 'jig rten gyi khams thams cad kyi rdul phra mo dang mnyam pa'i de bzhin gshegs pa rnams kyi skur gyur nas/ de bzhin gshegs pa thams cad kyi dbang bskur ba la sogs pa dang / de bzhin 
</page>

 <page>
<ph>18</ph><p>084-9b</p>
gshegs pa thams cad kyi rdzu 'phrul dang cho 'phrul rnams 'jig rten gyi khams thams cad du byas nas rdo rje sems dpa'i ting nge 'dzin ni nam mkha'i khams thams cad kyi snying po las shin tu byung ba dang / rab tu brtan pa'i phyir gcig tu 'dres par gyur te/ byang chub sems dpa' 
sems dpa' chen po nam mkha'i snying po'i skur gyur nas/ bcom ldan 'das rnam par snang mdzad kyi thugs la gnas nas ched du brjod pa 'di ched du brjod do/ /e ma'o chags med rgyal ba yang / /khams gsum dbang por dgongs pas na/ /rdo rje rin chen dam pa yi/ /
dbang gi mchog ni bdag yin no/ /de nas byang chub sems dpa' sems dpa' chen po nam mkha'i snying po'i lus de bcom ldan 'das kyi thugs ka nas byung ste/ de bzhin gshegs pa thams cad kyi spyan snga na zla ba'i dkyil 'khor la gnas nas yang bka' nod cing bzhugs 
par gyur to/ /de nas bcom ldan 'das de bzhin gshegs pa thams cad kyi nor bu rin po che'i rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi dgongs pa yongs su rdzogs par bya ba'i dam tshig dang / sems can gyi khams ma 
lus shing lus pa med pa'i don thams cad yongs su grub par bya ba dang / thams cad kyi bde ba dang / yid bde ba myong bar bya ba nas/ de bzhin gshegs pa thams cad kyi don dam pa phun sum tshogs pa grub pa thob pa'i phyir/ byang chub sems dpa' sems dpa' chen 
po nam mkha'i snying po rdo rje rin po che'i 'khor lo bskor bar rdo rje rin po che'i myu gu'i dbang gis dbang bskur nas lag tu rdo rje'i nor bu de byin no/ /de nas de bzhin gshegs pa thams cad kyis rdo rje snying po rdo rje zhes bya ba'i rdo rje'i ming gi dbang gis dbang bskur ro/ /de nas byang chub 
sems dpa' sems dpa' chen po rdo rje'i snying pos rdo rje'i nor bu de rang gis dbang bskur ba'i gnas su 'jog cing ched du brjod pa 'di ched du brjod do/ /sangs rgyas kun gyi sems dpa'i dbyibs/ /dbang bskur de ni bdag yin te/ /bdag gi lag tu byin pas na/ /rin 
</page>

 <page>
<ph>19</ph><p>084-10a</p>
chen la ni rin chen bzhag /de nas yang bcom ldan 'das kyis byang chub sems dpa' sems dpa' chen po gzi brjid chen po zhes bya ba'i dam tshig las byung ba'i rin po che'i byin gyis brlabs pa'i rdo rje zhes bya ba'i ting nge 'dzin la snyoms par zhugs nas/ de 
bzhin gshegs pa thams cad kyi 'od zer gyi dam tshig ces bya ba de bzhin gshegs pa thams cad kyi snying po 'di rang gi thugs ka nas phyung ngo / /badzra te dza/ de nas de bzhin gshegs pa thams cad kyi thugs las byung ma thag pa 'di ni bcom ldan 'das phyag na rdo rje de nyid 
de/ nyi ma'i dkyil 'khor chen por gyur nas/ bcom ldan 'das rnam par snang mdzad kyi thugs su zhugs te/ gcig tu 'dres par gyur nas/ rdo rje nyi ma'i dbyibs su gyur te bcom ldan 'das kyi phyag gnyis su gnas so/ /de nas rdo rje nyi ma'i dkyil 'khor de 
las 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa rnams kyi sku byung nas/ de bzhin gshegs pa thams cad kyi 'od zer 'gyed pa la sogs pa dang / de bzhin gshegs pa thams cad kyi rdzu 'phrul dang cho 'phrul rnams 
byas nas/ rdo rje sems dpa'i ting nge 'dzin ni shin tu gzi brjid che ba nyid dang rab tu brtan pa'i phyir gcig tu 'dres par gyur nas/ byang chub sems dpa' sems dpa' chen po gzi brjid chen po'i skur gyur nas/ bcom ldan 'das rnam par snang mdzad kyi thugs la 
gnas te/ ched du brjod pa 'di ched du brjod do/ /e ma'o sems can khams kun du/ /snang byed gzi brjid dpe med bdag /gang phyir sangs rgyas dag pa yi/ /'dren pa rnams kyang sbyor bar byed/ /de nas byang chub sems dpa' sems dpa' chen po dri ma med 
pa'i gzi brjid de'i lus bcom ldan 'das kyi thugs las byung ste/ de bzhin gshegs pa thams cad kyi g.yas phyogs kyi zla ba'i dkyil 'khor la gnas te/ bka' nod cing bzhugs par gyur to/ /de nas bcom ldan 'das de bzhin gshegs pa thams cad kyi 'od 
</page>

 <page>
<ph>20</ph><p>084-10b</p>
kyi dkyil 'khor gyi byin gyis brlabs rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi 'od zer gyi dam tshig dang / sems can gyi khams ma lus shing lus pa med pa rnams kyi gzi brjid mtshungs pa med pa dang thams cad kyi 
bde ba dang yid bde ba myong bar bya ba nas/ de bzhin gshegs pa thams cad kyi 'od 'thob cing dngos grub dam pa'i bar du 'bras bu de dag gi phyir/ rdo rje nyi ma de byang chub sems dpa' gzi brjid chen po de'i lag tu de bzhin du byin no/ /de nas de bzhin gshegs pa thams 
cad kyis rdo rje'i 'od/ rdo rje'i 'od ces bya ba'i rdo rje'i ming gi dbang gis dbang bskur ro/ /de nas byang chub sems dpa' sems dpa' chen po rdo rje nyi ma des de bzhin gshegs pa thams cad la snang bar byed cing ched du brjod pa 'di ched du brjod do/ /sangs rgyas kun gyi snang 
ba 'di/ /mi shes mun nag 'joms byed pa/ /shin tu phra rdul ji snyed pa'i/ /nyi ma'i 'od pas shin tu lhag /de nas yang bcom ldan 'das/ byang chub sems dpa' sems dpa' chen po rin po che dpal gyi dam tshig las byung ba/ rin po che'i byin gyis brlabs 
pa'i rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi dgongs pa yongs su rdzogs par byed pa'i dam tshig ces bya ba/ de bzhin gshegs pa thams cad kyi snying po 'di rang gi thugs ka nas phyung ngo / /badzra ke tu/ de nas de 
bzhin gshegs pa thams cad kyi thugs ka las byung ma thag pa 'di ni/ bcom ldan 'das rdo rje 'dzin pa de nyid de rgyal mtshan kha dog dang gzugs dang rgyan dang dbyibs sna tshogs par gyur te byung nas/ bcom ldan 'das rnam par snang mdzad kyi thugs su zhugs te/ 
gcig tu 'dres par gyur nas/ rdo rje rgyal mtshan gyi dbyibs su gyur nas phyag gnyis su gnas so/ /de nas rdo rje rgyal mtshan gyi dbyibs de las/ 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa'i sku rnams byung nas/ de 
</page>

 <page>
<ph>21</ph><p>084-11a</p>
bzhin gshegs pa thams cad kyi rin po che'i rgyal mtshan bsgreng ba la sogs pa sangs rgyas thams cad kyi rdzu 'phrul dang cho 'phrul rnams byas nas rdo rje sems dpa'i ting nge 'dzin ni rin po che'i dpal dang shin tu brtan pa yin pa'i phyir gcig tu 'dres par gyur nas/ 
byang chub sems dpa' rin po che'i dpal gyi skur gyur nas/ bcom ldan 'das rnam par snang mdzad kyi thugs la gnas nas/ ched du brjod pa 'di ched du brjod do/ /e ma'o don kun grub pa dang / /dgongs pa thams cad rdzogs pa yi/ /don rnams thams 
cad rdzogs byed pa'i/ /'dra med dpal ni bdag yin no/ /de nas byang chub sems dpa' sems dpa' chen po rin po che'i dpal gyi sku bcom ldan 'das kyi thugs ka nas byung ste de bzhin gshegs pa thams cad kyi g.yon phyogs kyi zla ba'i dkyil 'khor la gnas nas 
yang bka' nod cing 'dug par gyur to/ /de nas bcom ldan 'das kyis de bzhin gshegs pa thams cad kyi rgyal mtshan gyis byin gyis brlabs pa'i rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi nor bu yid bzhin gyi 
rgyal po'i rgyal mtshan bsgreng ba'i dam tshig dang / sems can gyi khams ma lus shing lus pa med pa rnams kyi re ba thams cad yongs su bkang bar bya ba dang / thams cad kyi bde ba dang yid bde ba myong bar bya ba nas/ de bzhin gshegs pa thams cad kyi don chen 
po'i dngos grub dam pa 'thob pa'i bar du 'bras bu de dag gi phyir rdo rje rgyal mtshan de byang chub sems dpa' chen po rin po che'i dpal de'i lag tu de bzhin du byin no/ /de nas de bzhin gshegs pa thams cad kyis rdo rje'i rgyal mtshan/ rdo rje'i rgyal mtshan zhes rdo rje'i ming 
gi dbang gis dbang bskur ro/ /de nas byang chub sems dpa' sems dpa' chen po rdo rje rgyal mtshan gyis rdo rje'i rgyal mtshan des/ de bzhin gshegs pa thams cad sbyin pa'i pha rol tu phyin pa la sbyor du bcug nas/ ched du brjod pa 'di ched du brjod do/ /sangs rgyas 
</page>

 <page>
<ph>22</ph><p>084-11b</p>
kun gyi dgongs pa kun/ /yongs su rdzogs par byed pa yi/ /yid bzhin nor bu'i rgyal mtshan ni/ /sbyin pa'i pha rol phyin pa'i tshul/ /de nas yang bcom ldan 'das kyis byang chub sems dpa' sems dpa' chen po rtag par dga' zhing rab tu mgu ba'i dbang po'i dam tshig 
las byung ba rin po che'i byin gyis brlabs pa'i rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad dgyes pa'i dam tshig ces bya ba de bzhin gshegs pa thams cad kyi snying po 'di rang gi thugs ka nas phyung ngo / /badzra hAs/ de 
nas de bzhin gshegs pa thams cad kyi thugs las byung ma thag pa 'di ni bcom ldan 'das rdo rje 'dzin pa de nyid de/ de bzhin gshegs pa thams cad kyi 'dzum par gyur te byung nas/ bcom ldan 'das rnam par snang mdzad kyi thugs su zhugs te gcig tu 'dres 
par gyur nas rdo rje 'dzum pa'i dbyibs su gyur te/ phyag gnyis su gnas so/ /de nas rdo rje 'dzum pa'i dbyibs de las 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa'i sku rnams byung nas/ de bzhin gshegs pa thams cad 
kyi rmad du byung ba la sogs pa dang / sangs rgyas thams cad kyi rdzu 'phrul dang cho 'phrul rnams byas nas/ rdo rje sems dpa'i ting nge 'dzin ni rtag tu dga' zhing rab tu mgu ba'i dbang po yin pa dang shin tu brtan pa'i phyir gcig tu 'dres par gyur te/ byang chub sems 
dpa' sems dpa' chen po rtag tu dga' zhing rab tu mgu ba'i dbang po'i lus su gyur nas/ bcom ldan 'das rnam par snang mdzad kyi thugs la gnas te/ ched du brjod pa 'di ched du brjod do/ /rtag tu mnyam par bzhag rnams kyis/ /sangs rgyas don la rab 
sbyor phyir/ /e ma'o bdag ni kun mchog gi/ /bzhad chen rmad du byung ba yin/ /de nas byang chub sems dpa' sems dpa' chen po rtag par dga' zhing rab tu mgu ba'i dbang po'i lus bcom ldan 'das kyi thugs las byung nas/ de bzhin gshegs pa thams cad 
</page>

 <page>
<ph>23</ph><p>084-12a</p>
kyi rgyab kyi zla ba'i dkyil 'khor la gnas nas yang bka' nod cing bzhugs bar gyur to/ /de nas bcom ldan 'das kyis de bzhin gshegs pa thams cad kyi rmad du byung ba'i byin gyis brlabs pa'i rdo rje zhes bya ba'i ting nge 'dzin la snyoms par zhugs 
nas/ de bzhin gshegs pa thams cad kyi rmad du byung ba bskyed pa'i dam tshig dang / sems can gyi khams ma lus shing lus pa med pa thams cad kyi dbang po bla na med pa bya ba dang / thams cad bde ba dang ling bde ba myong bar bya ba nas/ de bzhin gshegs pa 
thams cad kyi dbang po yongs su sbyong ba'i ye shes mngon par thob pa'i bar du 'bras bu de dag gi phyir byang chub sems dpa' chen po rtag bar dga' zhing rab tu mgu ba'i dbang po de'i lag tu rdo rje 'dzum pa de de bzhin du byin no/ /de nas de bzhin gshegs pa thams cad kyis 
rdo rje dga' ba/ rdo rje dga' bzhes rdo rje'i ming gi dbang gis dbang bskur ro/ /de nas byang chub sems dpa' sems dpa' chen po rdo rje'i dga' ba rdo rje 'dzum pa des de bzhin gshegs pa thams cad dgyes par byed cing ched du brjod pa 'di ched du brjod do/ /'di ni sangs rgyas 
thams cad kyi/ /rmad byung skyed pa ston pa po/ /dgyes chen byed pa'i ye shes te/ /gtsug lag gzhan gyis shes mi nus/ /dbang bskur ba chen po dang 'od kyi dkyil 'khor 'dom gang ba dang sems dpa' chen po'i don dang dgyes pa chen po dang 'di bzhi ni de bzhin 
gshegs pa thams cad kyi dbang chen po'i sems dpa'o/ /de nas yang bcom ldan 'das kyis byang chub sems dpa' sems dpa' chen po kun tu spyan ras gzigs kyi dbang po'i dam tshig las byung ba'i chos kyi byin gyis brlabs rdo rje zhes bya ba'i ting nge 'dzin la snyoms par 
zhugs nas/ de bzhin gshegs pa thams cad kyi chos kyi dam tshig ces bya ba de bzhin gshegs pa thams cad kyi snying po 'di rang gi thugs ka nas phyung ngo / /badzra d+har+m+ma/ de nas de bzhin gshegs pa thams cad kyi thugs las byung ma thag pa 'di ni bcom ldan 'das rdo rje 
</page>

 <page>
<ph>24</ph><p>084-12b</p>
'dzin pa de nyid de/ rdo rje sems dpa'i ting nge 'dzin ni rang bzhin gyis dag pa'i chos mnyam pa nyid kyi ye shes rab tu rtogs pa'i phyir dam pa'i chos kyi 'od zer du gyur te byung ngo / /dam pa'i chos kyi 'od zer de dag gis 'jig rten gyi khams thams cad kun du snang bar byas pas 
chos kyi dbyings lta bur gyur to/ /chos kyi dbyings de dag thams cad kyang bcom ldan 'das rnam par snang mdzad kyi thugs su zhugs te gcig tu 'dres par gyur nas/ nam mkha' thams cad dang mnyam par 'jug pa'i tshad tsam gyi rdo rje pad+ma chen po'i dbyibs su gyur te phyag 
gnyis su gnas so/ /de nas rdo rje pad+ma'i dbyibs de las 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa'i sku rnams byung ste/ de bzhin gshegs pa thams cad kyi ting nge 'dzin dang ye shes dang mngon par shes pa la sogs pa 
dang / sangs rgyas thams cad kyi rdzu 'phrul dang cho 'phrul rnams 'jig rten gyi khams thams cad khyab par byas nas/ rdo rje sems dpa'i ting nge 'dzin ni kun tu spyan ras gzigs kyi dbang po yin pa dang / shin tu brtan pa yin pa'i phyir gcig tu 'dres par gyur nas/ 
byang chub sems dpa' chen po kun tu spyan ras gzigs kyi dbang po'i skur gyur te/ bcom ldan 'das rnam par snang mdzad kyi thugs la gnas nas/ ched du brjod pa 'di ched du brjod do/ /e ma'o rang byung gdod nas dag /dam pa'i don ni bdag yin te/ /gang phyir 
gzings 'dra'i chos rnams las/ /rnam par dag pa dmigs par gyur/ /de nas byang chub sems dpa' sems dpa' chen po kun tu spyan ras gzigs kyi lus de bcom ldan 'das rnam par snang mdzad kyi thugs las byung ste/ de bzhin gshegs pa thams cad kyi 
spyan snga na zla ba'i dkyil 'khor la gnas te bka' nod cing bzhugs par gyur to/ /de nas bcom ldan 'das de bzhin gshegs pa thams cad kyi ting nge 'dzin mnyam pa nyid kyi ye shes dam tshig las byung ba rdo rje zhes bya ba'i ting nge 'dzin la snyoms par zhugs nas/ de 
</page>

 <page>
<ph>25</ph><p>084-13a</p>
bzhin gshegs pa thams cad rnam par sbyang ba'i dam tshig dang / sems can gyi khams ma lus shing lus pa med pa rnams kyi bdag dang gzhan rnam par dag par bya ba dang / thams cad kyi bde ba dang yid bde ba myong bar bya ba nas/ de bzhin gshegs pa 
thams cad kyi chos kyi ye shes dang / mngon par shes pa drug thob par byed pa'i bar du 'bras bu de dag gi phyir/ byang chub sems dpa' chen po kun tu spyan ras gzigs kyi dbang po dam pa'i chos kyi 'khor lo bskor bar de bzhin gshegs pa thams cad kyi chos kyi sku'i 
dbang gis dbang bskur nas de'i lag tu rdo rje pad+ma de byin no/ /de nas de bzhin gshegs pa thams cad kyis rdo rje'i spyan rdo rje'i sbyan zhes bya ba'i rdo rje'i ming gi dbang gis dbang bskur ro/ /de nas byang chub sems dpa' sems dpa' chen po rdo rje spyan gyis rdo rje pad+ma de'i 'dab ma kha 
phye bas/ 'dod chags rnam par dag cing ma chags pa'i ngo bo nyid du gzigs pas gzigs shing / ched du brjod pa 'di ched du brjod do/ /sangs rgyas kun gyi 'dod chags kyi/ /de yi kho na rtogs pa 'di/ /bdag ste bdag gi lag tu byin/ /chos la chos ni gnas par 
'gyur/ /de nas yang bcom ldan 'das kyis byang chub sems dpa' sems dpa' chen po 'jam dpal gyi dam tshig las byung ba'i chos kyi byin gyis brlabs pa'i rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi shes rab dang ye 
shes chen po'i dam tshig ces bya ba de bzhin gshegs pa thams cad kyi snying po 'di rang gi thugs ka nas phyung ngo / /badzra tI k+Sh+Na/ de nas de bzhin gshegs pa thams cad kyi thugs las byung ma thag pa 'di ni bcom ldan 'das rdo rje 'dzin pa de nyid de/ shes rab dang ye shes 
kyi ral grir gyur te/ de byung nas bcom ldan 'das rnam par snang mdzad kyi thugs su zhugs te gcig tu 'dres par gyur nas/ rdo rje ral gri'i dbyibs su gyur te bcom ldan 'das kyi phyag gnyis su gnas so/ /de nas rdo rje ral gri'i dbyibs de las 'jig rten gyi khams thams cad 
</page>

 <page>
<ph>26</ph><p>084-13b</p>
kyi rdul shin tu phra mo dang mnyam pa'i de bzhin gshegs pa'i sku rnams byung ste/ de bzhin gshegs pa thams cad kyi shes rab dang ye shes la sogs pa dang / sangs rgyas thams cad kyi rdzu 'phrul dang cho 'phrul rnams byas te/ rdo rje sems dpa'i ting nge 'dzin ni shin tu 
'jam pa'i dpal yin pa dang shin tu brtan pa'i phyir gcig tu 'dres par gyur nas/ byang chub sems dpa' sems dpa' chen po 'jam dpal gzhon nu'i skur gyur te/ bcom ldan 'das rnam par snang mdzad kyi thugs la gnas nas ched du brjod pa 'di ched du brjod do/ /
e ma'o sangs rgyas thams cad kyi/ /'jam dbyangs bdag ni yin par dgongs/ /gang phyir shes rab gzugs med kyang / /dbyangs nyid du ni dmigs pa yin/ /de nas byang chub sems dpa' sems dpa' chen po 'jam dpal gyi sku de bcom ldan 'das kyi thugs 
las byung ste/ de bzhin gshegs pa thams cad kyi g.yas phyogs kyi zla ba'i dkyil 'khor la gnas nas yang bka' nod cing bzhugs par gyur to/ /de nas bcom ldan 'das kyis de bzhin gshegs pa thams cad kyi shes rab dang ye shes kyi dam tshig las byung ba'i 
rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi nyon mongs pa thams cad gcad pa'i dam tshig dang / sems can gyi khams ma lus shing lus pa med pa rnams kyi sdug bsngal thams cad gcad pa dang / thams cad kyi bde ba dang 
yid bde ba rnams myong bar byas nas de bzhin gshegs pa thams cad kyi gsung gi rjes su 'brang ba'i shes rab dam pa yongs su rdzogs par bya ba'i bar du/ 'bras bu de dag gi phyir/ rdo rje ral gri de byang chub sems dpa' sems dpa' chen po 'jam dpal de'i lag tu de bzhin du byin no/ /
de nas de bzhin gshegs pa thams cad kyis rdo rje blo rdo rje blo zhes bya ba'i rdo rje'i ming gi dbang gis dbang bskur ro/ /de nas byang chub sems dpa' sems dpa' chen po rdo rje blos de bzhin gshegs pa thams cad la rdo rje ral gri des 'debs shing ched du brjod pa 'di ched du brjod do/ /
</page>

 <page>
<ph>27</ph><p>084-14a</p>
'di ni sangs rgyas thams cad kyi/ /shes rab pha rol phyin pa'i tshul/ /dgra rnams thams cad tshar gcod cing / /sdig pa thams cad 'joms pa'i mchog /de nas yang bcom ldan 'das kyis byang chub sems dpa' sems dpa' chen po sems bskyed 
ma thag tu chos kyi 'khor lo bskor ba'i dam tshig las byung ba'i chos kyi byin gyis brlabs pa'i rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi 'khor lo'i dam tshig ces bya ba'i de bzhin gshegs pa thams cad kyi snying po 'di 
rang gi thugs ka nas phyung ngo / /badzra hetu/ de nas de bzhin gshegs pa thams cad kyi thugs las byung ma thag pa 'di ni bcom ldan 'das rdo rje 'dzin pa de nyid de/ rdo rje dbyings kyi dkyil 'khor chen po la sogs pa'i de bzhin gshegs pa thams cad kyi dkyil 'khor du gyur 
te byung nas/ bcom ldan 'das rnam par snang mdzad kyi thugs su zhugs te gcig tu 'dres par gyur nas/ rdo rje 'khor lo'i dbyibs su gyur te bcom ldan 'das kyi phyag gnyis su gnas par gyur to/ /de nas rdo rje 'khor lo'i dbyibs de las 'jig rten gyi khams 
thams cad kyi rdul shin tu phra mo dang mnyam pa'i de bzhin gshegs pa thams cad kyi sku rnams byung nas/ sems bskyed ma thag tu chos kyi 'khor lo bskor ba la sogs pa sangs rgyas thams cad kyi rdzu 'phrul dang cho 'phrul rnams 'jig rten gyi khams thams cad du byas te/ 
rdo rje sems dpa'i ting nge 'dzin ni sems bskyed ma thag tu chos kyi 'khor lo bskor ba yin pa dang / shin tu brtan pa'i phyir gcig tu 'dres par gyur nas/ byang chub sems dpa' sems dpa' chen po sems bskyed ma thag tu chos kyi 'khor lo bskor ba zhes bya ba'i skur gyur 
te bcom ldan 'das rnam par snang mdzad kyi thugs la gnas te ched du brjod pa 'di ched du brjod do/ /rdo rje dam pa chos can gyi/ /e ma'o rdo rje 'khor lo bdag /gang phyir sems bskyed tsam gyis kyang / /chos kyi 'khor lo bskor bar 'gyur/ /de nas byang chub sems 
</page>

 <page>
<ph>28</ph><p>084-14b</p>
dpa' sems dpa' chen po sems bskyed ma thag tu chos kyi 'khor lo bskor ba'i sku de bcom ldan 'das kyi thugs ka nas byung ste de bzhin gshegs pa thams cad kyi g.yon phyogs kyi zla ba'i dkyil 'khor la gnas nas yang bka' nod cing bzhugs par gyur to/ /de nas bcom 
ldan 'das kyis de bzhin gshegs pa thams cad kyi 'khor lo rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi dkyil 'khor chen po'i dam tshig dang / sems can gyi khams ma lus shing lus pa med par 'jug pa phyir mi 
ldog pa'i 'khor lo dang / thams cad kyi bde ba dang yid bde ba myong bar bya ba nas de bzhin gshegs pa thams cad kyis dam pa'i chos kyi 'khor lo bskor ba dam pa grub pa'i bar du 'bras bu de dag gi phyir/ rdo rje 'khor lo de ni byang chub sems dpa' chen po sems bskyed 
ma thag tu chos kyi 'khor lo bskor ba de'i lag tu de bzhin du byin no/ /de nas de bzhin gshegs pa thams cad kyis rdo rje snying po rdo rje snying po zhes bya ba'i rdo rje'i ming gi dbang gis dbang bskur ro/ /de nas byang chub sems dpa' sems dpa' chen po rdo rje 'khor lo des de 
bzhin gshegs pa phyir mi ldog pa nyid du 'jog cing ched du brjod pa 'di ched du brjod do/ /'di ni sangs rgyas thams cad kyi/ /chos rnams thams cad rnam par sbyong / /phyir mi ldog pa'i 'khor lo yang / /byang chub snying po yin par dgongs/ /de nas yang bcom ldan 
'das kyis byang chub sems dpa' chen po mi gsung ba'i dam tshig las byung ba'i chos kyis byin gyis brlabs rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi brjod pa'i dam tshig ces bya ba de bzhin gshegs pa thams cad kyi 
snying po 'di rang gi thugs ka nas phyung ngo / /badzrab+hASha/ de nas de bzhin gshegs pa thams cad kyi thugs las byung ma thag pa 'di ni/ bcom ldan 'das phyag na rdo rje de nyid de/ de bzhin gshegs pa thams cad kyi chos nyid kyi yi ger gyur te byung nas/ bcom ldan 
</page>

 <page>
<ph>29</ph><p>084-15a</p>
'das rnam par snang mdzad kyi thugs su zhugs te gcig tu 'dras bar gyur nas/ rdo rje brjod pa'i dbyibs su gyur te phyag gnyis su gnas so/ /de nas rdo rje brjod pa'i dbyibs de las 'jig rten gyi khams thams cad kyi rdul phra mo dang mnyam pa'i de bzhin 
gshegs pa'i sku rnams byung nas de bzhin gshegs pa thams cad kyi chos nyid la sogs pa dang sangs rgyas thams cad kyi rdzu 'phrul dang cho 'phrul la sogs pa byas nas/ rdo rje sems dpa'i ting nge 'dzin ni shin tu tshig ma yin pa dang shin tu brtan pa'i phyir gcig tu 'dres par 
gyur nas/ byang chub sems dpa' chen po tshig ma yin pa'i skur gyur nas bcom ldan 'das rnam par snang mdzad kyi thugs la gnas nas ched du brjod pa 'di ched du brjod do/ /e ma'o rang byung rnams kyi gsang / /ldem po ngag tu bdag dgongs te/ /gang phyir dam pa'i chos 
'chad pa/ /tshig tu spros las rnam par bral/ /de nas byang chub sems dpa' chen po tshig ma yin pa'i sku de bcom ldan 'das kyi thugs las byung nas de bzhin gshegs pa thams cad kyi rgyab na zla ba'i dkyil 'khor la gnas nas bka' nod cing bzhugs par gyur to/ /
de nas bcom ldan 'das kyis de bzhin gshegs pa thams cad kyi mi gsung ba'i gsung gi rdo rje'i dam tshig las byung ba'i ting nge 'dzin la snyoms par zhugs nas/ de bzhin gshegs pa thams cad kyi gsung gi ye shes kyi dam tshig dang sems can gyi khams ma lus shing 
lus pa med pa rnams kyi tshig grub pa dang / thams cad kyi bde ba dang yid bde ba myong bar bya ba nas de bzhin gshegs pa thams cad kyi gsung gi gsang ba thob pa'i dngos grub dam pa'i bar gyi phyir rdo rje brjod pa de byang chub sems dpa' sems dpa' chen po tshig ma yin pa de'i 
lag tu de bzhin du byin no/ /de nas de bzhin gshegs pa thams cad kyis rdo rje tshig rdo rje tshig ces bya ba'i rdo rje'i ming gi dbang gis dbang bskur ro/ /de nas byang chub sems dpa' chen po rdo rje tshig gis de bzhin gshegs pa thams cad la rdo rje brjod pas yang dag par smra 
</page>

 <page>
<ph>30</ph><p>084-15b</p>
zhing ched du brjod pa 'di ched du brjod do/ /'di ni sangs rgyas thams cad kyi/ /rdo rje bzlas par brjod pa yin/ /de bzhin gshegs pa thams cad kyi/ /sngags ni myur du 'grub par 'gyur/ /rdo rje chos nyid kyi ye shes dang de bzhin gshegs pa thams cad kyi shes rab kyi ye 
shes dang chos kyi 'khor lo chen po bskor ba'i ye shes dang de bzhin gshegs pa thams cad kyi gsung gi spros pa rnam par ldog pa'i ye shes dang 'di bzhi ni de bzhin gshegs pa thams cad kyi ye shes kyi sems dpa'o/ /de nas bcom ldan 'das kyis de bzhin gshegs 
pa thams cad kyi byang chub sems dpa' chen po'i 'phrin las thams cad ces bya ba'i dam tshig las byung ba/ las kyis byin gyis brlabs pa'i rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi 'phrin las kyi dam tshig ces 
bya ba de bzhin gshegs pa thams cad kyi snying po 'di rang gi thugs ka nas phyung ngo / /badzra karma/ de nas rdo rje sems dpa'i ting nge 'dzin las thams cad mnyam pa nyid kyi ye shes shin tu rtogs pa'i phyir/ de bzhin gshegs pa thams cad kyi thugs las byung ma thag pa 
'di ni bcom ldan 'das rdo rje 'dzin pa de nyid de/ de bzhin gshegs pa thams cad kyi 'phrin las kyi 'od zer du gyur te byung nas de bzhin gshegs pa thams cad kyi 'phrin las kyi 'od zer de dag gis 'jig rten gyi khams thams cad snang bar byas nas de bzhin gshegs pa 
thams cad kyi 'phrin las kyi dbyibs lta bur gyur to/ /de nas de bzhin gshegs pa thams cad kyi 'phrin las kyi dbyibs de yang bcom ldan 'das rnam par snang mdzad kyi thugs su zhugs te/ nam mkha'i dbyings thams cad du mnyam par 'jug pa'i tshad tsam du gyur to/ /de 
bzhin gshegs pa thams cad kyi 'phrin las kyi dbyibs de las/ las thams cad kyi rdo rje'i dbyibs su gyur nas phyag gnyis su gnas so/ /de nas yang rdo rje'i dbyibs de las 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa 
</page>

 <page>
<ph>31</ph><p>084-16a</p>
thams cad kyi sku rnams byung nas/ 'jig rten gyi khams thams cad du de bzhin gshegs pa thams cad kyi 'phrin las la sogs pa dang / sangs rgyas kyi rdzu 'phrul dang cho 'phrul rnams byas nas/ rdo rje sems dpa'i ting nge 'dzin ni de bzhin gshegs 
pa thams cad kyi 'phrin las mtha' yas pa yin pa dang / shin tu brtan pa'i phyir gcig tu 'dres par gyur te byang chub sems dpa' chen po de bzhin gshegs pa thams cad kyi 'phrin las thams cad ces bya ba'i skur gyur te/ bcom ldan 'das rnam par snang mdzad kyi thugs 
la gnas nas ched du brjod pa 'di ched du brjod do/ /e ma'o sangs rgyas rnams kyi nges/ /'phrin las mang po kun bdag yin/ /sangs rgyas don ni lhun grub phyir/ /rdo rje las ni 'jug par 'gyur/ /de nas byang chub sems dpa' chen po de bzhin gshegs pa thams cad 
kyi 'phrin las thams cad ces bya ba'i lus bcom ldan 'das kyi thugs las byung nas/ de bzhin gshegs pa thams cad kyi spyan sngar zla ba'i dkyil 'khor la gnas nas/ yang bka' nod cing bzhugs par gyur to/ /de nas bcom ldan 'das de bzhin gshegs pa thams 
cad kyi gdon mi za ba'i dam tshig las byung ba'i rdo rje'i byin gyis brlabs pa'i rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad mchod par bya ba la sogs pa gdon mi za ba'i tshad med pa dang las kyi cho ga rgyas pa thams cad kyi dam tshig dang sems 
can gyi khams ma lus shing lus pa med pa rnams kyis las thams cad grub pa dang / thams cad kyi bde ba dang yid bde ba myong bar bya ba nas/ de bzhin gshegs pa thams cad kyi rdo rje'i 'phrin las nyid dang ye shes dang mngon par shes pa dam pa rnams 'grub pa'i bar du 'bras 
bu de dag gi phyir byang chub sems dpa' chen po de bzhin gshegs pa thams cad kyi 'phrin las thams cad kyi 'khor los sgyur bar de bzhin gshegs pa thams cad kyi rdo rje'i dbang gis dbang bskur nas de'i lag tu las kyi rdo rje de de bzhin du byin no/ /de nas de bzhin gshegs pa 
</page>

 <page>
<ph>32</ph><p>084-16b</p>
thams cad kyis rdo rje thams cad rdo rje thams cad ces bya ba'i ming gi dbang gis dbang bskur ro/ /de nas byang chub sems dpa' chen po rdo rje thams cad ces bya bas rdo rje de rang gi snying gar bzhag ste/ de bzhin gshegs pa thams cad kyi 'phrin las la sbyor zhing ched du brjod pa 
'di ched du brjod do/ /'di ni sangs rgyas thams cad kyi/ /las rnams thams cad byed pa'i mchog /bdag ste bdag gi lag tu byin/ /sna tshogs la ni sna tshogs gzhag /de nas bcom ldan 'das kyis byang chub sems dpa' chen po brtson 'grus thub dka'i dam tshig 
las byung ba las thams cad kyis byin gyis brlabs pa'i rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi bsrung ba'i dam tshig ces bya ba'i de bzhin gshegs pa thams cad kyi snying po 'di rang gi thugs ka nas phyung ngo / /badzra rak+Sha/ 
de bzhin gshegs pa thams cad kyi thugs las phyung ma thag pa 'di ni bcom ldan 'das phyag na rdo rje de nyid de/ go cha brtan par gyur te byung nas/ bcom ldan 'das rnam par snang mdzad kyi thugs su zhugs te gcig tu 'dres par gyur nas/ rdo rje go cha chen po'i dbyibs su gyur 
te phyag gnyis su gnas so/ /de nas rdo rje go cha'i dbyibs de las 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa rnams kyi sku byung ste/ de bzhin gshegs pa thams cad la bsrung ba'i go cha rgyas pa'i las la sogs pa dang / sangs 
rgyas thams cad kyi rdzu 'phrul dang cho 'phrul rnams byas nas/ rdo rje sems dpa'i ting nge 'dzin ni brtson 'grus dam pa thub dka' ba dang shin tu brtan pa'i phyir gcig tu 'dres par gyur te/ byang chub sems dpa' chen po brtson 'grus thub dka' ba'i lus su gyur nas/ bcom ldan 
'das rnam par snang mdzad kyi thugs la gnas te ched du brjod pa 'di ched du brjod do/ /e ma'o brtson 'grus go cha ni/ /brtan pa'i bdag nyid rab brtan bdag /de ni brtan phyir lus med kyang / /rdo rje'i lus su byed pa mchog /de nas byang chub sems dpa' chen po brtson 
</page>

 <page>
<ph>33</ph><p>084-17a</p>
'grus chen po thub dka' ba de'i lus bcom ldan 'das kyi thugs ka nas byung ste/ de bzhin gshegs pa thams cad kyi g.yas phyogs na zla ba'i dkyil 'khor la gnas par gyur nas yang bka' nod cing bzhugs par gyur to/ /de nas bcom ldan 'das kyis 
de bzhin gshegs pa thams cad kyi rdo rje brtan pa zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi brtson 'grus kyi pha rol tu phyin pa'i dam tshig dang sems can gyi khams ma lus shing lus pa med pa rnams yongs su bskyang ba dang thams 
cad kyi bde ba dang yid bde ba myong ba nas/ de bzhin gshegs pa thams cad kyi rdo rje sku 'thob pa'i mchog 'grub par bya ba'i bar du/ de dag gi phyir rdo rje go cha de byang chub sems dpa' chen po brtson 'grus thub dka' ba'i lag tu de bzhin du byin no/ /de nas de bzhin gshegs pa 
thams cad kyis rdo rje grogs po rdo rje grogs po zhes rdo rje'i ming gi dbang gis dbang bskur ro/ /de nas byang chub sems dpa' sems dpa' chen po rdo rje grogs pos rdo rje go cha des de bzhin gshegs pa thams cad la go cha bskon zhing ched du brjod pa 'di ched du brjod do/ /'di ni sangs 
rgyas thams cad kyi/ /byams pa'i go cha dam pa ste/ /brtson 'grus brtan pas bsrung ba che/ /grogs po chen por brjod pa yin/ /de nas bcom ldan 'das kyis byang chub sems dpa' chen po bdud thams cad rab tu 'joms pa'i dam tshig las byung ba/ las kyi byin gyis 
brlabs pa'i rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi thabs kyi dam tshig ces bya ba'i de bzhin gshegs pa thams cad kyi snying po 'di rang gi thugs ka nas phyung ngo / /badzra yak+Sha/ de nas de bzhin gshegs pa thams cad 
kyi thugs las phyung ma thag pa 'di ni bcom ldan 'das rdo rje 'dzin pa de nyid de/ rdo rje mche ba'i mtshon cha chen por gyur te byung nas/ bcom ldan 'das rnam par snang mdzad kyi thugs su zhugs te gcig tu 'dres par gyur nas/ rdo rje mche ba'i dbyibs su gyur te phyag gnyis su 
</page>

 <page>
<ph>34</ph><p>084-17b</p>
gnas so/ /de nas rdo rje mche ba'i dbyibs de las 'jig rten gyi khams thams cad kyi rdul phra mo dang mnyam pa'i de bzhin gshegs pa'i sku byung ste/ de bzhin gshegs pa thams cad kyi khro bos gdul ba la sogs pa sangs rgyas thams cad kyi rdzu 'phrul dang cho 'phrul 
rnams byas nas rdo rje sems dpa'i ting nge 'dzin ni bdud thams cad rab tu 'joms pa yin pa dang / shin tu brtan pa'i phyir gcig tu 'dres par gyur te/ byang chub sems dpa' chen po bdud thams cad rab tu 'joms pa'i lus su gyur nas/ bcom ldan 'das rnam par snang 
mdzad kyi thugs la gnas nas ched du brjod pa 'di ched du brjod do/ /e ma'o bdag ni sangs rgyas rnams/ /thugs rje can gyi thabs chen te/ /zhi yang sems can don du ni/ /ma rungs par ni ston par 'gyur/ /de nas byang chub sems dpa' chen po bdud thams cad 
rab tu 'joms pa'i lus bcom ldan 'das kyi thugs las byung nas de bzhin gshegs pa thams cad kyi g.yon phyogs kyi zla ba'i dkyil 'khor la gnas nas yang bka' nod cing bzhugs par gyur to/ /de nas bcom ldan 'das kyis rab tu khro ba'i rdo rje zhes bya ba'i ting nge 'dzin la 
snyoms par zhugs nas/ de bzhin gshegs pa thams cad kyi ma rungs pa gdul ba'i dam tshig dang / sems can gyi khams ma lus shing lus pa med pa rnams 'jigs pa med par bya ba dang / thams cad kyi bde ba dang yid bde ba myong bar bya ba nas de bzhin gshegs pa 
thams cad kyi thabs chen po dang ye shes dang mngon par shes pa rnams 'thob cing dam pa 'grub pa'i bar du 'bras bu de dag gi phyir rdo rje mche ba'i mtshon cha de byang chub sems dpa' chen po bdud thams cad rab tu 'joms pa de'i lag tu de bzhin du byin no/ /de nas de bzhin 
gshegs pa thams cad kyis rdo rje khro bo rdo rje khro bo zhes rdo rje ming gi dbang gis dbang bskur ro/ /de nas byang chub sems dpa' chen po rdo rje khro bos rdo rje mche ba'i mtshon cha de rang gi thugs kar bzhag ste/ de bzhin gshegs pa thams cad la bsngags shing ched du brjod pa 
</page>

 <page>
<ph>35</ph><p>084-18a</p>
'di ched du brjod do/ /'di ni sangs rgyas thams cad kyi/ /ma rungs thams cad 'dul ba'i mchog /rdo rje mche ba'i mtshon rno ste/ /thabs dang snying rje'i bdag nyid do/ /de nas yang bcom ldan 'das kyis de bzhin gshegs pa thams cad kyi byang chub 
sems dpa' chen po rdo rje khu tshur zhes bya ba'i dam tshig las byung ba las kyi byin gyis brlabs pa'i rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi sku dang gsung dang thugs rdo rjes bcings pa'i dam tshig ces bya ba de bzhin gshegs 
pa thams cad kyi snying po 'di rang gi thugs ka nas byung ngo / /badzra san+d+hi/ de nas de bzhin gshegs pa thams cad kyi thugs las byung ma thag pa 'di ni bcom ldan 'das rdo rje 'dzin pa de nyid de/ de bzhin gshegs pa thams cad kyi phyag rgya thams cad bcings bar gyur te byung 
nas/ bcom ldan 'das rnam par snang mdzad kyi thugs su zhugs te gcig tu 'dres par gyur nas rdo rje bcings pa'i dbyibs su gyur te phyag gnyis su gnas so/ /de nas rdo rje bcing ba'i dbyibs de las 'jig rten gyi khams thams cad kyi rdul shin tu phra mo dang mnyam pa'i de 
bzhin gshegs pa rnams kyi sku byung ste/ 'jig rten gyi khams thams cad du de bzhin gshegs pa thams cad kyi phyag rgya dang ye shes la sogs pa dang sangs rgyas thams cad kyi rdzu 'phrul dang cho 'phrul rnams byas nas/ rdo rje sems dpa'i ting nge 'dzin ni de bzhin gshegs pa thams cad kyi khu 
tshur shin tu bcings pa dang rab tu brtan pa'i phyir gcig tu 'dres te byang chub sems dpa' chen po de bzhin gshegs pa thams cad kyi khu tshur zhes bya ba'i skur gyur nas/ bcom ldan 'das rnam par snang mdzad kyi thugs su zhugs te/ ched du brjod pa 'di ched du brjod do/ /e ma'o 
rab tu brtan bcings pa'i/ /dam tshig bdag ste brtan pa'i bdag /bsam pa thams cad rab grub phyir/ /grol ba rnams kyang 'ching bar byed/ /de nas byang chub sems dpa' chen po de bzhin gshegs pa thams cad kyi khu tshur gyi sku bcom ldan 'das kyi thugs las byung 
</page>

 <page>
<ph>36</ph><p>084-18b</p>
ste de bzhin gshegs pa thams cad kyi rgyab na zla ba'i dkyil 'khor la gnas nas yang bka' nod cing bzhugs par gyur to/ /de nas yang bcom ldan 'das kyis de bzhin gshegs pa thams cad kyi dam tshig gi rdo rje zhes bya ba'i ting nge 'dzin la snyoms par zhugs nas/ de bzhin 
gshegs pa thams cad kyi phyag rgya bcing ba'i dam tshig dang / sems can gyi khams ma lus shing lus pa med pa rnams la de bzhin gshegs pa thams cad dang lha rnams kyis dgongs pa brtag pa dang grub pa thams cad dang / thams cad kyi bde ba dang yid bde ba myong bar bya ba 
nas de bzhin gshegs pa thams cad kyi thams cad mkhyen pa'i ye shes dang phyag rgya'i dbang dam pa 'grub pa'i bar du 'bras bu de dag gi phyir rdo rje bcing ba de byang chub sems dpa' chen po de bzhin gshegs pa thams cad kyi khu tshur zhes bya ba'i lag tu de bzhin du byin no/ /de nas 
de bzhin gshegs pa thams cad kyis rdo rje khu tshur rdo rje khu tshur zhes rdo rje bya ba'i ming gi dbang gis dbang bskur ro/ /de nas byang chub sems dpa' chen po rdo rje khu tshur zhes bya ba des rdo rje bcings pa des de bzhin gshegs pa thams cad la 'ching zhing ched du brjod pa 'di ched du brjod do/ /
'di ni sangs rgyas thams cad kyi/ /phyag rgya bcing ba che zhing brtan/ /sangs rgyas kun gyis myur grub phyir/ /dam tshig shin tu 'da' bar dka'/ /de bzhin gshegs pa thams cad kyi mchod pa'i cho ga rgyas pa'i las dang brtson 'grus chen po'i go cha brtan pa dang de bzhin gshegs 
pa thams cad kyi thabs chen po dang phyag rgya thams cad bcings pa'i ye shes dang 'di bzhi ni de bzhin gshegs pa thams cad kyi 'phrin las chen po'i sems dpa'o// //bam po gnyis pa/ de nas de bzhin gshegs pa mi bskyod pa zhes bya bas de bzhin gshegs 
pa bcom ldan 'das rnam par snang mdzad kyi de bzhin gshegs pa thams cad kyi ye shes bsgrubs te/ de bzhin gshegs pa thams cad kyi ye shes la phyag rgyas byin gyis brlabs pa'i phyir rdo rje'i pha rol tu phyin pa'i dam tshig las byung ba rdo rje'i byin gyis brlabs zhes bya ba'i 
</page>

 <page>
<ph>37</ph><p>084-19a</p>
ting nge 'dzin la snyoms par zhugs nas/ de bzhin gshegs pa thams cad kyi rdo rje'i dam tshig ces bya ba'i de bzhin gshegs pa thams cad kyi phyag rgya 'di rang gi thugs ka nas phyung ngo / /satwa badzrI/ de bzhin gshegs pa thams cad kyi thugs las 'di phyung 
ma thag tu/ rdo rje'i 'od zer du gyur nas byung ste bcom ldan 'das rdo rje 'dzin pa de nyid do/ /'od zer de las kyang 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa rnams kyi skur gyur nas/ de bzhin gshegs pa thams cad kyi rdo rje'i pha rol 
tu phyin pa'i ye shes rnams la phyag rgyas byin gyis brlabs nas yang gcig tu 'dres te/ 'jig rten gyi khams thams cad dang mnyam pa'i tshad tsam gyi rdo rje'i dbyibs chen por gyur te bcom ldan 'das rnam par snang mdzad kyi spyan snga na zla ba'i dkyil 'khor la gnas nas ched du brjod 
pa 'di ched du brjod do/ /e ma'o sangs rgyas thams cad kyi/ /sems dpa'i rdo rje brtan pa'i bdag /gang phyir brtan pas lus med kyang / /rdo rje'i lus su gyur pa yin/ /de nas de bzhin gshegs pa rin chen 'byung ba zhes bya ba de bzhin gshegs pa bcom ldan 'das 
rnam par snang mdzad kyi de bzhin gshegs pa thams cad kyi ye shes la phyag rgyas byin gyis brlab par bya ba'i phyir rin po che'i pha rol tu phyin pa'i dam tshig las byung ba'i rdo rje'i byin gyis brlabs pa zhes bya ba'i ting nge 'dzin la snyoms par zhugs nas/ rdo rje rin po che'i dam tshig ces 
bya ba'i rang gi phyag rgya 'di rang gi thugs ka nas phyung ngo / /rat+na badzrI/ de nas de bzhin gshegs pa thams cad kyi thugs las 'di phyung ma thag tu rin po che'i 'od zer du gyur nas byung ste/ bcom ldan 'das rdo rje 'dzin pa de nyid do/ /rin po che'i 'od zer de dag las kyang 'jig rten 
gyi khams thams cad kyi rdul shin tu phra mo dang mnyam pa'i de bzhin gshegs pa rnams kyi skur gyur te/ de bzhin gshegs pa thams cad kyi ye shes rnams la phyag rgyas byin gyis brlabs nas yang gcig tu 'dres/ 'jig rten gyi khams thams cad dang mnyam pa'i tshad tsam 
</page>

 <page>
<ph>38</ph><p>084-19b</p>
gyi rdo rje rin po che chen po'i dbyibs su gyur te/ bcom ldan 'das rnam par snang mdzad kyi g.yas phyogs kyi zla ba'i dkyil 'khor la gnas shing ched du brjod pa 'di ched du brjod do/ /e ma'o sangs rgyas thams cad kyi/ /rdo rje rin chen bdag yin grags/ /gang phyir phyag rgya thams 
cad kyi/ /dbang gi tshul ni dam pa yin/ /de nas bcom ldan 'das de bzhin gshegs pa 'jig rten gyi dbang phyug gi rgyal pos de bzhin gshegs pa bcom ldan 'das rnam par snang mdzad kyi de bzhin gshegs pa thams cad kyi ye shes la phyag rgyas byin gyis brlab pa'i phyir chos kyi 
pha rol tu phyin pa'i dam tshig las byung ba/ rdo rje'i byin gyis brlabs kyi ting nge 'dzin la snyoms par zhugs nas/ chos kyi dam tshig ces bya ba rang gi phyag rgya 'di rang gi thugs ka nas phyung ngo / /d+har+m+ma badzrI/ de nas de bzhin gshegs pa thams cad kyi thugs las 'di phyung ma thag tu 
pad+ma'i 'od zer du gyur nas byung ste/ bcom ldan 'das rdo rje 'dzin pa de nyid do/ /pad+ma'i 'od zer de dag las kyang 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa rnams kyi skur gyur te/ de bzhin gshegs pa thams cad kyi ye shes rnams la 
phyag rgyas byin gyis brlabs nas yang gcig tu 'dres te/ 'jig rten gyi khams thams cad dang mnyam pa'i tshad tsam gyi rdo rje pad+ma chen po'i dbyibs su gyur nas bcom ldan 'das rnam par snang mdzad kyi rgyab kyi zla ba'i dkyil 'khor la gnas nas ched du brjod pa 'di ched du brjod do/ /
e ma'o sangs rgyas thams cad kyi/ /chos kyi rdo rje gtsang ma bdag /gang phyir rang bzhin rnam dag pas/ /'dod chags yin yang dri ma med/ /de nas bcom ldan 'das gdon mi za bar grub pas/ de bzhin gshegs pa bcom ldan 'das rnam par snang mdzad kyi de bzhin 
gshegs pa thams cad kyi ye shes la phyag rgyas byin gyis brlab pa'i phyir las kyi pha rol tu phyin pa'i dam tshig las byung ba rdo rje byin gyis brlabs pa zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi las kyi dam tshig ces bya ba'i rang 
</page>

 <page>
<ph>39</ph><p>084-20a</p>
gi phyag rgya 'di rang gi thugs ka nas phyung ngo / /kar+m+ma badzrI/ de nas de bzhin gshegs pa thams cad kyi thugs las byung ma thag tu las thams cad kyi 'od zer du gyur te/ bcom ldan 'das rdo rje 'dzin pa de nyid do/ /las kyi 'od zer de dag las kyang 'jig rten gyi 
khams thams cad kyi rdul shin tu phra mo dang mnyam pa'i de bzhin gshegs pa rnams kyi skur gyur nas/ de bzhin gshegs pa thams cad kyi ye shes rnams la phyag rgyas byin gyis brlabs te yang gcig tu 'dres nas 'jig rten gyi khams thams cad dang mnyam pa'i tshad tsam gyi 
thams cad du rtse mo ltas pa'i las kyi rdo rje chen po'i dbyibs su gyur te/ bcom ldan 'das rnam par snang mdzad kyi g.yon phyogs kyi zla ba'i dkyil 'khor la gnas nas ched du brjod pa 'di ched du brjod do/ /e ma'o sangs rgyas thams cad kyi/ /las kyi rdo rje mang po bdag /gang 
phyir gcig kyang sems can khams/ /ma lus par ni las bzang byed/ /de bzhin gshegs pa thams cad kyi ye shes kyi dam tshig dang dbang bskur ba chen po dang rdo rje'i chos nyid dang / mchod pa thams cad ni de bzhin gshegs pa thams cad kyi rdo rje'i pha rol tu phyin pa chen po 
rnams so/ /de nas yang bcom ldan 'das rnam par snang mdzad kyis de nas de bzhin gshegs pa thams cad dgyes pa'i mchod pa'i dam tshig las byung ba rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi rigs kyi lha mo chen mo 'di rang 
gi thugs ka nas phyung ngo / /badzra lA s+ye/ de nas de bzhin gshegs pa thams cad kyi thugs las 'di phyung ma thag tu rdo rje'i phyag rgyar gyur nas byung ste/ bcom ldan 'das rdo rje 'dzin pa de nyid do/ /rdo rje'i phyag rgya'i rtse mo de dag las kyang 'jig rten gyi khams thams cad kyi rdul 
shin tu phra mo dang mnyam pa'i de bzhin gshegs pa rnams kyi skur gyur nas yang gcig tu 'dres te/ lha mo chen mo rdo rje 'dzin ma'i lus thams cad rdo rje sems dpa' dang 'dra zhing kha dog dang gzugs dang mtshan ma dang spyod lam sna tshogs pa rgyan thams cad kyis bklubs pa/ de bzhin 
</page>

 <page>
<ph>40</ph><p>084-20b</p>
gshegs pa'i rigs thams cad sdud par gyur pa rdo rje sems dpa'i lha mor gyur nas bcom ldan 'das mi bskyod pa'i dkyil 'khor gyi g.yon phyogs su zla ba'i dkyil 'khor la gnas te ched du brjod pa 'di ched du brjod do/ /e ma'o rang byung rnams kyi ni/ /mchod pa bdag 'dra 
gzhan med de/ /gang phyir 'dod pa dga' mchod pas/ /mchod pa thams cad byas par 'gyur/ /de nas yang bcom ldan 'das de bzhin gshegs pa thams cad kyi rin po che'i phreng ba'i dbang gis dam tshig las byung ba/ rdo rje zhes bya ba'i ting nge 'dzin la snyoms par zhugs 
nas/ de bzhin gshegs pa thams cad kyi rigs kyi lha mo chen mo 'di rang gi thugs ka nas phyung ngo / /badzra mA le/ de nas de bzhin gshegs pa thams cad kyi thugs las 'di byung ma thag tu rin po che chen po'i phyag rgyar gyur nas byung ste bcom ldan 'das rdo rje 'dzin pa de 
nyid do/ /rin po che chen po'i phyag rgya de dag las kyang 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa rnams kyi skur gyur nas yang gcig tu 'dres te/ lha mo chen mo rdo rje phreng bar de bzhin du gyur nas/ bcom ldan 'das rin po che 'byung 
ba'i dkyil 'khor gyi g.yon phyogs kyi zla ba'i dkyil 'khor la gnas nas ched du brjod pa 'di ched du brjod do/ /e ma'o rin chen mchod pa zhes/ /bdag dang 'dra bar grags pa med/ /gang phyir khams gsum rgyal mchog kyang / /rab tu mchod pa byed par 'gyur/ /de nas 
yang bcom ldan 'das de bzhin gshegs pa thams cad kyi glu'i mchog gi dam tshig las byung ba rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi rigs kyi lha mo chen mo 'di thugs ka nas phyung ngo / /badzra gI ti/ de nas de bzhin 
gshegs pa thams cad kyi thugs las 'di phyung ma thag tu de bzhin gshegs pa thams cad kyi chos kyi phyag rgyar gyur nas byung ste/ bcom ldan 'das rdo rje 'dzin pa de nyid do/ /de bzhin gshegs pa thams cad kyi chos kyi phyag rgya de dag las kyang 'jig rten gyi khams thams cad 
</page>

 <page>
<ph>41</ph><p>084-21a</p>
kyi rdul shin tu phra mo dang mnyam pa'i de bzhin gshegs pa rnams kyi skur gyur nas yang gcig tu 'dres te/ lha mo chen mo rdo rje glur gyur nas bcom ldan 'das 'jig rten dbang po'i rgyal po'i dkyil 'khor gyi g.yon phyogs su zla ba'i dkyil 'khor la 
gnas nas ched du brjod pa 'di ched du brjod do/ /e ma'o bdag ni kun gzigs pa'i/ /glu mchog tshul gyis mchod pa yin/ /gang phyir sgra brnyan 'dra ba yin/ /mchod pa rnams kyis mnyes par byed/ /de nas yang bcom ldan 'das kyis de bzhin gshegs pa thams cad 
kyi gar gyi mchod pa'i dam tshig las byung ba'i rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi rigs kyi lha mo chen mo 'di rang gi thugs ka nas phyung ngo / /badzra nr-i ti/ de nas de bzhin gshegs pa thams cad kyi thugs las byung ma thag 
tu de bzhin gshegs pa thams cad kyi gar gyi mchod pa'i cho ga rgyas par gyur nas byung ste/ bcom ldan 'das rdo rje 'dzin pa de nyid do/ /de bzhin gshegs pa thams cad kyi gar gyi mchod pa'i cho ga rgyas pa de dag thams cad las kyang 'jig rten gyi khams thams cad kyi rdul shin tu phra 
mo dang mnyam pa'i de bzhin gshegs pa rnams kyi skur gyur nas yang gcig tu 'dres te lha mo chen mo rdo rje gar du gyur nas/ de bzhin gshegs pa gdon mi za bar grub pa'i dkyil 'khor gyi g.yon phyogs su zla ba'i dkyil 'khor la gnas nas ched du brjod pa 'di ched du brjod do/ /
e ma'o mchod kun don mdzad pa'i/ /mchod pa rgya chen bdag yin te/ gang phyir rdo rje gar cho gas/ /sangs rgyas mchod pa rab tu byed/ /de bzhin gshegs pa thams cad kyi bde ba dang yid bde ba bla na med pa'i dam tshig dang de bzhin gshegs pa thams cad kyi phreng ba dang de bzhin 
gshegs pa thams cad kyi glu dang / de bzhin gshegs pa thams cad kyi mchod pa'i las bla na med pa rnams ni de bzhin gshegs pa thams cad kyi gsang ba'i mchod pa'o/ /de nas bcom ldan 'das de bzhin gshegs pa mi bskyod pas de bzhin gshegs pa rnam par snang 
</page>

 <page>
<ph>42</ph><p>084-21b</p>
mdzad kyis mchod pa'i lan du slar mchod pa'i phyir/ de bzhin gshegs pa thams cad rab tu tshim pa'i dam tshig las byung ba rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi g.yog mo'i gtso mo 'di rang gi thugs ka nas phyung 
ngo / /badzra d+hU pe/ de bzhin gshegs pa thams cad kyi thugs las phyung ma thag pa 'di bcom ldan 'das rdo rje 'dzin pa de nyid de bdug pa'i mchod pa'i sprin mang po rnam pa du mas rdo rje dbyibs thams cad du khyab par gyur nas phyung ngo / /bdug pa'i mchod pa'i sprin rgya mtsho de dag 
las kyang 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa rnams kyi skur gyur nas byung ste yang gcig tu 'dres nas rdo rje bdug pa'i lha mo'i lus su gyur nas bcom ldan 'das kyi g.yon phyogs su khang bu brtsegs pa'i rtse mo rdo rje dang / nor 
bu dang rin po che las byas pa'i grwan zla ba'i dkyil 'khor la gnas nas ched du brjod pa 'di ched du brjod do/ /e ma'o bdag ni mchod pa che/ /rab tu tshim ldan dge ba yin/ /gang phyir sems can dbab ldan pas/ /myur du byang chub thob par 'gyur/ /de nas bcom ldan 'das 
de bzhin gshegs pa rin chen 'byung bas de bzhin gshegs pa rnam par snang mdzad kyis mchod pa'i lan du slar mchod pa'i phyir rin po che'i rgyan gyi mchod pa dam tshig las byung ba rdo rje zhes bya ba'i ting nge 'dzin la snyoms par zhugs nas/ de bzhin gshegs pa thams cad kyi gsol 
ka ma 'di rang gi thugs ka nas phyung ngo / /badzra puSh+pe/ de bzhin gshegs pa thams cad kyi thugs las 'di phyung ma thag tu bcom ldan 'das rdo rje 'dzin pa de nyid me tog thams cad kyi mchod pa bkod pas 'jig rten gyi khams thams cad du khyab par byed par gyur nas byung ngo / /me 
tog thams cad kyi mchod pa bkod pa de las 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa'i sku rnams byung nas yang gcig tu 'dres te rdo rje me tog gi lha mo'i skur gyur nas bcom ldan 'das kyi g.yon phyogs kyi khang bu brtsegs pa rtse mo rdo rje 
</page>

 <page>
<ph>43</ph><p>084-22a</p>
nor bu rin po che las byas pa'i grwa na zla ba'i dkyil 'khor la gnas nas ched du brjod pa 'di ched du brjod do/ /e ma'o me tog mchod pa bdag /thams cad kyi ni rgyan byed de/ /gang phyir mchod nas de bzhin gshegs/ /rin chen nyid du myur du 'grub/ /de 
nas bcom ldan 'das de bzhin gshegs pa 'jig rten dbang po'i rgyal pos bcom ldan 'das rnam par snang mdzad kyi mchod pa'i lan du slar mchod pa'i phyir de bzhin gshegs pa thams cad la snang ba'i mchod pa'i dam tshig las byung ba'i rdo rje zhes bya ba'i ting nge 'dzin la snyoms 
par zhugs nas/ de bzhin gshegs pa thams cad kyi pho nya mo 'di rang gi thugs ka nas phyung ngo / /badzra A lo ke /de nas de bzhin gshegs pa thams cad kyi thugs las 'di byung ma thag tu thams cad du snang ba'i mchod pa'i bkod pas chos kyi dbyings thams cad khyab par byed par 
gyur nas byung ste bcom ldan 'das rdo rje 'dzin pa de nyid do/ /thams cad du snang ba'i mchod pa'i bkod pa de las 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa'i sku rnams byung nas/ yang gcig tu 'dres te lha mo rdo rje snang ba zhes bya ba'i 
skur gyur nas/ bcom ldan 'das kyi g.yon phyogs su khang bu brtsegs pa rtse mo rdo rje nor bu rin po che las byas pa'i grwa na zla ba'i dkyil 'khor la gnas nas ched du brjod pa 'di ched du brjod do/ /e ma'o mchod pa'i mar me ni/ /rgya chen dge ba bdag yin te/ /gang phyir snang 
bcas myur du yang / /sangs rgyas kun gyi spyan yang 'thob/ /de nas bcom ldan 'das de bzhin gshegs pa gdon mi za bar grub pas bcom ldan 'das de bzhin gshegs pa rnam par snang mdzad kyis mchod pa'i lan du slar mchod pa'i phyir de bzhin gshegs pa thams cad kyi 
dris mchod pa'i dam tshig las byung ba rdo rje zhes bya ba'i ting nge 'dzin la snyoms par zhugs nas de bzhin gshegs pa thams cad kyi bran mo 'di rang gi thugs ka nas phyung ngo / /badzra gan+d+he/ de nas de bzhin gshegs pa thams cad kyi thugs las 'di byung ma thag tu dri thams cad 
</page>

 <page>
<ph>44</ph><p>084-22b</p>
kyi mchod pa bkod pas/ 'jig rten gyi khams thams cad khyab par byed par gyur nas byung ste bcom ldan 'das rdo rje 'dzin pa de nyid do/ /dri thams cad kyi mchod pa'i bkod pa de las 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa'i 
sku rnams byung nas yang gcig tu 'dres te lha mo rdo rje dri zhes bya ba'i skur gyur nas bcom ldan 'das kyi g.yon phyogs kyi khang bu brtsegs pa rtse mo rdo rje nor bu rin po che las byas pa'i grwa na zla ba'i dkyil 'khor la gnas nas ched du brjod pa 'di ched du brjod do/ /e ma'o lha rdzas 
mchod pa yi/ /yid 'ong dri ni bdag yin te/ /de bzhin gshegs pa rnams kyi dri/ /lus rnams kun la sbyin par 'gyur/ /de bzhin gshegs pa thams cad kyi ye shes dbab pa dang / byang chub chen po'i yan lag bsags pa dang / de bzhin gshegs pa thams cad 
kyi chos kun du snang ba dang / tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba ston pa'i dri rnams ni de bzhin gshegs pa thams cad kyi bka' bzhin byed pa'o/ /de nas bcom ldan 'das rnam par snang mdzad 
kyis/ yang de bzhin gshegs pa thams cad kyi dam tshig gi lcags kyu dam tshig las byung ba sems dpa'i rdo rje zhes bya ba'i ting nge 'dzin la snyoms par zhugs nas de bzhin gshegs pa thams cad kyi phyag rgya mang po thams cad kyi bdag po 'di rang gi thugs ka nas phyung ngo / /badzra 
aM ku sha /de nas de bzhin gshegs pa thams cad kyi thugs las de byung ma thag tu de bzhin gshegs pa thams cad kyi phyag rgya mang po thams cad du gyur nas byung ste bcom ldan 'das rdo rje 'dzin pa de nyid do/ /de bzhin gshegs pa thams cad kyi phyag rgya mang po de dag las 
'jig rten gyi khams thams cad kyi rdul shin tu phra mo dang mnyam pa'i de bzhin gshegs pa'i sku rnams byung nas yang gcig tu 'dres te byang chub sems dpa' chen po rdo rje lcags kyu zhes bya ba'i skur gyur nas/ bcom ldan 'das kyi khang bu brtsegs pa rtse mo rdo rje nor bu rin po che 
</page>

 <page>
<ph>45</ph><p>084-23a</p>
las byas pa'i rdo rje sgo khang gi nang na zla ba'i dkyil 'khor la gnas nas de bzhin gshegs pa thams cad kyi dam tshig gis spyan 'dren cing ched du brjod pa 'di ched du brjod do/ /e ma'o sangs rgyas thams cad kyi/ /yang dag spyan 'dren brtan pa bdag /
gang phyir bdag gis spyan drangs pas/ /dkyil 'khor kun la bsten par 'gyur/ /de nas yang bcom ldan 'das de bzhin gshegs pa thams cad kyi dam tshig tu 'jug pa/ sems dpa' chen po'i dam tshig las byung ba'i rdo rje zhes bya ba'i ting nge 'dzin la snyoms par 
zhugs nas/ de bzhin gshegs pa thams cad kyi phyag rgya 'dren pa gsol ka pa 'di rang gi thugs ka nas phyung ngo / /badzra pA sha/ de bzhin gshegs pa thams cad kyi thugs las de byung ma thag tu/ de bzhin gshegs pa thams cad kyi dam tshig 'dren pa'i phyag rgya mang 
por gyur nas byung ste/ bcom ldan 'das rdo rje 'dzin pa de nyid do/ /de nas de bzhin gshegs pa thams cad kyi dam tshig 'dren pa'i phyag rgya mang po de dag las 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa'i sku rnams byung nas yang 
gcig tu 'dres te byang chub sems dpa' chen po rdo rje zhags pa zhes bya ba'i skur gyur nas/ bcom ldan 'das kyi khang bu brtsegs pa rtse mo rdo rje nor bu rin po che las byas pa'i sgo khang gi nang na zla ba'i dkyil 'khor la gnas nas de bzhin gshegs pa thams cad 'dren cing ched 
du brjod pa 'di ched du brjod do/ /e ma'o sangs rgyas thams cad kyi/ /rdo rje zhags pa dam po bdag /rdul phran bzhugs pa thams cad kyang / /bdag gis slar yang drang bar bya/ /de nas yang bcom ldan 'das kyis de bzhin gshegs pa thams cad kyi dam tshig gi lcags 
sgrog /sems dpa' chen po'i dam tshig las byung ba/ sems dpa' rdo rje zhes bya ba'i ting nge 'dzin la snyoms par zhugs nas de bzhin gshegs pa thams cad kyi dam tshig bsdams pa/ de bzhin gshegs pa thams cad kyi pho nya 'di rang gi thugs ka nas phyung ngo / /badzra s+pho Ta/ 
</page>

 <page>
<ph>46</ph><p>084-23b</p>
de nas de bzhin gshegs pa thams cad kyi thugs las de byung ma thag tu/ de bzhin gshegs pa thams cad kyi dam tshig bsdams pa'i phyag rgya mang por gyur nas byung ste/ bcom ldan 'das rdo rje 'dzin pa de nyid do/ /de bzhin gshegs pa thams cad kyi dam tshig 
bsdams pa'i phyag rgya mang po de dag las 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa'i sku rnams byung nas/ yang gcig tu 'dres te/ byang chub sems dpa' chen po rdo rje lcags sgrog ces bya ba'i skur gyur nas bcom ldan 
'das kyi khang bu brtsegs pa rtse mo rdo rje nor bu rin po che las byas pa'i rdo rje chos kyi sgo khang gi nang gi zla ba'i dkyil 'khor la gnas nas/ de bzhin gshegs pa thams cad 'ching zhing ched du brjod pa 'di ched du brjod do/ /e ma'o sangs rgyas thams cad kyi/ /rdo rje lcags 
sgrog dam po bdag /bcing ba kun las grol ba rnams/ /sems can don du 'ching bar 'dod/ /de nas yang bcom ldan 'das de bzhin gshegs pa thams cad dbab pa zhes bya ba sems dpa' chen po'i dam tshig las byung ba/ sems dpa'i rdo rje zhes bya ba'i ting nge 
'dzin la snyoms par zhugs nas/ de bzhin gshegs pa thams cad kyi phyag rgya thams cad kyi bran 'di rang gi thugs ka nas phyung ngo / /badzra A be sha/ de nas de bzhin gshegs pa thams cad kyi thugs las 'di byung ma thag tu de bzhin gshegs pa thams cad kyi phyag 
rgya mang po thams cad du gyur nas byung ste/ bcom ldan 'das rdo rje 'dzin pa de nyid do/ /de bzhin gshegs pa thams cad kyi phyag rgya mang po thams cad las 'jig rten gyi khams thams cad kyi rdul shin tu phra mo dang mnyam pa'i de bzhin gshegs pa'i sku rnams byung ste 
gcig tu 'dres nas/ byang chub sems dpa' chen po rdo rje dbab pa'i skur gyur te bcom ldan 'das kyi khang bu brtsegs pa rtse mo rdo rje nor bu rin po che las byas pa'i rdo rje las kyi sgo gang gi nang na zla ba'i dkyil 'khor la gnas nas de bzhin gshegs pa thams cad 'bebs 
</page>

 <page>
<ph>47</ph><p>084-24a</p>
shing / ched du brjod pa 'di ched du brjod do/ /e ma'o sangs rgyas thams cad kyi/ /rdo rje dbab pa brtan pa bdag /kun gyi bdag tu gyur nas kyang / /bran du yang ni gyur pa yin/ /de bzhin gshegs pa thams cad spyan drang ba dang / gzhug pa 
dang bcing ba dang / dbang du bya ba rnams ni de bzhin gshegs pa thams cad kyi bka' bzhin byed pa'o/ /de nas bcom ldan 'das kyis de bzhin gshegs pa thams cad bsdu bar byin gyis brlab pa'i phyir/ rdo rje se gol gyis mtshan ma mdzad nas/ de bzhin gshegs pa 
thams cad bsdu ba'i byin brlabs 'di gsungs so/ /badzra sa mA dzaH/ de nas skad cig yud tsam thang cig de'i tshe de bzhin gshegs pa thams cad kyi se gol gyi mtshan mas bskul ba dang / 'jig rten gyi khams rab 'byam rgya mtsho'i sprin thams cad nas/ 'jig rten gyi 
khams thams cad kyi rdul shin tu phra mo dang mnyam pa'i de bzhin gshegs pa byang chub sems dpa'i 'khor gyi dkyil 'khor mang po dang bcas te 'dug nas khang bu brtsegs pa'i rtse mo nor bu rin po che las byas pa gang na ba dang / bcom ldan 'das de bzhin gshegs pa 
rnam par snang mdzad gang na ba bder gshegs nas ched du brjod pa 'di ched du brjod do/ /oM sar+b+ba ta thA ga ta pA da ban+da naM ka ro mi zhes brjod do/ /rang bzhin gyis grub pa'i sngags de ci dga' bar zlos shing de bzhin gshegs pa thams cad kyi zhabs la phyag byas nas/ ched du brjod pa 'di 
ched du brjod do/ /e ma'o byang chub sems dpa' ni/ /kun du bzang po'i spyod pa mchog /de bzhin gshegs pa'i 'khor lo mdzes/ /dbus na de bzhin gshegs pa mdzes/ /de skad ces smras pa dang / phyogs bcu'i 'jig rten gyi khams thams cad nas 'dus pa'i de bzhin 
gshegs pa de dag thams cad byang chub sems dpa'i 'khor gyi dkyil 'khor thams cad dang bcas te/ de bzhin gshegs pa thams cad kyi byin gyis brlabs kyis/ bcom ldan 'das rnam par snang mdzad kyi thugs su zhugs so/ /de nas de bzhin gshegs pa thams cad kyi 
</page>

 <page>
<ph>48</ph><p>084-24b</p>
thugs las rang rang gi byang chub sems dpa'i 'khor gyi dkyil 'khor dang bcas te byung nas/ bcom ldan 'das kyi khang bu brtsegs pa rtse mo rdo rje nor bu rin po che las byas pa'i phyogs thams cad du dkyil 'khor du gyur nas snyoms par zhugs te bzhugs nas/ ched du brjod pa 
'di ched du brjod do/ /e ma'o sangs rgyas thams cad kyi/ /rgya chen gdod nas skyes pa min/ /rdul phran ji snyed thams cad kyi/ /sangs rgyas rnams ni gcig tu 'gyur/ /de nas bcom ldan 'das de bzhin gshegs pa thams cad yang 'dus nas sems can gyi khams ma lus 
shing lus pa med pa rnams yongs su bskyab pa dang / thams cad la phan pa dang bde ba bstabs pa nas/ de bzhin gshegs pa thams cad kyi mnyam pa nyid kyi ye shes dang mngon par shes pa dang yang dag par rdzogs pa'i byang chub dam pa 'grub pa'i phyir/ rdo rje dbyings kyi dkyil 
'khor chen po 'di byin gyis brlab par bcom ldan 'das de bzhin gshegs pa thams cad kyi bdag po rang gi rdo rje sems dpa' thog ma dang tha ma med pa rdo rje 'dzin pa chen po la ming brgya rtsa brgyad pa 'dis gsol ba btab bo/ /rdo rje sems dpa' sems dpa' che/ /rdo rje 
de bzhin gshegs pa kun/ /rdo rje dang po kun du bzang / /phyag 'tshal phyag na rdo rje la'o/ /rdo rje rgyal po sangs rgyas mchog /rdo rje lcags kyu de bzhin gshegs/ /don yod rgyal po rdo rje mchog /phyag 'tshal rdo rje 'gugs khyod la/ /rdo rje chags pa bde chen 
po/ /rdo rje mda' ni dbang byed pa/ /bdud kyi 'dod pa rdo rje che/ /phyag 'tshal rdo rje gzhu khyod la/ /rdo rje legs pa sems dpa' mchog /rdo rje mgu ba dga' ba che/ /rab dgyes rgyal po rdo rje mchog /phyag 'tshal rdo rje dgyes khyod la/ /rdo rje rin chen rdo rje don/ /
rdo rje nam mkha' nor bu che/ /nam mkha'i snying po rdo rje phyug /phyag 'tshal rdo rje snying po khyod/ /rdo rje gzi brjid cher 'bar ba/ /rdo rje nyi ma rgyal ba'i 'od/ /rdo rje 'od zer gzi brjid che/ /phyag 'tshal rdo rje 'od khyod la/ /rdo rje dpal rab sems can don/ /rdo rje rgyal mtshan 
</page>

 <page>
<ph>49</ph><p>084-25a</p>
rab dga' byed/ /rdo rje chen po rin chen dpal/ /phyag 'tshal rdo rje dpal khyod la/ /rdo rje bzhad mo bzhad pa che/ /rdo rje 'dzum pa ngo mtshar che/ /dga' zhing rab dga' rdo rje ston/ /phyag 'tshal rdo rje dga' ba la/ /rdo rje chos rab de nyid don/ /rdo rje pad+ma 
rab dga' byed/ /'jig rten dbang rab rdo rje'i spyan/ /phyag 'tshal rdo rje spyan khyod la/ /rdo rje rno ba theg pa che/ /rdo rje ral gri mtshon chen po/ /'jam dpal rdo rje rab tu zab/ /phyag 'tshal rdo rje blo khyod la/ /rdo rje rgyu dang snying po che/ /rdo rje 'khor lo tshul chen po/ /rab 
skor rdo rje las byung ba/ /phyag 'tshal rdo rje snying po la/ /rdo rje gsung ba rang rig mchog /rdo rje zlos pa rab grub sbyin/ /mi gsung rdo rje mchog grub pa/ /phyag 'tshal rdo rje gsung khyod la/ /rdo rje las rab rdo rje bka'/ /las kyi rdo rje kun rab 'gro/ /rdo rje nges pa rgya 
che ba/ /phyag 'tshal rdo rje kun khyod la/ /rdo rje srung ba brtan pa che/ /rdo rje go cha sra ba che/ /brtson 'grus mchog ni thub pa dka'/ /phyag 'tshal rdo rje brtson 'grus la/ /rdo rje gnod sbyin thabs chen po/ /rdo rje mche ba 'jigs pa che/ /bdud 'joms rdo rje mi bzad pa/ /phyag 'tshal 
rdo rje drag po la/ /rdo rje mtshams sbyor rab tu 'dud/ /rdo rje 'ching ba rab grol byed/ /rdo rje khu tshur dam tshig mchog /phyag 'tshal rdo rje khu tshur la/ /su zhig ming rnams 'chang ba ni/ /zhi ba brgya po rtsa brgyad 'di/ /rdo rje ming dbang bskur la sogs/ /mchog rnams kun gyis 
de dbang bskur/ /gang zhig yon tan ming rnams kyis/ /rdo rje 'chang ba chen po la/ /rtag tu glur blangs bstod pa ni/ /de yang rdo rje 'chang 'drar 'gyur/ /ming brgya rtsa brgyad 'di dag gis/ /bdag cag gis ni bstod pa yin/ /theg pa chen po rtogs pa yi/ /tshul chen yang 
ni rgyas par mdzod/ /mgon po khyod la gsol ba ni/ /sangs rgyas kun gyi 'khor lo che/ /dkyil 'khor chen po dam pa yi/ /cho ga mchog ni bshad par gsol/ /de nas bcom ldan 'das rdo rje 'dzin pa chen pos de bzhin gshegs pa thams cad kyis gsol ba btab pa'i tshig 
</page>

 <page>
<ph>50</ph><p>084-25b</p>
thos nas/ de bzhin gshegs pa thams cad kyi dam tshig 'byung ba rdo rje'i byin gyis brlabs kyis byin gyis brlabs pa zhes bya ba'i ting nge 'dzin la snyoms par zhugs nas rdo rje dbyings zhes bya ba'i dkyil 'khor chen po 'di bshad do/ /de nas yang dag bshad bya ba/ /rdo rje dkyil 'khor dam pa ste/ /
rdo rje dbyings dang 'dra bas na/ /rdo rje dbyings zhes bgyi bar grags/ /sems dpa' che yi phyag rgya cher/ /bsgom zhing byin gyis rlob bgyid cing / /dkyil 'khor gyi ni dbus nyid du/ /ci rigs par ni mchis nas kyang / /phyag rgya la gnas de bzhin langs/ /kun du rnam par bltas 
nas ni/ /rdo rje sems dpa' zhes brjod nas/ /bsgyings pa'i tshul gyis yongs su bskor/ /sar pa lags par bkal nas kyang / /tshad dang mthun la mdzes pa yi/ /thig gis mkhas pas ci kyis/ /dkyil 'khor gyi ni thig gdab cing / /gru bzhir bgyi zhing sgo bzhi dang / /
rta babs bzhis ni mdzes bgyis la/ /thig bzhi dang ni ldan gyur pa/ /dar dang me tog phreng bas brgyan/ /grwa yi phyogs ni thams cad dang / /sgo khyud kyi ni nang rnams su/ /rdo rje rin chen spras par ni/ /dkyil 'khor phyi rim thig gdab bo/ /de yi rim pa'i nang zhugs la/ /
'khor lo 'dra bar rdo rje yi/ /thig gis yongs su bskor bar bgyi/ /ka ba brgyad kyis mdzes bgyis la/ /rdo rje ka ba'i nang logs su/ /zla ba'i dkyil 'khor lngas brgyan la/ /dbus kyi dkyil 'khor dbus su ni/ /sangs rgyas kyi ni gzugs gzhag cing / /sangs 
rgyas kyi ni phyogs kun gyi/ /dkyil 'khor rnams kyi dbus rnams su/ /rim bzhin du ni dam tshig mchog /bzhi po legs par gzhag par bgyi/ /dkyil 'khor bzhi po de dag tu/ /rdo rje'i gom pas song nas ni/ /mi g.yo ba la sogs pa yi/ /sangs rgyas bzhi po 
thams cad gzhag /mi g.yo ba yi dkyil 'khor du/ /rdo rje 'dzin sogs bcas par gzhag /rin chen 'byung ba'i dkyil 'khor du/ /rdo rje snying sogs rdzogs par gzhag /tshe dpag med pa'i dkyil 'khor du/ /rdo rje spyan sogs dag par gzhag /gdon mi za grub dkyil 
</page>

 <page>
<ph>51</ph><p>084-26a</p>
'khor du/ /rdo rje rgya gram la sogs gzhag /'khor lo yi ni grwa rnams su/ /rdo rje lha mo rnams kyang gzhag /dkyil 'khor phyi rim grwa rnams su/ /sangs rgyas mchod pa rnams kyang gzhag /sgo rnams kyi ni nang du ni/ /sgo srung bzhi yang gzhag par 
bya/ /dkyil 'khor phyi rim phyogs su ni/ /sems dpa' chen po rnams kyang gzhag /de nas rdo rje slob dpon gyis/ /dam tshig mchog gi phyag rgya ni/ /cho ga bzhin bcings zhugs nas kyang / /g+haN+Da'i phyag rgyas dbab par bgyi/ /de la thams cad dbab pa'i snying po ni 'di 
lags so/ /aH/ bdag la byin gyis brlab la sogs/ /ji lta bar ni bka' nod do/ /de ltar bgyis nas bdag ming brjod/ /de nas rdo rjes bsgrub bgyi ba/ /rdo rje slob dpon sems dpa' yi/ /rdo rje lcags kyu bcings nas ni/ /se gol mang po brdab gyis la/ /sangs rgyas 
thams cad bsdu bar bgyi/ /de tshe sangs rgyas thams cad ni/ /rdo rje sems la sogs par bcas/ /dkyil 'khor thams cad gang ba rnams/ /dkyil 'khor rnams su 'dus par 'gyur/ /de nas rdo rje sems dpa' yi/ /phyag rgya chen po sgom byed cing / /ming brgya rtsa brgyad 
dam pa ni/ /cung zad rab tu brjod par bgyi/ /da nas 'dus pa dgyes pas na/ /de bzhin gshegs rnams brtan par 'gyur/ /rdo rje sems dpa' rang grub pa/ /grogs po nyid du nye bar gnas/ /de nas sgo rnams thams cad du/ /lcags kyu la sogs las bgyis nas/ /
las chen mchog gi phyag rgya yis/ /dam tshig rnams ni gzhag par bgyi/ /dam tshig mchog gi phyag rgya dang / /sems dpa' rdo rje la sogs pas/ /de ltar sems dpa' chen po bsgrub/ /dzaHhU~M baM hoHzhes brjod cing / /de nas sangs rgyas la sogs pa/ /sems dpa' 
chen po kun bsdu bar/ /spyan drangs nas ni rab tu bcug /bcings nas de yi dbang du gyur/ /de nas bdag nyid chen po rnams/ /gsang ba'i mchod pas mnyes bgyis la/ /thams cad grub phyir sems can don/ /thams cad mdzod ces gsol bar bgyi/ /dkyil 
</page>

 <page>
<ph>52</ph><p>084-26b</p>
'khor thams cad du rdo rje slob dpon gyis de bzhin du las bgyi'o/ /de nas rdo rje dbyings kyi dkyil 'khor chen po 'dir ni rdo rje slob ma dkyil 'khor du zhugs pa la sogs pa cho ga rgyas par mchis so/ /de la dang po gzhug pa lags te sems can gyi khams ma lus shing lus pa med 
pa rnams yongs su bskyab pa dang / sems can thams cad kyi phan pa dang bde ba'i mchog grub par bgyi ba'i slad du'o/ /dkyil 'khor chen po 'dir gzhug pa la snod du gyur pa dang snod du ma gyur pa brtag mi 'tshal lo/ /de ci'i phyir zhe na/ bcom ldan 'das sems can kha 
cig ni sdig pa chen po bgyid pa yang mchis te/ de dag gis rdo rje dbyings kyi dkyil 'khor chen po der zhugs te mthong na/ ngan song thams cad dang bral bar 'gyur ro/ /bcom ldan 'das nor dang nor bu dang / bza' ba dang btung ba dang 'dod pa'i yon tan thams cad la 
chags pa dang / dam tshig la mi dga' ba dang sngar spyad pa la sogs pa mi nus pa'i sems can dag kyang mchis te/ de dag kyang der ji ltar 'tshal ba bzhin du bgyid cing zhugs pa rnams kyi bsam pa thams cad yongs su rdzogs par 'gyur ro/ /bcom ldan 'das sems 
can kha cig ni gar dang glu dang gad mo dang rtsed mo dang / kha zas dang spyod pa la dga' ba rnams de bzhin gshegs pa thams cad kyi theg pa chen po mngon par rtogs pa'i chos nyid khong du ma chud pas lha gzhan gyi rigs dang dkyil 'khor du 'jug gi /de bzhin gshegs 
pa thams cad kyi rigs kyi dkyil 'khor du re ba thams cad yongs su rdzogs par yang dag par gyur pas/ bla na med pa'i dga' ba dang mgu ba dang rangs pa rnams 'byung ba der ni bslab pa'i tshig gis 'jigs shing skrag nas/ mi 'jug pa dag kyang mchis te/ de dag ngan 
song gi dkyil 'khor gyi lam du 'jug par kha bltas shing gnas pa rnams kyang dga' ba dang / mgu ba'i dam pa thams cad 'grub cing bde ba dang / yid bde ba myong bar bgyi ba dang / ngan song gi rgyud thams cad du 'jug par kha bltas pa'i lam las bzlog par bgyi ba'i 
</page>

 <page>
<ph>53</ph><p>084-27a</p>
slad du rdo rje dbyings kyi dkyil 'khor chen po der 'jug tu rung ngo / /bcom ldan 'das chos can gyi sems can de bzhin gshegs pa thams cad kyi tshul khrims dang / ting nge 'dzin dang / shes rab dam pa 'grub pa'i thabs kyis sangs rgyas rnams kyi byang chub 
tshol ba na bsam gtan dang / rnam par thar ba dang / sa rnams kyis 'bad cing nyon mongs par gyur pa dag kyang mchis te/ de dag kyang rdo rje dbyings kyi dkyil 'khor chen po der zhugs ma thag tu de bzhin gshegs pa thams cad du 'grub par yang dka' ba lags na/ dngos grub 
gzhan lta smos kyang ci 'tshal/ de la dang po kho nar de bzhin gshegs pa thams cad la phyag bzhi bya'o/ /de ni 'di ltar lus thams cad kyis rdo rje thal mo brkyang ste phyag 'tshal zhing sngags 'di skad du/ oM sar+b+ba tathA ga ta pU dzopa s+thA nA ya At+nA naM ni r+YA ta yA mi/ sar+b+ba ta thA ga ta badzra 
satwa a d+hi tiSh+Tha swa mAM zhes brjod do/ /de bzhin du 'dug ste rdo rje thal mo snying gar bzhag ste dpral bas phyag 'tshal zhing / sngags 'di skad du/ oM sar+b+ba ta thA ga ta bU dzA a b+hi She kA ya At+pA naM ni r+YA ta yA mi/ sar+b+ba ta thA ga ta badzra rat+na a b+hi Shiny+tsa maM zhes brjod do/ /de nas de bzhin du 
'dug ste rdo rje thal mo spyi bor sbyar te khas phyag 'tshal zhing 'di skad du/ oM sar+b+ba ta thA ga ta pU dzA pra brta nA ya A t+mA naM ni r+yA ta yA mi/ sar+b+ba ta thA ga ta badzra d+har+m+ma pra brta ya maM zhes brjod do/ /de nas de bzhin du 'dug ste rdo rje'i thal mo spyi bo nas phab ste/ snying gar bzhag ste spyi bos phyag 
'tshal zhing 'di skad du/ oM sar+b+ba ta thA ga ta pU dzA kar+m+ma Ne At+mA naM ni r+yA ta yA mi/ sar+b+ba ta thA ga ta badzra kar+m+ma ku ru mAM zhes brjod do/ /de nas stod g.yogs gos dmar po gyon la/ gdong ras dmar pos dkris nas sems dpa'i rdo rje'i phyag rgya bcings la snying po 'di brjod do/ /sam 
yas+t+waM/ de nas gung mo gnyis kyis me tog gi phreng ba 'dzin bcug la drang zhing snying po 'di brjod do/ /sa ma ya hU~M/ de nas bcug ma thag tu 'di skad du bsgos shig /deng khyod kyis de bzhin gshegs pa thams cad kyi rigs su zhugs kyis/ ngas khyod la ye shes gang gis de bzhin 
</page>

 <page>
<ph>54</ph><p>084-27b</p>
gshegs pa thams cad du 'grub pa'ang thob na/ dngos grub gzhan lta smos kyang ci dgos te/ de lta bu'i ye shes bskyed par bya yis/ khyod kyis dkyil 'khor chen po ma mthong ba rnams la ma smra shig dam tshig nyams par gyur ta re/ de nas rdo rje slob dpon nyid kyis sems dpa'i 
rdo rje'i phyag rgya kha nang na bstan pa dang / phyir bstan pa bcings la rdo rje slob ma'i spyi bor bzhag ste 'di skad du brjod par bya'o/ /'di ni khyod kyi rdo rje'i dam tshig yin gyis gal te 'ga' zhig la smras na/ klad pa 'gas par 'gyur ro/ /de nas dam tshig gi phyag rgya de nyid dang mna'i 
chu'i snying pos bsngags la slob ma de 'thung du gzhug go/ /de la mna'i snying po 'di yin te/ rdo rje sems dpa' deng khyod kyi/ /snying la yang dag gzhug par mdzad/ /gal te tshul 'di smras na ni/ /de ma thag tu dral te gshegs/ /oM badzrod ka tha/ de nas slob ma la 'di 
skad bsgos shig /deng phyin chad khyod kyi phyag na rdo rje nga yin gyis/ ngas 'di byos shig ces bsgo ba gang yin pa de bya dgos so/ /khyod kyis nga la brnyas par ma byed cig /mi bde ba ma spangs pas khyod dus byas nas dmyal bar ltung bar gyur ta re zhes smras la 'di skad du de bzhin 
gshegs pa thams cad kyis byin gyis rlobs la/ rdo rje sems dpa' bdag la 'bab par gyur cig ces brjod du gzhug go/ /de nas rdo rje slob dpon gyis myur du sems dpa'i rdo rje'i phyag rgya bcings la/ 'di skad du smrar gzhug go/ /'di ni rdo rje'i dam tshig ste/ /rdo rje sems 
dpa' yin par grags/ /rdo rje'i ye shes bla med ni/ /de ring nyid du 'bab par shog /oM badzra A be sha aH/ de nas khro bos phyag rgya bcings la/ sems dpa'i rdo rje'i phyag rgya la mdud cing drangs la theg pa chen po mngon par rtogs pa'i tshig ci nus par smrar gzhug go/ /
de nas phab ste babs ma thag tu lha'i ye shes skye bar 'gyur te/ ye shes des pha rol gyi sems shes par 'gyur ro/ /'das pa dang ma 'ongs pa dang da ltar byung ba rnams kyi dgongs pa thams cad shes par 'gyur ro/ /de bzhin gshegs pa'i bstan pa thams cad la de yis sems 
</page>

 <page>
<ph>55</ph><p>084-28a</p>
brtan par 'gyur ro/ /de yis sdug bsngal thams cad zad par 'gyur ro/ /'jigs pa thams cad dang bral nas gnod pa med par 'gyur ro/ /sems dpa' thams cad dang de bzhin gshegs pa thams cad kyis kyang byin gyis brlabs par 'gyur ro/ /dngos 
grub thams cad 'di'i mngon sum du 'gyur ro/ /rgyu med par sngon ma byung ba'i dga' ba dang mgu ba dang / rangs par byed pa'i bde ba thams cad de la skye bar 'gyur ro/ /bde ba de dag kha cig gis ni ting nge 'dzin 'grub par 'gyur ro/ /kha cig gis ni gzungs/ kha cig gis ni re ba 
thams cad yongs su rdzogs pa nas/ kha cig gis ni de bzhin gshegs pa thams cad 'grub pa'i bar du 'gyur ro/ /de nas phyag rgya de bcings la rang gi snying gar bkrol zhing snying po 'di yang smrar gzhug go/ /tiSh+Tha badzra dr-i D+ho me b+ha ba shA shwa t+yo me b+ha ba/ dri da ya me/ a d+hi tiSh+Tha sarba 
sid+d+hi m+me bra yats+tsa hUM/ ha ha ha ha ho/ de nas me tog gi phreng ba de dkyil 'khor chen por dor zhing snying po 'di yang ched du brjod du gzhug go/ /pratI ts+tsha badra hoH/ de nas gang la bab pa de des 'grub bo/ /de nas phreng ba de blangs te/ mgo bor bcings la snying po 'di smrar gzhug go/ /
oM pra ti grih+Na swa mi mAM satwa ma hwa ba la/ de bcings pas sems dpa' chen po des bdag gir byas par gyur pas 'di myur du 'grub par 'gyur ro/ /de nas de ltar babs bzhin du gdong g.yogs pa bkrol te/ snying po 'di yang smrar gzhug go/ /oM badzra satwa sa yaM te t+ya tsak+Shurga ta na 
tat+pa ra u t+g+ha Ta/ ya ti sar+b+bA k+Sho badzra tsak+Shu a nut+ta raM he badzra pA sh+ya/ de nas dkyil 'khor chen po rim pa bzhin du bstan to/ /dkyil 'khor chen po mthong ma thag tu yang / de bzhin gshegs pa thams cad kyis byin gyis brlabs par 'gyur ro/ /rdo rje sems dpa' yang de'i snying ga 
na gnas so/ /de nas de bzhin gshegs pa thams cad byin gyis brlabs pa'i phyir/ 'od zer sna tshogs la sogs pa'i dkyil 'khor mthong ba la sogs pa dang / rdzu 'phrul dang cho 'phrul rnams kyang mthong bar 'gyur ro/ /gal te bcom ldan 'das rdo rje 'dzin pa chen po nyid 
</page>

 <page>
<ph>56</ph><p>084-28b</p>
dam/ de bzhin gshegs pa'i sku cig ston par 'gyur ro/ /de'i phyin chad don thams cad dang yid kyi dgos pa'i 'dod pa thams cad dang / dngos grub thams cad nas rdo rje 'dzin pa nyid dam/ de bzhin gshegs pa nyid du 'grub par 'gyur ro/ /de nas dkyil 'khor 
chen po mthong ba'i 'og tu rdo rjes byin gyis brlabs pa'i bum pa'i nang gi dri'i chu dang snying po 'dis dbang bskur bar bya'o/ /oM badzra ab+hi Shiny+tsa mI/ de nas phyag rgya dang phreng ba gang yang rung ba gcig bcings la rang gi mtshan ma lag par bzhag la 'di skad du brjod par bya'o/ /sangs rgyas 
kun gyi rdo rje'i dbang / /de ring khyod la bskur bar bya/ /sangs rgyas kun du rab 'grub phyir/ /rdo rje de ni khyod kyis long / /oM badzra a d+hi pa ti s+t+waM a b+hi Shi ny+tsA mi/ tith+tha badzra sa ma ya s+t+waM/ de nas snying po 'dis rdo rje zhes bya ba'i dbang bskur bya'o/ /oM badzra satwa s+t+waM a b+hiShi ny+tsA mi/ 
badzra nA ma a b+hi She ka ta/ kye rdo rje zhes gang gi ming gis gang brjod pa der/ kye zhes brjod par bya'o/ /dkyil 'khor thams cad du 'jug pa'i cho ga rgyas pa'o/ /de nas ci khyod don 'byung ba'i dngos grub kyi ye shes dang / rdzu 'phrul gyi dngos grub 'grub pa'i ye shes dang / 
rig 'dzin gyi dngos grub 'grub pa'i ye shes nas de bzhin gshegs pa thams cad kyi dngos grub kyi mchog 'grub pa'i ye shes kyi bar du/ gang 'dod ces smras la de nas gang gis gang 'dod pa de de la brjod par bya'o/ /de nas don thams cad kyi dngos grub 'grub pa'i phyag 
rgya'i ye shes bslab par bya ste/ rdo rje'i dbyings ni gter gnas pa/ /snying gar yongs su bsgom par bya/ /bsgoms nas sa la gnas pa yi/ /gter ni de yis mthong bar 'gyur/ /rdo rje'i dbyibs cig bris nas kyang / /nam mkha'i ngos la bsgom par bya/ /gang du lhung 
bar mthong ba der/ /gter yod par ni shes par bya/ /blo ldan mi yis rdo rje'i dbyibs/ /lce yi steng du bsgoms na ni/ /'di na yod ces bdag nyid kyis/ /bden pa nyid du smra bar 'gyur/ /bdag gi lus ni thams cad la/ /rdo rje dbyibs su bsgoms nas ni/ /babs par 
</page>

 <page>
<ph>57</ph><p>084-29a</p>
gyur nas gar gnas par/ /gter ni de na yod par bshad/ /de dag gi snying po ni 'di dag yin no/ /oM badzra ni d+hI/ oM rat+na ni d+hI/ oM d+har+m+ma ni d+dI/ oM kar+m+ma ni d+hI/ de nas rdo rje rdzu 'phrul gyi dngos grub 'grub pa'i phyag rgya'i ye shes bslab par bya ste/ rdo rje'i dbab pa byas 
nas ni/ /chu la rdo rje'i dbyibs 'dra bar/ /bsgoms nas chu yi steng na phar/ /'gro ba'i dngos grub myur bar 'grub/ /de ltar dbab pa byas nas kyang / /gang gi gzugs su bdag gi lus/ /bsgoms par gyur na bdag nyid ni/ /sangs rgyas kyi ni skur yang 'gyur/ /de ltar bdag 
la phab nas kyang / /bdag gis bdag nyid nam mkhar ni/ /bsgoms par gyur na ji srid du/ /'dod pa de srid mi snang 'gyur/ /rdo rje babs par bdag gyur nas/ /rdo rje yin par bdag bsgoms na/ /gnas nas ji srid lding 'dod pa/ /de srid mkha' la 'gro bar 'gyur/ /de dag 
gi snying po ni 'di dag yin no/ /badzra dz+wa la/ badzra rU pa/ badzra A kA sha/ badzra ma hU~M/ de nas rdo rje rig 'dzin gyi dngos grub 'grub pa'i phyag rgya'i ye shes bslab par bya ste/ zla ba'i dbyibs cig bris nas ni/ /steng gi mkha' la 'phag bya ste/ /lag par rdo rje bsgoms na ni/ /
rdo rje rig pa 'dzin par 'gyur/ /zla ba'i dbyibs steng 'dug gnas nas/ /rdo rje rin chen rab bsgoms na/ /bdag nyid bdag pa ji srid 'dod/ /de srid skad cig lding bar 'gyur/ /zla ba'i dbyibs kyi steng 'dug nas/ /rdo rje pad ma la gnas par/ /bsgoms na rdo rje spyan 
gyis ni/ /rig 'dzin go 'phang sbyin par byed/ /zla ba'i dkyil 'khor dbus gnas nas/ /las kyi rdo rje bsgoms na ni/ /rdo rje sna tshogs 'dzin pa las/ /rig 'dzin kun tu myur bar 'gyur/ /de dag gi snying po ni 'di dag yin no/ /badzra d+ha ra/ rat+na d+ha ra/ d+har+m+ma d+ha ra/ 
kar+m+ma d+ha ra/ de nas de bzhin gshegs pa thams cad kyi dngos grub dam pa 'grub pa'i phyag rgya'i ye shes bslab par bya ste/ rdo rje kun gyi ting nge 'dzin/ /nam mkha'i dbyings su bsams na ni/ /rdo rje'i bdag nyid ji srid 'dod/ /de srid rab tu lding bar 'gyur/ /kun las 
</page>

 <page>
<ph>58</ph><p>084-29b</p>
dag pa'i ting nge 'dzin/ /bsgoms na bla med de bzhin du/ /ye shes bsgrub pas myur du ni/ /mngon shes lnga ni thob par 'gyur/ /rdo rje sems dpa' 'dra bar ni/ /nam mkha' thams cad dran byas na/ /bdag nyid dran pa brtan ldan zhing / /rdo rje 'dzin par myur du 
'gyur/ /nam mkha'i dbyings ni thams cad du/ /sangs rgyas gzugs su dmigs nas ni/ /sangs rgyas kun gyi ting 'dzin las/ /sangs rgyas nyid du 'grub par 'gyur/ /de dag gi snying po ni 'di dag yin no/ /badzra badzra/ shud+d+ha shud+d+ha/ satwa satwa/ bud+d+ha bud+d+ha/ 
thams cad kyi dngos grub kyi ye shes 'grub pa rnams so/ /de nas gsang thub pa yin pas/ de la dang por mna'i snying po brjod par bya ste/ oM badzra satwa swa ya n+d+ye/ hr-id yes ma bsta ta ni bI r+yA ta ta k+Sha NAMyA yA d+Ya ti bru yad i dam na yaM/ de nas 'di skad du khyod kyis mna'i snying po 
de las 'da' bar ma byed cig /khyod kyis gnod pa ma spangs pas/ dus ma yin par shi bar gyur ta re/ lus 'di nyid kyis dmyal bar ltung bar gyur ta re zhes bsgo bar bya'o/ /de nas gsang ba'i phyag rgya'i ye shes bslab par bya'o/ /rdo rje dbab pa byas na ni/ /mnyam 
par bzhag pas rdo rje yi/ /thal mo ngos kyis dal brdabs na/ /ri bo yang ni dbang du 'gyur/ /rdo rje thal mo'i phyag rgya'o/ /rdo rje dbab pa'i cho ga yis/ /rdo rje bsdams pa'i ngos kyis ni/ /dal gyis brdab par sbyor ba yis/ /ri bo yang ni kun nas 'gugs/ /de bzhin 
dbab pa'i cho ga yis/ /rdo rje bsdams pa brkyang nas ni/ /sor mo'i rtse mo mnyam brdabs na/ /rigs brgya yud kyis brlag par 'gyur/ /phra mo dbab pa'i cho ga yis/ /sor mo thams cad mnyam bzhag cing / /rdo rje bsdams mas bkrol ba ni/ /sdug bsngal thams cad 
sel ba'i mchog /de nas de dag gi gsang ba bsgrub pa yin te/ bud med dam ni skyes pa yi/ /bu ga'i nang du gzhug par bya/ /yid kyis de ltar zhugs nas kyang / /de yi lus kun khyab par bsam/ /de la thal mo'i snying po ni 'di dag yin no/ /badzrapA sha/ badzra A be sha/
</page>

 <page>
<ph>59</ph><p>084-30a</p>
badzra ha na/ badzra ha ra/ de nas rang gi rigs kyi lha'i phyag rgya bzhi'i ye shes bslab par bya'o/ /cho ga 'di skad du bsgo bar bya ste/ khyod kyis phyag rgya mi shes pa gzhan su yang rung ba la/ phyag rgya gang yang rung ba bstan par ma byed cig /de ci'i phyir zhe na/ 
de ni 'di ltar dkyil 'khor chen po ma mthong bar gyur pa'i sems can de dag gis phyag rgya bcing ba byas na/ de'i tshe de dag de ltar 'grub par mi 'gyur ro/ /de nas de dag the tshom du gyur te/ gnod pa ma spangs pas myur ba nyid du dus byas nas/ dmyal ba chen po mnar med pa 
zhes bya bar lhung bar 'gyur ro/ /khyod nyid kyang ngan song du 'gro bar 'gyur ro/ /de nas de bzhin gshegs pa thams cad kyi sems dpa' sgrub pa'i phyag rgya chen po'i ye shes gang yin pa ste/ sems rtogs pa nas brtsams nas ni/ /rdo rje dbyings shes rjod byed cing / /sangs 
rgyas skur ni bdag bsgyur la/ /rdo rje nyi ma bsgom par bya/ /grub ma thag tu de yis ni/ /ye shes tshe stobs na tshod dang / /kun tu 'gro ba nyid rnams 'thob/ /sangs rgyas 'grub pa'ang dka' ba min/ /de bzhin gshegs pa thams cad mngon par rdzogs par byang chub pa'i phyag 
rgya'o/ /de nas rdo rje sems dpa' bsgrub pa'i phyag rgya chen po bcing ba yin te/ sku gsung thugs ni rdo rje yis/ /rdo rje bsgyings par sems bskyed de/ /bsgyings bcas rdo rje gsor byed na/ /rdo rje sems dpar bdag nyid 'gyur/ /des na kun du 'gro ba dang / /'dod pa kun 
bdag bde can dang / /rdzu 'phrul che stobs gzugs mchog rnams/ /rdo rje sems dpa' 'dra bar 'gyur/ /sku gsung thugs ni rdo rje yis/ /ji ltar ri mo'i rjes mthun zhing / /mtshan ma'i phyag rgya rnams ldan pa/ /sems dpa' chen por bsgrub par bya/ /'dir ni dum bu 
thams cad kyi/ /sgrub pa dang ni dngos grub dang / /grub pa rnams kyi las chen rnams/ /go rims bzhin du bshad par bya/ /dang por nyin re'i dus bzhin du/ /rang la byin gyis brlab la sogs/ /byas nas thams cad bsgrub bya ste/ /de yi 'og tu ci dgar bya/ /de la phyag rgya 
</page>

 <page>
<ph>60</ph><p>084-30b</p>
chen por bsgrub pa'i cho ga rgyas pa ni 'di yin te/ rdo rje dbab pa byas nas ni/ /phyag rgya chen po cho ga bzhin/ /bcings nas de yi mdun phyogs su/ /sems dpa' chen po de bsgom mo/ /ye shes sems dpa' de mthong nas/ /rang gi lus su bsgom par bya/ /bkug cing 
bcug la bcing ba dang / /dbang du byas te bsgrub par bya/ /de dag gi snying po ni 'di dag yin no/ /badzra satwa aHrdo rje dbab pa'i snying po'o/ /badzra satwa dr-i sh+ya ho/ /sems dpa' chen po rjes su dran par bya ba'i snying po'o/ /dzaHhU~M baM hoH/ sems dpa' chen po spyan drang ba dang / 
gzhug pa dang bcing ba dang dbang du bya ba rnams kyi snying po'o/ /sa ma ya s+t+waM zhes brjod pas/ /rgyab tu zla ba grub nas ni/ /der bdag sems dpa' lus su bsgom/ /sa ma ya s+t+waM a haM brjod/ /sems dpa' gang gi phyag rgya gang / /de ni bdag tu bsgoms nas ni/ /rdo rje 
bzlas pas bsgrub par bya/ /phyag rgya thams cad bsgrub pa'o/ /gzhan yang bsgrub pa chen po ni/ /dzaHhU~M baM hoHzhes brjod la/ /legs pa'i cho gas yid kyis ni/ /lus su sangs rgyas kun gzhug go /de nas bla med rdo rje'i las/ /de dag gi ni las bshad de/ /sangs 
rgyas rjes su dran grub na/ /sangs rgyas nyid du myur du 'gyur/ /sems dpa'i rdo rje ma grub na/ /phyag rgya kun gyi bdag por 'gyur/ /rin chen rdo rje'i phyag rgya yis/ /de ni rin chen kun dbang 'gyur/ /chos kyi rdo rje grub na ni/ /sangs rgyas chos ni 'dzin par 'gyur/ /las kyi rdo 
rje'i phyag rgya yis/ /rdo rje las ni byed par 'gyur/ /sems dpa'i phyag rgya bcings pa yis/ /rdo rje sems dpa' 'grub par 'gyur/ /rdo rje 'dren pa'i cho ga yis/ /rdo rje 'dzin pa spyan 'dren 'gyur/ /rdo rje 'dod pa'i phyag rgya ches/ /sangs rgyas thams cad mnyes 
par byed/ /rdo rje legs pa'i cho ga yis/ /sangs rgyas thams cad dgyes par byed/ /rin chen phyag rgya'i cho ga yis/ /sangs rgyas dbang bskur de bzhin du/ /rdo rje gzi brjid cho ga yis/ /rdo rje gzi brjid myur du 'grub/ /rdo rje dpal 'dzin bsten pas na/ /re ba rnams 
</page>

 <page>
<ph>61</ph><p>084-31a</p>
ni yongs su skong / /rdo rje bzhadapa'i cho ga yis/ /sangs rgyas kun dang mnyam du bzhad/ /rdo rje chos kyi cho ga yis/ /rdo rje chos ni 'dzin par 'gyur/ /rdo rje rnon po'i cho ga yis/ /sangs rgyas kun gyi shes rab mchog /rdo rje 'khor lo 
'dzin bsten pas/ /chos kyi 'khor lo bskor bar 'gyur/ /rdo rje gsung gi cho ga yis/ /sangs rgyas gsung gi grub pa 'thob/ /rdo rje'i las mchog bsgrubs pas na/ /rdo rje'i las su myur du 'grub/ /rdo rje'i go cha bskon nas ni/ /rdo rje'i sku ni 'thob par 
'gyur/ /rdo rje gnod sbyin bsgrubs pas na/ /rdo rje gnod sbyin mnyam par 'gyur/ /rdo rje khu tshur bcings pas na/ /phyag rgya thams cad 'grub par 'gyur/ /rdo rje 'dzin pa bsgrubs pas na/ /rdo rje rol pa chen po 'thob/ /rdo rje phreng ba bcings pas na/ /sangs 
rgyas kun gyis dbang bskur 'gyur/ /rdo rje glu yi cho ga yis/ /rdo rje glu ni len par 'gyur/ /rdo rje'i gar gyi sbyor ba yis/ /sangs rgyas kun la des mchod do/ /rdo rje bdug pa'i cho ga yis/ /'gro ba thams cad tshim par byed/ /rdo rje me tog sbyor byed pas/ /des 
ni 'gro ba dbang du byed/ /rdo rje snang ba'i phyag rgya ches/ /rab mchog mig ni sbyin par byed/ /rdo rje dri yi cho gas ni/ /sdug bsngal thams cad sel bar byed/ /rdo rje lcags kyus drangs pas na/ /'dren pa kun gyi mchog tu 'gyur/ /rdo rje zhags pa'i cho gas ni/ /thams cad 
rab tu 'jug par 'gyur/ /rdo rje lcags sgrog sbyor ba yis/ /thams cad bcing bar nus par 'gyur/ /rdo rje dbab pa'i cho ga yis/ /thams cad dbab par rab tu 'grub/ /de nas de bzhin gshegs pa thams cad kyi rdo rje'i dam tshig gi phyag rgya'i ye shes bshad de/ thal mo 
dam du sbyar ba las/ /sor mo thams cad bsnol ba ni/ /rdo rje thal mor bka' stsal te/ /rab tu bsdams phyir rdo rje bsdams/ /dam tshig phyag rgya thams cad ni/ /rdo rje bsdams las byung bas na/ /de dag bsdams pa rdo rje yi/ /bsdams pa bla med bshad par bya/ /rdo 
</page>

 <page>
<ph>62</ph><p>084-31b</p>
rje bsdams pa dam bcas la/ /gung mo myu gu ltar mnyam bsgreng / /gung mo nang du gshibs pa ni/ /sangs rgyas gnyis pa'i yin par bshad/ /gung mo rin chen 'dra ba dang / /gung mo pad+ma 'dra bar dgug /sangs rgyas lnga ba'i phyag rgya ni/ /de bzhin mdzub mo 
bkug pa'o/ /de nas de bzhin gshegs pa yi/ /rigs kyi dam tshig 'dzin pa yi/ /phyag rgya bsdams dang dngos grub dang / /las rnams yang dag bshad par bya/ /zla ba lta bu'i lag gnyis kyi/ /gung mo btang bar gyur ba yi/ /mthe'o mthe chung so sor bsgreng / /sems 
dpa'i rdo rje bsgreng rdo rje/ /mdzub mo lcags kyu mdzub mo sbyar/ /legs so sbyin pa 'dra ba ni/ /rdo rje sems dpa' bzhi bo yi/ /phyag rgya mang po'i dngos grub de'o/ /mthe bo gzhibs la mdzub gnyis bcag /rtse sprad rin chen rdo rje yin/ /de nyid gung mo srin lag dang / /mthe'u 
chung rnams ni bsnol brkyang ba'o/ /de las srin lag mthe'u chung gnyis/ /mnyam par gshibs pa rgyal mtshan no/ /de 'di las ni bskor nas kyang / /kha yi phyogs su bzhag pa'o/ /mthe bo gnyis ka mnyam par gshibs/ /mdzub mo gnyis ka bkug pa dang / /gung 
mo bsgreng ba'i rtse mo bkug /de nyid rdo rje ral gri'o/ /de las srin lag mthe'u chung gshibs/ /'khor lo yin par bshad pa yin/ /bsdams la mthe bo gnyis bkrol la/ /bkan te kha phyogs bzhag pa'o/ /mthe bo mthe'u chung rtse sprad bskyed/ /las kyi rdo rje yin par 
bshad/ /de las mdzub mo gnyis gshibs la/ /snying gar brkyang ste bzhag pa'o/ /mdzub mo rtse mo gnyis bkug la/ /mthe'u chung gshibs pa mche ba'o/ /mthe'u chung gnyis par mthe bo gnyis/ /mdzub mo gnyis kyis btsir ba'o/ /snying gar mthe bo mnyam 
nas bzhag /rab tu brkyang ba phreng ba'o/ /thal sbyar rtse mo kha nas dbyung / /gar las thal sbyar spyi bor gzhag /rdo rje bcings pa thur du klugs/ /thal mo sbyar ba gyen du gtor/ /mthe bo mnyam ste rab tu bsdam/ /rab tu brkyang nas byug pa'o/ /mdzub mo gcig 
</page>

 <page>
<ph>63</ph><p>084-32a</p>
pu dgug pa dang / /mthe bo gnyis ni mdud pa dor/ /mthe bo mdzub mo gdu bur bcing / /rdo rje bcing ba mdzub mo bsdam/ /de nas 'di rnams bsgrub bshad de/ /rdo rje'i bsgrub pa dam pa'o/ /rdo rje sems dpa'i ting 'dzin gyis/ /rang gi 
phyag rgya snying gar gzhag /de nas 'di rnams las bshad pa/ /rdo rje las ni bla na med/ /rdo rje dbyings lnga'i phyag rgya ni/ /de bzhin gshegs rnams 'dus pa yis/ /dkyil 'khor slob dpon slob mar bcas/ /de ma thag tu byin gyis rlob/ /sems dpa'i rdo rje 
bcings pas na/ /rdo rje 'dzin pa 'dra bar 'gyur/ /rdo rje lcags kyu bcings pa yis/ /sangs rgyas kun kyang dgug par byed/ /'dod pa'i rdo rje sbyar bas ni/ /rdzogs pa'i sangs rgyas mnyes par byed/ /rdo rje dga' bas rgyal ba kun/ /legs so bas ni bstod par 
byed/ /rin chen rdo rje bcings pas na/ /sangs rgyas kun gyis de dbang bskur/ /rdo rje nyi ma bcings pas na/ /sangs rgyas kyi ni 'od 'drar 'gyur/ /rdo rje rgyal mtshan 'chad 'gyur bas/ /re ba kun kyang rdzogs par byed/ /rdo rje bzhadapa'i tshul gyis ni/ /sangs rgyas 
kun dang lhan cig bzhad/ /chos kyi rdo rje bcings pas na/ /rdo rje chos dang 'dra bar 'gyur/ /rdo rje ral gri thogs pas na/ /nyon mongs thams cad des gcod do/ /rdo rje 'khor lo brtan pas na/ /dkyil 'khor gyi ni dbang por 'gyur/ /rdo rje smra ba'i sbyor ba yis/ /
rdo rje ngag mchog 'grub par 'gyur/ /las kyi rdo rje bcings pas na/ /rdo rje las dang 'dra bar 'gyur/ /rdo rje go cha brtan byas pas/ /lus ni rdo rje 'dra bar 'gyur/ /rdo rje mche ba'i phyag rgya mchog /ma rungs bdud ni des 'joms so/ /rdo rje khu tshur dam bcings pas/ /phyag 
rgya kun yang dbang du 'gyur/ /'dzum pas lha yi dga' ba rnams/ /phreng ba yis ni rgyan gyi rnams/ /glu yis rtag tu skad gsal ba/ /gar gyis mchod pa rnyed par 'gyur/ /bdug pas 'jig rten dga' bar byed/ /me tog gis ni mdzes pa'i gzugs/ /mar me yis ni snang ba 
</page>

 <page>
<ph>64</ph><p>084-32b</p>
dag /dri yis lha rdzas dri can du'o/ /rdo rje lcags kyu dgug pa ste/ /rdo rje zhags pa 'jug par byed/ /rdo rje lcags sgrog bcings pa ste/ /rdo rje dril bu 'bebs pa'o/ /de nas chos kyi phyag rgya rnams bshad do/ /badzra dz+nyA na sangs rgyas rnams/ /rdo rje dbyings ni brtan par byed/ /
de nas gzhan yang rab bshad pa/ /chos kyi phyag rgya cho ga bzhin/ /sa ma ya s+t+waM zhes brjod na/ /phyag rgya kun gyi dbang por 'gyur/ /A na ya swa zhes brjod na/ /gdon mi za bar sangs rgyas 'gugs/ /a ho su kha zhes brjod na/ /sangs rgyas rnams kyang mnyes par 'gyur/ 
sA d+hu sA d+hu zhes smras na/ /legs pa'i tshig gis de dgar byed/ /su ma ha t+t+waM zhes smras na/ /sangs rgyas kun gyi dbang bskur 'thob/ /rU pa d+yota zhes smras na/ /chos kyi gzi brjid nyid du 'gyur/ /ar+tha prA p+ta zhes smras na/ /re ba kun ni rdzogs par byed/ /ha ha hU~M he zhes 
bgad na/ /sangs rgyas bzhad pa rnyed par 'gyur/ /sar+b+ba ka ri zhes smras na/ /mi bya ba yi rnams kyang spyod/ /duHkha ts+tshe da zhes smras na/ /de ni sdug bsngal thams cad gcod/ /bud+d+ha bo d+hi zhes smras na/ /dkyil 'khor rnams kyi bdag por 'gyur/ /pra ti shab+da zhes smras na/ /
sangs rgyas rnams dang lhan cig smra/ /su b+hA Shi twaM zhes smras na/ /kun gyi dbang dang la ldan par 'gyur/ /ni r+b+ha ya s+t+waM zhes smras na/ /de ma thag tu 'jigs med 'gyur/ /sha truM b+hak+Sha zhes smras na/ /dgra rnams thams cad za bar 'gyur/ /sarbA sid+d+hi zhes smras na/ /thams cad grub pa 
nyid du 'gyur/ /ma hA ra ti lha yi dga'/ /rlu pa sho b+hes gzugs bzang ba/ /sho tra so+o khya bde ba sbyin/ /sar+b+ba pU dza mchod par byed/ /pra h+lA da ni yid bder 'gyur/ /pha lA gA mi 'bras bu 'thob/ /su te dzA gri gzi brjid che/ /su g+ha n+d+hAM gi dri mchog can/ /A ya ha jiH'gugs 
bar byed/ /A yA hi hUM 'jug par byed/ /he s+pho Ta baM 'chir ba che/ /g+ha n+DA a aHrab bskyod pa'o/ /de nas de dag gi chos kyi phyag rgya bsgrub pa dge ba bshad do/ /lce la rdo rje bsgoms nas kyang / /las rnams thams cad byed par 'gyur/ /de nas las kyi phyag rgya bcing ba bshad 
</page>

 <page>
<ph>65</ph><p>084-33a</p>
de/ /rdo rje khu tshur dam bcings te/ /mnyam par bzhag pas gnyis su bya/ /rdo rje'i phyag rgya gnyis bcings te/ /de nas bcing ba rab tu bshad/ /g.yon pa'i rdo rje mdzub mo ni/ /g.yas pa'i nang du bsgreng bar bya/ /byang chub mchog gi phyag rgya 
ste/ /sangs rgyas byang chub mchog sbyin pa'o/ /mi g.yo ba yi sa reg pa/ /rin chen gyi ni mchog sbyin pa'o/ /tshe dpag med pa'i ting 'dzin mchog /gdon mi za ba'i mi 'jigs sbyin/ /de nas las kyi phyag rgya rnams/ /mdor bsdus rab tu bshad par bya/ /rdo rje 
sems sogs sems dpa' rnams/ /rdo rje las rnams byed pa ste/ /bsgyings bcas gsor ba gnyis ka yis/ /lcags kyu 'dzin ltar gnas pa dang / /mda' 'phangs pa yi tshul dang ni/ /legs so zhes pa snying gar bzhag /dbang bskur ba ni rdo rje gnyis/ /
snying gar nyi ma brtan par bya/ /g.yon pa la ni gru mo gzugs/ /de bzhin kha phyogs bskor bar bya/ /g.yas pa yis ni g.yon pa dbye/ /snying gar g.yon pa ral gri mdung / /mgal me 'khor lo bskor ba dang / /rdo rje gnyi ga kha nas dbyung / /rdo rje gar bskor bkrol 
ba yi/ /thal mo 'gram pa spyi bor gzhag /go cha mthe'u chung mche ba dang / /khu tshur gnyis ni gnon pa'o/ /rdo rje 'gying ba'i tshul gyis su/ /bsam pa g.yos pas gdud par bya/ /phreng ba 'ching dang kha nas dbyung / /rdo rje gar ni bskor ba yin/ /rdo rje khu tshur tshul gyis 
ni/ /bdug pa la sogs de bzhin sbyin/ /sangs rgyas kun la mchod pa yi/ /phyag rgya'i mchod pa byed pa'o/ /mdzub mo lcags kyu bcing ba ni/ /mthe'u chung las te lcags kyu che/ /mkhrig ma mdud pa mdzub gnyis gdub/ /rgyab gnyis kyang ni bsnyams te mnan/ /
de nas 'di rnams bsgrub pa bshad/ /rdo rje'i las ni byed dang mnyam/ /rdo rje kun dngos rdo rje ni/ /rang gi snying la bsgom par bya/ /de nas las kyi phyag rgya rnams/ /rdo rje las ni rnam pa mang / /ye shes khu tshur bcings pas ni/ /sangs rgyas ye shes 'jug par 'gyur/ /
</page>

 <page>
<ph>66</ph><p>084-33b</p>
mi g.yo ba yi bcings bas ni/ /yid ni g.yo ba med par 'gyur/ /rin chen 'byung ba'i phyag rgya yis/ /gzhan la phan par byed par 'gyur/ /dam chos 'khor lo'i phyag rgyas ni/ /chos kyi 'khor lo bskor bar 'gyur/ /mi 'jigs mchog gis myur bar ni/ /sems 
can kun la mi 'jigs sbyin/ /rdo rje 'gying ba brtan byas pas/ /rdo rje sems dpa'i bde ba rnyed/ /rdo rje lcags kyus skad cig tu/ /de bzhin gshegs pa kun kyang dgug /bdag gis mda' yi phyag rgya yis/ /rdo rje lha mo mnyes par byed/ /rdo rje dga' bas 
rgyal ba kun/ /legs so zhes pa'i tshig kyang sbyin/ /rdo rje chen po'i nor bu bcings/ /ston pa rnams kyis de dbang bskur/ /rdo rje nyi ma bcings bas ni/ /rdo rje nyi ma 'dra bar 'gyur/ /rdo rje rgyal mtshan bsgreng bas ni/ /de ni rin chen char yang 'bebs/ /rdo rje 
'dzum pa bcings pas ni/ /sangs rgyas 'dra bar myur bzhad 'gyur/ /rdo rje me tog bcings pas na/ /de yis rdo rje chos rnams mthong / /rdo rje ral gri brtan bcings na/ /de ni sdug bsngal thams cad gcod/ /rdo rje 'khor lo bcings pas ni/ /chos kyi 'khor lo 
bskor bar 'gyur/ /sangs rgyas kun gyi tshig rnams ni/ /rdo rje bzlas pas 'grub par 'gyur/ /rdo rje gar gyi mchod pa yis/ /sangs rgyas kyang ni dbang du 'gyur/ /rdo rje go chas lus bcings pas/ /rdo rje snying po thob par 'gyur/ /rdo rje mche ba bcings pas 
ni/ /rdo rje nyid kyang bdag gis choms/ /rdo rje khu tshur kun 'phrog cing / /phyag rgya grub pa kun kyang rnyed/ /rdo rje 'dzin pas dga' ba sbyin/ /rdo rje phreng bas gzugs bzang ba/ /rdo rje glu yis glu snyan pa/ /rdo rje gar gyis dbang du byed/ /bdug pa yis ni yid dga' 
ba/ /me tog gis ni rgyan rnams te/ /mar me yis ni gzi chen po/ /rdo rje dri ni dri rab ldan/ /rdo rje lcags kyu 'gugs pa ste/ /rdo rje zhags pa 'jug pa'o/ /rdo rje lcags sgrog 'ching bar byed/ /rdo rje dril bu bskyod pa'o/ /de nas phyag rgya thams cad kyi spyi'i phyag rgya 
</page>

 <page>
<ph>67</ph><p>084-34a</p>
bcing ba'i cho ga rgyas ba bshad de/ /de la thog ma nyid du rdo rje bcing ba'i sor mo snying gar brdab par bya ste snying po 'di brjod do/ /badzra ban+d+ha tra Ta/ de nas phyag rgya bcings pa kun/ rang gis lus dang ngag dang sems kyi rdo rje'i dbang du 'gyur ro/ /de nas 
rdo rje dbab pa'i dam tshig gi phyag rgya bcings la snying po 'di brjod do/ /a/ de nas babs nas grogs po nyid du nye bar gnas par gyur to/ /de nas phyag rgya'i dam tshig gi sems dpa' chen po rjes su dran par bya ste snying po 'di brjod do/ /ma hA sa ma ya satwa haM/ des 
ni phyag rgya thams cad 'grub ste/ phyag rgya thams cad 'grub pa'i cho ga rgyas pa'o/ /de nas spyi'i bsgrub pa'i cho ga rgyas pa bshad do/ /de la thog mar rang gi phyag rgya bcings nas/ rang gi phyag rgya'i sems dpar bdag gi snying po 'dis bsgom mo/ /sa ma yo haM/ 
de nas rang gi phyag rgya'i sems dpar bdag bsgoms nas sngags 'dis byin gyis brlab bo/ /sa ma ya satwa a d+hi tiSh+Tha swa mAM/ de nas bsgrub par bya'o/ /bsgrub pa'i cho ga rgyas pa'o/ /de nas dngos grub kyi cho ga rgyas pa bshad de/ de la thog mar re zhig nor bsgrub par 
'dod na snying po 'di yin no/ /ar+tha sid+d+hi/ des phyag rgya grub na nor chen po skye bar 'dod do/ /de nas rdo rje 'grub par 'dod na snying po 'di yin no/ /badzra sid+d+hi/ des ci 'dod pa bzhin du rdo rje 'grub par 'gyur ro/ /de nas rig 'dzin gyi grub pa 'dod na snying po 'di yin no/ /
badzra bi d+yA d+ha ra sid+d+hi/ des ji ltar 'dod pa bzhin du rig 'dzin 'grub bo/ /de bzhin du dam pa 'grub par 'dod na rang gi phyag rgya'i snying pos bsgrub bo/ /dngos grub kyi cho ga rgyas pa'o/ /de nas phyag rgya thams cad kyi spyi'i rang gi lus dang ngag dang sems rdo rjer bya ba'i spyi'i cho ga rgyas 
pa bshad de/ nam phyag rgya'i byin gyis brlabs lhod par gyur tam/ bdag gtong bar 'dod na/ de nas snying po 'dis brtan par bya'o/ /oM badzra sa twa sa ma ya/ ma nu pA la ya/ badzra satwa twe no pa/ tiSh+Tha dr-i D+ho me b+ha ba/ su to Sh+yo me b+ha ba/ a nu rak+to me b+ha ba/ su po 
</page>

 <page>
<ph>68</ph><p>084-34b</p>
Sh+yo me b+ha ba/ sar+b+ba sid+d+hi m+me pra yats+tsha/ sar+b+ba kar+m+ma su tsa me tsit+taM shre yaHku ru hU~M/ ha ha ha hoHb+ha ga bAn/ sar+b+ba ta thA ga ta/ badzra mA me muny+tsa badzrI b+ha ba ma hA sa ma ya satwa aH/ des ni mtshams med pa byas pa dang / de bzhin gshegs pa thams cad bslus pa dang dam 
pa'i chos la smod pa dang / nyes pa thams cad byas pa yang de bzhin gshegs pa thams cad kyi phyag rgya sgrub pa pos rdo rje sems dpa' brtan par gyur pas/ tshe 'di nyid la ji ltar 'dod pa'i dngos grub thams cad dam/ dngos grub mchog gam/ rdo rje'i dngos 
grub 'am/ rdo rje sems dpa'i dngos gruba'am/ de bzhin gshegs pa'i dngos grub kyi bar du myur du 'grub po zhes bcom ldan 'das de bzhin gshegs pa thams cad kyi rdo rje sems dpas gsungs so/ /de nas phyag rgya thams cad dgrol ba'i spyi'i cho ga rgyas pa 
bshad do/ /de la thog mar phyag rgya thams cad gang dang gang nas byung ba de dang de nyid nas snying po 'dis dgrol lo/ /oM badzra muH/ de nas snying ga nas byung rin chen rdo rje'i phyag rgya rang gi dbang bskur ba'i gnas na gnas pas dbang bskur te/ mdzub mo gnyis kyis 
phreng bar bskor zhing bcings nas/ de bzhin du go cha yang snying po 'dis bcing ngo / /oM badzra rat+na a b+hi Shiny+tsa sar+b+ba mu drA me tri d+hI ku ru ba ra ka btse na baM/ de nas yang go cha'i mthar phreng ba bcings pa btad la thal mo mnyam par brdabs te snying po 'dis mnyes par bya'o/ /badzra tu Sh+ya 
hoH/ cho ga des phyag rgya rnams dgrol ba dang / bcing ba dang mnyes par byas na rdo rje lta bur 'gyur ro/ /yang na rdo rje sems dpas kyang bya'o/ /rdo rje sems dpa' lan cig bzlas/ /ji ltar 'dod pa bdag bde bar/ /bzlas pa tsam gyis 'grub par 'gyur/ /phyag na 
rdo rjes gsungs pa bzhin/ /zhes bcom ldan 'das kun du bzang pos gsungs so/ /rdo rje sems sogs sems dpa' rnams/ /bsgrub pa dang ni las kun la/ /'dir ni ci dgar bzlas na ni/ /rtog pa kun las dngos grub thob/ /snying po phyag rgya sngags 
</page>

 <page>
<ph>69</ph><p>084-35a</p>
rig rnams/ /ji ltar 'dod pa'i tshul gyis ni/ /rtog pa las bshad rang byas pa'am/ /bsgrub pa 'dir ni thams cad do/ /de nas gsang ba'i mchod pa brjod cing rdo rje bstod pa'i glu blangs te gsang ba'i mchod pa bzhi bya'o/ /oM rdo rje sems dpa' 
bsdus pas na/ /rdo rje rin chen bla na med/ /rdo rje chos ni glur blangs pas/ /rdo rje las ni byed par 'gyur/ /de nas dbus kyi dkyil 'khor du/ /rdo rje bstod pa'i glu nyid kyis/ /rdo rje'i gar lag pa gshibs pas bsad ba bya'o/ /bdug pa la sogs pa'i 
mchod pa bya ste/ de nas phyi rol gyi dkyil 'khor du rdo rje bdug pa la sogs pas mchod pa byas la mchod pa de dag rang rang gi gnas su gzhag go/ /de nas thams cad ci nus pas mchod cig ces bsgo nas/ de bzhin gshegs pa thams cad la gsol te ji ltar 
'dod pa bzhin bdug pa la sogs pas mchod pa byed du bcug la/ ji ltar zhugs pa rnams ci 'byor pa'i ro dang kha zas la sogs pa thams cad dang dkyil 'khor chen por phul ba'i yo byad thams cad kyis mgu bar byas te/ de bzhin gshegs pa thams cad kyi dngos 
grub rdo rje'i brtul zhugs sbyin no/ /'di de sangs rgyas thams cad de/ /rdo rje sems dpa'i lag na 'dug /khyod kyis kyang ni rtag tu bcang / /phyag na rdo rje'i brtul zhugs brtan/ /oM sar+b+ba ta thA ga ta sid+d+hi badzra sa ma ya/ tiSh+Tha e Sha twAM d+dA ra yA mi badzra sa twa hi hi hi hi hU~M/ deng 
nas thams cad su la yang ma smra shig ces bsgo zhing / mna'i snying po yang bstan to/ /de nas ji ltar zhugs pa'i rnams slar bkye ste de bzhin gshegs pa thams cad la gsol ba ni sems dpa' rdo rje'i phyag rgya bcings la/ kha gyen du bstan te/ snying po 'di bzlas shing 
bkrol nas/ oM khyed kyis sems can don kun byas/ /rjes su mthun par dngos grub stsal/ /sangs rgyas yul du bzhud par mdzad/ /de nas slar yang gshegs par gsol/ /badzra satwa muH/ de ltar dkyil 'khor thams cad la yang bya'o/ /dam tshig mchog gi 
</page>

 <page>
<ph>70</ph><p>084-35b</p>
phyag rgya rnams kyang dgrol bar bya'o/ /de bzhin gshegs pa thams cad kyi theg pa chen po mngon par rtogs pa'i rgyal po las/ rdo rje dbyings kyi dkyil 'khor chen po'i cho ga rgyas pa rdzogs sto// //bam po gsum pa/ de nas 
bcom ldan 'das de bzhin gshegs pa thams cad kyi rdo rje gzungs dam tshig las byung ba rdo rje zhes bya ba'i ting nge 'dzin la snyoms par zhugs te/ snyoms par zhugs ma thag tu yang de bzhin gshegs pa thams cad kyi thugs las bcom ldan 'das phyag na rdo rje de nyid 
rdo rje 'dzin pa'i gzugs 'dzin pa kun du 'bar ba'i snying po rdo rje gzungs kyi dam tshig gi phyag rgya'i lha mo rnams su gyur nas byung ste/ 'jig rten gyi khams thams cad kyi sangs rgyas kun gyi de bzhin gshegs pa thams cad kyis de bzhin gshegs pa thams cad kyi rdo 
rje'i gzungs kyi ye shes bsgrubs te/ de bzhin gshegs pa thams cad kyi dam tshig gi phyag rgya'i gzungs su gyur nas/ de bzhin gshegs pa thams cad kyi rdo rje'i dbyings kyi dkyil 'khor chen po bkod pa'i tshul du zla ba'i dkyil 'khor rnams la bkod de ched du brjod 
pa ched du brjod do/ /e ma'o gang phyir byang chub sems/ /sems can kun la phan bzhed pa/ /'dul ba'i dbang gis dpa' bo gang / /bud med gzugs su mdzad par gyur/ /de nas bcom ldan 'das de bzhin gshegs pa thams cad kyi ye shes kyi phyag rgya'i dam 
tshig rdo rje dbyings kyi byin gyis brlabs zhes bya ba'i ting nge 'dzin la snyoms par zhugs te/ rang gi rig pa'i mchog 'di smras pa/ oM badzra d+hA twI shwa ri hU~M badzri Ni/ de nas yang de bzhin gshegs pa mi g.yo bas de bzhin gshegs pa thams cad kyi dam tshig gi ye shes kyi 
phyag rgya'i dkyil 'khor gyi byin gyis brlabs pa zhes bya ba'i ting nge 'dzin la snyoms par zhugs te/ rang gi rig pa'i mchog 'di smras pa/ oM badzra badzri Ni hUM/ de nas de bzhin gshegs pa rin chen 'byung bas de bzhin gshegs pa thams cad kyi rdo rje rin po che'i dam 
</page>

 <page>
<ph>71</ph><p>084-36a</p>
tshig gi ye shes kyi phyag rgya'i dkyil 'khor gyis byin gyis brlabs pa zhes bya ba'i ting nge 'dzin la snyoms par zhugs te/ Rang gi rig pa'i mchog 'di smras pa/ oM rat+na badzri Ni hUM/ de nas de bzhin gshegs pa tshe tshad med pas de bzhin gshegs 
pa thams cad kyi rdo rje'i chos kyi dam tshig gi ye shes kyi phyag rgya'i dkyil 'khor gyi byin gyis brlabs pa zhes bya ba'i ting nge 'dzin la snyoms par zhugs te/ Rang gi rig pa'i mchog 'di smras pa/ oM d+har+m+ma badzri Ni hUM/ de nas de bzhin gshegs pa gdon mi za bar grub pas/ 
de bzhin gshegs pa thams cad kyi rdo rje'i las kyi dam tshig gi ye shes kyi phyag rgya'i dkyil 'khor gyi byin gyis brlabs pa zhes bya ba'i ting nge 'dzin la snyoms par zhugs te/ rang gi rig pa'i mchog 'di smras ba/ oM kar+m+ma badzri Ni hUM/ de nas byang chub sems dpa' chen po phyag 
na rdo rjes de bzhin gshegs pa thams cad kyi gzungs chen po'i dam tshig gi phyag rgya bzhi po bshad do/ /oM badzra sa twa gu h+ya sam ye ha/ oM gu h+ya rat+na aM ku shi hUM/ oM gu h+ya rA gi rA gA ya hUM/ oM badzra gu h+ya badzra sA d+h+wI shwa ri hUM/ kun du bzang mo dang de bzhin gshegs pa'i 
lcags kyu mo dang / dga' ba chags ma dang legs ldan ma ste rdo rje gzungs chen mo rnams so/ /oM badzra gu h+ya rat+na sa ma ya hUM/ oM badzra gu h+ya pra b+he hUM/ oM badzra d+h+wa dza a gra gu h+ya hUM/ oM badzra hA sa badzri hUM/ rin po che'i gtso mo dang / rin po che'i sgron ma dang / rgyal mtshan gyi 
rtse mo'i dpung rgyan ma dang / bzhad pa dang ldan ma ste rdo rje rin po che'i gzungs rnams so/ /oM badzra d+har+m+ma gu h+ya sa ma ye hUM/ oM badzra ko Sha gu h+ya sa ma ya hUM/ oM badzra gu h+ya maN+Da le hUM/ oM badzra gu h+ya wa tsa sa ma ye hUM/ rdo rje pad+ma dang / kun 'dzin ma dang / kun du 'khor 
lo dang steng du zlos ma ste chos kyi gzungs rnams so/ /oM badzra gu h+ya kar+m+ma sa ma ye hUM/ oM badzra gu h+ya ka pa tse hUM/ oM badzra gu h+ya daMSh+TA d+hA ra NI hUM/ oM badzra gu h+ya muSh+Ti hUM/ dngos grub kyi gtso mo dang / thams cad srung ma dang / mdangs slar 'phrog ma dang gzungs kyi phyag rgya 
</page>

 <page>
<ph>72</ph><p>084-36b</p>
ste thams cad kyi gzungs rnams so/ /de nas yang phyag na rdo rje byang chub sems dpa' chen pos/ de bzhin gshegs pa thams cad kyi rdo rje gsang ba'i dam tshig gi phyag rgya bzhi po bshad do/ /oM badzra gu h+ya sa twa badzri Ni hU~M/ oM badzra gu h+ya rat+na badzri Ni hUM/ oM badzra gu 
h+ya d+ha r+m+ma badzri Ni hUM/ oM badzra gu h+ya ka r+m+ma badzri Ni hUM/ rdo rje pha rol tu phyin pa de dag nyid la sogs pa de bzhin gshegs pa thams cad kyi rdo rje gsang ba'i dam tshig gi gzungs sdud pa'i dam tshig gi phyag rgya rnams te/ rdo rje dbyings kyi dbang phyug ma'i dkyil 'khor chen 
por 'bar ba dang bcas par zla ba'i dkyil 'khor la 'dug par gzhag go/ /de nas phyag na rdo rjes de bzhin gshegs pa thams cad kyi gsang ba'i mchod pa dam tshig gi phyag rgya bzhi po bshad do/ /oM badzra gu h+ya ra ti bU dzA sa ma ye sa r+b+ba pU dzA pra bar+t+ta nA ya hUM/ oM badzra gu 
h+ya a b+hiShe ka pU dzA sa ma ye sar+b+ba pU dzA pra bar+t+ta nA ya hUM/ oM badzra gu h+ya gI ti pU dzA sa ma ye sar+b+ba pU dzA pra bar+t+ta nA ya hUM/ oM badzra gu h+ya nr-i t+ya pU dzA sa ma ye sar+b+ba pU dzA pra bar+t+ta nA ya hUM/ rdo rje 'dzin ma la sogs pa de nyid de 'bar ba dang bcas par rang gi mtshan ma'i phyag rgya rnams 'khor 
lo'i dkyil 'khor gyi grwa rnams su dgod do/ /de nas yang phyag na rdo rjes rdo rje gsang ba zhes bya ba rdo rje'i dkyil 'khor chen po 'di bshad do/ /de nas rab tu bshad bya ba/ /rdo rje'i dkyil 'khor dam pa ste/ /rdo rje dbyings dang 'dra bas na/ /rdo rje gsang ba zhes 
bshad do/ /dkyil 'khor chen po'i tshul du ni/ /dkyil 'khor thams cad bri bar bya/ /dkyil 'khor kun gyi dbus su ni/ /sangs rgyas phyag rgya bri bar bya/ /mchod rten khri la legs 'dug pa/ /rdo rje dbyings kyi dbang mor bshad/ /khri yi steng du rdo rje brtsegs/ /rdo 
rje sems dpa' zhes bshad pa'o/ /rdo rje rin chen khri yi steng / /rang gi dbang ni bskur bar bshad/ /rdo rje pad+ma khri yi steng / /mtshon cha zhes ni bya bar bshad/ /las kyi rdo rje khri yi steng / /rdo rje kun zhes bya bar bshad/ /pad+ma'i steng du bri ba ni/ /'od kyi dkyil 
</page>

 <page>
<ph>73</ph><p>084-37a</p>
'khor rten pa'o/ /khri yi steng du rdo rje bri/ /lcags kyu bsgreng ba gnyis de bzhin/ /rdo rje rdo rje la snyes par/ /legs par sbyin pa gnyis de bzhin/ /rin chen 'od zer 'bar bar bya/ /nyi ma'i phyag rgya'ang de bzhin no/ /rgyal mtshan rtsa mo'ang 'bar 
bar bcas/ /rdo rje gnyis par so yi phreng / /rdo rje'i dbus su pad+ma bri/ /ral gri 'bar bcas de bzhin no/ /rdo rje 'khor lo rdo rje rtsibs/ /'bar ba 'od zer can gyi rtse/ /rdo rje kun du rtse mo dang / /go cha rdo rje yang dag ldan/ /rdo rje mche ba de bzhin bri/ /lag gnyis khu 
tshur phyag rgyar bya/ /sems dpa'i rdo rje la sogs bri/ /dbyings kyi dkyil 'khor ji bzhin du/ /mtshan ma'i phyag rgya bri ba ni/ /rdo rje 'dzin sogs dkyil 'khor du/ /phyi rol du yang ci rigs par/ /rang gi mtshan ma rnams kyang bri/ /byams pa la sogs rang gi 
mtshan/ /ji ltar dga' ba bzhin du bri/ /de nas rdo rje gsang ba'i dkyil 'khor 'dir 'jug pa la sogs pa'i cho ga rgyas pa ste de la thog mar rdo rje slob dpon gyis/ sems dpa'i rdo rje ma'i phyag rgya rang gis bcings te 'jug par bya'o/ /zhugs nas lan cig bskor te 
phyag rgya de bcom ldan 'das phyag na rdo rje la phul nas rang gi snying gar tshul bzhin du bkrol te sgo bzhir rdo rje lcags kyu la sogs pas/ ji lta ba bzhin du las rnams byas nas phyir 'byung ngo / /phyir byung nas kyang rdo rje slob ma rnams rdo rje dbyings kyi dkyil 'khor chen 
por gzud pa'i tshul gyis gzud do/ /de nas btsud nas dngos grub kyi gsang ba'i rdo rje'i mtshan ma chang pas g.yogs la byin te/ rdo rje gsang ba'i phyag rgya'i ye shes bslab bo/ /de la dang por rdo rje gsang ba'i lus kyi phyag rgya'i ye shes bslab bo/ /zla ba'i dkyil 
'khor dbus su ni/ /rkang lag thal mo sbyar nas kha/ /glal zhing rdo rje bsgom byas na/ /rdo rje ma yang chags par byed/ /dpung pa bskum pa'i lcags kyu dang / /mgo la rdo rje bsgom par bya/ /lag pa yis ni 'byed byed cing / /lcags kyu ma yang 'gugs par byed/ /
</page>

 <page>
<ph>74</ph><p>084-37b</p>
mda' 'phen pa yi tshul gyis ni/ /glal zhing snying gar 'phangs na ni/ /nyid kyis rdo rje dga' ma yang / /bdud kyi tshul gyis mnyes par byed/ /bdag gi lus kyi snying gar ni/ /rdo rje go cha'i tshul gyis ni/ /dpung pa bsnol bar bcings na ni/ /sangs rgyas nyid kyang srung 
bar byed/ /de la de dag gi snying po ni 'di rnams yin no/ /badzra rA ga ma ho/ badzra aM ku sha dzaH/ badzra mA ra ya mA ra ya phaT/ badzra ban+d+ha rak+Sha haM/ de nas rdo rje gsang ba'i blta ba'i phyag rgya'i ye shes la bslab bo/ /rdo rje blta ba'i chags pas ni/ /dga' bas mig 
ni rab tu bgrad/ /de yis bud med bltas pas na/ /rtag tu dbang du 'gyur ba yin/ /rab tu myur bar mig bsgul zhing / /mig gi rdzi mas 'gugs byed pa/ /lta ba gzi can yin par bshad/ /'gro ba thams cad 'gugs byed pa'o/ /khro gnyer gnyer ma rab 
bsdus pa/ /khro bo'i mig ni btsum pa ste/ /khro bo'i blta ba byas na ni/ /khams gsum yang ni 'jigs par byed/ /ri rab ri yi brag 'dra bar/ /brtan par 'dzums pa med pa'i mig /byams pa'i blta ba yin par bshad/ /nad dang gdon dang dug sel to/ /de nas 
de rnams kyi snying po ni 'di dag yin no/ /badzra dr-iSh+Ti maT dIp+ta dr-iSh+Ti aM ku sha dzaH/ kro d+ha dr-iSh+Ti hrIH/ dr-i D+ha tiSh+Tha phaT/ de nas rdo rje gsang ba'i ngag gi phyag rgya'i ye shes bslab po/ /ho ho ho ho zhes smras na/ /sgra dang bral bas de ma thag /sems can kun ni mgu bar byed/ /de ni rdo 
rje'i tshig stsal pa'o/ /dz+dza dz+dza dz+dza dz+dza zhes brjod na/ /khro bo'i tshig ni gsal ba ste/ /rdo rje 'dzin pa 'dra ba yi/ /skye bo kun kyang 'gugs par byed/ /hU~M hU~M hU~M hU~M zhes brjod na/ /tshig tu brjod pa gsal ba yi/ /ri rab dang ni 'dra ba yi/ /sems can kun gyi bdud byed do/ /
haM haM haM haM zhes smras na/ /phra ba'i tshig ni gsal ba ste/ /'jig rten pa ni srung byed pa/ /rdo rje'i bdag nyid rgyal ba'ang srung / /de la snying po 'di rnams yin no/ /badzra hoH badzra dzaH badzra hU~M/ badzra haM/ de nas rdo rje gsang ba'i sems kyi phyag rgya'i ye shes la bslab po/ /rnam pa 
</page>

 <page>
<ph>75</ph><p>084-38a</p>
thams cad mchog ldan pa'i/ /phyag na rdo rje khyod nyid du/ /bdag nyid kyis ni bsgoms byas na/ /sangs rgyas thams cad dbang du byed/ /rnam pa thams cad mchog ldan pa'i/ /rdo rje snying po bdag nyid du/ /bdag nyid kyis ni bsgoms byas na/ /
phyag na rdo rje 'gugs par byed/ /rnam pa thams cad mchog ldan pa'i/ /chos kyi spyan gyi bdag nyid du/ /bdag nyid kyis ni bsgoms byas na/ /chos rnams thams cad des sdud byed/ /rnam pa thams cad mchog ldan pa'i/ /rdo rje thams cad bdag nyid du/ /bdag nyid 
kyis ni bsgoms byas na/ /rdo rje thams cad des bsrung ngo / /de la snying po ni 'di rnams yin no/ /badzra bA Ni sar+b+ba sha mA na ya sar+b+ba bud+d+ha ho/ badzra gar+b+ha badzra pA Ni shI g+h+raM A kar+Sha ya hUM dzaH/ badzra ne tra sar+b+ba d+har+m+ma mA ra ya hUM phaDa/ badzra bi shwa rak+Sha sar+b+hAn hUM/ de nas rdo rje gsang 
ba'i phyag rgya'i ye shes la bslab bo/ /bdag gi lus kyi snying gar ni/ /sems dpa'i rdo rje bcings byas la/ /rdo rje mig gis bltas na ni/ /'gro ba thams cad dbab par byed/ /rang gi lus kyi snying gar ni/ /rin chen rdo rje bcings byas la/ /'bar ba'i mig gis 
bltas na ni/ /thams cad dbang du byed par 'gyur/ /bdag gi lus kyi snying gar ni/ /chos kyi rdo rje bcings byas na/ /khro bo'i mig gis bltas na ni/ /'gro ba thams cad des sdud byed/ /bdag gi lus kyi snying gar ni/ /las kyi rdo rje bcings byas la/ /byams 
pa'i mig gis bltas na ni/ /'gro ba thams cad srung bar byed/ /de nas rdo rje gsang ba'i ye shes kyi phyag rgya de dag gi snying po 'di dag go/ /badzra gu h+yas ma ya hoH/ badzra gu h+yas ma ya dzaH/ badzra gu h+ya sa ma ya hUM/ badzra gu h+ya sam ya haM/ de nas rdo rje gsang ba'i 
phyag rgya chen po bcing ba la bslab po/ /rdo rje thal mo las byung ba/ /gsang ba chen po yin par bshad/ /phyag rgya chen po mdor bsdus pa/ /de dag gi ni bcing ba bshad/ /mthe bo gnyis ni bsnol byas la/ /mdzub mo gnyis ni bkug pas ni/ /gung mo bsnyams te
</page>

 <page>
<ph>76</ph><p>084-38b</p>
tshigs su sbyar/ /rdo rje dbyings kyi dbang mor bshad/ /de nyid gung mo rdo rjer bya/ /gung mo gnyis ni nor bur bya/ /pad+ma srin lag mthe'u chung gung / /lag pa'i sor mo rab tu brkyang / /mdzub mo rdo rje mdzub gnyis rtse/ /de nyid mthe bo gnyis kyis spras/ /legs 
pa sbyin dang mdzub rin chen/ /mdzub mo rin chen de 'bar bya/ /srin lag gshibs la mthe'u rin chen/ /de nyid kyang ni bskor ba'o/ /kun gyi rtse mor rab tu dbye/ /mthe bo mthe'u chung rab tu gzhug /sor mo rab tu 'khor lo brkyang / /de nyid kyang ni kha nas dbyung // 
mtho bo brkyang ste rdo rje dgab/ /mdzub mo mnyam nas nang du gzhug /mthe'u gnyis dbye ba de nyid las/ /de nas nang du rdo rjer bya/ /rdo rje gsang ba'i las rnams ni/ /rdo rje bcings las byung ba yin/ /chos kyi gsang ba mtshan rnams kyis/ /thal mo nang du bkug nas so/ /
las kyi gsang ba nang gnas pa'i/ /mtshan mas las su bstan pa'o/ /de nas gzhan yang rab bshad pa/ /chos kyi phyag rgya mdor bshad pa/ /a dza ho sa/ oM oM trAM ha/ hrIHd+ha~M ma~M ra~M/ ka~M ha~M hU~M ba~M/ gsang ba'i phyag rgya gnyis byas nas/ /las kyi phyag rgya rnams su bya/ /
dam tshig mchog ni ji snyed pa/ /gnyis su phral nas de bzhin no/ /de nas de rnams kyi bsgrub pa bshad de/ sa ma ya s+t+waM zhes smra zhing / /bdag gis bcings pas 'grub pa ni/ /'dod la chags pa bde ba'i bdag /'di rnams lhag par gcig kyang ni/ /dus kun tu 
ni bcing mi bya/ /gsang ba'am ni don chen la/ /mkhas pa yis ni sbyar bar bya/ /de rnams kun gyi bdag nyid gnas/ /rang byung rnams kyi lha mo brtan/ /bsgrub pa rnams la rang chags pas/ /rtag pa'i bdag po btang nga re/ /de nas phyag rgya de rnams thams cad bcing 
ba la sogs pa'i las rnams yin no/ /bdag gam 'on te gzhan la'ang rung / /rdo rje dbab pa byas na ni/ /snying po bya ba 'di yin no/ /bcing ngam 'ching du bcug kyang rung / /badzra hUM ban+d+ha/ de nas dgrol ba yin no/ /mdor na phyag rgya thams cad ni/ /snying po bya ba 'di nyid kyis/ /
</page>

 <page>
<ph>77</ph><p>084-39a</p>
gang dang gang nas byung ba yi/ /de dang de nas dgrol bar bya/ /oM badzra muH/ /de nas brtan par bya ba yin te/ rin chen rdo rje brtan byas te/ /snying gnas ni spyi bor dgrol/ /mdzub mo yis ni go cha bcing / /snying por bya ba 'di nyid do/ /oM dr-i D+ta badzra ka ba 
co/ dr-i D+ha/ de nas bcing ba'i dam tshig yin no/ /ji ltar gnas pa rnams su dgrol/ /go cha yis ni brtan par byas/ /thal mo brdabs pas kun sbyar ba/ /snying por bya ba 'di nyid do/ /oM gu h+ya sa ma ya tra/ rdo rje sems dpa' ci dgar bzlas/ /dkyil 'khor dang ni las 
kun la/ /dus de nyid du sbyar bar bya/ /thams cad grub par byed pa'i mchog /de bzhin gshegs pa thams cad kyi/ theg pa chen po mngon par rtogs pa'i rtog pa chen po'i rgyal po las rdo rje gsang ba'i phyag rgya'i dkyil 'khor gyi cho ga rgyas pa rdzogs sto// //
de nas yang bcom ldan 'das de bzhin gshegs pa thams cad kyi rdo rje phra mo'i ye shes kyi phyag rgya'i dam tshig gi dkyil 'khor byin gyis brlabs zhes bya ba'i ting nge 'dzin la snyoms par zhugs nas rang gi rig pa'i mchog 'di smras pa/ oM sU k+Sh+ma badzra dz+nyA na sa ma ye hUM/ de nas 
de bzhin gshegs pa mi g.yo bas de bzhin gshegs pa thams cad kyi rdo rje sems dpa' ye shes phra mo'i dam tshig gi dkyil 'khor byin gyis brlabs pa zhes bya ba'i ting nge 'dzin la snyoms par zhugs te rang gi rig pa'i mchog 'di smras pa/ oM badzra satwa sU k+Sh+ma badzra dz+nyA na sa ma ye hUM/ 
de nas de bzhin gshegs pa rin chen 'byung bas de bzhin gshegs pa thams cad kyi rdo rje rin po che ye shes phra mo'i dam tshig gi dkyil 'khor byin gyis brlabs pa zhes bya ba'i ting nge 'dzin la snyoms par zhugs te rang gi rig pa'i mchog 'di smras pa/ oM rat+na sU k+Sh+ma badzra dz+nyA na sa ma ya 
hUM/ de nas de bzhin gshegs pa tshe tshad med pas de bzhin gshegs pa thams cad kyi rdo rje chos kyi ye shes phra mo'i dam tshig gi dkyil 'khor byin gyis brlabs pa zhes bya ba'i ting nge 'dzin la snyoms par zhugs te rang gi rig pa'i mchog 'di smras pa/ oMd+ha r+m+ma sU k+Sh+ma badzra dz+nyA 
</page>

 <page>
<ph>78</ph><p>084-39b</p>
nas ma ye hU~M/ de nas de bzhin gshegs pa gdon mi za bar grub pas de bzhin gshegs pa thams cad kyi rdo rje las kyi ye shes phra mo'i dam tshig gi dkyil 'khor byin gyis brlabs pa zhes bya ba'i ting nge 'dzin la snyoms par zhugs te rang gi rig pa'i mchog 'di smras pa/ oM kar+m+ma 
stu k+Sh+ma badzra dz+nyA na sa ma ye hUM/ de nas de bzhin gshegs pa bcom ldan 'das rnam par snang mdzad kyis de bzhin gshegs pa thams cad kyi ye shes phra mo'i rdo rje zhes bya ba'i ting nge 'dzin la snyoms par zhugs so/ /bcom ldan 'das snyoms par zhugs ma thag tu/ de nyid kyi tshe 
na de bzhin gshegs pa thams cad kyi thugs ka nas rdo rje ye shes phra mo'i 'od zer de rnams byung nas 'jig rten gyi khams thams cad snang bar byas te/ sems can thams cad la de bzhin gshegs pa thams cad rdo rje'i ye shes phra mo'i ting nge 'dzin du mnyam par zhugs pa brtan 
par bya ste/ yang gcig tu gyur nas ting nge 'dzin gyi ye shes kyi rdo rje'i skur dmigs te/ gcig tu 'dus nas de bzhin gshegs pa'i ye shes su gyur te/ bcom ldan 'das rnam par snang mdzad kyi thugs su zhugs so/ /de nas bcom ldan 'das phyag na rdo rje de bzhin 
gshegs pa thams cad kyi ye shes kyi thugs su zhugs nas/ de bzhin gshegs pa thams cad kyi ye shes phra mo dam tshig chen po'i rdo rje 'di smras pa/ sU k+ma badzra/ de nas de smras ma thag tu de bzhin gshegs pa thams cad kyi thugs ka nas bcom ldan 'das phyag na rdo 
rje de nyid byung nas/ de bzhin gshegs pa thams cad kyi ye shes phra mo'i rdo rje'i dbyibs su bdag byin gyis brlabs te/ de bzhin gshegs pa thams cad kyi shangs kyi rtse mo'i phyogs su gnas nas ched du brjod pa 'di ched du brjod do/ /e ma'o sangs rgyas thams cad kyi/ /
rdo rje phra mo bdag ste che/ /gang phyir phra yang che ba'i phyir/ /khams gsum yang ni rgyas par mdzad/ /de nas de skad ces smras pa dang / bcom ldan 'das byang chub sems dpa' chen po phyag na rdo rje de bzhin gshegs pa thams cad kyi shangs kyi rtse mo'i phyogs nas rab tu phra ba'i ye 
</page>

 <page>
<ph>79</ph><p>084-40a</p>
shes kyi mtshan ma rgyas par bya ba'i tshul gyis de bzhin gshegs pa thams cad kyi sku la khyab par byas nas/ chos kyi dbyings thams cad khyab par bya ba'i tshul gyis nam mkha'i dbyings thams cad rdo rje phra mo'i ye shes kyi mtshan ma rnams kyis khyab par byas 
so/ /nam mkha'i dbyings thams cad khyab par byas nas/ de bzhin gshegs pa thams cad kyi ye shes kyi rdo rje'i dbyibs su bdag byin gyis brlabs te 'dug go/ /de nas de nyid kyi tshe na de bzhin gshegs pa thams cad kyis de bzhin gshegs pa thams cad kyi ye shes kyi rdo 
rje'i dbus su rdo rje chos nyid du dmigs nas/ de bzhin gshegs pa thams cad kyi rdo rje'i ye shes phra mo'i byin gyis brlabs pa zhes bya ba'i ting nge 'dzin la snyoms par zhugs so/ /de nas de bzhin gshegs pa thams cad kyi rdo rje de las/ de bzhin gshegs pa thams cad kyi 
ting nge 'dzin gyi ye shes kyi snying po 'di byung ngo / /badzra nA bI ta thA ga tA hUM/ de nas de byung ma thag tu bcom ldan 'das phyag na rdo rje yi shes phra mo 'jug pa'i tshul gyis/ de bzhin gshegs pa thams cad kyi skur zhugs nas snying po rdo rje'i dbyibs su gyur te gnas so/ /de nas de 
bzhin gshegs pa thams cad kyi rdo rje de las ye shes chen po'i snying po 'di bzhi byung ngo / /badzra A t+ma ka dr-i D+D+ha badzra aM ku sha tiSh+TharA ga badzra pra be sha hr-i da yaM/ a ho badzra duSh+Ti/ rdo rje sems dpa'i ye shes kyi phyag rgya dang / de bzhin gshegs pa thams cad bsdu ba'i byin gyis 
brlabs kyi ye shes kyi phyag rgya dang / de bzhin gshegs pa thams cad mnyes par byed pa'i ye shes kyi phyag rgya dang / dga' ba chen po ye shes kyi phyag rgya ste/ de bzhin gshegs pa thams cad kyi ting nge 'dzin chen po rnams so/ /de nas de bzhin gshegs pa thams cad kyi snying po 
phyag na rdo rjes ye shes phra mo 'jug pa'i tshul gyis rang gi thugs su zhugs te/ snying po rdo rje'i dbyibs su bdag nyid byin gyis brlabs te bzhugs so/ /de nas rdo rje dbyibs de las snying po 'di bzhi byung ngo / /badzra rat+na A t+ma ka /hr-i da ya badzra sUr+Ya/ tiSh+Tha badzra d+hA dzA gra baM/ hr-i da ya badzra 
</page>

 <page>
<ph>80</ph><p>084-40b</p>
hA sa/ de bzhin gshegs pa thams cad kyi rdo rje'i dbang bskur ba'i ye shes kyi phyag rgya dang / 'od chen po'i dkyil 'khor gyi rgyan ye shes kyi phyag rgya dang / de bzhin gshegs pa thams cad kyi re ba rdzogs par byed pa'i ye shes kyi phyag rgya dang / de bzhin gshegs pa thams cad 
kyi dga' ba'i shugs 'byung ba'i ye shes kyi phyag rgya ste/ de bzhin gshegs pa thams cad kyi rin po che'i ting nge 'dzin to/ /de nas yang phyag na rdo rjes ye shes phra mo 'jug pa'i tshul gyis rang gi snying gar rdo rje snying por zhugs nas/ rdo rje'i dbyibs su bdag byin gyis brlabs nas 
bzhugs so/ /de nas rdo rje'i dbyibs de las snying po 'di bzhi byung ngo / /badzra pad+ma A t+ma ka/ hr-id ya badzra ko Sha/ tiSh+Tha badzra tsadakra hr-id yaM pra be sha/ badzra dzi twA gra hr-i da ya/ chos thams cad mnyam pa nyid kyi ye shes kyi phyag rgya dang / de bzhin gshegs pa thams cad kyi shes rab kyi ye shes 
kyi phyag rgya dang / 'khor lo chen por 'jug pa'i ye shes kyi phyag rgya dang / de bzhin gshegs pa thams cad kyi chos kyi tshig spros pa med pa'i ye shes kyi phyag rgya ste/ de bzhin gshegs pa thams cad kyi chos kyi ting nge 'dzin to/ /de nas yang phyag na rdo rjes rang gi snying po rdo rje 
thugs ka'i rdo rje las byung nas/ ye shes phra mor 'jug pa'i tshul gyis rdo rje thugs der zhugs nas rdo rje shin tu phra mo'i dbyibs su bdag byin gyis brlabs te bzhugs so/ /de nas rdo rje phra mo'i dbyibs de las snying po 'di bzhi byung ngo / /sar+b+ba badzra A t+ma ka hr-i da ya badzra ka ba tsa/ 
tiSh+Sha badzra rak+Sha hr-i da ya/ badzra muSh+Ti hr-i da ya/ de bzhin gshegs pa thams cad kyi las kyi ye shes kyi phyag rgya dang / thub dka'i brtson 'grus kyi ye shes kyi phyag rgya dang / bdud thams cad kyi dkyil 'khor 'joms pa'i ye shes kyi phyag rgya dang / de bzhin gshegs pa thams cad 
'ching ba'i ye shes kyi phyag rgya ste/ de bzhin gshegs pa thams cad kyi las kyi ting nge 'dzin to/ /de yang bcom ldan 'das phyag na rdo rjes ye shes phra mo'i mtshan mas khyab pa'i tshul gyis de bzhin gshegs pa thams cad kyi thugs las byung ste/ byang chub sems dpa' phyag na rdo 
</page>

 <page>
<ph>81</ph><p>084-41a</p>
rje'i skur gyur nas/ de nas yang rdo rje sems dpa' la sogs pa byang chub sems dpa' rnams kyi skur gyur te/ rang rang gi phyag mtshan nyid kyi thugs kar bzhag nas/ rdo rje dbyings kyi dkyil 'khor chen po dgod pa'i tshul gyis zla ba'i dkyil 'khor la 
gnas nas rang rang gi snying po'i ting nge 'dzin la mnyam par bzhag ste bzhugs so/ /de nas yang phyag na rdo rjes de bzhin gshegs pa thams cad kyi ting nge 'dzin dang / ye shes dang mngon par shes pa bsgrub pa'i phyir/ rdo rje phra mo'i ye shes kyi dkyil 'khor 'di bshad do/ /de nas 
rab tu bshad bya ba/ /chos kyi dkyil 'khor dam pa ste/ /rdo rje dbyings dang 'dra bas na/ /rdo rje phra mo zhes bshad do/ /de nas dkyil 'khor tshul du ni/ /sems dpa' chen po rnams kyang gzhag /rdo rje'i dbus su sangs rgyas bri/ /sangs rgyas dkyil 'khor rnams su yang / /sems 
dpa' chen po rnams bri zhing / /de bzhin thugs kar nyid phyag rgya/ /ting nge 'dzin du bzhugs pa dang / /phyag gnyis rdo rje bcing ba bcings/ /de nas rdo rje phra mo'i chos kyi dkyil 'khor 'dir dgug pa la sogs pa'i cho ga rgyas pa yin te/ dkyil 'khor chen po'i tshul du zhugs pa la 
sogs pa'i cho ga rgyas par byas nas/ ye shes kyi phyag rgya lag tu byin nas rang gi sems las su rung bar bya ba'i phyag rgya chen po'i ye shes bslab bo/ /lce ni rkan la gzhar byas te/ /sna yi rtse mor bsam bya ba/ /rdo rje phra mo'i bde reg pas/ /sems ni mnyam par bzhag par 'gyur/ /
rdo rje phra mo'i bde reg pa'i/ /mtshan ma gal te byung ba dang / /mtshan ma de ni khyab bya ba/ /sems ni kun tu khyab par bya/ /ji tsam 'dod par sems khyab nas/ /khams gsum du yang khyab par 'gyur/ /de nas de yang bsdu ba ni/ /sna yi rtse mo'i bar du yang / /de dag shin tu 
mnyam par bzhag /gang yang rung ste bsgom bya ba/ /de dag thams cad brtan par 'gyur/ /ting 'dzin shes rab brtags pa'o/ /de nas de rnams kyi snying po ni 'di yin no/ /sU k+Sh+ma badzra s+phar Na/ saM ha ra Na badzra/ badzra hr-i da tiSh+Tha/ /sems dpa' gang gis byams pa ni/ /mnyam 
</page>

 <page>
<ph>82</ph><p>084-41b</p>
'gyur brtan pa chen po yis/ /sems kyis khyab pa'i tshul gyis ni/ /sems can kun la des khyab bo/ /byams pas khyab pa'i tshul gyis ni/ /snying rje can ni gang yin pa/ /sems can kun don ldan pa yis/ /bsgrub pa yis ni khyab par bya/ /kun kyang rang bzhin 
'od gsal ba/ /gdod nas dag pa nam mkha' bzhin/ /chos sam yang na chos ma yin/ /bsam pas khyab cing dga' bar 'gyur/ /gdul dka' ba dang mtshungs 'dra ba/ /sangs rgyas byang chub snod ma yin/ /de dag rtogs par bya ba'i phyir/ /btang snyoms chen po 
bsgom par bya/ /de la snying po ni 'di rnams yin no/ /ma hA mai tri s+phar Na ma hA ka ru NA s+pha ra Na/ sar+b+ba bud d+ho pra mo da s+pha ra Na/ sar+b+ba sat+paM saM bo d+ha ya/ de nas de bzhin gshegs pa thams cad rjes su dran pa'i ye shes la bslab bo/ /nam mkha' 'am ni phyogs gzhan du/ /rdo rje 
phra mo'i tshul gyis ni/ /'greng ngam yang na 'dug kyang rung / /rdo rje'i dbyibs ni goms par bya/ /de bzhin du yang gnas kun tu/ /rdo rje phra mo'i sbyor ba yis/ /mnyam par bzhag pas snying gar ni/ /byang chub sems dpa' rdo rje bsgom/ /de lta ba yi rim bzhin du/ /rdo rje phra mo'i 
tshul gyis ni/ /phyag na rdo rje dbyibs chen po/ /gnas rnams kun du bsgom par bya/ /rnam pa thams cad mchog ldan pa'i/ /sangs rgyas sku ni dus kun du/ /ci lta ba yi go rims bzhin/ /mnyam par bzhag pas bsgom par bya/ /de la snying po ni 'di rnams yin no/ /badzra mu 
khi g+ha ga ma hA bo d+hi sa twa A be sha/ badzra pa Ni d+hAr+sha ya swa rU paM bud+d+ha a nu smr-i ti A be sha/ rdo rje phra mo'i tshul gyis ni/ /goms par bya ba bdag nyid kyis/ /zla ba'i dpas su bdag nyid ni/ /byang chub sems kyi bsgom pa'o/ /zla ba'i dkyil 'khor dbus su ni/ /bdag nyid rdo rje 
dbyibs gyur par/ /bdag nyid kyis ni bsgom bya ba/ /sems dpa' rdo rje bsgom pa'o/ /rdo rje phra mo'i tshul sbyar la/ /bdag nyid snying gar rdo rje sems/ /bdag nyid kyis ni bsgom bya ba/ /rdo rje sems dpa'i bsgom pa'o/ /rnam pa kun du mchog ldan pa'i/ /sangs rgyas gzugs su 
</page>

 <page>
<ph>83</ph><p>084-42a</p>
bdag nyid ni/ /bdag nyid kyis ni bsgom bya ba/ /sangs rgyas byang chub bsgom pa'o/ /de la snying po ni 'di rnams yin no/ /sa man+ta b+ta dra A be sha/ /badzra sa twa badzra A be sha/ badzra satwa sa mA d+hi dz+nyA na A be sha ta thA ga to hU~M/ de nas de bzhin gshegs pa thams 
cad kyi chos kyi gsang ba'i phyag rgya'i ye shes la bslab bo/ /bdag ni de bzhin gshegs dang mnyam/ /rdo rje'i tshig tu lan cig brjod/ /dbang po gnyis ni mnyam par sbyar/ /sems can thams cad chags par byed/ /bdag ni rdo rje chen por mnyam/ /rdo rje tshig tu lan cig 
brjod/ /dbang po gnyis ni mnyam par sbyar/ /gdon mi za bar 'jig rten 'gugs/ /bdag nyid rdo rje chos dang mnyam/ /rdo rje tshig tu lan cig brjod/ /dbang po gnyis ni mnyam sbyar bas/ /de yis 'jig rten thams cad 'jig /bdag ni ma lus rdo rjer mnyam/ /
rdo rje tshig tu lan cig brjod/ /dbang po gnyis ni mnyam sbyar bas/ /las rnams thams cad des bsgrub po/ /de nas de bzhin gshegs pa thams cad kyi ye shes kyi rdo rje'i byin gyis brlabs pa zhes bya ba'i ting nge 'dzin gyi phyag rgya'i ye shes bslab bo/ /rdo rje phra mo'i tshul gyis ni/ /rdo 
rje'i dbus su bsgom bya ba/ /bdag nyid sangs rgyas sku nyid du/ /des ni sangs rgyas nyid du 'grub/ /de nas rdo rje sems dpa' la sogs pa'i ting nge 'dzin gyi phyag rgya'i ye shes la bslab bo/ /rdo rje phra mo'i tshul sbyar la/ /snying gar rdo rje la sogs 'khod/ /bsgoms nas rdo rje la 
sogs pas/ /rang gi dngos grub sbyin par byed/ /de nas de bzhin gshegs pa thams cad kyi rigs kyi ting nge 'dzin gyi dam tshig gi phyag rgya'i ye shes la bslab bo/ /rdo rje bcings pa las byung bar/ /bcu drug rnams su bshad pa ste/ /ting nge 'dzin ni dam tshig mchog /de rnams 
kyi ni bcings pa bshad/ /skyil mo krung 'dug gan rkyal du/ /g.yas bcu de bzhin slar bcug pa/ /snying gar gnas pa bzhi pa ste/ /rdo rje sems sogs dkyil 'khor ro/ /dpral bar bzhag dang ltag pa dang / /phrag pa dang ni dgod par sbyar/ /khar gzhag snying gar ral gri 
</page>

 <page>
<ph>84</ph><p>084-42b</p>
dang / /snying gar rgyas dang kha nas dbyung / /spyi bo mthong kha khar gzhag pa/ /mdzub mo gnyis bkug mdun de bzhin/ /de nas gzhan yang chos kyi phyag rgya la bslab par bya'o/ /Tak+ki gra gra/ ma Ta/ a gra/ trAM trAM/ aM aM/ baM baM/ ti Ta/ /hIHTa/ b+h+r-i Ta/ kra sha/ ha ha/ 
ba ba/ baM baM/ phaT/ gra sa/ de nas chos kyi las kyi ye shes phra mo rnams kyi mchog bshad do/ /ye shes khu tshur dam tshig las/ /gnyis su byas nas sbyar bar bya/ /de bzhin gshegs pa thams cad kyi theg pa chen po mngon par rtogs pa chen po'i rgyal po'i rdo rje ye shes kyi chos 
kyi dkyil 'khor gyi cho ga rgyas pa rdzogs s+ho// //de nas yang bcom ldan 'das kyis de bzhin gshegs pa thams cad kyi mchod pa bla na med pa'i cho ga rgyas pas khyab pa'i las kyi dam tshig gi ye shes kyi byin gyis brlabs pa zhes bya ba'i ting nge 'dzin la 
snyoms par zhugs nas/ rang gi rig pa'i mchog 'di smras pa/ oM sar+b+ba ta thA ga ta badzra d+hA tu a nut+ta ra pU dza kar+m+ma s+pha ra Na sam ye hUM/ de nas de bzhin gshegs pa mi g.yo bas de bzhin gshegs pa thams cad rdo rje sems dpa'i mchod pa bla na med pa'i cho ga rgyas pas khyab pa'i 
las kyi dam tshig gi rdo rje'i byin gyis brlabs pa zhes bya ba'i ting nge 'dzin la snyoms par zhugs nas/ rang gi rig pa'i mchog 'di smras pa/ oM sar+b+ba ta thA ga ta badzra satwa a nu t+ta ra bU dzA kar+m+ma s+phar Na sam ye hUM/ de nas de bzhin gshegs pa'i rin po che 'byung bas de bzhin gshegs 
pa thams cad rdo rje rin po che'i mchod pa bla na med pa'i cho ga rgyas par khyab pa'i las kyi dam tshig gi rdo rje'i byin gyis brlabs pa zhes bya ba'i ting nge 'dzin la snyoms par zhugs nas/ rang gi rig pa'i mchog 'di smras pa/ oM sar+b+ba ta thA ga ta badzra rat+na a nut+ta ra pU dzA kar+m+ma s+pha ra Na 
sa ma ye hUM/ de nas de bzhin gshegs pa tshe tshad med pas de bzhin gshegs pa thams cad rdo rje chos kyi mchod pa bla na med pa'i cho ga rgyas pas khyab pa'i las kyi dam tshig gi byin gyis brlabs pa zhes bya ba'i ting nge 'dzin la snyoms par zhugs nas/ rang gi rig pa'i mchog 'di 
</page>

 <page>
<ph>85</ph><p>084-43a</p>
smras pa/ oM sar+b+ba ta tha ga ta badzra d+har+m+ma a nut+ta ra pU dzA kar+m+ma s+pha ra Na sam ye hUM/ de nas de bzhin gshegs pa gdon mi za bar grub pas de bzhin gshegs pa thams cad kyi rdo rje las kyi mchod pa bla na med pa'i cho ga rgyas pas khyab pa'i las kyi dam tshig gi rdo rje'i byin 
gyis brlabs pa zhes bya ba'i ting nge 'dzin la snyoms par zhugs nas/ rang gi rig pa'i mchog 'di smras pa/ oM sar+b+ba ta thA ga ta badzra kar+m+ma a nut+ta ra pU dzA kar+m+ma s+pha ra Na sa ma ye hUM/ de nas yang bcom ldan 'das rnam par snang mdzad kyis de bzhin gshegs pa thams cad 
kyi mchod pa'i cho ga rgyas pas/ chos kyi dbyings thams cad du khyab pa'i las kyi dam tshig gi rdo rje zhes bya ba'i ting nge 'dzin la snyoms par zhugs te/ snyoms par zhugs ma thag tu de bzhin gshegs pa thams cad kyi thugs las bcom ldan 'das phyag na rdo rje de nyid de/ de 
bzhin gshegs pa thams cad kyi mchod pa'i cho ga rgyas pas chos kyi dbyings thams cad du khyab pa'i nam mkha'i dbyings kun du rgyas pa rnam pa sna tshogs pa'i mchod pa thams cad kyi rgyan gyi cho ga rgyas pa'i sprin gyi rgya mtsho'i lha mo rnams su gyur te byung nas/ 'jig rten gyi khams rab 
'byam gyi sprin gyi rgya mtsho rnams su de bzhin gshegs pa thams cad kyi 'khor gyi dkyil 'khor du/ de bzhin gshegs pa thams cad kyi bla na med pa'i byang chub kyi sems chen po bskyed pa dang / de bzhin gshegs pa thams cad kyi rigs mnyes par bya ba dang / kun du bzang 
po'i spyod pa bsgrub pa dang / byang chub chen po'i snying por nye bar 'gro ba dang / bdud thams cad 'dul ba dang / de bzhin gshegs pa thams cad kyi mnyam pa nyid mngon par rdzogs par byang chub par bya ba dang / de bzhin gshegs pa thams cad kyi dkyil 'khor chen por 
bskyed pa dang / khams gsum thams cad las rnam par rgyal bar bya ba dang / dam pa'i chos kyi 'khor lo bskor ba dang / sems can gyi khams ma lus shing lus pa med pa rnams kyi don du bya ba la sogs pa sangs rgyas kyi rdzu 'phrul dang / cho 'phrul thams cad bstan 
</page>

 <page>
<ph>86</ph><p>084-43b</p>
nas bzhugs so/ /mchod pa'i sprin rgya mtsho'i lha mo de dag kyang rang gi phyag rgya lag pa gnyis kyis 'dzin cing / de bzhin gshegs pa thams cad la cho ga bzhin du mchod de rdo rje dbyings kyi dkyil 'khor chen po'i tshul du zla ba'i dkyil 'khor la gnas nas ched du brjod pa 'di ched du brjod do/ /
e ma'o sangs rgyas mchod pa bdag /mchod pa kun ni byed pa yin/ /gang phyir sangs rgyas byin can du/ /sangs rgyas kun ni grub par mdzad/ /de nas phyag na rdo rjes de bzhin gshegs pa thams cad kyi mchod pa la sogs pa'i las kyi cho ga rgyas pa rdo rje zhes bya ba'i las kyi dkyil 'khor 'di 
bshad do/ /oM sar+b+ba ta thA ga ta sar+b+ba A t+mA na na r+Yitra na pU dzA s+pha ra Na kar+m+ma badzri Ni hUM A/ oM sar+b+ba ta thA ga ta sar+b+ba AtAn ni r+yAta na pU dzA s+pha ra Na kar+m+ma gri dzaH/ oM sar+b+ba ta thA ga ta sar+b+ba At+mA na na R+yI ta na a nu rA gapU dzA s+pha ra Na kar+m+ma pA Ne hUM ho/ oM sar+b+ba ta thA ga ta sar+b+ba A t+mAn ni r+yA ta na sA d+hu kAr 
pU dzA s+pha ra Na kar+m+ma tuSh+TiaH/ de bzhin gshegs pa thams cad kyi rab tu dga' ba'i bde ma dang / de bzhin gshegs pa thams cad spyan 'dren me dang / de bzhin gshegs pa thams cad mnyes par byed ma dang / de bzhin gshegs pa thams cad dgyes par byed pa mo rnams ni/ de 
bzhin gshegs pa thams cad kyi mchod pa chen po'o/ /oM na maHsar+b+ba ta thA ga ta kA yA b+hi She ka rat+ne b+h+yo badzra ma Ni oM/ oM na maHsarba ta thA ga ta sUr+ye b+h+yo badzra te dze ni dz+wA la hrIH/ oM na maHsar+b+ba ta thA ga tA shA pa ri pU ra Ni tsin+dA ma Ni d+h+wa dza a gre b+h+yo badzra d+h+wa dza a gri trAM/ oM na maHsar+b+ba ta 
thA ga ta ma hA prI ti pra mo d+ya ka re b+h+yo badzra hA s+ye ha/ dbang ma chen mo dang / snang ba chen mo dang rin po che chen po'i char 'bebs ma dang / rab tu dga' zhing mgu ba ma rnams ni de bzhin gshegs pa thams cad kyi dbang bskur ba'i mchod pa'o/ /oM sar+b+ba ta thA ga ta badzra d+harma tA sa mA d+hi b+histu no mi 
ma hA d+ha rmA gri hrIH/ oM sar+b+ba ta thA ga ta pra dz+nyA pA ra mi tA nir hAraiHstu no mi ma hA g+ho ShA nu ge d+haM/ oM sar+b+ba ta thA ga ta tsakra ak+Sha raM pa ri bar t+hA di sarba sU trA n+tan yaiHstu no mi sarba maN+Da le hUM/ oM sarba ta thA ga ta san d+hi b+hA Sha bud+d+ha sad+gI ti b+hirga yaM/ stu no mi badzra bA tse baM/ ye shes chen po'i glu 
</page>

 <page>
<ph>87</ph><p>084-44a</p>
ma dang / dbyangs chen mo'i rjes su 'brang ma dang / dkyil 'khor thams cad du 'jug pa dang / sngags kyi spyod pa ma rnams ni de bzhin gshegs pa thams cad kyi chos kyi mchod pa'o/ /oM sarba ta thA ga ta d+hu pa me g+ha s+pha ra Na pU dzA karme ka raka ra/ oM sarba ta 
thA ga ta pU Sh+ba pra sa ra s+pha ra Na pU dzA karme ki ri ki ra/ oM sarba ta thA ga ta A lo ka dz+wa la s+pha ra Na pU dzA karme b+ha ra b+ha ra/ oM sarba ta thA ga ta gan+d+ha sa mu drA s+pha ra Na pU dzA karma ku ru ku ru/ sim pa can dang / byang chub chen mo'i yan lag ldan ma dang / mig ldan ma dang / dri ldan ma rnams ni de 
bzhin gshegs pa thams cad kyi las kyi mchod pa'o/ /de nas de bzhin gshegs pa ma lus shing lus pa med pa rnams la mchod pa byed pa'i las kyi dkyil 'khor rdo rje'i bya ba bshad do/ /de nas rab tu bshad bya ba/ /las kyi dkyil 'khor dam pa ste/ /rdo rje dbyings dang 
'dra bas na/ /rdo rje bya ba zhes kyang grags/ /dkyil 'khor chen po'i tshul du ni/ /sangs rgyas sku rnams gzhag par bya/ /rdo rje sems sogs tshul du ni/ /lha mo phyag rgya bcas pa bri/ /de nas las kyi dkyil 'khor rdo rje bya ba 'dir gzhug pa la sogs pa'i cho ga rgyas pa 'di 
bshad do/ /de la dang por rdo rje dbyings kyi dkyil 'khor chen po'i tshul gyis gzhug par bya ste/ bcug nas kyang 'di skad du/ 'di ni de bzhin gshegs pa thams cad mchod pa'i dam tshig yin gyis/ mchod pa bcu drug po 'di rnams khyod kyis nyi ma re re zhing ci nus pa gyis shig ces 
bsgo bar bya'o/ /de nas gdong g.yogs bkrol te las kyi dkyil 'khor bstan la thams cad kyi mtshan ma lag pa gnyis su sbyin no/ /de nas de bzhin gshegs pa thams cad kyis kyang mchod na/ gzhan gyis lta smos kyang ci dgos/ de nas byang chub chen po'i sems bsgrub 
pa'i mchod pa'i phyag rgya'i ye shes bslab par bya'o/ /byang chub sems ni brtan bskyed pas/ /bdag ni sangs rgyas yin bsams shing / /dga' ba bdag ni mchod byed cing / /sangs rgyas kyi ni bde ba'ang 'thob/ /byang chub sems ni brtan bskyed pas/ /bdag ni sangs rgyas 
</page>

 <page>
<ph>88</ph><p>084-44b</p>
yin bsams shing / /phreng ba la sogs mchod pa yis/ /mchod na de ni dbang yang bskur/ /byang chub sems ni brtan bskyed pas/ /bdag ni sangs rgyas yin bsams shing / /snyan pa'i glu yis mchod pas bdag /mchod pa de ni mgu bar 'gyur/ /byang chub sems 
ni brtan bskyed par/ /bdag ni sangs rgyas yin bsams shing / /gar gyi mchod pas bdag mchod pa/ /sangs rgyas kyis kyang bdag mchod 'gyur/ /de la snying po ni 'di rnams so/ /bud+d+ha At+ma ko\u0f85taM/ bung+d+ha a b+hiShiny+tsa mi/ bud+d+ha stu ti ka ro mi/ bud+d+ha pU dzA ka ro mi/ de 
nas sangs rgyas thams cad mchod pa'i phyag rgya'i ye shes bslab par bya'o/ /lus dang ngag sems rdo rje yi/ /mchog gi tshul gyis phyag 'tshal zhing / /de bzhin sangs rgyas kun mchod na/ /rtag tu phyag byar 'os par 'gyur/ /sangs rgyas thams cad bsod nams che/ /sku 
gsung thugs ni rdo rje skyes/ /rjes su yi rang bas mchod na/ /myur du sangs rgyas thob par 'gyur/ /lus dang ngag sems rdo rje yi/ /lha rdzas bdag dbul la sogs pa'i/ /mchod pa kun gyis sangs rgyas rnams/ /mchod na de yang mchod par 'gyur/ /lus dang ngag 
sems rdo rje yi/ /dge ba'i tshogs rnams thams cad ni/ /yongs su bsngo ba'i mchod pa yis/ /sangs rgyas kun dang mnyam par 'gyur/ /de la snying po ni 'di rnams yin no/ /praNA mA mi a nu mo de/ bud+d+ha pU dzA pa rinA ma/ de nas chos kyi mchod pa'i phyag rgya'i ye shes bslab 
par bya'o/ /chos rnams rang bzhin gyis kyang gsal/ /ngo bo nyid kyis gdod nas dag /chos de dag gis mchod pas ni/ /dga' ba'i bde ba thob par 'gyur/ /chos rnams kun ni 'dus pa yi/ /a zhes bya ba sgo zhes brjod/ /chos kyi phyag rgya de yis ni/ /de yi sdug bsngal 
thams cad gcod/ /'dir ni chos rnams thams cad kyi/ /rgyu ni de bzhin gshegs pa ste/ /dam chos 'khor lo mchod pa yis/ /mchod pas chos ni 'chad par 'gyur/ /chos rnams thams cad rang bzhin gyis/ /sgra snyan dag dang 'drar bshad de/ /chos kyi mchod pa de dag 
</page>

 <page>
<ph>89</ph><p>084-45a</p>
gis/ /mchod na sangs rgyas gsung yang 'thob/ /de la de rnams kyi snying po ni 'di rnams yin no/ /sarba shud+d+ha sa man+ta b+ha dra/ d+harma tsakra ni Sh+p+ra pany+tsa/ de nas ting nge 'dzin gyi mchod pa'i phyag rgya ye shes bslab po/ /lus dang ngag sems rdo rje yi/ /rang gi 
rdul ni phra mo rnams/ /rdo rje dbyings su bsgoms na ni/ /rdo rje bdag nyid myur du 'thob/ /lus dang ngag sems rdo rje yi/ /rang gi rdul ni phra mo rnams/ /sangs rgyas kun du bsgoms na ni/ /chos kyi skur ni myur du 'grub/ /lus dang ngag sems rdo rje yi/ /rang gi rdul ni phra 
mo rnams/ /rdo rje sems dpar bsgoms na ni/ /rdo rje sems dpar mnyam par 'gyur/ /lus dang ngag sems rdo rje yi/ /rang gi rdul ni phra mo rnams/ /sangs rgyas kyi ni skur bsgoms na/ /rdzogs pa'i sangs rgyas nyid du 'gyur/ /de la de dag gi snying po ni 'di rnams yin 
no/ /badzra kA ya/ d+ha rma kA ya/ satwa kA ya/ bud+d+ha kA ya/ de nas gsang ba'i mchod pa'i phyag rgya'i ye shes bslab par bya ste/ /rang byung la ni lus kun gyis/ /'khyud pa'i bde ba'i mchod pa ni/ /phul na rdo rje sems dpa' dang / /'dra ba de ni myur bar 'gyur/ /
shin du chags pa'i sbyor ba yi/ /dam pa'i gzung ba'i bde ba ni/ /sangs rgyas rnams la phul gyur na/ /rdo rje rin chen 'dra bar 'gyur/ /shin du dga' zhing bde chags pas/ /sprad par gyur pa'i mchog bde ba/ /sangs rgyas rnams la phul na ni/ /rdo rje chos dang 'dra 
bar 'gyur/ /dbang po gnyis ni sbyar ba yi/ /kun du sbyor ba'i bde ba ni/ /mchod pa'i phyir ni phul bas na/ /rdo rje las dang 'dra bar 'gyur/ /de dag gi gsang ba'i snying po ni 'di dag yin no/ /ra ti badzra/ rA ga badzra/ pra ti badzra/ karma badzra/ de nas de bzhin 
gshegs pa thams cad kyi mchod pa'i phrin las kyi phyag rgya chen po'i ye shes kyi phyag rgya bslab par bya ste/ snying gar rtsib logs rgyab sbyor ba/ /dpral ba la sogs de bzhin du/ /kha dang rna ba mgo ltag pa/ /spyi bo phrag brked par bzhag /de bzhin gshegs pa 
</page>

 <page>
<ph>90</ph><p>084-45b</p>
thams cad kyi dam tshig mchod pa'i phyag rgya ye shes bslab par bya'o/ /phyag rgya chen po'i tshul gyis ni/ /rdo rje bcing ba dam byas la/ /snying ga la sogs gnas tshul du/ /bzhag nas rgyal ba rnams mchod do/ /de nas de bzhin gshegs pa thams cad la mchod pa'i 
chos kyi phyag rgya'i ye shes bslab par bya'o/ /oM kra sa y+Ya sA dr-i raM kraM khaM shaM ha hUM hUM sha no shIsAM/ las kyi phyag rgya'i mdor bsdus na/ /las kyi phyag rgya gnyis su bya/ /de bzhin gshegs pa thams cad kyi theg pa chen po'i mngon par rtogs pa las/ rtog pa chen po'i 
rgyal po rdo rje las zhes bya ba'i dkyil 'khor gyi cho ga rgyas pa rdzogs s+ho// //de nas bcom ldan 'das rnam par snang mdzad de bzhin gshegs pa thams cad kyi byin gyis brlabs kyis/ de bzhin gshegs pa thams cad kyi rigs bskyed nas/ de bzhin 
gshegs pa thams cad kyi rigs kyi rtog pa'i rgyal po chen po'i cho ga rgyas pa 'di'i dngos grub thams cad bsdu ba'i don du/ de bzhin gshegs pa thams cad kyi phyag rgya'i snying po 'di smras pa/ oM sarba ta thA ga ta muSh+Ti baM/ de nas yang de bzhin gshegs pa mi g.yo bas 
de bzhin gshegs pa thams cad kyi byin gyis brlabs kyis/ de bzhin gshegs pa thams cad kyi rigs bskyed nas/ de bzhin gshegs pa thams cad kyi rigs kyi rtog pa'i rgyal po chen po'i cho ga rgyas pa 'di'i dngos grub thams cad bsdu ba'i phyir/ de bzhin gshegs pa 
thams cad kyi phyag rgya'i snying po 'di smras pa/ oM badzra satwa muSh+Ti a/ de nas de bzhin gshegs pa rin chen 'byung bas de bzhin gshegs pa thams cad kyi byin gyis brlabs kyis/ de bzhin gshegs pa thams cad kyi rigs bskyed nas/ de bzhin gshegs pa thams cad kyi rigs 
kyi rtog pa'i rgyal po chen po'i cho ga rgyas pa 'di'i dngos grub thams cad bsdu ba'i phyir/ de bzhin gshegs pa thams cad kyi phyag rgya'i snying po 'di smras pa/ oM badzra rat+na muSh+Ti trAM/ de nas de bzhin gshegs pa tshe tshad med pas de bzhin gshegs pa thams cad kyi byin gyis brlabs 
</page>

 <page>
<ph>91</ph><p>084-46a</p>
kyis/ de bzhin gshegs pa thams cad kyi rigs bskyed nas/ de bzhin gshegs pa thams cad kyi rtog pa'i rgyal po chen po'i cho ga rgyas pa 'di'i dngos grub thams cad bsdu ba'i phyir/ de bzhin gshegs pa thams cad kyi phyag rgya'i snying po 'di smras pa/ oM 
badzra d+ha rma muSh+Ti khaM/ de nas de bzhin gshegs pa gdon mi za bar grub pas de bzhin gshegs pa thams cad kyi byin gyis brlabs kyis/ de bzhin gshegs pa thams cad kyi rigs bskyed nas/ de bzhin gshegs pa thams cad rtog pa'i rgyal po chen po'i cho ga rgyas pa 
'di'i dngos grub thams cad bsdu ba'i phyir/ de bzhin gshegs pa thams cad kyi phyag rgya'i snying po 'di smras pa/ oM badzra karma muSh+Ti haM/ de nas byang chub sems dpa' chen po phyag na rdo rje rang gi byin gyis brlabs kyis/ bcom ldan 'das rnam par snang mdzad kyi de bzhin gshegs pa 
thams cad kyi rigs bskyed nas/ de bzhin gshegs pa thams cad kyi rigs kyi rtog pa'i rgyal po chen po'i cho ga rgyas pa 'di'i dngos grub thams cad bsdu ba'i phyir/ rdo rje dngos grub ces bya ba phyag rgya bzhi pa'i dkyil 'khor 'di bshad do/ /de nas rab tu bshad bya ba/ /phyag 
rgya dkyil 'khor dam pa ste/ /rdo rje dbyings dang 'dra bas na/ /rdo rje dngos grub zhes kyang grags/ /dkyil 'khor chen po'i tshul du ni/ /mkhas pas rab tu sbyin par bya/ /thog mar sangs rgyas gzugs gzhag ste/ /de nas phyag rgya bzhi yang bri/ /zla ba'i dkyil 'khor 
dbus su ni/ /rdo rje'i phyag rgya la sogs bri/ /de nas rdo rje dngos grub kyi phyag rgya'i dkyil 'khor 'dir 'gugs pa la sogs pa'i cho ga rgyas par byas nas/ de bzhin du btsud de 'di skad du smra bar bya'o/ /khyod kyis gsang ba'i le'u 'di su la yang ma bstan cig /de ci'i 
phyir zhe na/ log par lta ba dang / sdig pa'i las byed pa'i mi sems can rnams kyang yod do/ /brtson 'grus chung ba dang / sbyor ba med pa dang / ri mo mi shes pa'i sems can rnams kyang yod de/ de dag rdo rje dbyings la sogs pa'i de bzhin gshegs pa thams cad kyi rigs 
</page>

 <page>
<ph>92</ph><p>084-46b</p>
kyi dkyil 'khor chen po rnams su/ brtson 'grus chung bas mi 'dug ste/ de dag gi don du rdo rje dngos grub kyi phyag rgya'i dkyil 'khor de bzhin gshegs pa thams cad rigs kyi dkyil 'khor gyi dam tshig tu gyur pa 'di ma lus pa med pa'i sems can gyi khams 
rnams yongs su bskyab pa dang / phan pa dang / bde ba dang / yid bde ba thams cad myong bar byas nas/ de bzhin gshegs pa thams cad kyi rdo rje dam pa'i dngos grub kyi bar du byin gyis brlabs so/ /khyod kyis de bzhin gshegs pa thams cad kyi rigs kyi dam tshig gi phyag rgya 
gsang ba 'di rnams la yid mi ches shing ma dad par ma byed cig /sems can dmyal ba dang byol song dang / yi dgas kyi khams su lhung bar 'gyur ba'am/ mi bde ba ma spangs par dus ma yin par shi bar gyur ta re zhes bsgo la/ gdong g.yogs pa bkrol te dkyil 'khor 
bstan to/ /de nas de bzhin gshegs pa thams cad kyi phyag rgya'i dam tshig 'di brjod do/ /bdag nyid chen po gang gang gi/ /phyag rgya gang dang gang bcings pa/ /bzlas pa'i snying po'i don du ni/ /der ni bdag nyid bsgom par bya/ /ye shes 'di yi tshul gyis ni/ /phyag 
na rdo rjes gsungs pa bzhin/ /bdag nyid chen po phyag rgya kun/ /de dag kun gyis 'grub par 'gyur/ /de nas phyag rgya thams cad kyi gsang ba brjod par bya'o/ /rang gi dbang po gshigs nas ni/ /rdo rje bcing bas gzung bar bya/ /de yis phyag rgya gang reg pa/ /de ma thag tu 
de dbang 'gyur/ /de nas phyag rgya thams cad kyi chos nyid brjod par bya'o/ /rdo rje phra mo'i tshul sbyar la/ /ye shes phyag rgya bcing bar bya/ /cho ga 'di yi tshul gyis ni/ /ye shes phyag rgya dbang du 'gyur/ /de nas phyag rgya kun gyi las brjod par bya'o/ /glu dang gar dang zas dang 
bro/ /spyod pa la sogs bde ba rnams/ /sangs rgyas rnams la phul na ni/ /las kyi phyag rgya dbang du 'gyur/ /de nas dkyil 'khor thams cad du bsgrub pa gsang ba'i phyag rgya'i ye shes bslab par bya'o/ /mtshan ma brtan par rang gyur nas/ /dkar por gyur pa'i 
</page>

 <page>
<ph>93</ph><p>084-47a</p>
ras la gnas/ /mtshan ma mchod rten byin brlabs te/ /bdag nyid rdo rje dbyings su bsgom/ /rdo rje bcing ba dam byas te/ /gung mo myu gu bzhin du gshibs/ /mthe'u chung dang ni mdzub rtse bsgreng / /dam tshig mchog gi dam tshig go/ /rdo rje phra mo'i tshul 
gyis ni/ /rab tu mnyam par bzhag pas bsgom/ /rdo rje phra mo'i dkyil 'khor te/ /ting 'dzin dbang du gyur ba'i tshul/ /rdo rje phyag rgya gnyis bcings la/ /de gnyis rdo rje dam du gzung / /mdzub mo mthe'u chung bsnol ba ni/ /rdo rje dgos mchog dkyil 'khor ro/ /de nas 
sems dpa' rdo rje la sogs pa'i phyag rgya chen po'i bcing ba bzhi bslabs nas/ rdo rje dbyings kyi dkyil 'khor chen po'i cho ga rgyas pa ji lta ba bzhin du bya'o/ /rdo rje dngos grub kyi phyag rgya bzhi pa'i dkyil 'khor ji lta ba bzhin du mi g.yo ba'i dkyil 'khor la sogs pa dkyil 'khor 
thams cad phyag rgya bzhi pa'i dkyil 'khor gyi tshul du rang rang gi phyag rgya rnams su bris na dngos grub thams cad kyang 'grub bo/ /de ltar ras dang rtsig pa dang / nam mkha' dang / gnas thams cad du bris na dngos grub thams cad 'grub po/ /dkyil 'khor brtag pa nas brtsams te/ 
la la ni dkyil 'khor du de nyid kyi tshe/ ji ltar 'dod pa bzhin du 'grub/ la la ni de nas brtsams nas nyin zhag gcig gis/ la la ni nyi ma bzhis/ la la ni zhag bcu drug gis/ la la ni mtshams med pa lnga byas pa yang ji ltar 'dod pa bde blag tu don thams cad byed cing thams 
cad dga' ba dang / bro dang / zas dang / spyod pa thams cad kyi bde ba myong bar byed kyang / lo gcig gis mchog 'grub bo zhes bcom ldan 'das kyis gsungs so/ /de nas yang bcom ldan 'das rnam par snang mdzad kyis de bzhin gshegs pa thams cad kyi dngos grub dam pa'i dam tshig rdo 
rje zhes pa'i ting nge 'dzin la snyoms par zhugs te/ de bzhin gshegs pa thams cad kyi theg pa chen po'i mngon par rtogs pa zhes bya ba'i de bzhin gshegs pa thams cad kyi snying bo 'di rang gi thugs ka nas byung ngo / /badzra satwa/ de nas bcom ldan 'das byang chub sems dpa' sems dpa' 
</page>

 <page>
<ph>94</ph><p>084-47b</p>
chen po phyag na rdo rjes sems can thams cad kyi khams ma lus shing lus pa med pa rnams yongs su bskyab pa dang / phan pa dang / bde ba dang / yid bde ba thams cad myong bar bya ba nas/ de bzhin gshegs pa thams cad kyi dngos grub dam pa 'grub par bya ba'i bar du/ theg pa chen po 
mngon par rdzogs pa'i dkyil 'khor 'di bshad do/ /de nas rab tu bshad bya ba/ /sems dpa'i dkyil 'khor dam pa ste/ /rdo rje dbyings dang 'dra bas na/ /rdo rje sems dpa' zhes kyang bshad/ /dkyil 'khor chen po'i tshul du ni/ /dkyil 'khor phyi rim thig gdab po/ /zla ba'i 
dkyil 'khor dbus su ni/ /rdo rje sems dpa' gzhag par bya/ /de nas dgug pa dang gzhug pa la sogs pa ji lta ba bzhin du byas te/ de bzhin gshegs pa thams cad kyi dngos grub thob pa'i ye shes bskyed par bya'o/ /de la 'di skad du khyod kyis dam tshig ma mthong ba dang / khong du 
ma chud pa su la yang gsang ba 'di ma smra shig /khyod ngan song thams cad du ltung ba'am/ mi bde ba ma spangs pas dus ma yin par shi bar gyur ta re zhes bsgo bar bya'o/ /de nas rdo rje sems dpa'i dngos grub dam pa bsgrub pa'i ye shes bslab par bya'o/ /zla ba rgyas la 'dug nas kyang / /
phyag rgya chen po gzung byas nas/ /bdag nyid rdo rje sems dpar ni/ /bsgoms na myur du 'grub par 'gyur/ /de nas dkyil 'khor thams cad kyi gsang ba'i dam tshig gi ye shes bslab par bya'o/ /'dod chags bral ba'i sdig lta bu/ /khams gsum na ni gzhan med de/ /de bas 'dod pa'i 
chags bral bar/ /khyod kyis kyang ni ma byed cig /ma hA sa ma ya ha na phaT/ de nas mna'i snying po 'di sbyin no/ /de nas de bzhin gshegs pa thams cad kyi dkyil 'khor gyi cho ga rgyas pa rnams su dam tshig gi sdom pa sbyin par bya'o/ /de nas rdo rje sems dpa'i phyag rgya chen po 
la sogs pa bzhi bcing ba bslab par bya'o/ /dngos grub kyang de bzhin no/ /ri mo la sogs pa dang / lugs ma'i sku gzugs thams cad la yang ji ltar 'dod pa'i cho ga bzhin du byas nas/ dngos grub thams cad kyang de bzhin du 'grub par 'gyur ro/ /rdo rje dbyings kyi dkyil 
</page>

 <page>
<ph>95</ph><p>084-48a</p>
'khor chen po'i cho ga rgyas par byas pa ci lta ba bzhin du yang bya'o/ /de nas yang de bzhin gshegs pa thams cad gcig tu 'dus nas/ bcom ldan 'das de bzhin gshegs pa thams cad kyi gtso bo/ byang chub kyi sems chen po rdo rje sems dpa'i phyag na rdo rje 
chen po la rdo rje dgyes pa'i snying po 'dis legs pa gsol to/ /oM rdo rje sems dpa' khyod legs so/ /legs so rin chen rdo rje khyod/ /rdo rje chos ni khyod lags so/ /rdo rje las ni khyod legs so/ /rdo rje theg pa bla na med/ /de bzhin gshegs pa kun gyi gsang / /theg pa chen 
po mngon bsdus pa'i/ /mdo sde 'di ni legs par bshad/ /rdo rje sems dpa'i mtshan nyid kyang / /dngos grub kun gyi mchog tu 'gyur/ /dag par byas pas bsgrubs na ni/ /sangs rgyas nyid kyang bde bar 'thob/ /rdo rje chos kyi sbyor ba ni/ /'dod pa kun gyi bde bas bde/ /tshe 
'di nyid kyis 'grub pas na/ /bde ba mi zad med mi 'gyur/ /de bzhin gshegs pa thams cad kyi de kho na nyid bsdus pa las/ de bzhin gshegs pa thams cad kyi theg pa chen po mngon par rtogs pa zhes bya ba rtog pa'i rgyal po chen po dum bu dang po rdzogs sto// //
bam po bzhi pa/ de nas yang bcom ldan 'das de bzhin gshegs pa thams cad yang gcig tu 'dus te bcom ldan 'das de bzhin gshegs pa thams cad kyi bdag po 'khor lo chen po bskor ba la mtshan brgya rtsa brgyad pa 'dis gsol ba btab bo/ /rdo rje sems dpa' rdo rje che/ /rdo rje 
mgon po rab sgrub mdzad/ /rdo rje dbang bskur rdo rje 'od/ /rdo rje dpal khyod phyag 'tshal lo/ /rdo rje bzhad pa chos chen po/ /rdo rje ral gri mchog chen po/ /dkyil 'khor kun gyi rgyal po mchog /spros med khyod la phyag 'tshal lo/ /rdo rje las dang srung ba che/ /gnod sbyin gtum 
pa gdon chen po/ /rdo rje khu tshur phyag rgya che/ /phyag rgya kun la phyag 'tshal lo/ /byang chub sems dang byang chub che/ /sangs rgyas thams cad de bzhin gshegs/ /rdo rje ye shes ye shes che/ /theg chen khyod la phyag 'tshal lo/ /don kun gyi ni de nyid don/ /sems can don 
</page>

 <page>
<ph>96</ph><p>084-48b</p>
chen kun rig pa/ /kun mkhyen kun byas thams cad de/ /kun gzigs khyod la phyag 'tshal lo/ /rdo rje bdag rab rdo rje mchog /rdo rje brtson rab rdo rje 'chang / /dam tshig chen po de nyid don/ /sems chen khyod la phyag 'tshal lo/ /rdo rje lcags kyu 'dod pa che/ /rab tu dga' 
ba 'od chen po/ /rdo rje 'od dang 'od gsal ba/ /sangs rgyas 'od la phyag 'tshal lo/ /rdo rje rgyal mchog rdo rje drag /rigs mchog mchog dang mi yi mchog /rdo rje dam pa mchog chen mchog /rigs mchog khyod la phyag 'tshal lo/ /rdo rje dbyings dang gsang ba che/ /
rdo rje gsang ba rab gsang 'chang / /rdo rje phra ba bsam gtan che/ /rdo rje dgos la phyag 'tshal lo/ /sangs rgyas mchog sangs rdo rje mchog /sangs rgyas byang chub mkhas pa che/ /sangs rgyas ye shes sangs rgyas che/ /sangs rgyas sangs rgyas khyod phyag 'tshal/ /sangs rgyas 
mchod pa mchod pa che/ /sems dpa' mchod pa rab mchod pa/ /thabs chen dang ni dngos grub che/ /rdo rje grub khyod phyag 'tshal lo/ /de bzhin gshegs pa'i sku chen po/ /de bzhin gshegs pa'i gsung dbyangs te/ /de bzhin gshegs pa'i sems chen po/ /rdo rje rdo rje khyod 
phyag 'tshal/ /sangs rgyas gtso bo rgyal bka' nyan/ /sangs rgyas gtso bo bshes gnyenaskyes/ /rnam par snang mdzad che dang khyab/ /ston zhing khro la phyag 'tshal lo/ /de bzhin gshegs pa de nyid che/ /yang dag mtha' ste che ba'i tshul/ /pha rol phyin pa kun mkhyen pa/ /
don dam khyod la phyag 'tshal lo/ /kun du bzang dang spyod pa mchog /bdud dang bdud ni rab 'dul ba/ /kun ni mchog dang mnyam nyid mkhyen/ /kun du 'gro khyod phyag 'tshal lo/ /sangs rgyas hU~M zhes hU~M zhes pa/ /rdo rje hU~M zhes 'dul ba po/ /rdo rje thams cad rdo rje mchog /phyag 
na rdo rje khyod phyag 'tshal/ /phyag byas mchod cing brjod pa dang / /rim gror de bzhin gshegs pas byas/ /gang phyir rdo rje sems brtan pas/ /rdo rje sems dpa' zhes bya khyod/ /rdzogs pa'i byang chub khyod rag lus/ /kun gzigs yab ni khyod yin te/ /byung ba dang ni 'byung 'gyur 
</page>

 <page>
<ph>97</ph><p>084-49a</p>
ba'i/ /de bzhin gshegs pa khyod kyis bsgrubs/ /bstod pa'i rgyal po 'di yis ni/ /rab tu mos pas stod byed cing / /glu blangs gang zhig stod byed pa/ /de ni rdo rje 'dzin 'drar 'gyur/ /sangs rgyas kun la mnga' mdzad pa'i/ /mgon po khyod la gsol 
ba ni/ /sems can kun don mdzad pa'i phyir/ /rang gi rigs ni skyed par mdzad/ /de nas de bzhin gshegs pa thams cad kyi gtso bo phyag na rdo rjes/ de bzhin gshegs pa thams cad kyis gsol ba'i tshig thos nas/ rdo rje bdag nyid kyi thugs kar bzhag ste/ de bzhin gshegs pa 
de dag thams cad bos nas 'di skad ces gsungs so/ /bcom ldan 'das de bzhin gshegs pa thams cad ma 'tshal lo/ /de bzhin gshegs pa thams cad kyis bka' stsal pa/ ci'i phyir/ rdo rje 'dzin pas smras pa/ bcom ldan 'das dbang phyug chen po la sogs pa ma rungs 
pa'i sems can dag kyang mchis te/ de bzhin gshegs pa thams cad kyis kyang zhi bas 'dul bar mi spyod pa de dag la bdag gis ji ltar bsgrub par bgyi/ de nas bcom ldan 'das rnam par snang mdzad de bzhin gshegs pa thams cad kyi byin gyi brlabs kyis/ de bzhin 
gshegs pa thams cad kyi thabs chen po'i ye shes rdo rje zhes bya ba'i ting nge 'dzin la snyoms par zhugs te/ snyoms par zhugs ma thag tu de bzhin gshegs pa thams cad nam mkha'i dbyings thams cad kyi rdul shin du phra mo dang mnyam par 'phros nas/ ri rab ri'i rtse mo ni rtse 
mo rdo rje dang / nor bu dang / rin po che las byas pa'i khang bu brtsegs par yang gcig tu 'dus te/ de bzhin gshegs pa thams cad kyis mnyam nyid du dmigs nas/ bcom ldan 'das rnam par snang mdzad kyi thugs kyi dpal be'ur zhugs so/ /de nas yang bcom ldan 
'das de bzhin gshegs pa rnam par snang mdzad de bzhin gshegs pa thams cad kyi thugs su bdag byin gyis brlabs te/ de bzhin gshegs pa thams cad rdo rje mnyam pa nyid kyis ma lus shing lus pa med pa'i sems can gyi khams yongs su bskyab pa dang / phan pa dang / bde
</page>

 <page>
<ph>98</ph><p>084-49b</p>
ba'i dam pa thams cad 'grub pa dang / ma rungs pa thams cad 'dul ba'i phyir/ de bzhin gshegs pa thams cad kyi snying rje chen po'i thabs kyi ting nge 'dzin gyi ye shes la dmigs te/ de bzhin gshegs pa thams cad kyi snying rje chen po'i thabs khro bo chen po'i dam tshig rdo rje zhes 
bya ba'i ting nge 'dzin la snyoms par zhugs te/ snyoms par zhugs ma thag tu de bzhin gshegs pa thams cad kyi thugs ka nas/ de bzhin gshegs pa thams cad kyi rdo rje'i dam tshig ces bya ba/ de bzhin gshegs pa thams cad kyi snying po 'di byung ngo / hU~M/ de nas de byung ma thag 
tu phyag na rdo rje'i thugs ka'i rdo rje las/ bcom ldan 'das rdo rje 'dzin pa de nyid de/ kun du 'bar ba'i snying po khro gnyer can smin ma bcum zhing dpral bar gnyer ba/ mche ba lhag ger byung zhing so gtsigs pa/ rdo rje dang / lcags kyu dang / ral gri dang / zhags pa la sogs pa rdo rje 
me lce 'bar ba'i mtshon cha lag na thogs pa/ rnam pa du ma'i kha dog dang rgyan rnams kyi cha lugs can phyag na rdo rje'i sku byung nas/ 'jig rten gyi khams thams cad du shin du ma rungs pa thams cad gdul bar byas nas/ bcom ldan 'das rnam par snang mdzad kyi phyogs kun du rdo 
rje dbyings kyi dkyil 'khor chen po'i tshul du zla ba'i dkyil 'khor la 'dug ste ched du brjod pa 'di ched du brjod do/ /e ma'o thabs kyis 'dul ba yi/ /thabs chen ldan pa bdag yin te/ /gang phyir sems can 'dul thabs phyir/ /dri ma med pa'i khro bor gyur/ de nas de bzhin 
gshegs pa rnam par snang mdzad de bzhin gshegs pa thams cad kyi spros pa med pa'i chos nyid la dmigs nas/ de bzhin gshegs pa thams cad kyi khro bo chen po rdo rje'i dam tshig rdo rje byin gyis brlabs pa zhes bya ba'i ting nge 'dzin la snyoms par zhugs te/ de bzhin gshegs pa 
thams cad kyi rdo rje hU~M zhes bya ba de bzhin gshegs pa thams cad kyi snying po rig pa'i mchog 'di smras pa/ oM sum+b+ha ni sum+b+ha hU~M/ gr-i h+Na gr-ih+Na hU~M/ gr-ih+NA pa ya gr-ih+NA pa ya hU~M/ A na ya hoHb+ha ga bAM badzra hU~M phaT/ de nas de bzhin gshegs pa thams cad kyi thugs ka las byung ma thag pa bcom 
</page>

 <page>
<ph>99</ph><p>084-50a</p>
ldan 'das phyag na rdo rjer gyur te byung nas 'jig rten gyi khams rab 'byam rgya mtsho'i sprin thams cad na/ de bzhin gshegs pa byang chub sems dpa'i 'khor gyi dkyil 'khor dang bcas pa thams cad kyi byin gyis brlabs te/ spyan drangs nas rdo rje'i dam tshig gi 
dkyil 'khor chen por bcug ste/ dam tshig gis bcings nas yang gcig tu 'dus te rdo rje khro bo'i lus su gyur nas/ bcom ldan 'das rnam par snang mdzad kyi thugs kar 'dug ste/ ched du brjod pa 'di ched du brjod do/ /e ma'o byang chub sems 'di ni/ /kun du bzang zhing sdig 
med de/ /gang phyir sems can 'dul don du/ /khro bo yang ni yid 'ong 'gyur/ /de nas rdo rje khro bo'i sku de bcom ldan 'das kyi thugs ka nas babs nas/ de bzhin gshegs pa thams cad kyi spyan sngar zla ba'i dkyil 'khor la gnas te yang bka' nod cing bzhugs so/ /de nas 
bcom ldan 'das de bzhin gshegs pa thams cad kyi dam tshig gis 'gugs pa'i rdo rje zhes bya ba'i ting nge 'dzin la snyoms par zhugs te/ de bzhin gshegs pa thams cad kyi dam tshig gi lcags kyu zhes bya ba de bzhin gshegs pa thams cad kyi snying po 'di nyid kyi thugs ka nas byung 
ngo / /hU~M Dak+kidzaH/ de nas de byung ma thag tu 'jig rten gyi khams rab 'byam sprin rgya mtsho'i sprin thams cad na/ 'jig rten gsum gyi dbang po dbang phyug chen po la sogs pa ji snyed pa de dag thams cad 'jig rten thams cad na gnas pa'i tshogs kyis bskor ba ma lus shing lus 
pa med pa rnams/ de bzhin gshegs pa thams cad kyi dam tshig gi rdo rje'i lcags kyus bkug nas/ ri rab ri'i rtse mo rdo rje dang / nor bu dang / rin po che las byas pa'i khang bu brtsegs pa gang na ba der lhags nas/ bcom ldan 'das kyi khang bu brtsegs pa rtse mo rdo rje dang / 
nor bu dang / rin po che las byas pa thams cad du bskor nas 'khod par gyur to/ /de nas phyag na rdo rje rang gi thugs ka nas rdo rje de blangs te/ gsor zhing khams gsum pa ji snyed pa thams cad kyi 'jig rten gsum gyi 'khor lo la bltas te 'di skad ces bka' stsal to/ /grogs 
</page>

 <page>
<ph>100</ph><p>084-50b</p>
po rnams de bzhin gshegs pa thams cad kyi bstan pa la zhugs la nga'i bka' la yang nyon cig /de nas de dag gis 'di skad ces gsol to/ /bdag cag gis ji ltar bsgrub par bgyi/ bcom ldan 'das phyag na rdo rjes gsungs pa/ /sangs rgyas chos dang dge 'dun la/ /
skyabs su 'gro bar bsgrub par byos/ /kun mkhyen ye shes thob bya'i phyir/ /grogs po rnams kyis bsgrub par gyis/ de nas 'jig rten gyi khams 'di na 'jig rten gsum po mtha' dag gi bdag po lha chen po 'jig rten gsum po thams cad kyi bdag por gyur pa dregs te 
cher khros par ston cing 'di skad ces smras so/ /kye gnod sbyin nga ni 'jig rten gsum po mtha' dag gi gtso bo dbang phyug chen po byed pa po 'jig pa po 'byung po thams cad kyi dbang po lha'i yang lha chen po yin na/ gnod sbyin khyod kyi ngag nga ci phyir nyan/ de nas yang phyag na rdo rjes rdo rje 
gsor zhing bka' stsal pa/ kye sems can ma rungs pa dkyil 'khor du myur du zhugs la da'i dam tshig la yang dag par gnas par gyis shig /de nas lha'i yang lha chen pos bcom ldan 'das la 'di skad ces gsol to/ /bcom ldan 'das 'di lta bu'i sems can dbang phyug 
la 'di skad ces bka' stsal pa 'di su zhig /de nas bcom ldan 'das kyis dbang phyug chen po la sogs pa 'jig rten gsum gyi tshogs thams cad la bos nas 'di skad ces gsungs so/ /grogs po rnams dkon mchog gsum la skyabs su 'gro ba dang / dam tshig dang sdom 
pa la bsgrub par gyis shig /phyag na rdo rje 'di skad gnod sbyin khro bo ma rungs pa'i byang chub sems dpa' chen po ste/ rdo rje 'bar bas khams gsum po 'di dag thams cad brlag par byas ta re/ de nas dbang phyug chen po 'jig rten gsum po mtha' dag gi dbang por gyur pa dang / 
rang gi shes pa'i dbang gis 'khor mang po dang bcas pas/ bcom ldan 'das phyag na rdo rje 'jigs par bstan pa'i phyir/ khro bo gtum pa chen por rab tu 'jigs pa'i gzugs 'bar ba chen po gtong zhing / ma rungs pa chen pos rta skad du dgod pa rnams bstan nas 'di 
</page>

 <page>
<ph>101</ph><p>084-51a</p>
skad ces smras so/ /kye nga ni 'jig rten gsum po mtha' dag gi bdag po yin na/ khyod kyis nga la ci'i phyir bka' stsal pa/ de nas phyag na rdo rjes rdo rje de bsnyems pa dang bcas par rdo rje gsor zhing 'dzum ste 'di skad ces smras so/ /kye lus srul po'i 
mi'i sha za ba zas su ro bsregs pa'i thal ba za zhing kha zas dang mal dang / gos kyang de las byed pa nga'i bka' bzhin byos shig /de nas lha chen po dbang phyug chen pos 'jig rten gsum po mtha' dag dang nam mkha'i khams rnams khro ba khro ba chen pos non par byin gyis brlabs te 'di 
skad ces smras so/ /khyod kyang de'i bka' nyon la dam tshig kyang long shig /de nas phyag na rdo rje khro bo chen po'i rgyal pos bcom ldan 'das la 'di skad ces gsol to/ /bcom ldan 'das lha chen po zhes bgyi ba'i lha 'di ni/ rang gi 'tshal ba'i stobs kyis dregs pa dang 
dbang phyug chen po'i dbang gis/ de bzhin gshegs pa thams cad kyi bstan pa la 'dud du mi btub na 'di la ji ltar bgyi ba'i rigs/ de nas bcom ldan 'das kyis de bzhin gshegs pa thams cad kyi thugs ka nas byung ba'i rdo rje chen po'i dam tshig dran par byas so/ /oM ni 
sum+b+ha badzra hU~M phaT/ de nas byang chub sems dpa' chen po phyag na rdo rjes rdo rje'i snying po 'di brjod do/ /hU~M/ de nas de brjod ma thag tu khams gsum pa thams cad nas 'dus pa'i lha chen po la sogs pa 'jig rten gsum po'i dbang po thams cad kha bub tu 'gyel te/ nyam thag 
pa'i tshig 'byin cing / bcom ldan 'das phyag na rdo rje la skyabs su dong ngo / /lha chen po zhes bya ba'i lha de ni sa la 'gyel te dran pa med par gyur nas shi'o/ /de nas bcom ldan 'das kyis mkhyen bzhin du byang chub sems dpa' phyag na rdo rje la 'di skad ces bka' stsal to/ /
phyag na rdo rje 'jig rten gsum po'i 'khor lo 'di thams cad la skyabs sbyin pa byos te ma bsad cig /de nas phyag na rdo rje khro bo chen po'i rgyal pos bcom ldan 'das kyis bka' stsal pa thos nas/ lha thams cad bos nas 'di skad ces gsungs so/ /gal te khyod rang gi 
</page>

 <page>
<ph>102</ph><p>084-51b</p>
srog 'dod na/ sangs rgyas dang chos dang dge 'dun la skyabs su deng la nga'i bka' yang nyon cig /de nas de dag gis 'di skad ces gsol to/ /sangs rgyas dang chos dang dge 'dun phyag rgya'i tshogs dang bcas pa la skyabs su mchi'o/ /khyod kyis bstan pa'i bka' ni bdag 
cag gis ma 'tshal lo/ /de nas bcom ldan 'das rnam par snang mdzad de bzhin gshegs pas de dag la bos nas 'di skad bka' stsal to/ /kye lha rnams 'di ni nged dang de bzhin gshegs pa thams cad kyi bdag po'o/ /de bzhin gshegs pa thams cad kyi yab/ de bzhin gshegs 
pa thams cad kyi bka' bzhin byed pa/ de bzhin gshegs pa thams cad kyi sras kyi thu bo/ bcom ldan 'das byang chub sems dpa' sems dpa' chen po kun tu bzang po ste/ sems can thams cad gdul ba'i don byas pa'i phyir/ khro bo'i rgyal po chen por dbang bskur to/ /
de ci'i phyir zhe na/ khyed kyi nang na yang lha chen po la sogs pa ma rungs pa'i sems can yod de/ de rnams de bzhin gshegs pa thams cad kyis kyang zhi bar mdzad pas/ sdig pa las bzlog par mi spyod pa'i sdig pa'i sems can de dag rnams tshar gcad pa'i phyir byin gyis brlabs so/ /
de bas na khyed rnams 'di'i dam tshig la gnas par byos shig par bka' stsal to/ /de dag gis 'di skad ces gsol to/ /bcom ldan 'das bdag cag gi srog yal ba las bskyab tu gsol/ bdag cag kyang bka' stsal pa bgyid cing mchis/ bcom ldan 'das kyis bka' stsal pa/ 
kye grogs po rnams 'di nyid la skyabs su dong dang 'di nyid kyis kun du skyob ste gzhan gyis ni ma yin no/ /de nas khams gsum kun nas 'dus pa srid pa gsum gyi bdag po de rnams bcom ldan 'das rdo rje 'dzin pa ga la ba de logs su bltas nas/ nyam thag pa chen po'i sgra mgrin gcig 
tu phyung nas 'di skad ces gsol to/ /bcom ldan 'das 'chi ba'i sdug bsngal 'di las kun du bskyab par gsol/ bde bar gshegs pa kun du bskyab par gsol/ de nas byang chub sems dpa' chen po phyag na rdo rjes lha la sogs pa de rnams la bos te 'di skad ces bka' stsal to/ /
</page>

 <page>
<ph>103</ph><p>084-52a</p>
kye ma rungs pa rnams nga'i bstan pa la zhugs shig /rdo rje 'bar ba 'dis gcig tu 'bar bar byas nas thams cad kyang thal bar byas ta re/ 'di skad ces gsol to/ /khyod ni bcom ldan 'das kun du bzang po de bzhin gshegs pa thams cad kyi thugs bskyed pa 
zhi ba dul pa sems can thams cad la phan par bzhed pa/ sems can thams cad la mi 'jigs pa stsol ba lags na/ ci'i slad du bcom ldan 'das kyis bdag cag bsregs par 'gyur/ de nas phyag na rdo rje khro bo'i rgyal po chen pos de dag la 'di skad ces bka' stsal 
to/ /kye grogs po dag gang gis de bzhin gshegs pa thams cad kyi bka' bzhin byed pa de'i phyir nga ni kun du bzang po ste/ khyed lta bu'i sems can ma rungs pa'i ngang tshul can sdig pa'i sems rnam par sbyang ba'i phyir/ gal te nga'i dam tshig la mi gnas na chud gsan par bya'o/ 
gsol pa/ de bzhin du bgyi'o/ /de nas phyag na rdo rje khro bo'i rgyal po chen pos dbang phyug chen po ma gtogs pa'i lha de dag gzhan dbugs dbyung zhing bslang ba'i phyir/ de bzhin gshegs pa thams cad kyi snying po rdo rje'i bslang ba zhes bya ba 'di smras so/ /oM badzro t+ti Sh+Tha/ de nas de 
skad smras ma thag tu dbang phyug chen po ma gtogs par khams gsum pa 'dus pa srid pa gsum gyi bdag po 'khor dang bcas pa de dag thams cad kun brgyal ba las sems dbugs phyung ste/ lha'i bde ba myong zhing 'jigs shing bag tsha ba dang spu langs pa med par gyur nas bcom 
ldan 'das phyag na rdo rje la lta zhing langs so/ /de nas bcom ldan 'das kyis byang chub sems dpa' phyag na rdo rje la bka' stsal pa/ sems dpa' chen po lha'i bdag po lha chen po 'di ma bslang na 'di srog de chud gsan par byas te ci rung / gsos na 'di yang skyes bu dam par 'gyur 
ro/ /de nas phyag na rdo rjes de bzhin du bya'o snyam nas shi ba gso ba'i snying po 'di smras so/ /badzra A yuH/ de nas de smras ma thag tu lha chen po lha'i bdag po shi ba las gsos te ldang 'dod na yang ldang ma nus so/ /de nas bcom ldan 'das la 'di skad ces gsol to/ /bcom 
</page>

 <page>
<ph>104</ph><p>084-52b</p>
ldan 'das ci bdag cag 'di lta bus 'dul lam/ bcom ldan 'das kyis bka' stsal pa/ khyod skyes bu chen po 'di bka' nyan par mi 'jug na/ khyod la 'dul ba 'di nyid yin gyi ngam yin no/ /dbang phyug chen pos gsol pa/ ci bcom ldan 'das khyod kyis ma rungs 
pa'i sems can de las skyabs mdzad par mi spyod dam/ bcom ldan 'das kyis bka' stsal pa/ ngas 'di las skyabs mi nus so/ /gsol pa/ ci'i slad du/ bka' stsal pa/ de bzhin gshegs pa thams cad kyi bdag po yin pa'i phyir ro/ /gsol pa/ bcom ldan 'das 
kyis bka' stsal pa'i don bdag gis ma 'tshal to/ /ci'i slad du zhe na/ khams gsum gyi bdag po/ de bzhin gshegs pa rnams las gzhan pa'i bdag po mchis par ma 'tshal na/ 'di su lags/ de nas bcom ldan 'das byang chub sems dpa' chen po phyag na rdo rjes 
yang lha chen po la bos te 'di skad ces gsungs so/ /kye ma rungs pa'i sems can nga'i bka' mi nyan tam/ de nas lha chen pos rdo rje sems dpa'i tshig thos nas 'khrugs shing khros par gyur te/ de ltar bsgyel bzhin du yang 'jigs pa chen po'i gzugs bstan te/ 'di skad 
ces smras so/ /nga shi bar bzod kyi/ khyod kyi ngag nga mi nyan no/ /de nas byang chub sems dpa' phyag na rdo rje rab tu khros par ston cing rang gi rkang pa'i mthil nas rjes su spyod pa 'di byung ngo / /oM pa ta kari Sha Na badzra hU~M/ de nas bcom ldan 'das kyi zhabs mthil nas kun du 'bar ba'i rdo 
rje'i snying po khro gnyer byas nas/ mche ba lhag ger byung ba gdong chen po rdo rje'i rjes su spyod pa byung nas bcom ldan 'das phyag na rdo rje'i spyan snga na bka' nod cing 'dug par gyur to/ /de nas phyag na rdo rjes dbang phyug chen po sbyang ba'i phyir 'di skad ces gsungs so/ /oM pa ta ka ri Sha Na badzra hU~M/ 
oM pa ta ka ri sha/ sarba badzra d+har a nu tsa ra ka ta badzra hU~M dzaH/ de nas de skad smras pa dang / lha chen po dang lha mo u mar bcas te rkang ba gyen kar bstan nas gcer bur phyung ste skye bo thams cad kyis gad mos btab cing rkang pas 'gugs pa'i rjes su spyod pas de bkug ste/ bcom ldan 'das 
</page>

 <page>
<ph>105</ph><p>084-53a</p>
phyag na rdo rje'i spyan sngar zhabs kyi drung du bzhag go/ /de nas byang chub sems dpa' chen po phyag na rdo rjes bcom ldan 'das la 'di skad ces gsol to/ /bcom ldan 'das sems can ma rungs pa rjes 'brang dang bcas pa 'di ji ltar bgyi/ bcom ldan 'das 
kyis bka' stsal pa/ oM badzra kra ma ho/ de nas de skad ces bka' stsal pa dang / byang chub sems dpa' chen po phyag na rdo rjes lha chen po zhabs g.yon pas mnan zhabs g.yas pas lha mo u ma'i steng du mnan nas/ rang gi snying po 'di smras pa/ oM badzra A be sha ha na pa taM 
traT/ de nas de smras ma thag tu lha chen babs nas rang gi lag stong gis rang gi gdong stong la 'tshog go/ /de nas rdo rje'i nor bu rin po che'i rtse mo'i rdo rje dang / nor bu dang / rin po che las byas pa'i khang bu brtsegs pa'i phyi rol na srid pa gsum pa thams cad kyis nged kyi dbang po 'di bdag 
nyid chen po des btul lo zhes sgra chen po byung ngo / /de nas bcom ldan 'das kyis lha chen po la thugs rje chen po bskyed pa'i sangs rgyas thams cad kyi byams pa'i snying po 'di gsungs so/ /oM bud+d+ha mai tri badzra rak+Sha haM/ de nas de skad ces smras ma thag tu/ lha chen po la babs pa'i sdug 
bsngal de kun zhi bar gyur to/ /de nas yang phyag na rdo rje'i zhabs kyi mthil gyis reg pas/ bla na med pa'i grub pa'i dbang dang / ting nge 'dzin dang / rnam par thar pa dang / gzungs dang ye shes dang mngon par shes pa rnams thob pa nas/ de nas de bzhin gshegs pa nyid du 'grub pa'i bar 
du gyur to/ /de nas lha chen po bcom ldan 'das phyag na rdo rje'i zhabs mthil gyis reg pas de bzhin gshegs pa thams cad kyi ting nge 'dzin dang / gzungs dang rnam par thar pa'i bde ba myong ste lha chen po'i lus phyag na rdo rje'i zhabs la phul nas/ 'og gi 'jig rten gyi khams gang 
gA'i klung sum cu rtsa gnyis kyi bye ma snyed kyi 'jig rten khams kyi rdul phra rab snyed kyi 'jig rten gyi khams 'das pa na/ thal bas khebs pa zhes bya ba'i 'jig rten gyi khams der thal ba'i dbang po'i dbyangs zhes bya ba'i de bzhin gshegs par skyes so/ /de nas lha chen po'i lus de las 
</page>

 <page>
<ph>106</ph><p>084-53b</p>
ched du brjod pa 'di byung ngo / /e ma'o sangs rgyas thams cad kyi/ /sangs rgyas ye shes bla na med/ /yi ge'i tshogs kyis mnan nas su/ /mya ngan las ni 'das par gzhag /de nas byang chub sems dpa' chen po phyag na rdo rjes/ de las gzhan pa mthu bo che la sogs 
pa 'jig rten gsum gyi bdag po thams cad la 'di skad ces bka' stsal to/ /grogs po rnams de bzhin gshegs pa thams cad kyi rdo rje'i dam tshig gi dkyil 'khor chen po 'dir zhugs shig /zhugs nas kyang de bzhin gshegs pa thams cad kyi dam tshig srungs shig /de dag 
gis 'di skad ces gsol to/ /bka' ji skad stsal ba bzhin du bgyi'o/ /de nas byang chub sems dpa' chen po phyag na rdo rjes srid pa gsum 'dus pa de rnams bos te 'di skad ces gsungs so/ /grogs po rnams yang gsum la skyabs su 'gro ba dang bslab pa dang dam tshig dang 
sdom pa zung la nga'i dam tshig la yang gnas par gyis shig /de dag gis gsol pa/ de bzhin du 'tshal na bdag cag gis bcom ldan 'das kyi bka' dang dam tshig glo bar ma chud do/ /de nas phyag na rdo rjes rang gi dam tshig 'di byin no/ /byang chub sems ni rim bzhin du/ /bskyed 
nas de yi 'og tu ni/ /byang chub chen por ci nus par/ /shin tu mnyam bzhag 'bad par bya/ /de nas byang chub sems dpa' phyag na rdo rjes/ lha la sogs pa de rnams 'jug pa'i dam tshig chen po'i phyag rgya bcing ba la sogs pa byas nas/ dam tshig chen po'i phyag rgya snying po 'dis 
'ching du gzhug go/ /oM badzra sa ma ya gr-i h+Na s+t+waM ban+d+ha sam ya/ badzra sa twa sa ma ya/ ma nu sma ra/ sarba ta thA ga ta sa ma ya s+t+waM/ dr-i D+ho me b+ha ba/ s+thi ro me b+ha ba/ A hAr+yo me b+ha ba/ a pra ti hA r+yo me b+ha ba/ sarba karma su tsa me tsit+taM shre yaH/ ku ru hU~M ha ha ha ha hoH/ de nas de smras ma thag tu 
khams gsum gyi srid pa gsum gyi skye bo 'dus pa thams cad rdo rje khro bo ti rin+ti ri'i phyag rgya lag tu babs nas dam du bcings par gyur to/ /de nas phyag na rdo rjes tshul bzhin du btsud nas dkyil 'khor chen po thams cad go rims bzhin du bstan te rdo rje rin po che'i dbang bskur bas dbang 
</page>

 <page>
<ph>107</ph><p>084-54a</p>
bskur nas/ rdo rje'i mtshan ma'ang lag tu byin te/ rdo rje ming gis dbang bskur bas dbang bskur nas de nas de bzhin gshegs pa thams cad kyis sems can gyi don la bkod do/ /de nas 'jig rten gsum po'i bdag po rnams yin te/ 'di lta ste/ dbang phyug 
chen po ni khro bo'i rdo rje'o/ /mthu bo che ni sgyu ma'i rdo rje'o/ /kar+Ni ka sgra gzhon nu ni rdo rje dril bu'o/ /tshangs pa ni thub pa'i rdo rje'o/ /dbang po ni rdo rje'i mtshon cha ste/ de la sogs pa ni rig pa'i rgyal po rnams su zhes bya bar dbang bskur to/ /de nas bar snang la spyod pa'i lha'i dbang po 
thams cad la rjes su byin pa ni 'di lta ste/ nyi ma ni rdo rje 'khyil ba'o/ /zla ba ni rdo rje'i 'od do/ /dbyug pa chen po'i gtso bo ni rdo rje dbyig pa'o/ /ser smug ni rdo rje ser smug ste/ de la sogs pa ni rdo rje khro bo zhes bya bar dbang bskur to/ /de nas nam mkha' la spyod pa'i lha'i dbang po thams 
cad la byin pa 'di lta ste/ sbrang rtsis myos pa ni rdo rje'i glang po'i sna'o/ /sbrang rtsi byed pa ni rdo rje'i phreng ba'o/ /rgyal po ni rdo rje'i dbang ngo / /rgyal bar byed pa ni rnam par rgyal ba'i rdo rje ste/ de la sogs pa ni tshogs kyi gtso bo zhes bya bar dbang bskur to/ /de nas sa bla'i dbang po thams 
cad la byin pa 'di lta ste/ mdzod skyong ni rdo rje tho ba'o/ /me ni rdo rje'i me'o/ /rlung ni rdo rje'i rlung ngo / /ku ber ni rdo rje 'jigs pa'o/ /de la sogs pa ni rdo rje pho nya zhes bya bar dbang bskur to/ /de nas sa'i 'og gi dbang po lha thams cad la byin pa 'di lta ste/ phag ni rdo rje lcags kyu'o/ /gshin 
rje ni rdo rje dus so/ /gtsug phud sa ni rdo rje bgegs kyi gtso bo'o/ /ba ru Na ni klu rdo rje ste/ de dag la sogs pa ni rdo rje bran zhes bya bar dbang bskur to/ /de nas 'jig rten gsum gyi bdag po'i lha mo thams cad rdo rje rin po che'i dbang bskur bas dbang bskur te/ rang gi mtshan ma rdo rjer byin 
gyis brlabs nas/ rdo rje ming gi dbang bskur bas dbang bskur cing / de bzhin gshegs pa thams cad kyi sems can gyi don la rab tu bkod pa la 'di lta ste/ um ni khro bo rdo rje ma'o/ /gser ldan ma ni rdo rje gser ro/ /drug ldan ma ni rdo rje gzhon nu ma'o/ /tshangs ma ni rdo rje zhi ma'o/ /
</page>

 <page>
<ph>108</ph><p>084-54b</p>
dbang mo ni rdo rje khu tshur ma ste/ de la sogs pa ni rdo rje'i rgyal mor dbang bskur to/ /de nas nam mkha' la spyod pa'i bud med thams cad la byin pa ni 'di lta ste/ mi 'chi ba ni rdo rje mi 'chi ma'o/ /ro hi na ni rdo rje mdangs ma'o/ /dbyug 'dzin ma ni rdo rje dbyug mchog ma'o/ /skye ba 'phrog 
ma ni rdo rje'i rked chings ma ste/ de la sogs pa ni khro mo zhes bya bar dbang bskur to/ /de nas bar snang la spyod pa'i bud med thams cad la byin pa ni 'di lta ste/ gsod ma ni rdo rje 'ju ma'o/ /za ba ni rdo rje zab ma'o/ /bgo ba ni rdo rje bgo ba ma'o/ /dga' ba ni rdo rje dga' ba ma'o/ /de la 
sogs pa ni tshogs kyi gtso mor dbang bskur to/ /de nas sa la spyod pa'i bud med thams cad la byin pa ni 'di lta ste/ zhi ba ma ni rdo rje pho nya mo'o/ /rlung ni mgyogs ma rdo rje ma'o/ /me ni rdo rje 'bar ma'o/ /ku ber ma ni rdo rje'i 'khor ma ste/ de la sogs pa ni rdo rje'i pho nya mor dbang bskur 
to/ /de nas sa'i 'og na gnas pa'i bud med thams cad la byin pa ni 'di lta ste/ phag mo ni rdo rje kha'o/ /tsa muN+Di ni rdo rje dus ma'o/ /snang chen po ni rdo rje rul pa ma'o/ /ba ru Na ma ni rdo rje chu srin ma ste/ de la sogs pa ni rdo rje bran mor dbang bskur to/ /de nas byang chub sems dpa' chen 
po phyag na rdo rjes zhugs pa de dag thams cad sangs rgyas kyi ye shes rnams bskyed nas phyag rgya bcing ba thams cad bslabs te/ rdo rje'i dam tshig mna'i snying po 'di byin no/ /rdo rje 'di ni rdo rje che/ /sangs rgyas kun gyis byin gyis brlabs/ /dam tshig 'di las 'das na ni/ /rigs rnams 
myur du thal bar byed/ /oM ha na sa ma ya hU~M phaDa/ de nas snying po gzung bar bya ba'i phyag rgya 'di byin to/ /rdo rje phyag rgya gnyis bcings te/ /mdzub mo lcags kyur bcings nas ni/ /gcu zhing phyir yang gcu bar bya/ /dgos pa don sems gang yin pa/ /de yi mdun du khyed rnams ni/ /
dgos par grub phyir 'dug par byos/ /khyed kyi srog ni ma rungs par/ /dam tshig des ni gyur ta re/ /rdo rje bcing ba dam byas te/ /mdzub mo bkug nas rab tu mnan/ /mthe bong gnyi ga mtshams sbyar bas/ /gung mo gnyi ga rab tu mnan/ /rdo rje rig pa 'dzin pa yin/ /dam tshig phyag 
</page>

 <page>
<ph>109</ph><p>084-55a</p>
rgya bcings ba las/ /gal te 'ga' yis 'das gyur na/ /dam tshig 'dis ni khyed gsod do/ /rdo rje'i phyag rgya gnyi ga yi/ /mthe'u chung sor mo bcings nas ni/ /mdzub mo sor mo'i rgyab nas mdud/ /bzlog ste mgo bor gzhag par bya/ /bdag nyid che ba'i dam 
tshig ste/ /rdo rje rig 'dzin bcings nas ni/ /khros te gang la bltas na ni/ /de yi mdun du de bzhin 'dug /rdo rje bsdams pa'i rdo rje yis/ /bsrung ba dam bcings mnan pa ni/ /de ni srung ba'i dam tshig ste/ /sems can thams cad srung ba'o/ /gang zhig la la bskyab pa'i phyir/ /khro 
bor ldan pa bcings nas ni/ /sems can gang la bsrung ba yi/ /de yi rgyab tu 'dug par byas/ /rdo rje'i phyag rgya gnyis bcings te/ /g.yon pa'i rdo rje mdzub mo la/ /mthe'u chung gis ni bsdam byas te/ /gcu zhing slar gcu dra bkrol nas/ /khro bor mnyam gzhug yin pa yi/ /dam 
tshig de yang sbyar byas nas/ /khyed kyis de yi mdun du ni/ /dngos grub kun gyi mchog phyir 'khod/ /rdo rje bcing ba sbrel ba ni/ /mdzub mo gnyi ga dam por sbyar/ /mthe bong gung mo rtse mo gnyis/ /rdo rje phyag rgyar bcings nas kyang / /bzlog ste dpral bar gzhag par bya/ /gal te 
gson par 'dod na ni/ /'gugs par byed pa gang yin pa/ /de yi mdun du rtag par 'dug /de nas 'jig rten gsum po mtha' dag gi snying po 'dzin pa'i dam tshig gi phyag rgya'i dam tshig 'dzin pa'i snying po 'di yin no/ /oM ba li tod ba li ta badzra A kar Sha ya hU~M dza dza/ /rdo rje 
gcu ba'i phyag rgyas lha dgug pa'i snying po'o/ /oM badzra a gra d+hi pa ya sa ma ye hU~M/ bar snang la spyod pa rnams kyi'o/ /oM badzra mA la a gra baM/ phreng ba can rnams kyi'o/ /oM badzra ban+d+ha haM/ sa la spyod pa rnams kyi'o/ /oM badzra pA tA la b+ha ny+dza b+ha ny+dza hU~M phaT/ sa'i 'og na gnas pa 
rnams kyi'o/ /oM he ru ka badzra sa ma ya sarba duSh+Ta sa ma ya mu drA b+hany+ja ka hU~M phaDa/ bud med rnams kyi'o/ /de nas bcom ldan 'das phyag na rdo rjes bcom ldan 'das la 'di skad ces gsol to/ /bcom ldan 'das bdag ni de bzhin gshegs pa thams cad kyis ma rungs pa 'dul ba 
</page>

 <page>
<ph>110</ph><p>084-55b</p>
por dbang bskur na/ bcings pa'i dkyil 'khor ma rungs pa de dag thams cad ji ltar bsgrub par bgyi ba legs par bka' stsal par gsol/ de nas bcom ldan 'das kyis de skad gsan nas 'di skad bka' stsal to/ /oM badzra sum+b+ha ni sum+b+ha hU~M phaT/ de nas byang chub sems 
dpa' sems dpa' chen po phyag na rdo rjes sems can thams cad la bskyab pa'i phyir/ dkyil 'khor thams cad dgug pa'i snying po 'di gsungs so/ /oM badzra sam ya A kar+Sha ya sarba maN+Da la/ badzra d+hA ra sat+ya mA ti kra ma hU~M phaT/ rdo rje lcags kyus gnyis bcings te/ /snying 
gar yongs su bskor bar bya/ /mdzub gnyis lcags kyus phyi rol gyi/ /dkyil 'khor dgug pa'i mchog yin no/ /de nas de bshad ma thag tu dkyil 'khor thams cad ri rab ri'i rtse mo phyi rol kun du bskor te 'khod do/ /de nas bcom ldan 'das phyag na rdo rjes dkyil 'khor 'dus pa 
de dag thams cad la bos te 'di skad ces gsungs so/ /kye grogs po dag srog gcod pa spangs shing dam tshig gzung ba la bsgrub par gyis/ de nas phyi rol gyi dkyil 'khor gyi dam tshig gi sems can de dag rnams kyis bcom ldan 'das la 'di skad ces gsol to/ /bcom ldan 
'das bdag cag sha 'tshal ba ma rungs pa'i sems can lags pas mdangs 'phrog pa la srog ltos na/ bcom ldan 'das bdag cag ji ltar 'tsho bar bgyi ba de bka' stsol cig /de nas byang chub sems dpa' phyag na rdo rjes ma rungs pa'i rdo rje khro bo 'di gsungs so/ /oM duSh+Ta 
badzra kro d+ha ha na da ha pa tsa bi d+h+wa nas ya bi ka ri/ sarba duSh+Ta sa ma ya mu drA maN+Dal/ b+hany+dza b+hany+dza/ mar+d+ha mar+d+ha/ khA da khA da/ bar man+t+ra badzra sa ma ya hU~M phaT/ rdo rje khro mdzub legs par ni/ /sen mo sprad de dkris nas kyang / /rtse mo gnyis ni dam sbyar ba/ /phyag rgya de ni ma rungs 'joms/ /de nas 
de smras ma thag tu ma rungs pa'i dkyil 'khor thams cad gcig tu 'dus pa du mas gtse zhing dral ba dang / dam tshig gi phyag rgya bcings pa dral to/ /ma rungs pa'i dam tshig gi sems can de rnams yang sreg cing shin tu btsos pas 'o dod chen po 'bod cing phongs pa'i sgra byung ste/ 
</page>

 <page>
<ph>111</ph><p>084-56a</p>
bcom ldan 'das rdo rje 'dzin chen po ga la ba der thal mo sbyar te 'di skad gsol to/ /bcom ldan 'das bdag cag srog dang mi 'bral bar skyabs mdzad du gsol/ de nas phyag na rdo rjes yang bcom ldan 'das la 'di skad ces gsol to/ /bcom ldan 'das 
ma rungs pa'i dkyil 'khor de rnams ji ltar bgyi ba bdag la bka' stsal du gsol/ de nas bcom ldan 'das kyis bka' stsal pa/ oM ni sum+b+ha ha na da ha pa tsa gr-ih+Na ban+d+ha hU~M phaT/ de nas byang chub sems dpa' chen po phyag na rdo rjes rdo rje khro bo mi bzad pa 'di gsungs so/ /oM ma hA 
badzra khu ra kro d+ha ba ta ya/ sarba duSh+Ta maN+Da laM bi nA sha ya sarba duSh+Ta sam yaM b+hi ga ki ra bi d+h+wan sa ya s+pho Ta ya b+hany+dza ya sarba du Sh+Ta sa ma ya mu drA ban+d+ha gr-ih+Na ha na da ha pa tsa sarba duSh+Ta sa ma ya sa twaM badzra sa ma ya hU~M phaT/ de nas de smras ma thag tu ma rungs pa'i dam tshig dang phyag rgya dang dkyil 'khor thams cad yang 
gcig tu 'dus te rgya mtsho chen por dong ngo / /de nas byang chub sems dpa' chen po phyag na rdo rjes yang bcom ldan 'das la 'di skad ces gsol to/ /bcom ldan 'das kyis bdag la ma rungs pa thams cad thul cig ces bka' stsal na/ phra men ma dang gdon la sogs pa gdon de dag 
thams cad la bdag gis ji ltar bgyi/ de nas bcom ldan 'das kyis 'di skad ces bka' stsal to/ /oM ha na ha na badzra hU~M phaT/ de nas byang chub sems dpa' chen po phyag na rdo rjes yang phra men ma la sogs pa gdon ma rungs pa thams cad dgug pa'i snying po 'di gsungs so/ /oM badzra 
A kar+Sha ya shI g+h+raM sarba duSh+Ta gra haM badzra d+ha ra satwa na hU~M dza/ de nas de smras ma thag tu phra men ma la sogs pa gdon ma rungs pa thams cad ri rab kyi rtse mo'i phyi rol bskor te 'khod do/ /de nas byang chub sems dpa' chen po phyag na rdo rjes phra men ma la sogs pa gdon ma rungs pa thams cad la 
bos nas 'di skad ces gsungs so/ /kye bzod ldan rnams srog gcod pa spang ba'i bslab pa dang / dam tshig dang sdom pa gzung bar byos shig /rdo rje 'od 'phro ba gcig tu 'bar bar gyur bas khyed kyi rigs rnams ma lus shing bsregs ta re/ de nas phra men ma la sogs pa gdon ma rungs pa 
</page>

 <page>
<ph>112</ph><p>084-56b</p>
thams cad bcom ldan 'das ga la ba der thal mo sbyar nas/ bcom ldan 'das la 'di skad ces gsol to/ /bcom ldan 'das bdag cag sha 'tshal ba ni/ ji ltar bgyi bka' stsal du gsol/ de nas bcom ldan 'das kyis phyag na rdo rje la 'di skad ces bka' stsal to/ /
phyag na rdo rje sems can de rnams la snying rje chen po bskyed la/ thabs sbyin par byos shig /de nas phyag na rdo rje chen pos sems can thams cad 'chi ba'i mtshan ma shes pa'i phyag rgya dang snying po 'di gsungs so/ /oM badzra pra ti gr-ih+Na hr-i da ya mA kar+Sha ya yad+d+ya yaM ma to mA mad+dA ra d+hen mi ya te 
tad+ya s+ya hr-i da yaM ni skra mi tu sa ma ya hU~M dzaH/ de nas de'i phyag rgya bcing ba bshad do/ /snying gar rdo rje lag ngar gnyis/ /shin tu dam par bcings nas ni/ /rdo rje mdzub mo rtse mo yis/ /rang gi mchan khung brud par bya/ /khyod rnams kyis phyag rgya des sems can thams cad kyi snying rus 
la zo shig /de nas phra men ma la sogs pa ma rungs pa'i gdon thams cad dga' ba'i sgra thos nas mchongs rgal byas te/ rang gi gnas su dong ngo / /de nas bcom ldan 'das phyag na rdo rjes/ bcom ldan 'das la yang 'di skad ces gsol to/ /bcom ldan 'das de bzhin gshegs 
pa thams cad kyis ma rungs pa 'dul ba lags par bka' stsal na/ bcom ldan 'das rims la sogs pa nad de rnams la ci ltar bgyi bdag la bka' stsol cig /de nas bcom ldan 'das kyis bka' stsal pa/ oM hU~M phaT/ de nas byang chub sems dpa' chen po phyag na rdo 
rjes rims la sogs pa'i nad dgug pa'i snying po smras pa/ oM badzra sa ma ya A na ya sarba duSh+Ta dz+wa ra d+ha ni nA sha ya hU~M phaT/ de nas de smras ma thag tu rims la sogs pa'i nad rnams thams cad ri rab ri'i rtse mo'i phyi rol du bskor te 'khod do/ /de nas phyag na rdo rjes rims la sogs 
pa'i nad rnams la bos te 'di skad ces gsungs so/ /kye bzod ldan dag sems can gsod pa las ldog pa'i bslab pa gzung ba'i sdom pa long shig /de dag gis gsol ba/ bcom ldan 'das bdag cag ni sems can gyi mdangs 'phrog ste 'tsho bar bgyid nad bcom ldan 'das 
</page>

 <page>
<ph>113</ph><p>084-57a</p>
bdag cag ji ltar bgyi legs par bka' stsol cig /de nas byang chub sems dpa' chen po phyag na rdo rjes rang gi las rnams dag par 'gyur ba'i ye shes kyi phyag rgya'i snying po 'di gsungs so/ /oM badzra karma bi shod+ha ya sarba A par NA ni bud+d+ha sat+t+ye na sa ma ya hU~M/ de nas phyag 
rgya bcing ba bshad do/ /rdo rje thal mo dam bcas te/ /mdzub mo gnyis ka bkug nas kyang / /mthe bo mnyam ste sbyar nas ni/ /mnan pa de ni sdig 'phrog pa/ /phyag rgya de rims la sogs pa'i nad thams cad kyis gang la btab pa la las byas la bstan na/ de khyed rnams kyis 
thong shig /khyed cag srog dang bral la re/ de nas de rnams de bzhin du bgyi'o zhes gsol te slar dong ngo / /de nas byang chub sems dpa' chen po phyag na rdo rjes/ de bzhin gshegs pa thams cad la 'di skad ces gsol to/ /bcom ldan 'das rnams kyis bdag sgrib pa 
thams cad bsal ba dang las kyi sgrib pa thams cad rnam par sbyang ba'i slad du/ nyid kyi thugs ka nas byung na de nas bcom ldan 'das sems can dmyal ba la sogs pa ngan song de rnams thams cad ji ltar bgyi bdag la bka' stsal du gsol/ bcom ldan 'das kyis bka' 
stsal pa/ oM k+Sha pa ya badzra swA hA/ de nas byang chub sems dpa' sems dpa' chen po phyag na rdo rjes/ ngu 'bod la sogs pa ngan song gi 'gro ba'i 'khor lo thams cad dgug pa'i snying po 'di gsungs so/ /oM sarba a bA ya A kar+Sha Na bi shod+ha na badzra sam ya hU~M phaT/ de nas de smras 
ma thag tu ngu 'bod dang ngu 'bod chen po la sogs pa ngan song na gnas pa rnams ri rab ri'i rtse mo'i phyi rol du bskor te 'khod do/ /de nas byang chub sems dpa' phyag na rdo rjes ngan song gi sar ltung ba'i sems can thams cad la bos nas 'di skad gsungs so/ /kye bzod ldan rnams dkon 
mchog gsum la skyabs su 'gro ba dang / dam tshig dang sdom pa dang ngan song thams cad las thar ba'i phyag rgya dang snying po zung shig /de nas de dag gis mgrin gcig tu 'di skad gsol to/ /bcom ldan 'das bdag cag sdug bsngal gyis gzir ba 'di las bskyab par gsol/ 
</page>

 <page>
<ph>114</ph><p>084-57b</p>
bdag cag rnams sangs rgyas dang chos dang dge 'dun dang khyod la skyabs su mchi'o/ /de nas phyag na rdo rjes ngan song thams cad 'joms pa zhes bya ba'i snying po 'di gsungs so/ /oM badzra pA Ni bi s+pho Ta ya sarba a pA ya b+han+d+ha nA ni pra mok+Sha ya sa rbA pA ya ga te b+h+yaH/ sarba satwaM sarba 
ta thA ga ta badzra sa ma ya trAT/ de nas de'i phyag rgya bcing ba bshad do/ /rdo rje bcing ba dam byas te/ /gung mo gnyi ga sbyar nas su/ /tha ma bzhi ni rtse mor sbyar/ /sdig pa 'joms par grags pa yin/ /de nas ngan song gsum gyi 'khor lo na gnas pa'i sems can thams cad 
phyag na rdo rje'i phyag rgya de mthong nas ngan song thams cad las shi 'phos nas bcom ldan 'das rnam par snang mdzad kyi zhabs drung du skyes so/ /ngan song de rnams ni rgya mtsho chen por bor ro/ /de nas byang chub sems dpa' phyag na rdo rjes bcom ldan 'das la 'di skad ces gsol 
to/ /bcom ldan 'das sems can gyi khams ma lus shing lus pa med pa'i skyabs dang phan pa dang bde ba thams cad myong bar bgyi ba nas/ de bzhin gshegs pa thams cad kyi grub pa dam pa'i 'bras bu thob par bgyi ba'i bar du tshol cig par bdag la bcom ldan 'das de bzhin 
gshegs pa thams cad kyi grub pa'i rdo rje stsal te/ de bzhin gshegs pa thams cad kyis bka' stsal na/ mi de rnams ji ltar bgyi ba de bzhin gshegs pa thams cad kyis bka' stsol cig /de bzhin gshegs pa thams cad yang gcig tu 'dus nas 'di skad ces bka' stsal to/ /
oM badzra pA Ni ma hA man+Da laM pra be sha ya sarba duSh+Ta ro dran+ni bar ya pra be bya pra ma sha ya tru ra dr-iSh+Ta par+y+wa paM maM bi sho d+ha ya nA sha ya bi nA sha ya ha ha ha ha hU~M/ de nas de bzhin gshegs pa thams cad kyis bka' stsal pa'i tshig de thos nas sems can gyi khams ma lus shing lus pa med pa bskyab pa dang phan 
pa dang bde ba thams cad dang dngos grub dam pa nas de bzhin gshegs pa thams cad kyi ye shes dang mngon par shes pa'i 'bras bu thob par bgyi ba'i bar du de bzhin gshegs pa thams cad kyi rdo rje chen po'i dam tshig las byung ba 'jig rten gsum las rnam par rgyal ba zhes bya ba'i dkyil 'khor 
</page>

 <page>
<ph>115</ph><p>084-58a</p>
chen po 'di bshad do/ /de nas rab tu bshad bya ba/ /dkyil 'khor chen po dam pa ste/ /rdo rje dbyings dang 'dra ba yi/ /dngos grub thams cad byed pa'i mchog /'jig rten gsum las rgyal zhes bya/ /rdo rje dam tshig las byung ba/ /sangs rgyas byang chub 'byin 
byed pa/ /ma rungs thams cad rnam par 'jig /de la sngags 'dis srad bu bri bar bya'o/ /oM badzra sa ma ya sU traM mA ti kra ma ho/ /gru bzhir bya zhing sgo bzhi pa/ /rta babs bzhes kyang rab tu brgyan/ /srad bu bzhi dang ldan pa ste/ /dar dang phreng bas shin tu brgyan/ /dkyil 'khor 
kun gyi grwa rnams dang / /sgo yi mu khyud nang rnams su/ /rdo rje rin chen brgyan bya ba/ /dkyil 'khor phyi rim srad bu bre/ /shes rab can gyis de nang du/ /gru bzhi la ni sgo bzhi pa/ /ka ba brgyad dang rta babs bcas/ /rdo rje ka ba'i gnas mchog tu/ /dkyil 'khor lnga yis brgyan pa 
ste/ /de ltar dkyil 'khor srad bu bre/ /srad bu bres par tshon gyis dgang / /de la tshon la bzlas pa ni 'di'o/ /oM badzra tsi tra sa ma ya hU~M/ de nas dbus su 'dug nas ni/ /rdo rje slob dpon mnyam bzhag pas/ /rdo rje sgo ni rnam bzhi po/ /yid kyis su ni dbye bar bya/ /de 
la sgo rnams dbye ba'i sngags ni 'di'o/ /oM badzro d+g+haT ya sa ma ya pra be sha ya hU~M/ gser ram dngul las byas pa'am/ /sa yang rung ste legs bris pa'i/ /pha gu gru bzhir byas pa'i steng / /sangs rgyas gzugs ni gzhag par bya/ /de la de bzhin gshegs pa thams cad spyan drang 
ba'i snying po ni 'di yin no/ /oM badzra dz+wA la ag+ni pradrI p+ta Akar+Sha ya sarba ta thA ga tA nA ma hA badzra sa ma ye hU~M dzaH/ /sangs rgyas spyan sngar rdo rje ni/ /'bar bar bskor bas gzhag par bya/ /de bzhin rin chen 'od skor ba/ /pad+ma rdo rje kun de bzhin/ /de nas rdo rje dam tshig phyag rgya rnams dgod 
pa'i snying po 'di yin no/ /oM satwa badzrA dz+wA la mA la hU~M phaDa/ oM rat+na badzrI dz+wA la mA la hu~M trAM/ oM d+harma badzrI dz+wA la mA la hU~M hrIH/ oM karma badzrA dz+wA la mA la hU~M aH/ rdo rje shugs kyis brgal nas ni/ /sangs rgyas spyan sngar de bzhin du/ /shes pas cho ga bzhin bri ba/ /rdo rje hU~M zhes dkyil 
</page>

 <page>
<ph>116</ph><p>084-58b</p>
'khor ro/ /de la rdo rje shugs kyi snying po ni 'di yin no/ /oM badzra be gA kra ma hU~M/ de bzhin du rdo rje dbyings kyi dkyil 'khor la sogs pa'i dkyil 'khor thams cad la yang srad bu la brgal te thams cad du 'gro bar bya'o/ /de nas 'di'i snying po bshad do/ /yid kyis ri mo bteg 
nas ni/ /rdo rje srad bu'am gzhan yang rung / /phyir byung nang du zhugs kyang ni/ /dam tshig 'gal bar de mi 'gyur/ /de yi dbus su sems dpa' che/ /phyag na rdo rje bri ba ni/ /ut+pal che sngo 'tsher ba'i mdog /rdo rje hU~M zhes bya bar 'dus/ /mche ba cung zad phyung ba'i zhal/ /khro dang 
bcas par 'dzum pa'i zhal/ /brkyang bskum tshul du bzhugs pa ste/ /'bar ba'i phreng bas dkrigs pa'i 'od/ /zhabs g.yon pa yi mthil gyis ni/ /dbang phyug chen po mnan par bya/ /zhabs g.yas pa yis u ma yi/ /nu ma'i steng du mnan par bri/ /de'i snying po ni 'di yin 
no/ /hU~M/ de yi phyogs ni thams cad du/ /rdo rje khro bo bzhag pa ni/ /khros pas mche ba phyung ba ni/ /'bar ba'i phreng bas dkrigs pa'i 'od/ /de nas de dag gi snying po rnams ni 'di yin no/ /oM badzra satwa krod+ha hU~M phaDa/ oM badzra kro d+ha A be sha ya hU~M phaT/ oM badzra karma kro d+ha rA ga ya hU~M 
phaT/ oM badzra duSh+Ti kro d+ha sA d+hu sA d+hu hU~M phaT/ dkyil 'khor dam pa gnyis par ni/ /rdo rje shugs kyis brgal nas kyang / /der ni rdo rje dbang bskur ba/ /rdo rje khro bos bskor bar bri/ /de nas de rnams kyi snying po 'di bshad do/ /traM oM badzra b+h+r-i ku DI kro d+ha ha ra ha ra hu~M phaT/ oM badzra sUr+ya ma hA dz+wa 
la mA la kro d+ha dz+wa la ya sarbaM hU~M phaT/ oM badzra kro d+ha ke tu de hi hU~M phaT/ oM badzra hA sa kro d+ha ha ha ha ha hU~M phaT/ dkyil 'khor dam pa gsum par ni/ /rdo rje shugs kyis brgal nas kyang / /rdo rje sde ni bri bar bya/ /khro bo bdag nyid chen por bskor/ de nas de rnams kyi snying po bshad do/ /hrIH
oM badzra d+harma krod+ha bi nA sha ya bI sho d+ha ya hU~M phaT/ oM badzra tI k+Sh+Na kro d+ha ts+tshin+da ts+tshin+da hU~M phaT/ oM badzra he tu kro d+ha pra be sha ya maN+Da le sarbaM hU~M phaT/ oM badzra krod+ha b+hA Sha ba ta ba ta hU~M phaT/ dkyil 'khor dam pa bzhi par ni/ /rdo rje shugs kyis brgal nas kyang / /rdo rje dbab pa bri bya ba/ /rdo rje 
</page>

 <page>
<ph>117</ph><p>084-59a</p>
khro bo'i tshogs kyis bskor/ /de la de rnams kyi snying po 'di bshad do/ /aHhU~M badzra karma hU~M phaT/ oM badzra ka ba tsa kro d+ha rak+Sha hU~M phaT/ oM badzra yak+Sha kro d+ha khA dA kha da hU~M phaT/ oM badzra kro d+ha muSh+Ti sA d+ha ya sa ma ya hU~M phaT/ dkyil 'khor gyi ni grwa rnams su/ /rdo rje dbyings 
kyi tshul bzhin du/ /ji ltar go rims bzhin du ni/ /gsang ba'i mchod pa kun bri'o/ /de nas de dag gi snying po'i phyag rgya 'di yin no/ /oM badzra rA s+ye rA ga ya hU~M phaT/ oM badzra mA le a b+hi Shiny+tsa hU~M phaT/ oM badzra gI te ga da ga da hU~M phaT/ oM badzri nr-i d+ye ba shi ku ru hU~M phaT/ dkyil 'khor 
dam pa'i phyi rol du/ /rdo rje shugs kyis brgal nas kyang / /de yi grwa rnams nyid du ni/ /mchod pa'i lha mo bzhi rnams bzhag /de nas de rnams kyi snying po ni 'di rnams so/ /oM badzra d+hu pe pU dzA s+pha ra Na sa ma ye hUM phaT/ oM badzra buSh+pa pU dzA s+pha ra Na sa ma ye hU~M phaT/ oM badzra A lo ke 
pU dzA s+pha ra Na sa ma ye hU~M phaT/ oM badzra gan+d+he pU dzA s+pha ra Na sa ma ye hU~M phaT/ sgo rnams bzhi yi dbus su ni/ /lcags kyu la sogs gzhag par bya/ /dkyil 'khor phyi rol gnas rnams su/ /phyi yi rdo rje'i rigs rnams so/ /de nas de dag gi snying po rnams bshad do/ /oM badzra 
aM ku sha ma hA kro d+ha A kar+Sha ya sarba sa ma yaM hU~M dzaH/ oM badzra pA sha ma hA kro d+ha pra pe sha ya sarba sa ma ya hU~M hU~M/ oM badzra s+pho Ta ma hA krod+ha ban+d+ha ban+d+ha sarba sa ma ya hU~M baM/ oM badzra A be sha ma hA kro d+ha A be sha ya sarba sa ma ye hU~M aH/ de nas 'dir 'jig rten gsum las rnam par rgyal ba'i dkyil 
'khor chen po'i cho ga rgyas par bshad do/ /de la dang po nyid du rdo rje slob dpon bdag nyid rdo rje khro bo ti rin+ti ri'i phyag rgya bcings te zhugs shig /zhugs nas de bzhin gshegs pa thams cad la gsol ba btab ste/ bcom ldan 'das bdag ni de bzhin gshegs pa thams cad kyi khro 
bo'i dbang du mchis te/ tshar gcad pa'i+i rigs pa rnams ni tshar gcad do/ /bsdu ba'i rigs pa rnams ni bsdu ba ni ji ltar bgyi ba bcom ldan 'das rnams kyis bdag la bka' stsal du gsol zhes byas nas/ rdo rje khro bo ti rin+ti ri'i phyag rgya rang gi snying gar ji lta ba bzhin du bzhag ste/ rdo rje 
</page>

 <page>
<ph>118</ph><p>084-59b</p>
lcags kyu la sogs pas las byas nas yang dam tshig thams cad kyi phyag rgya bcings shig dang des na thams cad byon par 'gyur ro/ /de nas yang gsang ba'i mchod pa bzhi byas nas bdug pa la sogs pa yang de bzhin no/ /de nas cho ga 'dis rdo rje slob ma chug cig /rdo rje slob dpon 
rang gis rdo rje khro bo ti rin+ti ri'i phyag rgya bcings te/ slob ma yang snying po 'di dag 'ching du chug cig /oM gr-ih+Na badzra sa ma ya hU~M baM/ de nas gos sngon po bgos la mgo la gtsug tor sngon pos bcings te/ dar sngon pos gdong dkris la sngags 'dis chug cig /oM badzra sam yaM pra be shA me/ de nas 
bcug ste rdo rje dbab pa'i dam tshig gi phyag rgya dang snying po 'dis de la dbab par gyis shig /oM badzra A be sha AH/ de nas babs nas de ltar babs pa'i phyir de bzhin gshegs pa thams cad kyis byin gyis brlabs so/ /'das pa dang ma 'ongs pa dang da ltar thams cad kyang skad cig gis shes 
so/ /gnod pa yang med par gyur to/ /de thams cad kyis mi tshugs par gyur to/ /hU~M zhes bya bas kyang sems can thams cad tshar gcad pa dang phan gdags par byed nus par gyur to/ /phyag na rdo rje yang rtag tu de'i dgos pa thams cad sgrub bo/ /de nas mna'i snying po byin cig /de nas 
gdong g.yogs pa bkrol te/ dkyil 'khor chen po ji lta ba bzhin du ston cig /dkyil 'khor chen po mthong ba tsam gyis sdig pa thams cad las grol bar gyur to/ /'jig rten gsum po mtha' dag las rnam par rgyal bar nus par gyur to/ /hU~M zhes bya bas lha chen po la sogs pa 
lha thams cad dgug pa dang gzhug pa dang bcing ba dang dbang du bya ba dang mnan pa nus par gyur to/ /de bzhin gshegs pa thams cad kyi byin gyis brlabs kyis kyang / bcom ldan 'das byang chub sems dpa' phyag na rdo rje rtag tu 'brang zhing rang gi dngos grub sbyin par mdzad/ de nas de 
la rdo rje'i dbang bskur bas dbang bskur te/ rang gi mtshan ma rdo rje rnon po ji lta ba bzhin du sngags 'dis lag pa gnyis su sbyin no/ /oM badzra pA Ni badzra karma ka rod b+ha ba/ de nas sngags 'dis rdo rje ming gi dbang bskur to/ /badzra kro d+ha twaM a b+hi Shiny+tsA mi/ badzra nA ma a b+hi She ka ta he badzra nA ma/ de nas 
</page>

 <page>
<ph>119</ph><p>084-60a</p>
gang la ming gang btags pa de la kye zhes bya ba'i sgra dang sbyar bar bya'o/ /de nas ye shes rnams bskyed de/ /rdo rje khro bor mnyam bzhag nas/ /'bar ba mang po'i 'od can gyi/ /rdo rje'i dbyibs ni sting gar bsam/ /skye bo kun la 'bebs par byed/ /rdo rje khro bor mnyam 
bzhag nas/ /dpral b.rardo rje rin chen yang / /de bzhin du ni bsam byas nas/ /sems can thams cad dbang du byed/ /rdo rje khro bor mnyam bzhag nas/ /'bar ba'i phreng ba mang po'i 'od/ /rdo rje pad+ma mgul du bsam/ /sems can thams cad rlag par byed/ /rdo rje khro bor mnyam 
bzhag nas/ /'bar ba'i phreng ba mang po'i 'od/ /rdo rje thams cad spyi bor bzhag /skye bo de dag thams cad srung / /de nas ye shes kyi phyag rgya de rnams kyi snying po ni 'di dag yin no/ /hu~M sarba badzra kro d+ha A be sha aH/ ho rat+na badzra kro d+ha b+hA Sha mA na ya t+RaM hU~M/ badzra d+harma kro d+ha nA sha ya phaT/ hU~M 
karma badzra krod+ha rak+Sha/ de nas lha rnams dgug pa'i ye shes kyi phyag rgya bslab po/ /hU~M zhes bya ba bcings nas ni/ /lag pa rdo rje lcags kyur bsam/ /khros nas mdzub mo bskul ba ni/ /lha rnams dgug pa'i mchog tu 'gyur/ /rang gi rkang mthil dbus su ni/ /rdo rje lcags kyu 
bris nas su/ /de nyid kyis ni rtag mnan na/ /lha rnams nges pa nyid du dgug/ /rdo rje lcags kyu nyid phyag rgya/ /legs par phye ste bzhag nas su/ /bskul nas u ma la sogs pa/ /bud med thams cad 'gugs par byed/ /rdo rje lcags kyu bzhag pa ni/ /mdzub mo nyid du de bzhin de/ /
des mnan lha yi gang yin pa/ /de ni 'gugs pa'i dam pa'o/ /de dag gi snying po ni 'di yin no/ /oM badzra kro d+ha A kar+Sha ya hU~M phaT/ oM badzra karma aM ku sha krod+ha A kar+Sha yaM hu~M phaT/ o badzra krod+ha daN+Da A gra A kaR+Sha ya hUM phaT/ oM badzra kro d+ha si gats+tsha A kar+Sha ya mi te badzra sa ma ya ma nu sma ra hU~M 
phaT/ de nas phyag rgya rnam bzhi'i ye shes bslab bo/ /brkyang zhing bskum par gnas pa ni/ /rdo rje dbab pa'i tshul gyis ni/ /hU~M tsam gyis kyang skad cig gis/ /skye bo thams cad 'bebs par byed/ /rdo rje dag ni legs par smras/ /hU~M zhes bya ba bzhi ldan pas/ /sangs rgyas kun gyi snying po yis/ /
</page>

 <page>
<ph>120</ph><p>084-60b</p>
thams cad kyang ni nges par 'gugs/ /rdo rje khro bor mnyam bzhag nas/ /rdo rje khro bo'i lha mchog gis/ /skye bo thams cad gsod byed cing / /rdo rje hU~M gi rnal 'byor to/ /yid kyi+i+is lus la go bgo ba/ /bdag gam pha rol rnams la ste/ /go cha chen po'i sbyor bas ni/ /skye bo de dag thams 
cad bsrung / /de nas de dag gi snying po ni 'di dag yin no/ /oM badzra kro d+ha kA ya A be sha ya hU~M phaT/ oM badzra bi d+yot+ta ma ma hA kro d+ha A na ya ho b+ha ga bAn badzra hU~M phaT/ oM badzra kro d+ha tiSh+Tha ha na da ha pa tsa bi nA sha ya hU~M ka re Na pA ta ya badzra sa ma ya hU~M phaT/ oM ma no dr-i D+ha badzra ka ba tsa kro d+ha rak+Sha hU~M phaDa/ 
de nas sems can thams cad rgyas btab pa'i phyag rgya'i ye shes dang / rdo rje khro bor mnyam bzhag nas/ /badzra hU~M zhes bzlas pa yis/ /gang dang gang la kun zhugs pa/ /phyag rgyas btab par de gyur to/ /sgra chen du ni brjod par bya/ Dak+ki hU~M phaDa/ khros nas lan cig gang la smras/ /
rdo rje 'bar bas de mngon bkug /rdo rje khro bo'i ting 'dzin cing / /rdo rje'i lta bas bltas pa yis/ /sems can gang dang gang yin pa/ /de dang de ni 'chi bar 'gyur/ /gsod snyom yid la bsams nas su/ /snying gar rdo rje sgom par byed/ /hU~M zhes bya ba yid kyis su/ /rang gi rgyas ni 
'debs par dgongs/ /sems can gang la gang gis su/ /yid kyi rgyas ni 'debs pa 'di/ /phyag rgya 'dis ni shin tu yang / /las rnams thams cad bsgrub par bya/ /de nas de dag gi snying po ni 'di dag go/ /Tak+kia/ Tak+ki dza/ Tak+ki hU~M/ Dak+ki ha~M/ phyag rgya re res kyang las bzhi rnams la phyag 
rgya'i snying po bzhis sbyar ro/ /de nas gsang ba khro bo'i phyag rgya'i ye shes bslab bo/ /yan lag kun gyis 'khyud nas ni/ /hU~M zhes yul la sbyar bya ba/ /dbang po gnyis ni sprad byas nas/ /de yi srog ni ma rung 'gyur/ /hU~M zhes bya bar ldan pa yis/ /mchu sprad sos ni mchu bzung nas/ /
dbang po gnyis ni rab sprad pa/ /gang yin de ni mngon sum 'gyur/ /hU~M zhes sbyor ba gang yin pa/ /de ni bde ba myong bar 'gyur/ /dbang po gnyis ni sprad gyur na/ /gang yin de ni sdug bsngal 'thob/ /hU~M zhes bya ba rab sbyor zhing / /dbang po gnyis ni sprad nas kyang / /yan lag kun gyis 
</page>

 <page>
<ph>121</ph><p>084-61a</p>
btsir gyur na/ /de yi lus ni bsrungs par 'gyur/ /de nas de dag gi snying po ni 'di dag go/ /hU~M a/ hU~M dza/ hU~M ho/ hU~M haM/ hU~M he/ de nas 'jig rten gsum las rgyal ba'i dkyil 'khor chen po'i dam tshig de nyid kyi phyag rgya'i ye shes bslab bo/ /gang gis sems can phan 
pa'i phyir/ /rdo rje dbyings kyi tshul gyis ni/ /sangs rgyas rjes su dran byas na/ /de ni sangs rgyas 'thob par 'gyur/ /dbang phyug dang ni u ma yang / /sa la bris te de ltar gnan/ /ji ltar bris pa'i go rims bzhin/ /sems dpa'i phyag rgya bcing bar bya/ /de ni bcings pa tsam gyis 
kyang / /de ni 'jig rten gsum rgyal ba/ /rdo rje hU~M dang 'dra ba yi/ /dngos grub rdzu 'phrul myur du 'grub/ /ji ltar ri mor bris pa bzhin/ /'bar bas bskor ba'i dbus bzhugs pa/ /sku gsung thugs ni rdo rje yis/ /sems dpa'i phyag rgya bcing bar bya/ /de nas de rnams las bshad 
de/ /rdo rje las ni bla na med/ /sangs rgyas rjes su dran grub pas/ /myur du sangs rgyas nyid 'thob bo/ /'jig rten gsum las rgyal bcings na/ /'jig rten gsum las rnam rgyal 'gyur/ /rdo rje che dang kun du 'gro/ /rdo rje hU~M zhes bya ba 'dra/ /rdo rje dbang gis rgyal por 'gyur/ /
chos bzang ldan pas 'jig rten dbang / /las kyi rdo rje khro bo che/ /rdo rje las ni byed par 'gyur/ /sems dpa' khro bor rab tu brtan/ /khro bo'i lcags kyus yang dag 'gugs/ /khro bo chags pas chags par byed/ /khro bo legs pas dga' ba ster/ /khro gnyer gyis kun ma rungs 
byed/ /khro bo nyi mas gzi brjid mchog /dpal gyi khro bo don rnams sdud/ /ha ha dgod pas bdud byed do/ /chos kyi khro bos chos rnams bdud/ /rdo rje ral gris gcod pa ste/ /rgyu yi khro bo sdug bsngal 'phrog /khro bo smra bas tshig 'phrog go /las kyi khro bo las rab ste/ /srung ba yis 
ni srung bar byed/ /khro bo gnod sbyin dgra yang za/ /khro bo'i khu tshur dngos grub ster/ /de nas rdo rje dam tshig gi phyag rgya bcing ba bshad do/ /rdo rje gnyis su gyur ba ste/ /dam tshig mchog tu grags pa yin/ /de dag bcing ba bshad par bya/ /khro bo'i bcing ba bla na med/ /lag ngar rdo rjer byas nas 
</page>

 <page>
<ph>122</ph><p>084-61b</p>
ni/ /mthe'u chung lcags kyur bcing bar bya/ /mdzub mo gnyis kyis bsdigs pa ni/ /'jig rten gsum las rgyal zhes bya/ /de bzhin mdzub mo ngos sbyar te/ /nor bu 'dra bar rab tu dgug /gung mo mnyam bsgreng pad+mar bya/ /gung mo mdzub mo gnyis kas bsdigs/ /mdzub mo gnyis 
ka rdo rjer bya/ /g.yas pa lcags kyur dgug par bya/ /de nyid hU~M zhes bya bar mdud/ /legs pa sbyin par de bzhin te/ /mdzub gnyis dpral ba'i gnyer mar bzhag /snying gar mdzub mos nyi mar bskor/ /lag pa brkyang ste spyi bor bzhag /mdzub mo kha nas dgod ltar bya/ /mdzub 
mo'i sen mo sbyar ba ste/ /g.yas pas ral gri bcings pa'o/ /gung mdzub mnyam bsgreng 'khor lo yi/ /kha yi nang nas dbyung ba dang / /mdzub mo gung mo rdo rjer bya/ /mdzub mo gnyis ni mche ba che/ /mdzub mo bkug pa rdo rjer bcings/ /rdo rje lA s+ye la sogs pa/ /sems ma'i 
phyag rgyas de nyid hU~M/ /zhes dbye chos kyi phyag rgya de/ /hU~M zhes bya bar lhan cig go/ /de nas rdo rje'i dam tshig gi chos kyi phyag rgya rnams bshad do/ /hU~M ni sangs rgyas rdo rje yi/ /tAM ni rdo rje snying po yi/ /hrI ni rdo rje sde yi'o/ /a ni rdo rje thams cad kyi/ /hU~M he/ traM/ ta~M/ hi hi de ha/ b+hika 
d+hi hU~M/ grA/ kripaM/ dr-i a/ rdo rje khro bo mang po yi/ /chos kyi phyag rgya rab 'grub pa'o/ /de nas rdo rje dam tshig gi las kyi phyag rgya rnams bshad do/ /rdo rje'i rigs ni chen po yi/ /las kyi phyag rgya mdor bsdus na/ /rdo rje 'gying la sogs tshul gyis/ /khro bo'i khu tshur gnyis su bshad/ /gang 
dang gang gi phyag rgya rnams/ /las kyi phyogs ni gang du bya/ /de dang der ni bsgyur nas kyang / /phyag rgya de ni sbyar bar bya/ /phyag rgya thams cad kyi cho ga'o/ /de nas 'dir 'jig rten gsum las rnam par rgyal ba'i dkyil 'khor chen po'i spyi'i phyag rgya bcing ba bshad do/ /'jig rten 
gsum rgyal phyag rgya ni/ /rdo rje mdzub mo dam tshig gi/ /rdo rje hU~M zhes sngags kyi ste/ /dngos grub thams cad yud kyis 'thob/ /mthe'u chung gnyi ga lcags kyur bcing / /rdo rje gnyi ga'i bla 'og tu/ /dam tshig lcags kyu'i phyag rgya de/ /skad cig gis ni thams cad 'gugs/
</page>

 <page>
<ph>123</ph><p>084-62a</p>
rig pa dam pa thams cad kyi/ /'jig rten gsum las rgyal zhes bshad/ /thams cad kyang ni gnod pa ste/ /de bzhin las rnams thams cad byed/ /rdo rje mdzub sor gnyis legs par/ /rab mnyam bzhag pas mnyam nas ni/ /shi ba thams cad slong ba 
ste/ /rdo rje slong ba zhes bya'o/ /rdo rje gnyis ka legs par ni/ /rdo rje bcing bas bcings nas su/ /bzlog ste gtsug tu bzhag pa ni/ /tshe dang nad med 'phel ba'o/ /rdo rje bcing ba dam byas te/ /mthe bo bsnyams nas nang du gzhug /mdzub mo dam por bkug nas su/ /bcug 
pa rkang par 'gugs pa'o/ /'jig rten gsum rgyal bcings nas su/ /gang gi gzugs la rkang g.yon pas/ /legs par mnan pa'i sems can de/ /zla ba phyed kyis grub par 'gyur/ /rdo rje phyag rgya gnyis bcings te/ /gcig la gcig ni brdabs na ni/ /sems can 
gang gi lus la ni/ /babs na de yang rdob par byed/ /rdo rje phyag rgya gnyis bcings te/ /bdag gam pha rol go char bya/ /mdzub mo gnyis kyis bcings byas na/ /nges pa nyid du srung bar 'gyur/ /rdo rje mthil du bcings nas kyang / /yid kyis khros nas dgab bya ba/ /mthe bo rdo 
rje dam po ste/ /rdo rje rigs chen grub par 'gyur/ /sems dpa' rdo rje srar bya ste/ /mthe bo gnyis kas gung mo mnan/ /mthe'u chung rdo rje rtse mo ni/ /rnon por dam tshig 'dzin pa'o/ /rdo rje phyag rgya gnyis bcings te/ /mdzub mo gnyis bkug bcings nas su/ /gcu zhing phyir gcu 
byas pa ni/ /lha dgug pa yi dam pa yin/ /rdo rje bcing ba dam byas te/ /mdzub mo gnyis bkug rab tu mnan/ /mthe bo gnyis ka sbyar ba yis/ /dbus su bcing ba bar snang gi'o/ /rdo rje phyag rgya gnyi ga las/ /mthe'u chung gnyi ga bcings nas su/ /rgyab sbyor mdzub mo gnyis sbrel te/ /
bsgyur ba mkha' la spyod pa'i'o/ /rdo rje bcings pa bsdams nas su/ /rdo rje srung bas bcing bar bya/ /de ni sa pa'i dam tshig ste/ /thams cad byed pas 'da' bar dka'/ /rdo rje phyag rgya gnyis bcings te/ /g.yon pa'i rdo rje mdzub mo la/ /mthe'u chung 'khyud cing rtag tu gtogs/ /
</page>

 <page>
<ph>124</ph><p>084-62b</p>
de ni sa 'og 'gugs pa'o/ /rdo rje bcings pas sbrel ba ni/ /mdzub mo gnyis ka dam po ste'o/ /gung mo mthe bo rdo rjer ni/ /gdug pa'i phyag rgya 'joms pa'o/ /rdo rje phyag rgya gnyis bcings te/ /mnyam bzhag ste ni snying gar bzhag /khro bo khu tshur gyis btsir ba/ /
phyi rol dkyil 'khor 'jig pa'o/ /g.yon pa'i rdo rje mdzub mo la/ /g.yas pa'i mdzub mo bkug pas bzung / /rab tu khros nas drag gtogs na/ /ri rab kyang ni lhung bar byed/ /g.yon pa'i rdo rje mdzub mo la/ /g.yas pa'i mdzub mo lcags kyus bzung / /rab 
tu khros shing bkug pa yis/ /gdon rnams kun la dbang du byed/ /rdo rje bcing ba byas nas su/ /lag ngar snying gar shin tu bsdams/ /rdo rje mdzub mos nyid mchan khung / /brud pa yis ni snying sbyin no/ /mdzub mo gnyis kyi rtse mo yis/ /mthe bong gnyis kyi drung du ni/ /yid 
kyis khros nas btsir ba bya/ /rims la sogs dgug dam pa'o/ /rdo rje thal mo dam sbyar te/ /mdzub mo gnyi ga bkug nas su/ /mthe bo rab tu mnyam sbyar bas/ /mnan pa de ni sdig 'phrog pa'o/ /rdo rje'i phyag rgya gnyis nang du/ /mdzub mo gnyis ni sbas nas kyang / /
legs par gyen du 'phangs pa ni/ /lhung ba slong ba'i dam pa'o/ /rdo rje bcing ba dam byas te/ /gung mo gnyis ka ngos sbyar te/ /tha ma bzhi yi ngos sprad pa/ /skad cig tu ni sdig 'dral lo/ /de nas de bzhin gshegs pa thams cad kyi dkyil 'khor chen po bsgrub pa'i phyag rgya 
bcing ba bshad do/ /rdo rje'i phyag rgyas bzung nas ni/ /dkyil 'khor dang por srad bu bre/ /srad bu bres la phyi nas ni/ /srad bu ji bzhin bre ba bshad/ /rdo rje phyag rgya gnyi ga yis/ /mdzub mo'i rtse mor rab sbyar ba/ /byas nas mtshon rnams thams cad la/ /'bar ba'i lta bas 
dgug par bya/ /rdo rje'i mdzub mos legs par ni/ /sbyar la bkan te bsdams nas su/ /rab tu khros nas dbye ba ni/ /sgo dbye ba yi mchog yin no/ /de nas rdo rje rigs rnams kyi phyag rgya thams cad bsgrub pa bshad do/ /g.yon brkyang ba yi tshul byas te/ /khro bo yi ni skad 'byin cing // 
</page>

 <page>
<ph>125</ph><p>084-63a</p>
khro ba'i blta bas bltas na ni/ /las rnams thams cad sgrub par byed/ /de bzhin gshegs pa thams cad kyi rdo rje dam tshig gi rtog pa chen po'i rgyal po las 'jig rten gsum las rnam par rgyal ba'i dkyil 'khor chen po'i cho ga rgyas pa rdzogs s+ho// //
bam po lnga pa/ de nas yang bcom ldan 'das de bzhin gshegs pa thams cad kyi rdo rje gzungs kyi dam tshig 'byung ba'i rdo rje'i byin brlabs zhes bya ba'i ting nge 'dzin la snyoms par zhugs nas rang gi rig pa'i dam pa 'di gsungs so/ /oM sarba badzri Ni/ badzra mA te A na ya/ sarba badzra 
sat+ye na hU~M dza/ de nas de gsungs pa tsam gyis phyag na rdo rje'i thugs ka nas/ bcom ldan 'das phyag na rdo rje de nyid phyag na rdo rje dra ba bdag gis lus thams cad 'bar ba'i sgo nas/ rdo rje khro bo gsang ba'i dam tshig gi phyag rgya'i lha mo rnams su gyur nas byung ste/ 'jig rten 
gyi khams thams cad du/ de bzhin gshegs pa thams cad kyi don bsgrubs nas/ bcom ldan 'das rdo rje sems dpa'i btsun mo gsang ba sba ba'i phyir/ sku dang gsung dang thugs rdo rje'i phyag rgya'i gzugs su gyur nas/ bcom ldan 'das rnam par snang mdzad kyi 'jig rten gsum 
las rnam par rgyal ba'i dkyil 'khor chen po'i tshul gyis zla ba'i dkyil 'khor la 'dug nas ched du brjod pa 'di ched du brjod do/ /e ma'o sangs rgyas thams cad kyi/ /gsang ba'i ye shes bla na med/ /de bzhin gshegs pa bde ba'i phyir/ /btsun mo nyid du gyur pa yin/ hrIH/ 
de nas yang phyag na rdo rje rang gi rigs kyi dam tshig phyag rgya'i dkyil 'khorardo rje gsang ba'i dam tshig ces bya ba 'di gsungs so/ /de nas rab tu bshad bya ba/ /rdo rje'i dkyil 'khor dam pa ste/ /rdo rje dbyings dang 'dra bas na/ /khro bo'i gsang ba zhes bshad do/ /dkyil 'khor 
chen po'i tshul du ni/ /dkyil 'khor thams cad srad bu bre/ /dkyil 'khor lnga yi gnas rnams su/ /gsang ba'i phyag rgya gzhag par bya/ /rdo rje dkyil 'khor dbus su ni/ /sangs rgyas sku rnams gzhag par bya/ /sangs rgyas khro bo dam tshig kyang / /ji bzhin par ni mkhas 
</page>

 <page>
<ph>126</ph><p>084-63b</p>
pas bri/ /rdo rje shugs kyis brgal nas ni/ /phyag na rdo rje'i dkyil 'khor der/ /dbus su mdung rtse mchur bris la/ /rdo rje rab tu gzhag bya zhing / /'od 'bar dbus su bri bar bya/ /de yi go rims ji bzhin te/ /rdo rje rdo rje lcags kyu dang / /mda' dang dga' ba de bzhin 
no/ /rdo rje shugs kyis brgal nas ni/ /dkyil 'khor dam pa gnyis pa yang / /'khor lo'i dbus na gnas pa yi/ /rdo rje rin chen bri bar bya/ /khro gnyer dbus su rdo rje bri/ /de bzhin rdo rje nyi rgyal mtshan/ /de bzhin so yi phreng ba de'i/ /dngos su rdo rje bri bar bya/ /rdo rje 
shugs kyis brgal nas ni/ /dkyil 'khor dam pa gsum pa yang / /pad+ma'i dbus su gnas pa yi/ /rdo rje pad+ma lha rdzas bri/ /'bar ba'i dbus su pad+ma bri/ /ral gri 'khor lo de bzhin no/ /rdo rje'i lce yang tshul bzhin du/ /rtag tu de yi phyogs su gzhag /rdo rje shugs 
kyis brgal nas ni/ /dkyil 'khor bzhi pa dam par yang / /rdo rje bsnyal la rdo rje bri/ /rdo rje'i 'od ni chen pos bskor/ /de yi phyogs ni thams cad du/ /'bar ba kun gyis dkrigs pa'i 'od/ /rdo rje thams cad go cha mchog /rdo rje mche ba khu tshur mchog /grwa dang phyi yi 
gnas rnams la/ /tshul bzhin du ni bri bar bya/ /de nas rab tu bshad bya ba/ /phyag rgya rig pa mdor bsdu na/ dz+hiH/ oM badzra kro d+he sa ma yedz+hiH/ oM badzra kro d+he roSha aM ku shaa+wa na ya sarba na dz+hiH/ oM badzra ro She kA ma/ badzri Ni ba sham+me A na ya hi dz+hiH/ oM badzra duSh+Ta kro d+he to Sha ya sarba 
na dz+hiH/ rdo rje dz+hiHzhes bya ba'i dkyil 'khor ro/ /dziH/ oM badzra b+h+r-i ku shI kro d+he ha ra sarba ar+tha na dziH/ oM badzra dz+wA la mA lA pra be sha ma hA kro d+ha ag+ni dz+wA la ya sarba na ra bi ro She dziH/ oM badzra d+h+wa dza a gre ke yU ra ma hA krod+he de hi me sarba a r+tha na dziH/ oM badzra aT+TA hA sa ni hA sa hA sa a T+TA t+Te hA se na mA ra 
ya dziH/ rdo rje dziHzhes bya ba'i dkyil 'khor ro/ diH/ oM badzra shud+d+ha kro d+he ha na ha na mA ra ya duSh+Ta na diH/ oM badzra tI k+Sh+Na kro d+he ts+tshin+da/ badzra ko She na/ sarba ni deH/ oM badzra he tu ma hA kro d+he pra be sha tsa kra pra be sha ya sarban diH/ oM badzra dzi hA ma hA krod+he ba she ba tsa muny+tsa diH/ rdo rje diHzhes bya ba'i dkyil 'khor 
</page>

 <page>
<ph>127</ph><p>084-64a</p>
ro/ hrIH/ oM badzra sarban mu khe karma badzra Ni ma hA kro d+he ku ru ku ru sarba na hrIH/ oM badzra ka btsa kro d+he ra k+Sha ma ma hiH/ oM badzra tsaD+Na kro d+he ma hA ya k+Shi ni badzra daMSh+Ta kA rA la b+hISha ne pa ya hiH/ oM badzra kro d+he muSh+Di ban+d+ha hiH/ rdo rje hiHzhes bya ba'i dkyil 'khor ro/ /de nas dkyil 
'khor gyi grwa rnams su/ rdo rje gar la sogs pa gsang ba'i mchod pa'i rig pa'i snying po rnams gsungs pa/ oM badzra hU~M khe/ badzra hU~M g+hAM/ badzra hU~M te/ badzra hU~M twaM/ phyi rol gyi grwa rnams su sil snyan gyi mchod pa'i snying po rnams brjod par bya'o/ /oM badzra tri te/ badzra DaM Da/ badzra 
d+hA tu/ badzra Dau m+mu d+ha/ de nas sgo ba'i mchod pa'i snying po rnams gsungs pa/ badzra dzaHdzaH/ badzra hU~M hU~M/ badzra baM baM/ badzra aHaH/ de nas rdo rje'i rigs kyi gsang ba'i dkyil 'khor du 'jug pa'i cho ga rgyas pa 'di bshad do/ /de nas de la thog ma nyid du re zhig 'jig rten gsum 
las rnam par rgyal ba'i dkyil 'khor chen por 'jug pa'i tshig bzhin du gzhug ste/ rdo rje gsang ba'i rdo rje rigs kyi dam tshig gi phyag rgya dang 'dra ba'i phyag rgya dang nye ba'i phyag rgya dang ye shes kyi phyag rgya rnams kyis rdo rje 'chang ba mchod pa'i phyir gar gyis mchod par bya'o/ /de la gar dang 
gar gyi lan dang nye ba'i gar dang ye shes kyi gar rnams kyis mchod pa'i phyag rgya'i ye shes ni 'di yin no/ /de la dang po nyid du rdo rje dbyings su bsdus pa'i snying pos rdo rje glu len cing / de bzhin gshegs pa thams cad la bstod pas mchod pa byas nas/ rdo rje slob dpon gyis sems 
ma rdo rje'i phyag rgya drag tu gtogs par bya'o/ /de nas ji snyed bzhugs pa rnams phyag rgya rnams kyis yang dag par dbab par bya'o/ /rdo rje gar gyi tshul gyis ni/ /rdo rje khro bo'i mdzub mo gnyis/ /rdo rje hU~M mdzad phyag rgyar ni/ /snying gar shin tu bcing bar bya/ /de nas gar gyi cho ga 
yi/ /rdo rje khro bo lcags kyu yis/ /sangs rgyas thams cad spyan drang ngo / /rdo rje mda' ni 'phang ba bya/ /rdo rje mda' ni 'phangs nas kyang / /rdo rje dga' bas bsgrub par bya/ /phyag rgya cho ga bzhin bkrol te/ /thal mo brdab cing bcing bar bya/ /mchod pa'i cho ga 'di yis ni//
</page>

 <page>
<ph>128</ph><p>084-64b</p>
phyag na rdo rje mnyes par bya/ /mnyes nas dgos pa thams cad ni/ /'dod bzhin skad cig nyid kyis 'grub/ /de la gar gyi phyag rgya'i snying po ni 'di rnams yin no/ /sid+h+ya badzra/ /A na ya badzra/ rA ga ya badzra/ sAd+hu badzra/ de'i 'og tu lan gyi gar gyi mchod pa bya ste/ de bzhin gar 
gyi g.yon pa na pa ni/ /khu tshur g.yas pas bzung nas ni/ /bsgyur zhing mdzub mo'i ngos kyis ni/ /dpral ba nyid la gzhag par bya/ /de bzhin gar byed nyi ma yang / /bskor nas yang dag dgug par bya/ /rdo rje rgyal mtshan bslang nas ni/ /rdo rje ha ha zhes dgod cing / /mchod pa 
'di ni cho ga yis/ /rgyal po la sogs mi kun kyang / /dbang dang rab kyi gzi brjid dang / /sbyin dang dgos pas mnyes par byed/ /de la de rnams ni lan phyag rgya'i snying po ni 'di rnams yin no/ a hi badzra dz+wA la ya badzra/ de hi badzra hA sa hA sa badzra/ de bzhin gar kyang bkrol 
nas ni/ /pad+ma kha 'bus sbyar ba yi/ /mdzub mo'i rtse mo snying gar gzhag /bsam pa g.yos pas 'dud par bya/ /de bzhin gar byed rdo rje yis/ /ral gris bgegs ni gcod ltar bya/ /mgal me'i 'khor lo bskor ba yis/ /'khor lo'i dkyil 'khor tshul du bskor/ /
rdo rje tshig tu glu len ltar/ /phyag na rdo rje mchod par bya/ /mchod pa 'di yi cho ga yis/ /thams cad nges pa nyid du 'gyur/ /de la 'di rnams ni nye ba'i/ /phyag rgya'i snying po rnams yin no/ /gA ma ya badzra/ ts+tshin+da ya badzra/ brA h+mi ya badzra/ bru hi badzra/ rdo rje khro bo'i mdzub yang 
dag /bkan nas rtse mo sbyar nas kyang / /bsgyur te de nas gtsug tor du/ /mdzub me'i rtse mo gzhag par bya/ /rdo rje las kyi tshul gyis ni/ /lus kun mchog gi dkyil 'khor du/ /gar gyi cho gas bstan par bya/ /snying gar rab tu gzhag par bya/ /de bzhin gar gyi 
cho ga bzhin/ /rdo rje bsrung ba bcing bar bya/ /rdo rje mche ba bcings nas ni/ /rdo rje'i bcing bas mnan par bya/ /mchod pa 'di yi cho ga yis/ /las rnams kun kyang nus par 'gyur/ /mchod pa rnam bzhi byas nas ni/ /cho ga bzhin du phyag rgya bkrol/ /de dag gi snying 
</page>

 <page>
<ph>129</ph><p>084-65a</p>
po ni 'di rnams yin no/ /nr-i t+ya badzra/ rak+Sha badzra/ khA da badzra/ ban+da badzra/ de nas khro bo'i gsang ba'i phyag rgya'i ye shes bslab po/ /rdo rje gsang ba'i lag gnyis kyis/ /khros pa'i yid kyis drag gtogs bya/ /skye bo gang gi ming smos pa/ /de yi snying ni 'gas 
par 'gyur/ /ma mchu so yis bzung nas su/ /gang gi ming smos gzir ba ni/ /de yi mgo yang myur 'gas te/ /gang gi bka' las 'das pa'i 'o/ /khro bo khro chen lta ba yi/ /mig kyang 'dzums par byed pa ni/ /gang gi ming ni smos bltas pa/ /de yi mig ni 
rdol par 'gyur/ /rdo rje khro bor mnyam bzhag la/ /bdag rang gi yang snying gar yang / /rdo rje bcings pa bcing na ni/ /de yi sems ni 'jig par byed/ /de la de dag gi snying po rnams ni 'di yin no/ /hU~M badzra s+pho Ta thaH/ hU~M badzra mu ka badzra thaH/ hU~M badzra ne trA thaH/ hU~M badzra 
ma ne thaH/ de nas rdo rje chen po'i rigs kyi gsang ba'i phyag rgya'i ye shes bslab bo/ /de la dang por re zhig phyag rgya chen po bcings ba bshad do/ /mthe'u chung lcags kyu bcings nas ni/ /rdo rje khro bo gzhag par bya/ /g.yon par rtse gsum rgyab tu ni/ /'jig rten gsum 
las rgyal zhes bshad/ /g.yon pa mdzub mo thad kar brkyang / /de bzhin bkan pa pad+ma ni/ /de bzhin du yang bsgyur nas ni/ /g.yon pa'i rdo rjer gzhag par bya/ /rdo rje mthil du bcings byas te/ /khros pa yis ni dga' bya zhing / /mthe bo rdo rje dam pas so/ /khro bo 
ti rin+ti rir bshad/ /mdzub mo lcags kyu dgug pa nyid/ /mdzub mo ngos ni sbyar ba'o/ /de bzhin mdzub gnyis legs sbyin pa/ /mdzub mo sprad de dpral bar gzhag /snying gar nyi ma rab tu brtan/ /mdzub mo bsnyams nas spyi bor gzhag /bsgyur nas dgod par gzhag 
par bya/ /mdzub bsnyams pad+ma kha 'bus bzhin/ /gnyis ka ral gri chang par 'dzin/ /mdzub gnyis 'khor lor bcings pa'o/ /mdzub mo bsnyams te kha nas dbyung / /mdzub mo legs par brkyang ba dang / /mdzub mos mgul du bcing bar bya/ /de gnyis kha 'gram mche 
</page>

 <page>
<ph>130</ph><p>084-65b</p>
bar bzhag /khu tshur dam du bcings pa ni/ /phyag rgya chen po yin par bshad/ /de nas rdo rje rigs kyi gsang ba'i dam tshig gi phyag rgya bcing ba bshad do/ /gsang ba'i khu tshur las byung ba/ /dam tshig mchog tu rab tu grags/ /de rnams bcing ba bshad bya ba/ /rdo rje bcing 
ba bla na med/ /snying gar bzhag nas rtsib logs gcu/ /mda' drang ba ni g.yon pa nas/ /snying ga nas ni dbyung bar bya/ /khro gnyer du ni bsgyur nas ni/ /nyi ma'i dkyil 'khor ston pa dang / /spyi bor lag pa brkyang ba dang / /bsgyur nas dgod par gzhag par bya/ /kha yi 
dbus su rab bzhag pa/ /mdzub mor ral gri 'debs pa 'dra/ /'khor lo bskor ba ston pa dang / /kha nas rab tu 'byin pa ste/ /spyi bor lus mchog dkyil 'khor ro/ /dpung pa snying ga rtsib logs rnams/ /rdo rje bsrung ba de bzhin bya/ /mche ba'i gnas su gzhag pa dang / /
khu tshur dam du bsdams pa'o/ /phyi rol dkyil 'khor phyag rgya ni/ /mtshan ma'i go rims bzhin du bcing / /dam tshig rdo rje bcings pa las/ /de bzhin rdo rje khu tshur gzhag /de nas rdo rje rigs kyi gsang ba'i chos kyi phyag rgya rnams bshad do/ phaTaHshaTaHmaTaHsaTaHraTaHhaTaHd+hiTaHhaTaH
phad+TaHtad+TaHkad+TaHd+haD+TaHkuTiHriTaHkhaTaHpaTaH/ de nas rdo rje rigs kyi gsang ba'i las kyi rigs kyi phyag rgya bcing ba bshad do/ /mdor na las kyi phyag rgya ni/ /rdo rje khu tshur gnyis byas te/ /gnas gang yin par gzhag par bya/ /khro bo'i lta ba khro dang ldan/ /de bzhin gshegs pa thams cad kyi rdo rje 
dam tshig gi rtog pa chen po'i rgyal po las khro bo gsang ba'i phyag rgya chen po'i dkyil 'khor gyi cho ga rgyas pa rdzogs sto// //de nas yang bcom ldan 'das de bzhin gshegs pa thams cad kyi rdo rje rigs kyi ting nge 'dzin gyi ye shes kyi phyag rgya'i byin gyis brlabs zhes bya ba'i 
ting nge 'dzin la snyoms par zhugs nas rig pa dam pa 'di gsungs so/ /oM sarba ta thA ga ta sUk+Sh+ma badzra krod+ha hU~M phaT/ de nas phyag na rdo rje khro bo'i rgyal po 'jig rten gsum las rnam par rgyal bas rdo rje phra mo'i rig pa dam pa 'di gsungs so/ /oM sU Sh+ma badzra krod+he kra ma hU~M phaT/ de nas byang chub 
</page>

 <page>
<ph>131</ph><p>084-66a</p>
sems dpa' rdo rje snying pos 'jig rten gsum las rnam par rgyal ba'i rdo rje phra mo'i rig pa dam pa 'di gsungs so/ /oM sUk+Sh+ma badzra rat+na kro d+ha kra ma hU~M phaDa/ de nas byang chub sems dpa' rdo rje spyan gyis 'jig rten gsum las rnam par rgyal ba'i rdo rje phra mo'i rig pa 
dam pa 'di gsungs so/ /oM sU k+Sh+ma badzra pad+ma kro d+ha kra ma hU~M phaDa/ de nas byang chub sems dpa' sems dpa' chen po rdo rje sna tshogs kyis 'jig rten gsum las rnam par rgyal ba'i rdo rje phra mo'i rig pa dam pa 'di gsungs so/ /oM sUk+Sh+ma badzra karma kro d+ha kra ma hU~M phaDa/ de nas yang 
bcom ldan 'das phyag na rdo rjes rang gi rigs bskyed pa'i phyir/ rdo rje dbyings kyi dkyil 'khor chen po'i tshul du 'khod de/ de rnams kyi snying po gsungs pa/ oM badzra satwa sUk+Sh+ma dz+nya na kro d+ha kra ma hU~M phaDa/ oM sU k+Sh+ma badzra aM ku sha A kar+Sha ya ma hA kro d+hA hU~M phaDa/ oM badzra sUk+Sh+ma rA ga kro 
d+hA a nu rA ga ya ti bi kra ma hU~M phaT/ oM badzra sUk+Sh+ma badzra puSh+Ti kro d+hA hU~M phaT/ oM sUk+Sh+ma badzra b+h+r-i ku TI kro d+hA ha ra ha ra hU~M phaDa/ oM sUk+Sh+ma badzra dz+wA la maN+Da la kro d+hA sU r+yadz+wA la hU~M phaT/ oM sUk+Sh+ma badzra tsakra kro d+hA sarba ar+tha mA me pra ya ts+tsha shrI kra ma hU~M phaDa/ oM badzra sU k+Sh+ma hA sa kro d+hA ma hA T+TaT+Ta hA sa/ ha ha ha ha hU~M phaDa/ 
oM sU k+Sh+ma badzra d+harma badzra kro d+hA ya hU~M phaDa/ oM sUk+Sh+ma badzra tsh+tse da kro d+ha ts+tshin+da b+hin+da hu~M phaT/ oM sUk+Sh+ma badzra kro d+ha ma hA tsakra ts+tshin+da pa tA ya shrI pra be sha ya hr-i da yaM b+hin+da hu~M phaT/ oM sUk+Sh+ma badzra hU~M kA ra ha na tA ya lwA ka ma tren+na hu~M phaT/ oM sUk+Sh+ma badzra karma kro d+ha sarba karma kA rong b+ha ba sarba kA ra ya sA d+ha ya hu~M phaT/oM badzra sUk+Sh+ma ka ba 
tsa kro d+hA rak+Sha rak+Sha hu~M phaT/oM sUk+Sh+ma badzra yak+Sha kro d+hA ha na b+ha ya sarba duSh+Ti ny+tsit+ta mA tre badzra daMSh+T+rA hu~M phaT/ oM sUk+Sh+ma badzra muSh+Ti kro d+ha ban+d+ha ban+d+ha hU~M phaT/ de nas yang phyag na rdo rjes rdo rje rigs kyi ye shes phra mo'i dam tshig gi dkyil 'khor gsungs pa/ de nas rab tu bshad bya ba/ /chos kyi dkyil 'khor 
dam pa ste/ /rdo rje dbyings dang 'dra bas na/ /khro bo'i ye shes zhes kyang bshad/ /dkyil 'khor chen po'i tshul du ni/ /dkyil 'khor thams cad srad bus bre/ /de yi dbus su sangs rgyas bri/ /ye shes rdo rje'i dbus chud pa'o/ /sangs rgyas kyi ni phyogs kun du/ /sangs 
</page>

 <page>
<ph>132</ph><p>084-66b</p>
rgyas de nyid kun bris shig /rdo rje shugs kyis brgal nas ni/ /dkyil 'khor bzhi po rnams su yang / /'jig rten gsum las rnam rgyal sogs/ /rim pa bzhin du dgod par bya/ /de rnams kyi ni phyogs kun du/ /rdo rje khro bo'i cho ga bzhin/ /de nas 'dir rdo rje rigs kyi 
ye shes phra mo'i dkyil 'khor gyi cho ga'i rim pa rgyas pa bshad do/ /de la dang po nyid du re zhig bcug nas bsgo ba ni/ de ring khyod la de bzhin gshegs pa thams cad kyi rdo rje khro bo nyid du bcom ldan 'das phyag na rdo rjes dbang bskur gyis de legs par nan tan gyis shig /sems can gyi 
khams ma lus shing lus pa med pa yongs su bskyab pa'i phyir bya ba nas/ de bzhin gshegs pa thams cad kyi phan pa dang bde ba dang dam pa grub pa thob pa'i 'bras bu'i phyir gyi bar du rdo rje khro bos sems can thams cad kyang yang dag par sbyang ba'i phyir bdud byed na ma rungs pa thams cad 
lta zhig smos kyang ci dgos/ de skad bsgo nas gdong g.yogs bkrol te/ de rnams kyi dkyil 'khor thams cad bstan nas/ rdo rje ci lta ba bzhin du lag pa gnyis su byin no/ /de nas rdo rje khro bo'i ye shes phra mo rnams slobs shig /rdo rje hU~M gi rnal 'byor gyis/ /rdo rje phra mo bstan 
byas la/ /hU~M zhes bya ba gang sbyar ba/ /de yi srog ni 'jig par 'gyur/ /rdo rje phra mo bstan byas te/ /cho ga bzhin du mched pa ni/ /ji srid bar du mched pa des/ /de srid kyi ni dgra 'di 'jig /rdo rje hU~M gi rnal 'byor gyis/ /rdo rje phra mo'i tshul sbyar la/ /khro bor ldan pa ji srid 
mched/ /de snyed thams cad ma rungs byed/ /de bzhin de yi bsdu ba yang / /rnal 'byor can gyis 'dod na yang / /ma lus par ni thams cad la/ /slar yang 'tsho ba sbyin par bya/ /de la de dag gi snying po ni 'di dag yin no/ /hU~M hU~M nA sha ya badzra hU~M bi nA sha ya sarba sU k+Sh+ma badzra pra t+ya nA sha ya shI g+h+rAM 
hU~M/ sems can gang gi dgra la ni/ /lhan cig gyur pa cher bstan pa/ /byams pa mched pa'i tshul gyis ni/ /rdo rje spro bas gzhig par bya/ /rdo rje spro ba'i rnal 'byor gyis/ /gang yang rung ba'i snying rje can/ /snying rje rnal 'byor de yis ni/ /gdug pa thams cad nges 'jig go/ /
</page>

 <page>
<ph>133</ph><p>084-67a</p>
chos sam yang na chos min pa/ /rang bzhin gyis ni 'od gsal ba/ /de ltar bsgoms na sems can la/ /hU~M zhes bya bas 'jig par byed/ /gdul bar dka' ba'i sems can gang / /sangs rgyas byang chub snod min pa/ /de nas yang dag sbyang ba'i phyir/ /
hu~M zhes bya bas gzhig par bya/ /de la de rnams kyi snying po rnams ni 'di dag yin no/ /b+he+e ra badzre kro d+ha hu~M phaT/ hu~M bi shud d+ha badzra kro d+ha hu~M phaT/ oM bi sho d+ha na badzra kro d+ha hu~M phaT/ rdo rje'i dbyibs ni bris nas kyang / /yid kyis kyang ni gang su yi/ /khyim gyi dbus su ltung bsams na/ /de yi 
rigs de 'jig par 'gyur/ /de bzhin phra ba'i cho ga yis/ /snying gar rdo rje bsgoms nas kyang / /byang chub sems dpa' chen po'i gzugs/ /ltung na rigs ni 'jig par 'gyur/ /phyag na rdo rje'i gzugs chen po/ /bsgoms na gang du lhung ba de'i/ /snang srid nyes pa sna tshogs 
kyis/ /btsun mor bcas pa 'jig par 'gyur/ /rnam pa kun gyi mchog ldan pa'i/ /sangs rgyas gzugs ni bsgoms nas ni/ /snang ba gang la ltung ba ni/ /de yi snang srid nges par 'jig /de la de dag gi snying bo ni 'di rnams yin no/ /hU~M badzra pra ba ta/ /hU~M bo d+hi satwa pra ba 
ta/ /hU~M badzra d+ha ra pra ba ta/ hu~M bud+d+ha pra ba ta/ rdo rje phra mo rab sbyar bas/ /zla ba'i gzugs la bdag rang nyid/ /bsgoms nas su ni bdag nyid yang / /gang du ltung ba der ltung 'gyur/ /zla ba rdo rje bdag rang nyid/ /bsgoms nas su ni bdag rang yang / /rab tu khros nas gar ltung 
ba/ /de yi rigs ni mod la ltung / /bdag rang phyag na rdo rjer ni/ /bsgoms nas su ni bdag nyid yang / /gang du ltung ba de yi yul/ /ring por mi thogs 'jig par 'gyur/ /bdag rang sangs rgyas gzugs nyid du/ /bsgoms nas su ni bdag nyid yang / /gang du ltung ba de yi 
ni/ /snang srid ring por mi thogs 'jig /de la de dag gi snying po rnams ni 'di dag yin no/ /bod+hA gra pra tu ya hU~M/ swas+t+wa badzra pra ba ta ya hU~M/ badzra satwa pra ba ta hu~M/ bud+d+ha pra ba ta ya hU~M/ de nas rdo rje rigs kyi chos kyi gsang ba'i phyag rgya'i ye shes bslab bo/ /rdo rje khro bor snyoms zhugs la/ /
</page>

 <page>
<ph>134</ph><p>084-67b</p>
rang gi lus kyis yongs bskor ba/ /rdo rje hU~M las 'khyud nas ni/ /gang gi ming smos de 'chi'o/ /rdo rje phra mo snyoms zhugs la/ /sna nas phra ba thang cig min/ /dbugs dang hU~M zhes pya tshul gyis/ /'jig rten gsum yang ltung bar 'gyur/ /rdo rje phra mo'i tshul sbyar la/ /khros 
nas rdo rje lta ba yis/ /bltas pas su ni ldongs par 'gyur/ /yang na 'chi ba ru ni 'gyur/ /bu gnas ni zhugs nas ni/ /yid kyis gang yang rung ba yi/ /snying drangs pas ni de yis ni/ /rang ngam 'di yi dbang du 'gyur/ /de la de dag gi snying po rnams gsungs pa/ hU~M badzra ba li 
ta kro d+ha mA ra ya hU~M phaT/ oM sU k+Sh+ma badzra shwa sa bi shra pa tA ya hU~M phaT/ oM badzra dr-iSh+Ti bi sha bi sha bi nA sha ya hU~M phaT/ hU~M hr-i da ya kA na kro d+ha pra bi sha ka yi/ hr-i da ya ts+tshin+da b+hin+da ka ta ka ta hU~M phaT/ de nas rdo rje rigs kyi chos kyi phyag rgya'i ye shes bslab bo/ /de la re zhig phyag rgya chen po bcing 
ba bshad de/ /rdo rje ye shes sbyor ba yis/ /'bar ba'i phreng ba la khrigs pa'i 'od/ /rdo rje khro bor bdag nyid ni/ /bsgoms na de ma thag tu 'grub/ /de nas rdo rje rigs kyi chos kyi dam tshig gi phyag rgya'i ye shes bslab bo/ /ting 'dzin dam tshig ye shes las/ /hU~M zhes bya ba gnyis 
dang ldan/ /ci rigs gnas su bzhag nas ni/ /bsgrub pa thams cad ster ba'i mchog /de nas rdo rje rigs kyi chos kyi dam tshig gi chos kyi phyag rgya'i ye shes bslab bo/ /phaT/ shaT/ maT/ saT/ raT/ taT/ hr-iT/ haT/ praT/ traT/ daT/ b+haT/ kr-iT/ riT/ khaT/ baT/ zhes 
bya ba ni chos kyi phyag rgya mdor bsdus bshad pa'o/ /de nas rdo rje rigs kyi chos kyi dam tshig gi las kyi phyag rgya'i ye shes bslab po/ /chos kyi khu tshur gnyis byas te/ /ji ltar rigs pa'i gnas su sbyar/ /las kyi phyag rgya mdor bsdu na/ /cho ga bzhin du 'grub par 'gyur/ /de bzhin 
gshegs pa thams cad kyi rdo rje chen po'i dam tshig gi rtog pa chen po'i rgyal po las/ rdo rje rigs kyi ye shes kyi dam tshig gi dkyil 'khor gyi cho ga rgyas pa bshad pa rdzogs sto// //de nas bcom ldan 'das de bzhin gshegs pa thams cad kyi rdo rje las kyi dam 
</page>

 <page>
<ph>135</ph><p>084-68a</p>
tshig 'byung ba'i byin gyis brlabs zhes bya ba'i ting nge 'dzin la snyoms par zhugs te rang gi rig pa dam pa 'di gsungs so/ /oM sarba ta thA ga ta karme shwa ra hU~M/ de nas yang byang chub sems dpa' sems dpa' chen po phyag na rdo rjes rang gi rig pa dam pa 'di gsungs 
so/ /oM sarba ta thA ga ta d+harma d+hA tu s+pha ra Na ma hA bU dzA karma bi d+hi bi stA ra sa ma ye trai lo kya bi dza ya ki ra sarba duSh+TaM sa ma ya badzri Ni hU~M/ de nas yang byang chub sems dpa' sems dpa' chen po rdo rje snying pos rang gi rig pa dam pa 'di gsungs so/ /oM sarba ta thA ga ta kA ya sha du sa ma ya 
s+pha ra Na ma hA bU dzA karma bi d+hi stA ra ya sa ma ye hU~M/ de nas yang byang chub sems dpa' chen po rdo rje spyan gyis rang gi rig pa dam pa 'di gsungs so/ /oM sarba ta thA ga ta d+harma d+hA tu s+pha ra Na ma hA bU dzA karma bi d+hi bi stA ra sa ma ye hU~M/ de nas yang byang chub sems dpa' chen po rdo rje sna tshogs 
kyis rang gi rig pa dam pa 'di gsungs so/ /oM sarba ta thA ga ta sarba a ba lo ka d+hA tu ma bi ma hA pu dzA karma bi d+hi bi stA ra sa ma ye hU~M phaDa/ de nas yang byang chub sems dpa' chen po phyag na rdo rjes rang gi rigs kyi mchod pa'i cho ga rgyas pa'i lha mo rang gi snying ga nas bskyed de/ 'jig 
rten gyi khams thams cad du de bzhin gshegs pa thams cad spyan drang ba dang / dbang du bya ba dang / mnyes par bya ba dang / las thams cad bsgrub pa'i dgos pa byed pa nyid du yang dag pa'i sbyor ba la sogs pa de bzhin gshegs pa thams cad kyi sangs rgyas kyi rdzu 'phrul dang rnam 
par 'phrul pa byas te/ slar yang bcom ldan 'das rnam par snang mdzad kyi rdo rje dbyings kyi dkyil 'khor chen po'i tshul du zla ba'i dkyil 'khor la gnas te 'khod do/ /de nas byang chub sems dpa' chen po phyag na rdo rjes rdo rje las kyi dam tshig gi cho ga rgyas pa'i las kyi dkyil 'khor 'di 
gsungs so/ /de nas rab tu bshad bya ba/ /las kyi dkyil 'khor dam pa ste/ /rdo rje dbyings dang 'dra bas na/ /las kyi rdo rje zhes bshad do/ /dkyil 'khor chen po'i tshul du ni/ /dkyil 'khor thams cad srad bu bre/ /dkyil 'khor dbus kyi gnas su ni/ /sangs rgyas sku gzugs 
</page>

 <page>
<ph>136</ph><p>084-68b</p>
gzhag par bya/ /sangs rgyas kyi ni phyogs kun du/ /dam tshig mchog rnams gzhag par bya'o/ /rdo rje shugs kyis brgal nas ni/ /dkyil 'khor bzhi po rnams la yang / /rdo rje gtso sogs bzhi po rnams/ /ji ltar rim bzhin gzhag par bya/ /de rnams kyi ni phyogs 
kun du/ /mchod pa chen po rnams bzhag go/ /de nas las kyi dkyil 'khor 'dir/ /rdo rje las kyi phyag rgya bshad/ /oM badzra satwa sid d+hi dz+nyA na karma sa ma ye hU~M dza/ oM badzra A kar+Sha Na karma dz+nyA na sa ma ye hU~M dza/ oM badzra ra ti rA ga karma dz+nyA na sa ma ye hU~M dza/ oM badzra sA d+hu karma dz+nyAn sa 
ma ye hU~M dza/ oM badzra b+h+r-i ku TI ba shiM ku ru hU~M/ oM badzra sUr+ya maN+Da le ba shiM ku ru hU~M/ oM badzra d+h+wa dza gra ke yU re ba shiM ku ru hU~M/ oM badzra da ta hA se ba shiM ku ru hU~M/ oM badzra pad+ma rA ge rA ga ya hU~M/ oM badzra tI k+Sh+Na rA ge rA ga ya hU~M/ oM badzra maN+Da la rA ge rA ga ya hU~M/ oM badzra bA ka rA ge rA ga ya hU~M/ oM 
badzra karma sa ma ya tsa ya hU~M/ oM badzra ka ba tsa baM d+ha rak+Sha rak+Sha hU~M/ oM yak+Shi Ni mA ra ya badzra daMSh+Ta ya b+hin+da b+hin+da ya mu ga s+ya hU~M phaT/ oM badzra karma muSh+Ti sid d+hi hU~M phaT/ de nas las kyi dkyil 'khor 'dir cho ga rgyas pa ji lta ba bzhin du ste/ rdo rje rigs kyi ye shes rnams bskyed do/ /de la dang 
po nyid du zhi ba la sogs pa'i+i+i phyag rgya'i ye shes bslab bo/ /yam shing mngar po rnams kyi me/ /rab sbar rdo rje khro bo yi/ /mnyam par gzhag pas snyoms 'jug pa/ /til bsregs pas ni sdig bsregs shing / /yam shing de dag nyid kyis ni/ /me ni rab tu sbar nas kyang / /
rtag tu 'bras ni bsreg byas na/ /gdon mi za bar khyim rgyas 'gyur/ /yam shing mngar po rnams kyis kyang / /mkhas pas rab tu me sbar te/ /dUr ba'i yal ga mar bcas pa/ /bsreg pa byas na tshe 'phel lo/ /yam shing de dag nyid kyis ni/ /me ni rab tu sbar byas 
la/ /ku sha'i yal ga 'bru mar gyis/ /bsreg par byas na nges par bsrung / /de la de dag gi snying po 'di rnams yin no/ /oM sarba pA paM da ha na badzrA ya swA hA/ /oM badzra buSh+Ta ye swA hA/ oM badzra A yu She swA hA/ oM badzra a pra ti ha ta badzrA ya swA hA/ te ba ru ba miM d+hi d+hu l+ya ga ni sa ma 
</page>

 <page>
<ph>137</ph><p>084-69a</p>
hri sa dzu he ta ri ga ta ya laM ku to ma ti pU ta pa ta ye ta/ yam shing tsha bas dang por ni/ /rdo rje khro bo'i ting 'dzin gyis/ /me sbar nas kyang se ba yi/ /ne ra ma can gyis 'gugs par 'gyur/ /yam shing de dag nyid kyis ni/ /khro dang ldan pas me sbar na/ /me tog 
dmar mang 'bras bu'ang rung / /sbyin sreg byas na skye bo rengs/ /rnal 'byor can gyis khros nas kyang / /yam shing des ni me sbar la/ /lcags kyi phye ma bsregs na ni/ /rdo rje bcings pa nyid du 'gyur/ /yam shing de dag nyid kyis ni/ /mnyam par bzhag ste me bus la/ /
'bras bu kha ba khros bzhin bsreg /skad cig tu ni 'chi bar 'gyur/ /de la de dag gi snying po ni 'di dag yin no/ /hU~M badzra A kaR+ShA kar+Sha ya swA hA/ hU~M badzra rA gA ya swA hA/ hU~M badzra ban d+hA ya swA hA/ hU~M badzra mA ra NA ya swA hA/ mkhas pas yam shing skyur po yis/ /khros nas byin 
za spar nas ni/ /'bras bu lo ma skyur bsregs na/ /dbang du bya ba dam pa'o/ /yam shing de dag nyid kyis ni/ /mnyam par bzhag la me sbar la/ /'dod pa'i 'bras bu khros bsregs na/ /'dod pa bzhin du gzugs bskyed do/ /de 'dra ba yi yam shing gis/ /me ni 
rab tu sbar byas kyang / /mi snang me tog sdong bu yis/ /sbyin sreg 'dod na mi snang 'gyur/ /yam shing de dag nyid kyis ni/ /mnyam par bzhag ste me sbar la/ /nam mkha'i lcug ma'i me tog gis/ /sbyin sreg byas na mkha' la 'gro/ /de la de dag gi snying po ni 
'di dag yin no/ /oM badzra ba shaM karA ya swA hA/ oM badzra karma rU pa badzrA ya swA hA/ oM a d+ya sh+ya badzrA ya swA hA/ oM badzra kha brtsa ri Ni swA hA/ khro bor mnyam bzhag yam shing ni/ /shin tu kha bas me sbar la/ /badzri me tog bsreg byas na/ /rdo rje bka' bzhin byed par 'gyur/ /
yam shing de dag nyid kyis ni/ /khro dang ldan zhing me sbar te/ /dpa' bo gang gis phreng ba bsreg /de yang bka' ni nyan par 'gyur/ /khro bo nyid du mnyam bzhag pa/ /yam shing des ni me sbar te/ /phyag na rdo rje'i phreng ba bsreg /de yang bka' bzhin byed par 'gyur/ /yam 
</page>

 <page>
<ph>138</ph><p>084-69b</p>
shing de dag nyid kyis ni/ /rab tu khros te me sbar la/ /chos gos bsregs pas sangs rgyas kyang / /skad cig nyid du bka' bzhin mdzad/ /de la de dag gi snying po ni 'di dag yin no/ /hU~M badzra ba shaM ka rA ya swA hA/ hU~M so ri ba shaM ka ra badzrA ya swA hA/ hU~M badzra pA ni ba shaM ka rA ya 
swa hA/ hu~M bud d+ha ba shaM ka rA ya badzrA ya swA hA/ de nas gsang ba'i las kyi phyag rgya'i ye shes bslab bo/ /yid 'ong bud med lhan cig tu/ /gnas shing bu gar any+dza na/ /bcug nas bskul bar byas nas kyang / /de yis mig bskus dbang du 'gyur/ /ldong ros bu gar 
bcug nas ni/ /rdo rje bsdams pas de g.yogs te/ /mtshan ma rnam pa bzhi yis ni/ /dngos grub rnam pa bzhir 'gyur ro/ /go ro tsa na bu gar bcug /gsang ba'i khu tshur gyis btsir na/ /gzhag pa de ni 'bar gyur na/ /rdo rje 'dzin dang 'dra bar 'gyur/ /gur kum bu gar 
bcug nas ni/ /bu gar sems dpa'i rdo rje yis/ /bka' nas 'bar bar gyur na ni/ /rdo rje 'dzin dang 'dra bar 'gyur/ /de la de dag gi snying po ni 'di dag yin no/ /oM gu h+ya ra ti badzra ba shaM kA raM sid d+h+ya hU~M/ oM badzra gu h+ya sid d+h+ya hU~M/ oM gu h+ya badzra sid d+ha hU~M/ oM badzra d+ha ra h+ya sid d+h+ya 
hU~M/ de nas rdo rje rigs kyi las kyi phyag rgya chen po'i ye shes bslab bo/ /rdo rje dgongs pa'i tshul gyis ni/ /phyag rgya chen po mdor bsdu na/ /rdo rje khu tshur tshul gyis ni/ /rdo rje khro bor mnyam par bzhag /hU~M zhes mdzub mo'i tshul gyis ni/ /dam tshig mchog ni 'dir de bzhin/ /
chos kyi phyag rgya 'dir de bzhin/ /oM zhes dang po yi ge as/ /las kyi phyag rgya mdor bsdu na/ /las kyi phyag rgya gnyis su byas/ /thams cad grub byed dag pa ste/ /rdo rje las kyi tshul gyis so/ /de bzhin gshegs pa thams cad kyi rdo rje dam tshig gi rtog pa'i rgyal po chen po 
las/ rdo rje rigs kyi las kyi dkyil 'khor gyi cho ga rgyas pa rdzogs sto// //de nas yang bcom ldan 'das de bzhin gshegs pa thams cad kyi rdo rje'i dam tshig gi phyag rgya'i byin gyis brlabs zhes bya ba'i ting nge 'dzin la snyoms par zhugs te rang gi rig pa dam pa 'di 
</page>

 <page>
<ph>139</ph><p>084-70a</p>
gsungs so/ /oM sarba ta thA ga ta badzra sa ma ye hU~M/ de nas byang chub sems dpa' chen po phyag na rdo rjes rang gi rdo rje'i dam tshig gi phyag rgya 'di gsungs so/ /hU~M badzra ma tha/ de nas byang chub sems dpa' chen po rdo rje snying pos rang gi rin po che'i dam tshig gi phyag rgya 
'di gsungs so/ /hU~M b+h+r-i ku TI badzra ra ta/ de nas byang chub sems dpa' chen po rdo rje spyan gyis rang gi chos kyi dam tshig gi phyag rgya 'di gsungs so/ /hU~M ma hA pad+ma badzra dr-i D+ha/ de nas byang chub sems dpa' chen po rdo rje sna tshogs kyis rang gi las kyi dam tshig gi phyag rgya 'di gsungs 
so/ /hU~M badzra karma a gra kr-i te/ de nas yang byang chub sems dpa' chen po phyag na rdo rjes 'jig rten gsum las rnam par rgyal ba'i phyag rgya bzhi pa'i dkyil 'khor bshad do/ /de nas rab tu bshad bya ba/ /phyag rgya'i dkyil 'khor dam pa ste/ /rdo rje dbyings dang 'dra bas na/ /
rdo rje khro bo zhes bshad do/ /dkyil 'khor chen po'i tshul du ni/ /dkyil 'khor thams cad srad bu bre/ /sangs rgyas kyi ni phyogs kun du/ /'jig rten gsum rgyal la sogs bri/ /de nas dkyil 'khor 'dir dkyil 'khor chen po'i tshul du dgug pa la sogs pa'i cho ga rgyas 
pa byas te bcug nas phyag rgya bzhi pa'i dkyil 'khor gyi gsang ba'i phyag rgya'i ye shes bslab bo/ /rang gis phyag rgya bzhi'i dkyil 'khor/ /bris nas chos nyid dag brjod la/ /bud med lhan cig gnas nas ni/ /grub pa yang ni thob par 'gyur/ /rang gis phyag rgya bzhi'i dkyil 
'khor/ /bris nas chos nyid dag brjod la/ /chags pas bud med la bltas nas/ /grub pa yang ni thob par 'gyur/ /rang gis phyag rgya bzhi'i dkyil 'khor/ /bris nas chos nyid dag brjod la/ /bud med mdzes la spras pas 'grub/ /rang gis phyag rgya bzhi'i dkyil 'khor/ /bris 
nas chos nyid dag brjod la/ /lhan cig 'khyud na grub kun thob/ /de la chos nyid dag pa'i phyag rgya ni 'di dag yin no/ /oM sarba ta thA ga ta bi shud d+ha d+ha rma te ho/ /oM badzra bi shud d+ha dr-iSh+Ti dza/ oM sarba bi shud d+ha tri hU~M/ oM sarba bi shud d+ha kA ya baM ma na karma badzrI hU~M/ de nas phyag rgya bzhi pa'i 
</page>

 <page>
<ph>140</ph><p>084-70b</p>
dkyil 'khor gsang zhing sba ba'i phyag rgya'i ye shes bslab bo/ /dkyil 'khor 'dir ni zhugs nas kyang / /'dod pa'i yon tan lnga yis ni/ /bud med mchog ni mgu byas la/ /shin tu grub pa thob par 'gyur/ /de nas 'di'i snying po brjod do/ /ho badzra kA ma/ de nas ji lta ba 
bzhin du rdo rjes mnan pa'i rtse gsum pa'i phyag rgya la sogs pa dam tshig gi phyag rgya bzhi po rnams cho ga rgyas pa dang ldan par bslab ste/ phyag rgya bzhi'i tshul 'dis rdo rje sil snyan dang rnga dang brdung ba brdabs nas rdo rje sems dpa' bsdus pa'i snying po glu blangs te phul nas phyag rgya dang / lan 
gyi phyag rgya dang / nye ba'i phyag rgya dang / ye shes kyi phyag rgya dang / gar gyi mchod pas mchod par bya'o/ /de la gar gyi mchod pas mchod pa ni 'di yin no/ /rdo rje gar gyi sbyor ba yis/ /rdo rje khro bo'i mdzub mo gnyis/ /rdo rje hU~M gi phyag rgya ni/ /snying ga nyid du bcing bar bya/ /de bzhin 
gar bya g.yon pa ni/ /g.yas pa'i chang pas gzung bar bya/ /bsgyur nas dpral ba nyid du ni/ /mdzub mo'i ngos ni gzhag par bya/ /de bzhin gar yang bkrol nas ni/ /mnyam par pad+ma kha 'bus sbyar/ /mdzub mo snying gar bzhag nas ni/ /bsam pa g.yos pas 'dud par 
bya'o/ /rdo rje khro ba'i mdzub bsnyams te/ /bkan nas rtse mo sprad bya zhing / /de las bsgyur zhing gtsug tor du/ /mdzub mo'i rtse mo bzhag pa'o/ /de nas yang byang chub sems dpa' chen po phyag na rdo rjes rang gi rdo rje'i dam tshig gi khro bo'i dam tshig 'di gsungs pa/ hU~M/ 
de nas 'di'i dkyil 'khor bshad pa/ /de nas rab tu bshad bya ba/ /gsang ba'i dkyil 'khor dam pa ste/ /rdo rje dbyings dang 'dra bas na/ /rdo rje hU~M zhes bya ba ste/ /dkyil 'khor chen po'i tshul du ni/ /dkyil 'khor thams cad bri bar bya/ /de yi dbus su legs bri ba/ /
zla ba'i dkyil 'khor rdo rje 'dzin/ /rdo rje hU~M gi phyag rgya che/ /lag na 'dzin pa rdo rjer bcas/ /brkyang bskum tshul du gnas pa dang / /kha dog gzugs ni ji bzhin bya/ /de nas 'dir gsang ba'i phyag rgya'i dkyil 'khor gyi cho ga rgyas pa thams cad byas te rdo rje hU~M zhes bya ba gsang 
</page>

 <page>
<ph>141</ph><p>084-71a</p>
ba'i phyag rgya'i ye shes bslab bo/ /dkyil 'khor 'dir ni zhugs nas kyang / /'jig rten gsum rgyal mdzub mo ni/ /bu gar bcug nas bsgrubs nas ni/ /las kun rab tu 'grub par 'gyur/ /de nas bsgrub pa'i snying po 'di bshad do/ /hU~M badzra sa 
ma ya kri ta/ de nas rdo rje hU~M zhes bya ba'i phyag rgya'i ye shes bslab po/ /dkyil 'khor legs par zhugs nas ni/ /phyag rgya chen po mchog gnas pa/ /gnas na rdo rje hU~M zhes bya/ /las rnams kun ni byed par 'gyur/ de la 'di bsgrub pa'i snying po gsungs pa/ hU~M 
badzra sam ya hU~M/ de nas phyag rgya bzhi bcing ba ji lta ba bzhin bslabs te de bzhin du dngos grub tu 'gyur ro/ /dkyil 'khor du ji lta ba bzhin du ras la sogs pa la bri ba dang lugs ma la sogs pa'i gzugs thams cad la yang dngos grub ni thun mong ngo / /phyag rgya gcig pa'i 
dkyil 'khor ro/ /de nas phyag na rdo rjes de bzhin gshegs pa thams cad la bos te 'di skad ces gsol to/ /bcom ldan 'das de bzhin gshegs pa thams cad kyis bdag gi rigs 'di la byin gyis brlab tu gsol/ ci nas kyang sems can thams cad ji ltar dga' ba 
bzhin bgyis kyang dngos grub thams cad thob par bgyi ba'i slad du'o/ /de nas yang bcom ldan 'das de bzhin gshegs pa thams cad gcig tu 'dus te 'jig rten gsum las rnam par rgyal ba'i rtog pa'i rgyal po la byin gyis brlab pa'i phyir 'di skad bka' stsal to/ /rdo rje 
sems dpa' khyod legs so/ /rdo rje rin chen khyod legs so/ /rdo rje chos ni khyod kyang legs/ /rdo rje las khyod rab tu legs/ /mdo sde 'di ni legs par bshad/ /rdo rje theg pa bla na med/ /de bzhin gshegs kun gsang ba ste/ /theg pa chen po mngon 'dus pa'o/ /
de bzhin gshegs pa thams cad kyi rdo rje'i dam tshig gi rtog pa chen po las rdo rje chen po'i rtog pa'i cho ga rgyas pa rdzogs s+ho// //de nas yang bcom ldan 'das de bzhin gshegs pa thams cad gcig tu 'dus te mkhyen bzhin du byang chub sems dpa' sems dpa' 
</page>

 <page>
<ph>142</ph><p>084-71b</p>
chen po phyag na rdo rje la 'di skad ces bka' stsal to/ /bcom ldan 'das de bzhin gshegs pa thams cad kyi bka' nyon la dbang phyug chen po'i lus 'di khyod kyang rkang pa'i 'og nas btang bar byos/ /de nas bcom ldan 'das phyag na rdo rjes de bzhin gshegs pa thams cad la 
'di skad ces gsol to/ /bdag ni bcom ldan 'das kyis ma rungs pa thams cad 'dul ba'i khro bor dbang bskur nas de bdag gis bskum lags na/ ji ltar de bdag gis btang bar bgyi/ de nas de bzhin gshegs pa thams cad kyis 'jig rten gsum po mtha' dag 
gi bdag po dbang phyug chen po'i lus kyi srog gso ba'i phyir shi ba'i rnam par shes pa dgug pa'i snying po 'di nyid kyi thugs las phyung ngo / /oM badzra satwa hU~M dza/ de nas de'i phyag rgya bcing ba bshad do/ /gsang ba'i lcags kyu bsdam bya ste/ /tha ma mnyam du brkyang nas kyang / /shi 
ba'i mgo bor bzhag na ni/ /srog ni phyir yang thob par 'gyur/ /de nas de thob ma thag tu bcom ldan 'das de bzhin gshegs pa thal ba'i dbang po'i dbyangs de/ thal bas khebs pa'i 'jig rten gyi khams de nas slar phyin te dbang phyug gi lus der zhugs nas ched du brjod pa 'di ched 
du brjod do/ /e ma'o sangs rgyas thams cad kyi/ /sangs rgyas ye shes bla na med/ /gang phyir shi ba'i lus 'di yang / /'tsho ba'i khams su gyur ba yin/ /de nas byang chub sems dpa' sems dpa' chen po phyag na rdo rjes rkang pa 'degs pa zhes bya ba'i snying po 'di gsungs 
so/ /oM badzra muH/ de nas de'i phyag rgya bcing ba bshad do/ /rdo rje khro bo mdzub legs par/ /zur sprad bsdams te bzhag pa ni/ /rdo rje de dag bsgyur byas shing / /'og nas de dag 'byin par byed/ /de nas de dag gsungs ma thag tu rdo rje 'dzin pa chen po zhabs kyi 'og nas lha 
chen po thar bar rang gis shes par gyur to/ /de nas dbang phyug chen po'i lus de/ de bzhin gshegs pa des sos par byin gyis brlabs te/ 'jig rten gyi khams 'dir sems can thams cad kyi don dang / ma rungs pa thams cad 'dul ba'i phyir nyid kyi rgyal tshab tu bcug go/ /
</page>

 <page>
<ph>143</ph><p>084-72a</p>
de nas phyag na rdo rje'i zhabs kyi mthil de nas zla ba'i zhabs zhes bya ba de bzhin gshegs pa thams cad kyi byang chub kyi sems kyi phyag rgya byung ngo / /oM tsan+d+ro t+tA re sa man+ta b+ha dra ki ra Ni ma hA badzri Ni hU~M/ de nas de'i phyag rgya bcing ba bshad do/ /rdo rje bcing ba dam byas 
te/ /mthe bo mthe'u chung mnyam par ni/ /mnyam nas legs par brkyang na ni/ /rdo rje ri mo zhes kyang grags/ /de nas de byung ma thag tu zhabs kyi mthil de las zla ba'i bla ma de bzhin gshegs pa de byung nas dbang phyug chen po de'i mgo bo la phyag na rdo rje'i zhabs kyis mnan pa'i 
rjes su zla ba phyed pa gnas par gyur te g.yon logs na 'dug go/ /de nas de bzhin gshegs pa thams cad kyis phyag na rdo rje'i grogs su lag tu rdo rje'i mdung rtse byin nas rdo rje'i rig pa dam pa rdo rje'i rig pa dam pa zhes rdo rje'i ming gis dbang bskur nas dbang bskur ro/ /de nas rdo 
rje'i rig pa dam pa byang chub sems dpa' sems dpa' chen po rdo rje mdung rtse des mgal me'i 'khor lo ltar bskor zhing gar gyi mchod pas mchod pa byas nas ched du brjod pa 'di ched du brjod do/ /e ma'o sangs rgyas thams cad kyi/ /byang chub sems ni bla na med/ /zhabs mchog 
gis ni gar reg pa/ /sangs rgyas nyid du grub pa thob/ /de nas byang chub sems dpa' sems dpa' chen po phyag na rdo rje khro bo'i ting nge 'dzin de las langs nas bcom ldan 'das la 'di skad ces gsol to/ /bcom ldan 'das de bzhin gshegs pa thams cad kyis bdag gi sug par 
rdo rje stsal te/ phyag na rdo rje nyid du dbang bskur bas lha la sogs te phyi rol gyi rdo rje'i rigs de rnams 'jig rten gsum las rnam par rgyal ba'i dkyil 'khor chen po 'di la gnas pa'i rim pa bgyis nas gang gis bla na med pa yang dag par rdzogs pa'i byang chub las sems can de rnams 
phyir mi ldog par bgyi'o/ /de nas bcom ldan 'das rnam par snang mdzad de bzhin gshegs pa dgra bcom pa yang dag par rdzogs pa'i sangs rgyas kyis de bzhin gshegs pa thams cad kyi gtsug tor 'di gsungs so/ /oM badzra satwa uSh+NI Sha hU~M phaT/ de nas 'di bshad ma thag tu de bzhin 
</page>

 <page>
<ph>144</ph><p>084-72b</p>
gshegs pa thams cad kyi gtsug tor rnams las bcom ldan 'das phyag na rdo rje de kha dog du ma'i 'od zer du gyur te/ 'jig rten gyi khams thams cad du snang bar byas nas yang bcom ldan 'das phyag na rdo rje'i gtsug gi mtshams su de bzhin gshegs pa thams cad kyi gtsug gtor gyi tshul 
du 'phungs nas 'khod do/ /de nas gzi brjid kyi phung po de las de bzhin gshegs pa thams cad kyi gtsug tor 'di byung ngo / /oM sarba ta thA ga toSh+NI Sha an a wa lo kite mUr d+ha ni te dzorA shi/ oM hU~M dz+wa la dz+wa la/ d+ha ka d+ha ka /da ra da ra/ bi da ra bi da ra/ ts+tshin da ts+tshin da/ b+hin da b+hin da/ hU~M 
hU~M phaDa phaDa swA hA/ de nas byang chub sems dpa' sems dpa' chen po phyag na rdo rjes rang gi rig pa dam pa 'di gsungs so/ /oM ni sum b+ha badzra hU~M phaDa/ de nas phyag na rdo rje de nyid kyi thugs las snying po 'di phyung ngo / /oM Tak+ki dzaH/ de nas byang chub sems dpa' sems dpa' chen po rdo 
rje snying pos rang gi rig pa dam pa 'di gsungs so/ /oM badzra rat+na ut+ta ma dz+nyA la ya hU~M phaT/ de nas byang chub sems dpa' chen po rdo rje spyan gyis rang gi rig pa dam pa 'di gsungs so/ /oM swa b+hA ba shud d+hAH/ badzra pad+ma sho d+ha ya sarbaM bi d+yot+ta ma hU~M phaT/ de nas byang chub sems dpa' chen po rdo rje 
sna tshogs kyis rang gi rig pa dam pa 'di gsungs so/ /oM badzra karma ut+ta ma badzra d+ha ra sa ma ya ma nu sma ra sum b+ha ni sum b+ha A kar+Sha ya/ pra be sha ya/ A be sha ya/ b+ha na d+ha ya/ sa ma yaM/ gra ha ya sarba karmA Ni mai ku ru ma hA sa twa hU~M phaT/ de nas byang chub sems dpa' sems dpa' chen po rdo rje 
rig pa'i dam pas rang gi snying po bcom ldan 'das phyag na rdo rje'i zhabs la phyag 'tshal ba'i phyir phul ba/ oM sum b+ha ni sum b+ha badzra bi d+yot+ta ma hU~M phaT/ de nas byang chub sems dpa' rdo rje khro bo'i rig pa'i rgyal pos bcom ldan 'das kyi zhabs gnyis la phyag 'tshal nas rang gi snying po 'di 
gsungs so/ /oM badzra shU la/ de nas rdo rje sgyu ma'i rig pa'i rgyal pos rang gi rig pa'i+i snying po dam pa 'di gsungs so/ /oM badzra sa ma ya d+ha ri Sha ya sarbaM hU~M phaT/ de nas rdo rje dril bu'i rig pa rgyal pos rang gi rig pa dam pa 'di gsungs so/ /oM badzra g+haN+Ta ra Na ra Na hU~M phaT/
</page>

 <page>
<ph>145</ph><p>084-73a</p>
de nas rdo rje thub pas rang gi snying po phul ba/ oM badzra mon ma hA pra dz+nyA hU~M phaT/ de nas rdo rje mtshon chas rang gi snying po phul ba/ oM badzrA s+phud+ha dA ma ka hU~M phaT/ rig pa'i rgyal po rnams so/ /de nas rdo rje 'khyil pa rdo rje khro bos bcom ldan 'das phyag na 
rdo rje la rang gi snying po 'di zhabs la phyag 'tshal nas phul lo/ /oM badzra kuN+Da li ma hA badzra kro d+ha gr-ih+Na ha na ha na/ da ha da ha/ pa tsa bi d+h+wan sa ya badzre Na mu da naM ba la ya ti b+h+r-i ta sa hr-i da ya badzra kro d+ha hU~M phaT/ de nas rdo rje 'od rdo rje khro bos rang gi snying po 'di phul ba/ oM badzra 
pra b+ha mA ra ya s+yo ma kro d+ha hU~M phaT/ de nas rdo rje dbyug pa rdo rje khro bos rang gi snying po 'di phul lo/ /oM badzra daN+Da ya sarbA du Sh+Ta ma hA kro d+ha hU~M phaDa/ de nas rdo rje khro bo rdo rje ser pos rang gi snying po 'di phul lo/ /oM badzra ping+ga la bi sha ya sarba duSh+TaM Sh+DaM bi ma hA kro d+ha hu~M phaT/ rdo rje khro bo rnams 
so/ /de nas rdo rje glang sna tshogs kyi bdag pos bcom ldan 'das phyag na rdo rje la snying po 'di phul lo/ /oM badzra sho d+ha ma hA ga Na pa ti rak+Sha sarba duSh+Te b+h+yo/ badzra d+ha ra Adz+nyA ba ya hU~M phaT/ de nas rdo rje phreng bas rang gi snying po 'di phul lo/ /oM mA la gaN pa ti mA la ya A kar+Sha ya/ 
pra be sha ya ba shaM ku ru mA ra ya hU~M phaDa/ de nas rdo rje dbang gis rang gi snying po phul ba/ oM badzra ba shi mahA ga Na pa ti ba shaM ku ru hU~M phaDa/ de nas rnam par rgyal ba'i rdo rje tshogs kyi bdag pos rang gi snying po phul ba/ oM badzra bi dza ya bi dza ya mahA ga Na pa ti hU~M phaDa/ tshogs kyi bdag po rnams 
so/ /de nas rdo rje tho ba rdo rje pho nyas rang gi snying po 'di phyag na rdo rje la phul lo/ /oM badzra mu sa la ku ru sarba duSh+TaM hu~M phaT/ de nas rdo rje rlung gi pho nyas rang gi snying po phul ba/ oM badzra nI la ma hA be ga ga Na pa ti sarba duSh+Ta hU~M phaT/ de nas rdo rje me'i pho nyas rang gi snying po phul ba/ oM badzra 
a na la ma hA duSh+Ta dz+wA la ya sarba b+hasmi ku ru sarba duSh+TaM hU~M phaDa/ rdo rje 'jigs pa'i pho nya chen pos rang gi snying po phul ba/ oM badzra b+hai ra ba badzra hU~M da ba sha la sarba duSh+Ta na ma hA yak+Sha hU~M phaT/ pho nya rnams so/ /de nas rdo rje lcags kyu rdo rje bran gyis rang gi snying po 'di bcom ldan 'das phyag 
</page>

 <page>
<ph>146</ph><p>084-73b</p>
na rdo rje la phul lo/ /oM badzra aM ku sha A kar+Sha ya/ sarbaM ma hA tsit+ta hU~M phaT/ de nas rdo rje dus kyis rang gi snying po phul ba/ oM badzra kA la ma hA mr-i t+yu mut+bA da hU~M phaT/ de nas rdo rje ngan khrid kyis rang gi snying po phul ba/ oM badzra bi nA ya ka s+ya big+h+nan ku ru hU~M phaT/ de nas rdo rje klu'i rdo rjes rang gi snying 
po 'di phyag na rdo rje'i zhabs la phyag 'tshal nas phul lo/ /oM badzra nA ga badzra A na ya sarba da na da ne hir+ya garna ne muk+ta a lad+kA ra bi ni sarbo pa kA ra Na ni badzra d+ha ra sa ma ya ma nu sma ra ka ta/ b+hin da b+hin da ha ra ha ra prA NAM ma hA ts+tshe da hU~M phaT/ bran rnams so/ /de nas byang chub sems dpa' sems 
dpa' chen po phyag na rdo rjes rdo rje'i rigs thams cad 'gugs pa'i dam tshig 'di gsungs so/ /oM badzra aM ku sha A kar+Sha ya hU~M phaT/ de nas de gzhug pa'i dam tshig 'di gsungs pa/ oM badzra bA shA kaD+D+h+ya hU~M/ de nas thams cad bcing ba gsungs pa/ hU~M badzra s+pho Ta baM/ de nas las 
kyi snying po gsungs pa/ oM badzra karma sa ma ya kri ta/ de nas bcom ldan 'das phyag na rdo rjes rigs thams cad kyi dkyil 'khor chen po 'di bshad do/ /de nas rab tu bshad bya ba/ /dkyil 'khor chen po dam pa ste/ /chos kyi 'khor lo 'dra bar ni/ /dkyil 'khor thams cad 
srad bus bre/ /de la 'di ni srad bu bre ba'i snying po yin no/ /oM sarba badzra sU traM A kar+Sha ya sarba maN+Da la hU~M/ dkyil 'khor gyi ni dbus su yang / /seng ldeng phur bu btab nas ni/ /de nas srad bu nyis rim du/ /byas nas de yis srad bu bre/ /de la 'di ni phur bu'i snying po yin no/ /
oM badzra kI la ya kI la ya sarba big+hAM ban d+ha hU~M phaT/ srad bu bzhi dang ldan pa dang / /dkyil 'khor zlum po srad bu bre/ /de yi phyi rol byung nas ni/ /nyis 'gyur du ni de bzhin no/ /de yi rim pa gsum du ni/ /phyi rol dkyil 'khor srad bu bre/ /phyogs mtshams 'khor lo'i 
rtsibs tshul du/ /grwa yi ri mo srad bu bre/ /srad bu bre ba'i cho ga'o/ /de nas srad bu bres pa der/ /dag pa'i tshon gyis dgang bar bya/ /g.yon pa rdo rje khu tshur gyis/ /cho ga bzhin du gzung bar bya/ /dang po bris nas phyis ci bde/ /de la 'di ni tshon gyi snying po'o/ /oM badzra 
</page>

 <page>
<ph>147</ph><p>084-74a</p>
rang+ga sa ma ya hU~M/ de nas rdo rje slob dpon yang / /mnyam par bzhag la dbus 'dug nas/ /rdo rje yi ni sgo bzhi rnams/ /yid kyis kyang ni dbye bar bya/ /de la sgo dbye ba'i snying po ni 'di'o/ /oM badzra ud g+ha Ta sa ma ya pra be sha ya shI g+haM sma ra badzra sa ma ya hU~M 
phaT/ gser ram yang na dngul yang rung / /sa la bar du bris pa'am/ /pha gu gru bzhi'i steng du ni/ /sangs rgyas sku gzugs gzhag par bya/ /de la sangs rgyas thams cad kyi snying po ni 'di'o/ /oM sarba bid/ sangs rgyas kyi ni phyogs kun du/ /sems dpa' chen po bzhi 
bzhag go/ /mdun du phyag na rdo rje ni/ /'jig rten gsum las rgyal zhes bya/ /de la sems dpa' chen po'i snying po ni 'di rnams yin no/ /oM sum b+ha ni sum b+ha hU~M/ gr-i h+Na gr-i h+NahUM/ gr-i h+NA pa ya gr-ih+Na pa ya hU~M/ A na ya ho b+ha ga bAM badzra hU~M phaT/ oM badzra b+h+r-I ku T-I krod+ha A na ya 
sarbaM rat+na hIHhU~M phaT/ oM badzra dr-iSh+Ti kro d+ha dr-iSh+Ta mA ra ya hU~M phaT/ oM badzra bi shwa kro d+ha ku ru sarba bi shwa rU pa ta ya sid d+ha ye hU~M phaT/ 'jug gam phyir ni byung ba na/ /srad bu'i 'og 'dzul yid bsams nas/ /rdo rje shugs su brjod pa ste/ /de yis ri mo brgal bar bya/ /de la rdo rje shugs kyi snying po ni 
'di'o/ /oM badzra bai gA kra ma hU~M/ rdo rje shugs kyis brgal nas ni/ /dkyil 'khor dang por de bzhin du/ /ltag 'og go rims ji bzhin du/ /rdo rje sgyu ma la sogs bri/ /de la dam tshig gi snying po ni 'di rnams yin no/ /oM badzra tsakra hUM/ oM badzra g+haN+Ta hU~M/ oM badzra daN+Da ka sha hU~M/ oM badzra A yu d+ha hU~M/ 
rdo rje shugs kyis brgal nas ni/ /dkyil 'khor gnyis pa de bzhin te/ /rdo rje 'khyil pa la sogs pa/ /rdo rje khro bo gzhag par bya/ /de la de dag gi snying po ni 'di rnams yin no/ /oM pra dz+wa li ta dIp+ta badzra hU~M/ oM badzra so+o me hUM/ oM badzra daN+Da hUM/ oM badzra bi kr-i ha hU~M/ rdo rje shugs kyis 
brgal nas ni/ /sgo ni bzhi po rnams su yang / /rdo rje glang sna la sogs pa/ /thams cad rim pa bzhin du bri/ /de dag gi dam tshig gi snying po ni 'di rnams yin no/ /oM badzra d+ha ma hU~M/ oM badzra mA la hU~M/ oM badzra ar+tha hU~M/ oM badzra a si hU~M/ rdo rje shugs kyis brgal nas ni/ /
</page>

 <page>
<ph>148</ph><p>084-74b</p>
dkyil 'khor gsum par bri ba ni/ /ltag 'og rim pa ji bzhin du/ /rdo rje tho ba la sogs pa'o/ /de dag gi snying po ni 'di rnams yin no/ /oM badzra mu sa la hU~M/ /oM badzra pA ta hU~M/ oM badzra dz+wA la hU~M/ oM badzra gra ha hU~M/ rdo rje shugs kyis brgal nas ni/ /dkyil 'khor bzhi 
par bri ba ni/ /rdo rje lcags kyu la sogs bran/ /ltag 'og rim pa bzhin du'o/ /de dag gi snying po ni 'di rnams yin no/ /oM badzra daMSh+T+rA hu~M/ oM badzra mA ra Na hU~M/ oM badzra be ga hU~M/ oM badzra ha ra Na hU~M/ rdo rje shugs kyis brgal nas ni/ /phyi rol dkyil 'khor gzhag pa ni/ /ltag 
'og rim pa ji bzhin du/ /ma mo thams cad bri bar bya/ /de nas rdo rje sgo bzhir yang / /sgo ba rnams kyang de bzhin no/ /de nas rab tu bshad pa ni/ /cho ga rgyas pa ji bzhin pa'o/ /de nas 'jig rten gsum po'i 'khor lo'i dkyil 'khor chen po 'dir dgug pa la sogs pa'i las 
kun byas te/ rdo rje slob dpon nyid rdo rje khro bo ti rin+ti ri'i phyag rgya bcings te 'di skad bsgo zhing / ngas khyod la rdo rje dam tshig gi ye shes bskyed par bya ste/ de khyod kyis su la yang ma smra shig /mi bde ba ma spangs pas khyod dus byas te dmyal bar lhung nga re zhes bsgo ste mna'i snying po 
'di sbyin no/ /rdo rje khro bo ti rin+ti ri'i phyag rgya yang ston cig /gal te dam tshig las 'das na/ /rdo rje khro bo chen po yi/ /dam tshig khyod kyi rigs sreg pas/ /klad pa nas ni rtsams nas kyang / /lus rnams ma rungs par yang byed/ /dam tshig bcing ba'o/ /de nas rdo rje 'chang 
ba'i las kyi phyag rgya snying po 'dis bcing ngo / /oM sarba ta thA ga ta badzra d+hA ra/ gr-ih+Na ban d+ha sa ma ya hU~M/ de nas 'di phyag rgya bcing ba bshad do/ /lag gnyis bla 'og gnyis su btang / /mthe bo mthe'u chung sbrel ba dang / /las kyi phyag rgya dam tshig 'di/ /rdo rje bcing ba zhes kyang 
bshad/ /de nas rdo rje'i chus dbang bskur te/ /snying po ni 'di yin no/ /oM badzra a b+hiShe ka a b+hi Shiny+tsa badzra d+hA ra ta sa ma gra graM/ de nas g.yogs pas gdong g.yogs te/ snying po 'di gzhug go/ /oM badzra bra be sha ya/ badzra A be sha ya a d+hi tiSh+Tha badzra hU~M/ de nas bcug nas 
</page>

 <page>
<ph>149</ph><p>084-75a</p>
snying po 'dis me tog gtor ro/ /oM pra tIts+tsha a d+hi tiSh+Tha badzra hoH/ de nas de dag gar ldung ba de 'dis 'grub par 'gyur ro/ /de nas gdong g.yogs pa bkrol nas dkyil 'khor go rims bzhin du bstan te/ lha gang yin pa de ni de la mi bstan to/ /de ci'i phyir 
zhe na/ sems can log par lta bdag yod de/ gang dag ji ltar sangs rgyas bcom ldan 'das rnams kyi ye shes gdon mi za ba ji ltar de bzhin gshegs pa rdo rje rigs su phyag na rdo rjes dbang bskur ba de bzhin gshegs pa nyid dam zhes dad par mi 'gyur ro zhes pa ni dam tshig go/ /
gzhan du na lha gang dag la dad pa de dag la mna'i snying po 'di byin nas bstan par bya'o/ /de nas rdo rje'i rin po che'i mtshan ma'i phreng bas dbang bskur nas las kyi rdo rje lag pa gnyis su byin la/ rdo rje ming btags te ji ltar rdo rje dam tshig gi dkyil 'khor chen po bzhin du bya'o/ /de nas 
phyag rgya chen po bcing ba bslab po/ /rdo rje bcing ba dam byas te/ /mthe bong nang du sbyar nas ni/ /mdzub mo bkug nas gnyi gas bkab/ /sems dpa'i gtsug tor zhes bya'o/ /rdo rje bcing ba byas nas ni/ /mthe bo gung mo mthe'u chung bsgreng / /gzi brjid phung po zhes bya ste/ /
gzi brjid chen po'i btsun pa'o/ /rdo rje phyag rgya gnyis bcings te/ /mthe bo mthe'u chung sbrel ba ni/ /dam du lcags kyu bcings ba ste/ /rig pa chen po dam pa'i 'o/ /rig pa chen po dam pa yi/ /phyag rgya bcings nas rab bcing ba/ /snying gar mthe bo'i ngos kyis so/ /sems 
dpa' yi ni snying por bshad/ /de nyid las gung mo srin lag /sor mo rab tu bsdams nas ni/ /rdo rje rin chen tshul du ni/ /bsgyur nas gdong du gzhag par bya/ /de nyid bskyed de bzhag nas ni/ /snying gar yang ni bsgyur bar bya/ /me tog bzhi pa zhes bya ste/ /pad+ma'i rig pa dam 
pa'o/ /de nyid spyi bo nas brtsams te/ /lus kyi dkyil 'khor bskor bar bya/ /sna tshogs rdo rje'i phyag rgya 'di/ /rdo rje las ni rab bsgrub pa'o/ /sems ma'i rdo rje dam byas te/ /mthe'u chung rdo rje bsgreng ba ni/ /thams cad rig pa'i snying po 'di/ /phyag rgya 'di ni thams cad sgrub/ /mthe 
</page>

 <page>
<ph>150</ph><p>084-75b</p>
bo mthe chung bcings nas ni/ /g.yon pa'i sor mo dbus ma gsum/ /rtse gsum pa ni dbus ma'i rtse/ /rdo rje phyag rgya gzung ba ste/ /rdo rje rig pa dam pa 'di/ /rdo rje mdung zhes bya ba'o/ /de nas rab tu bshad pa ni/ /sgyu ma rdo rje la sogs brtags/ /rdo rje bcing ba dam byas 
te/ /g.yon pa'i rdo rje bcing bar bya/ /rdo rje khu tshur zhes bshad de/ /rdo rje'i rigs ni kun gyi 'di'o/ /rdo rje de ni gnyis byas te/ /mtshan ma kun kyang des bzhag go/ /rdo rje'i rigs ni thams cad kyi/ /phyag rgya rnams kyang 'byung ba ste/ /sor brkyang steng du gzhag pa dang / /
mdzub mos mthe bstan sbyar ba dang / /oM zhes bya ba spyir bzhag nas/ /rdo rje steng du bzhag pa'o/ /rig pa'i rgyal po'i phyag rgya chen po'i tshogs rnams so/ /rab tu brkyang nas lag gnas pa/ /lag pa'i rgyab tu de bzhin te/ /khu tshur bcangs bzhag lag ngar bskum/ /
kha yi phyogs su bskor bar bya/ /rdo rje khro bo'i phyag rgya'i tshogs so/ /g.yon pa'i mthe bo steng du bzhag /phreng ba'i bcing ba'i thabs su sbyar/ /nor sbyin par ni g.yas pa ste/ /ral gri'i phyag rgya khu tshur mchog /'dus pa'i dbang po'i phyag rgya chen po 'dus pa'o/ /g.yas 
pa mdun du gtun rings 'dzin/ /lag pa brkyang ba'ang de bzhin te/ /g.yas pas 'od ni 'bar bar bstan/ /rdo rje khu tshur bskyod par bya/ /pho nya'i phyag rgya chen po'i tshogs so/ /bsgyings bcas mdzub mo'i khar mche ba/ /dbyug pa bsnun cing gnas pa dang / /dpung pa bskum 
zhing dbyung ba dang / /g.yas pa g.yon gyis 'dren pa'o/ /bran gyi phyag rgya'i tshogs chen po'o/ /dkyil 'khor kun du bstan pa ni/ /g.yon pas rdo rje gzur nas so/ /de nas rab tu bshad pa ni/ /sgrub pa dang ni las nyid do/ /sems dpa' gang gi phyag rgya gang / /de ni bdag nyid 
nyid kyis kyang / /bdag nyid goms par gyur na ni/ /phyag rgya dam par 'grub par 'gyur/ /gtsug tor chen po bsrung ba che/ /gzi brjid phung po rab grub ster/ /rdo rje hU~M zhes bya kun byed/ /snying gar gzhag pa thams cad 'gugs/ /sangs rgyas kyi phyag rgya rnams so/ /thams 
</page>

 <page>
<ph>151</ph><p>084-76a</p>
cad rig pa thams cad 'grub/ /rdo rje rig pa dam pa'o/ /rdo rje mdung ni phyag rgya che/ /grub pa chen po sbyin par byed/ /sgyu ma'i rdo rje rab 'grub ster/ /dril bu yis ni yang dag 'bebs/ /dbyug pa'i shing gis mya ngan 'da'/ /rdo rje'i rdo rje gsod par byed/ /
rig pa'i rgyal po rnams so/ /'bar ba'i mchog ni ma rungs 'dul/ /zhi ba'i mchog ni thams cad gsod/ /dbyug pa'i mchog ni gsod pa ste/ /'jigs pa'i mig ni skrag par byed/ /rdo rje khro bo'i phyag rgya rnams so/ /myos pas rab tu myos par byed/ /phreng ba kun ni byed par 
bshad/ /'dod byed dga' bar byed pa ste/ /gsod pa thams cad gsod pa'o/ /tshogs kyi phyag rgya rnams so/ /tho ba gdug pa 'joms pa ste/ /ras kyi rgyu ras de bzhin te/ /'bar ba'i mchog ni gdug pa sreg /gnod sbyin ma ni gdon 'bod do/ /pho nya'i phyag rgya rnams 
so/ /rdo rje'i mche ba za ba ste/ /gsod pa thams cad gsod pa'o/ /bgegs byed ma ni rab tu bgegs/ /'phrog ma yang ni thams cad 'phrog /bran gyi phyag rgya rnams so/ /de bzhin gshegs pa thams cad kyi rdo rje'i dam tshig chen po'i rtog pa'i rgyal po las 'jig rten gsum 
gyi 'khor lo'i dkyil 'khor chen po'i cho ga rgyas pa rdzogs s+ho// //de nas yang bcom ldan 'das de bzhin gshegs pa thams cad kyi rdo rje gzungs kyi dam tshig las byung ba'i byin gyis brlabs zhes bya ba'i ting nge 'dzin la snyoms par zhugs te rang gi rig pa dam pa 'di 
gsungs so/ /oM badzra ba si tre swA hA/ de nas yang byang chub sems dpa' chen po phyag na rdo rjes rang gi rig pa dam pa 'di gsungs so/ /oM badzra d+ha ri hU~M/ badzra bi kra me hU~M phaT/ yang byang chub sems dpa' chen po rdo rje snying pos rang gi rig pa dam pa 'di gsungs so/ /oM badzra rat+na go 
tre swA hA/ de nas yang byang chub sems dpa' chen po phyag na rdo rje spyan gyis rang gi rig pa dam pa 'di gsungs so/ /oM badzra pad+ma nai tre srA hA/ de nas yang byang chub sems dpa' chen po rdo rje sna tshogs kyis rang gi rig pa dam pa 'di gsungs so/ /oM badzra karma ka re swA hrA/ de nas yang byang chub 
</page>

 <page>
<ph>152</ph><p>084-76b</p>
sems dpa' chen po rdo rje rig pa dam pas rang gi rig pa dam pa 'di gsungs so/ /oM badzra shU lA gre swA hA/ de nas rdo rje sgyu ma rig pa'i rgyal pos rang gi rig pa dam pa 'di gsungs so/ /oM badzra tsa kre hU~M/ rdo rje dril bus smras pa/ oM badzra g+haN+Da ke hU~M/ thub pa'i rdo rjes smras pa/ oM 
badzra dan+ta kaSh+The hU~M/ rdo rje mtshon chas smras pa/ oM badzre hU~M/ rig pa'i rgyal po'i dam tshig gi phyag rgya rnams so/ /de nas rdo rje 'khyil pa rdo rje khro bos rang gi snying po'i dam tshig gi phyag rgya 'di smras so/ /oM badzra dz+wA le hU~M/ de nas rdo rje 'od kyis smras pa/ oM badzra sau me hU~M/ de nas rdo rje dbyig pas 
smras pa/ oM badzra daN+De hU~M/ rdo rje ser smug gis smras pa/ oM badzra biShA Ni hU~M/ rdo rje khro bo'i dam tshig gi phyag rgya rnams so/ /de nas rdo rje glang snas rang gi dam tshig gi phyag rgya smras pa/ oM badzra me de hU~M/ rdo rje phreng bas smras pa/ oM badzra mA le hUM/ rdo rje dbang gis smras pa/ oM badzra a b+hi She hUM/
rnam par rgyal ba'i rdo rjes smras pa/ oM badzra a pa rA dzi ta hU~M/ tshogs kyi bdag po'i dam tshig gi phyag rgya rnams so/ /de nas rdo rje gtun rings kyis rang gi dam tshig gi phyag rgya rnams smras pa/ oM badzra mu sa la gra he hU~M/ de nas rdo rje rlung gis smras pa/ oM badzra bA te hU~M/ rdo rje mes smras 
pa/ oM badzra dz+wA le hU~M/ rdo rje 'jigs pas smras pa/ oM badzra gra he hU~M/ rdo rje pho nya'i dam tshig gi phyag rgya rnams so/ /de nas rdo rje lcags kyus smras pa/ oM badzra daMSh+T+re hU~M/ rdo rje dus kyis smras pa/ oM badzra ba she hU~M/ rdo rje ngan khrid kyis smras pa/ oM badzra bi g+h+nan hU~M/ rdo rje klus smras pa/ oM 
badzra ha ra Ni hU~M/ rdo rje bran gyi dam tshig gi phyag rgya rnams so/ /de nas yang phyag na rdo rjes rdo rje'i rigs thams cad kyi rdo rje'i dkyil 'khor 'di gsungs so/ /de nas rab tu bshad bya ba/ /rdo rje dkyil 'khor dam pa ste/ /grub zhi pa la byang phyogs sgo/ /phyi rol dkyil 'khor srad bus bre/ /
de yi nang du der yang ni/ /de bzhin sgo ni shar phyogs gdod/ /de yi dbus su ci rigs par/ /sangs rgyas gzugs ni gzhag par bya/ /'jig rten gsum las rgyal sogs pa/ /bzhi po de yi phyogs kun bzhag /dkyil 'khor de bzhin gtso bor yang / /rdo rje'i phyag rgya bri bar bya/ /de yi 
</page>

 <page>
<ph>153</ph><p>084-77a</p>
phyogs rnams thams cad du/ /rigs kyi phyag rgya bri bar bya/ /rdo rje glang sna la sogs pa/ /bzhi po de yi phyogs kun bzhag /dkyil 'khor de bzhin gtso bor yang / /rdo rje phyag rgya bri bar bya/ /de yi phyogs rnams thams cad du/ /rigs kyi phyag rgya bri bar bya/ /rdo 
rje glang sna la sogs pa/ /bzhi bo rnams ni sgo srungs so/ /'jigs ma dpal dang sgra dbang dang / /dur ga g.yon pa'i grwa rnams nas/ /phyi yi grwa rnams phyag rgya ni/ /de rnams nyid ni bri bar bya/ /phyi yi dkyil 'khor rnams su ni/ /lha mo rnams ni bri bar bya/ /de nas cho ga rgyas 
pa'i rnams/ /ji bzhin par ni bshad par bya/ /de nas rdo rje'i dkyil 'khor 'dir/ /ji ltar 'dod pa bzhin du byas te rdo rje lcags kyu la sogs pas dam tshig gi las byas nas rdo rje 'chang ba'i cho ga bzhin du bcings la khyod kyis dam tshig ma mthong ba su'i mdun du yang dam tshig gi phyag rgya 
de rnams ma smra shig /gsang ba 'phel bar ma byed cig ces bsgo shig /de nas las kyi rdo rje de rdo rje 'chang ba'i phyag rgya'i steng du bzhag ste cho ga bzhin du chug cig /zhugs nas rdo rje de de bzhin du 'or cig /gang la bab pa de de'i dam tshig gi phyag rgya'i dbang du 'gyur te/ des las thams 
cad byed do/ /de nas gdong g.yogs bkrol nas dkyil 'khor rim bzhin bstan te/ dam tshig gi phyag rgya gsang ba smros shig /dam tshig phyag rgya 'di khyod kyi/ /rtag tu las kun byed pa ste/ /ma dang sring mo rnams dang ni/ /chung ma bu mo 'dra ba'o/ /de la de'i snying po ni 'di dag yin no/ /
oM sarba ga ma ni sarba bA k+t+re swa d+ha ya gu h+ya badzri Ni hU~M phaT/ 'di lan cig bzlas pas bud med thams cad dbang du byas te spyad na chos ma yin par mi 'gyur ro/ /ci dga' b.rathams cad spyad nas bsgrub par bya ste/ de nas sems can thams cad dag par phyag rgya thams cad yid kyis shes nas las 
dam pa thams cad kyang byed do zhes bcom ldan 'das rdo rje 'chang bas gsungs so/ /de nas dam tshig gi phyag rgya bslab par bya'o/ /dam tshig khro bo mdzub gtsug dang / /snying gar yang ni bsdam par bya/ /ngos kyi mdzod spu kha nas drang / /spyi bor bzhag nas gnyis su bya/ /g.yon 
</page>

 <page>
<ph>154</ph><p>084-77b</p>
pa'i rdo rje mdzub mo yis/ /mdung rtse rtse gsum mnan par bya'o/ /'di bcings pas ni yang dag par/ /rig pa dam pa'ang 'grub par 'gyur/ /rdo rje'i rigs ni thams cad kyi/ /g.yon pa'i rdo rje gtso bor 'dus/ /dam tshig cho ga ji bzhin par/ /phyag rgya bcing ba bshad 
par bya/ /thams cad 'khor lo mdzub rtse bcum/ /dril bu phyag rgya'ang de bzhin no/ /de bzhin oM gyi phyag rgya dang / /seng ge'i rna bar bya ba ste/ /rig pa'i rgyal po'i phyag rgya rnams so/ /'bar ba kun du 'dzin pa dang / /'od ni yang dag 'dus pa nyid/ /dbyug pa'i khu tshur 'dzin pa 
dang / /kha 'gram phyag rgya bskor ba'o/ /khro bo'i dam tshig rnams so/ /btung ba'i phyag rgya phreng ba dang / /rdo rje mnan nas mdud pa yin/ /spyi bor bzhag pa tshogs kyi ste/ /dkyil 'khor gyi ni bsrung ba'o/ /tshogs rnams kyi ni dam tshig go/ /lag pa bskum pa khar gzhag ste/ /
rgyab tu yang ni bskor bar bya/ /'bar ba me stag gtong ba ste/ /phye nas khar yang gnas par bya/ /pho nya mo'i dam tshig rnams so/ /mtha' ma gnyis ni khar bcug dang / /btsir cing rab tu gnon pa'o/ /dpung pas bsnol bas bsnol ba dang / /myur du 'phrogs pa'ang de bzhin no/ /
bran mo rnams kyi dam tshig go/ /rdo rje de bzhin gshegs pa thams cad kyi dam tshig gi rtog pa chen po'i rgyal po las rdo rje rigs thams cad kyi rdo rje gzungs kyi dkyil 'khor gyi cho ga rgyas pa rdzogs s+ho// //de nas yang bcom ldan 'das de bzhin gshegs pa thams cad kyi 
chos kyi dam tshig las byung ba rdo rje dbyings kyi byin gyis brlabs zhes bya ba'i ting nge 'dzin la snyoms par zhugs te rang gi rig pa dam pa 'di gsungs so/ /oM badzra bid/ de nas yang phyag na rdo rjes rang gi chos kyi dam tshig 'di gsungs so/ /oM ha na ha na badzra hU~M phaT/ de nas yang rdo rje snying 
pos rang gi chos kyi dam tshig 'di gsungs so/ /oM ha ra ha ra hU~M phaT/ de nas yang rdo rje spyan gyis rang gi chos kyi dam tshig 'di gsungs so/ /oM ma ra ma ra hU~M phaT/ de nas yang rdo rje sna tshogs kyis rang gi chos kyi dam tshig 'di gsungs so/ /oM ku ru ku ru hUM phaT/ de nas rdo rje rig pa dam 
</page>

 <page>
<ph>155</ph><p>084-78a</p>
pas rang gi chos kyi dam tshig 'di gsungs so/ /oM hU~M hU~M phaT/ de nas rdo rje sgyu mas smras pa/ oM ts+tshin+da ts+tshin+da hU~M phaT/ oM A bi sha A bi sha hU~M phaT/ oM b+hUr bu ba swaHhU~M phaT/ oM b+hin d+ha b+hin d+ha hU~M phaT/ rig pa'i rgyal po rnams kyi'o/ /oM da ma da ma hU~M phaT/ oM mA ra ya mA ra ya hU~M 
phaT/ oM g+hA ta ya g+hA ta ya hU~M phaT/ oM b+ha ya b+ha ya hUM phaT/ khro bo rnams kyi'o/ /oM da ma da ma hU~M phaT/ oM ban d+ha ban d+ha hUM phaT/ oM ba shAM b+ha ba hU~M phaT/ oM dza ya dza ya hU~M phaT/ tshogs rnams kyi'o/ /oM b+h+yo b+h+yo hU~M phaT/ oM g+hu g+hu hU~M phaT/ oM dz+wA la dz+wA la hU~M phaT/ oM khA da khA da hU~M phaT/ pho nya rnams kyi'o/ 
oM kha na kha na hU~M phaT/ oM ma ra ma ra hU~M phaT/ oM gr-i h+Na gr-i h+Na hU~M phaT/ oM pi b+ha pi b+ha hU~M phaT/ bran mo rnams kyi'o/ /de nas yang phyag na rdo rjes rdo rje'i rigs thams cad kyi chos kyi dam tshig gi dkyil 'khor 'di gsungs so/ /de nas rab tu bshad bya ba/ /dam tshig chen po'i dkyil 'khor te/ /'jig 
rten gsum gyi 'khor lo bzhin/ /dkyil 'khor thams cad bri bar bya/ /sangs rgyas rdo rje 'dzin la sogs/ /thams cad snyoms par zhugs pa'o/ /chos kyi dkyil 'khor tshul lta bu/ /snying gar mtshan ma yang dag bzhag /de nas 'di'i chos kyi dam tshig gi dkyil 'khor 'dir cho ga 
bzhin du las byas nas rdo rje 'chang ba'i phyag rgya rdo rje dril bu bcings pa bcings te 'di skad smros shig /khyod kyis dam tshig ma mthong ba dang / lha'i rigs ma mthong ba su la yang ma smra shig ces bsgo ba la dril bu dkrol du chug cig /'di skad bsgos nas kyang mna'i snying po byin la/ ji ltar dril 
bu 'di dkrol ba'i/ /de yi sgra des ji lta ba/ /de bzhin las kyi rdo rje khyod/ /de bzhin nges par ma rungs byed/ /rdo rje slob dpon bsti stang med/ /rdo rje grogs dang mi mdza' dang / /gdug la byams dang skyo bar ni/ /gal te khyod kyis byas na'o/ /de nas gdong g.yogs pa bkrol la dkyil 'khor bstan te/ chos 
kyi dam tshig gi phyag rgya'i ye shes slobs shig /sangs rgyas rdo rje 'dzin la sogs/ /chos kyi dkyil 'khor ji bzhin no/ /thams cad mnyam pa nyid bsam pa/ /rdo rje rig pa dam pa skye/ /'gro ba 'di dag sgyu ma bzhin/ /de bzhin sdug bsngal dril bu 'dra/ /sdug bsngal thams cad mya ngan 
</page>

 <page>
<ph>156</ph><p>084-78b</p>
'da'/ /rdo rje 'joms pa bla na med/ /rig pa'i rgyal po ting nge 'dzin rnams so/ /sems can gdul phyir khro bo'i mchog /zhi ba yis ni nges par gsod/ /dbyug ba 'dra la 'tshog par byed/ /log par lta ba 'jigs par byed/ /khro bo'i ting nge 'dzin rnams so/ /ra ro 'dra bar 
dpa' ba med/ /phreng ba 'dra bar 'ching ba med/ /bud med 'dod pas 'gro dbang byed/ /brten pa tsam gyis gzhan pham mo/ /tshogs kyi ting nge 'dzin rnams so/ /'tshog pa'i chad pa'i mchog yin te/ /reg pa rnams ni rlung gi'o/ /gzi brjid can ni byin za mchog /zas rnams 
kyi nang khrag dam pa/ /pho nya'i ting nge 'dzin rnams so/ /mche bdag par zhugs pa ste/ /'chi bdag thams cad gnas na 'dug /'jigs las lhag pa'i bgegs gzhan med/ /chu las lhag pa'i ro gzhan med/ /bran gyi ting nge 'dzin rnams so/ /de bzhin gshegs pa 
thams cad kyi rdo rje dam tshig gi rtog pa'i rgyal po chen po las rdo rje'i rigs thams cad kyi chos kyi dam tshig gi dkyil 'khor gyi cho ga rgyas pa rdzogs s+ho// //de nas yang bcom ldan 'das de bzhin gshegs pa thams cad kyi las kyi dam tshig las 'byung ba rdo rje'i 
byin gyis brlab po zhes bya ba'i ting nge 'dzin la snyoms par zhugs nas rang gi rig pa dam pa 'di gsungs so/ /oM badzra karma pra brta ni sa ma ye hU~M/ de nas byang chub sems dpa' sems dpa' chen po phyag na rdo rjes rang gi rig pa dam pa 'di gsungs so/ /oM badzra bi lA se pU dzA ya 
hU~M/ /de nas rdo rje snying pos rang gi rig pa dam pa 'di gsungs so/ /oM ab+hi She ke a b+hi Shiny+tsa hU~M/ de nas rdo rje spyan gyis rang gi rig pa dam pa 'di gsungs so/ /oM badzra gI te gA hi hU~M/ de nas byang chub sems dpa' rdo rje sna tshogs kyis rang gi las kyi rig pa 'di gsungs pa/ /oM 
badzra nr-i t+ya nr-i t+ya hU~M/ de nas rdo rje rig pa dam pas rang gi las kyi dam tshig 'di gsungs so/ /oM badzra ba d+yot+ta mne tra bi ku rab bi kur ba hU~M phaT/ de nas rdo rje khro bo rdo rje me'i lha mos rang gi las kyi dam tshig 'di smras pa/ oM badzra kro d+ha badzra a g+ne dz+wA la tri shU lan+bi na hr-i da ya badzri Ni hU~M phaT/ de nas rdo rje gser lha 
</page>

 <page>
<ph>157</ph><p>084-79a</p>
mos rang gi las kyi dam tshig 'di smras so/ /oM badzra he ma ts+tshin+da tsakre Na badzri Ni hU~M phaT/ de nas rdo rje gzhon nu mas rang gi las kyi dam tshig 'di smras so/ /oM badzra ku mA ri shI g+h+raM A be sha ya g+haN+TA shap+de na badzra bA Ni pri ye badzra sa ma ye ma nu smar Na hU~M phaT/ de nas lha mo chen mo rdo 
rje zhi bas rang gi las kyi dam tshig 'di smras so/ /oM badzra shAn+ti dza pa dza pa a g+ha mA laya sarbA na mar ya shAn+ta tri h+ya hU~M phaT/ de nas lha mo chen po rdo rje khu tshur gyis rang gi las kyi dam tshig 'di smras so/ /oM badzra muSh+Ti ha na ha na badzra b+hin d+ha b+hin d+ha bi Da ya bi Da ya sarba duSh+Ta hr-i da yA ni oM sam+b+ha ni sum+b+ha 
hU~M hU~M phaT/ rig pa'i rgyal mo rnams kyi'o/ /de nas rdo rje mi 'ching ba khro bos rang gi las kyi dam tshig 'di smras so/ /oM badzra a mr-i te sarba duSh+Ta gr-i h+Na ban+d+ha ha nasarba bi d+h+waM sa ye/ bi nA sha ya ts+tshin+da ba bi ku ru mut+ta ni/ ta ya badzre Na ye ke tsit+ma ma mu ka ra bin yA ka tan+ta ma dIp+ta kro d+ha badzri hU~M phaT/ de nas 
rdo rje mdangs can gyis rang gi las kyi dam tshig 'di smras so/ /oM badzra kan+ti mA ra ya sau me ru pe pra ti ba ta rA ge na shI g+h+raM s+pho Ta ya badzra d+ha ra t+ye na ma hA dz+yo sna kA ra le shi ta ra smi badzri Ni hU~M phaT/ de nas rdo rje dbyug pa'i mchog mas rang gi las kyi snying po 'di smras pa/ oM badzra daN+DA gri g+hA ta ya hU~M phaT/ de nas 
rdo rje tsong tsong khro bo chen mos rang gi las kyi dam tshig 'di smras so/ /oM badzra mA le me kha le kha na kha na sha pa ba de ni ba shiM ku ru traM daMSh+T+rA mA ra ya bi sha ne hU~M phaT/ khro bo'i rig pa rnams so/ /de nas rdo rje 'jums rang gi las kyi dam tshig smras pa/ oM badzra ba la ye me ts+tshin+da si ni b+hin+da badzri Ni mA ra ya 
u ma da ya pi ba pi ba hU~M phaT/ de nas rdo rje zas kyis rang gi las kyi dam tshig smras pa/ oM badzra a sha ne ba krA ya sarba duSh+Ta badzra da sha ne sha ga ti d+ha ra Ni ma nu sha ma na se A ha re Na ra ru ti sa shud tsi pri ya ma dza ba sA nu le ba na bi le pa ta gra tre/ a na ya sarba dan+t+ya n+ya ya hi ra N+ya su bar+Na A di ni gra ma ya de 
b.rak+Sha Ni hU~M phaT/ de nas rdo rje bgo bas rang gi las kyi dam tshig smras pa/ oM badzra bA sa ne A na ya sarba sra an+na ba Na di n+yu ba ka ra Na ni shI g+h+raM ba shiM ku ru dI pa de me pra yats+tsha A bi sha sa d+yaM ka ta ya badzra ko Sha d+ha ra NI hU~M phaT/ de nas rdo rje dbang gis rang gi las kyi dam tshig smras so/ /oM badzra 
</page>

 <page>
<ph>158</ph><p>084-79b</p>
ba shi A na ya ba shaM ku ru sarba bri ya sarba pu ru Sha na da si ku ru kru d+daM pra se da ya sarba b+h+yaHba ha re b+h+yo ha ra ya bi tsa ra ya ka ri badzra pa ta ka d+hA ra NI hU~M phaT/ rdo rje tshogs kyi'o/ /de nas rdo rje pho nya mos rang gi las kyi dam tshig smras so/ /oM badzra duSh+Te A na ya sarba maN+Da laM pra be sha ya A be sha ya ban+d+ha ya sarba 
karma Na me ku ru shI g+h+raM shI g+h+raM la gu la gu tra sa ya mA ra ya/ da bya ba re b+ho d+ha ra ya bi dza yaM ka ri badzra ba ta kad+h+ra ra NI hU~M phaT/ de nas rdo rje shugs kyis rang gi dam tshig smras pa/ oM be g+ha badzri Na g+hu g+hu g+hu g+hu sha ba de mA ra ya bi g+hi ra bi d+haM sa ya badzra bA sha d+hA ra NI hU~M phaT/ de nas rdo rje 'bar bas rang gi las kyi 
dam tshig smras pa/ oM badzra dz+wA la dz+wA la ya sarba badzra dz+wA la ya dz+wA la ya da ha da ha ba smiM ku ru hUM phaT/ de nas rdo rje 'jigs pas rang gi las kyi dam tshig smras pa/ oM badzra bi ga te pra be ka daMSh+TA karA li ka rA la bi sha na bA ka tre shI g+h+raM shI g+h+raM A be sha ya b+ha k+Sha ya ru d+hi raM pi pa ma hA yak+Shi Ni badzra pA sha d+hA ra NI hU~M 
phaT/ rdo rje pho nya mo rnams kyi'o/ /de nas rdo rje'i bzhin rdo rje bran mos rang gi las kyi dam tshig smras so/ /oM badzra muSh+Ti A na ya badzra diSh+Ti ba ya ni ke ba tA la ni bsi ni kha na kha na khA hi khA hi sarba mu khe pra be sha ya s+pho Ta ya mA ra mA ra Ni sarba duSh+Ta nAM badzri Ni shi ta si d+hA ri NI hU~M phaT/ de nas rdo rje du sems rang 
gi las kyi dam tshig smras pa/ oM badzra kA li ma hA pre ta rU pi Ni ma nu Sha mAM sa ru d+hi ra pri ye i h+ye hi gr-ih+Na gr-ih+Na/ b+ha k+Sha ya badzra dA ki nI badzra shr-iM kha le sarba de ba gaN mA tri b+hu te ha ra ha ra prA NAM/ a mu ka s+ya ka pA la mA lA laM kr-i ta sarba ka ye kiny+tsi rA ya si badzra kha T+wAM gaN+hA ri NI pre ta ma nuSha sha rI re shI g+h+raM A be 
sha ya pra be sha ya ban+d+ha ya ba shi ku ru mA ra ya badzra rak+Sha si hU~M hU~M hU~M hU~M phaT/ de nas rdo rje ral mas rang gi las kyi dam tshig 'di smras so/ /oM badzra pU ta me ma nu Sha ya man sa sarba ru d+hi ra mu tra pu rI Sha sha le smrA shI g+h+raM na re ka to gar+b+ta hir N+yayA hI shrI g+h+raM i dam mu ka s+ya ku ru badzra sho d+ha ni kad+hA ra NI sarba karma Ni me ku 
ru swA hA/ hU~M/ de nas rdo rje ma ka ras rang gi las kyi dam tshig smras pa/ oM badzra ma ka re gra sa gra sa shI g+h+raM pra be sha ya pA tA laM b+ha k+Sha ya badzra ma ka ra d+hA ra NI hU~M phaT/ rdo rje bran mo rnams kyi'o/ /de nas phyag na rdo rjes yang rdo rje'i rigs thams cad kyi las kyi dkyil 'khor 'di gsungs so/ /de nas rab 
</page>

 <page>
<ph>159</ph><p>084-80a</p>
tu bshad bya ba/ /las kyi dkyil 'khor dam pa ste /rdo rje'i dkyil 'khor tshul gyis ni/ /dkyil 'khor thams cad srad bus bre/ /dkyil 'khor thams cad srad bus bre/ /dkyil 'khor mchog ni thams cad du/ /sangs rgyas dbus na bzhugs par bya/ /de dag phyogs su rim par yang / /sems dpa' 
chen po rnams bzhag go/ /de yi dbus su chung mar bcas/ /rdo rje rig pa dam pa nyid/ /rdo rje lA s+ye la sogs gsang / /gar gyi mchod kha sogs pas mchod/ /de la lha mo'i go rims bzhin/ /'khor lo'i dkyil 'khor tshul bzhin du/ /rang gi phyag rgya phyag rgya 'dra/ /gang 
byed par yang bri bar bya/ /sangs rgyas rdo rje can mchod phyir/ /rdo rje gar gyi tshul gyis so/ /grwa dang sgo yi phyogs rnams su/ /bdug pa la sogs rim pa bzhin/ /de nas las kyi dkyil 'khor 'dir dgug pa la sogs pa'i las byas nas rdo rje 'chang ba'i las kyi dam tshig gi phyag 
rgya ji lta ba bzhin bcings te 'di skad smros shig /khyod kyis lha'i rim pa ma mthong ba dang las mi shes pa su la yang gsang ba'i las 'di ma smra shig /khyod dam tshig nyams par gyur ta re zhes smros shig /rdo rje slob dpon rang gi las kyi rdo rje 'dzin pa'i dam tshig gi phyag rgya bcings te khro 
bo'i lta bas blta zhing 'di skad brjod do/ /oM badzra twa r+ya A be sha ya pra be sha ya nr-i te ba ya sarba karma sid+d+hi mi pra yats+tsha hUM AHhUM a la la la la badzri/ de nas yang bdag la babs nas bdag nyid kyis 'jug ste phyag rgya dang 'dra ba'i phyag rgya rnams kyi gar gyi mchod pas mchod par bya'o/ /phyin 
chad lus dang / ngag dang / lta ba dang / yid dang / rdo rje'i phyag rgya rnams kyis las thams cad 'dod pa bzhin byed pa'o/ /de nas gdong g.yogs pa bkrol te/ gar gyi mchod pa'i phyag rgya'i ye shes slobs shig /sangs rgyas rdo rje 'dzin sogs kyi/ /dam tshig mchog ni gnyis byas 
te/ /rdo rje rig pa dam pa la/ /rdo rje lA s+ye la sogs mchod/ /rig pa 'di rnams thams cad kyang / /ltag 'og go rims ji bzhin du/ /gar gyi mchod pa'i phyag rgya yis/ /las kyi dkyil 'khor mchod par bya/ /rdo rje gar gyi tshul gyis ni/ /phyag rgya chen po mdor bsdus 
</page>

 <page>
<ph>160</ph><p>084-80b</p>
so/ /dam tshig mchog ni gnyis byas nas/ /las kyi phyag rgya bkrol bar bya/ /gar gyi mchod pa 'di yis ni/ /gtso bo thams cad mchod na ni/ /rdo rje 'dzin pa che sogs kyi/ /las grub par yang nges par 'gyur/ /de bzhin gshegs pa thams cad kyi rdo rje'i rigs 
thams cad kyi dkyil 'khor gyi cho rgyas pa rdzogs s+ho// //de nas bcom ldan 'das phyag na rdo rje'i rigs de dag thams cad sems can thams cad kyi don du bskos nas phyir mi ldog pa'i sa la rab tu bzhag ste mkhyen bzhin du bcom ldan 'das la 'di skad ces gsol to/ /bcom 
ldan 'das de bzhin gshegs pa thams cad kyis bdag gsang ba thams cad 'dzin par dbang bskur na de bzhin gshegs pa'i gsang ba de gang lags/ bka' stsol cig /de nas bcom ldan 'das de bzhin gshegs pa thams cad kyis gsang ba'i rdo rje zhes bya ba'i ting nge 'dzin la snyoms 
par zhugs te/ de bzhin gshegs pa thams cad kyi gsang ba 'di gsungs so/ /sems can rnams kyi rang bzhin ni/ /ji lta ji ltar 'dul 'gyur ba/ /de lta de ltar sems can don/ /'dod chags la sogs gtsang bas bya/ /de nas phyag na rdo rjes rang gi rdo rje gsang ba 'di gsungs 
so/ /sems can thams cad phan phyir dang / /sangs rgyas rnams kyi bstan pa'i phyir/ /sems can thams cad bsad kyang ni/ /sdig gis gos bar mi 'gyur ro/ /de nas byang chub sems dpa' rdo rje snying pos rang gi nor bu gsang ba 'di gsungs so/ /sems can thams cad 
phan phyir dang / /sangs rgyas don du sbyor ba yis/ /pha rol nor rnams phrogs kyang ni/ /sdig pas gos par mi 'gyur ro/ /de nas byang chub sems dpa' rdo rje spyan gyis rang gi pad+ma'i gsang ba 'di gsungs so/ /'dod chags 'dra ba'i bde ba med/ /rgyal ba la ni de phul la/ /gzhan gyi chung 
ma sems can phyir/ /bsten pas bsod nams thob par 'gyur/ /de nas byang chub sems dpa'i rdo rje sna tshogs kyis rang gi las kyi gsang ba 'di gsungs so/ /sems can thams cad phan phyir dang / /sangs rgyas rnams kyi bstan pa'i phyir/ /las rnams thams cad byas pa yis/ /
</page>

 <page>
<ph>161</ph><p>084-81a</p>
bsod nams shin tu mang po rnyed/ /de nas bcom ldan 'das rnam par snang mdzad de bzhin gshegs pas bcom ldan 'das gsang ba 'dzin pa'i rdo rje 'chang ba la legs so zhes bstod pa/ legs so rdo rje sems dpa' khyod/ /rdo rje rin chen khyod legs so/ /rdo rje 
chos khyod legs pa ste/ /rdo rje las ni khyod legs so/ /mdo 'di legs par smras pa ste/ /rdo rje theg pa bla na med/ /de bzhin gshegs pa kun gyi gsang / /theg pa chen po mngon 'dus pa'o/ /de bzhin gshegs pa thams cad kyi de kho na nyid bsdus pa las de bzhin gshegs 
pa thams cad kyi rdo rje'i dam tshig ces bya ba'i rtog pa'i rgyal po chen po rdzogs sto// //bam po drug pa/ de nas yang de bzhin gshegs pa thams cad gcig tu 'dus te bcom ldan 'das phyag na rdo rje de nyid kyis chos thams cad kyi bdag po spyan ras gzigs kyi dbang 
po la mtshan brgya rtsa brgyad pa 'dis gsol ba btab pa/ pad+mo'i sems dpa' pad+mo che/ /'jig rten dbang phyug dbang phyug che/ /spyan ras gzigs dbang bstan pa'i mchog /rdo rje chos la phyag 'tshal lo/ /chos kyi rgyal po dag pa che/ /sems kyi rgyal po blo gros che/ /pad+ma'i 
bdag nyid pad+ma che/ /pad+ma'i mgon khyod phyag 'tshal lo/ /pad+ma las byung pad bzang 'od/ /pad+mo dag par rab dag byed/ /rdo rje pad+ma pad mchog lus/ /pad+ma pad+ma khyod phyag 'tshal/ /sna tshogs chen po snang ba che/ /dogs pa chen po che dang mtshungs/ /brtan pa chen po dpa' ba che/ /
dpa' chen khyod la phyag 'tshal lo/ /sems can bsam pa theg pa che/ /rnal 'byor chen po mes po che/ /bde za bde byed dag pa'i don/ /sangs rgyas pad+ma khyod phyag 'tshal/ /chos de nyid don dam pa'i chos/ /dag pa'i chos ni chos rab 'dzin/ /chos chen po dang chos bzang mchog /
chos kyi 'khor lo khyod phyag 'tshal/ /sangs rgyas sems dpa' sems bzang mchog /chos kyi sems dpa' chos mchog 'dzin/ /sems dpa' dam pa sems mchog 'dzin/ /sems dpa' sems dpa' khyod phyag 'tshal/ /spyan ras gzigs dbang mgon po mchog /
</page>

 <page>
<ph>162</ph><p>084-81b</p>
mgon po chen po rnam gzigs pa/ /'jig rten snang ba 'jig rten don/ /'jig rten mgon po khyod phyag 'tshal/ /'jig rten yi ge yi ge che/ /yi ge mchog ni yi ge 'dra/ /yi ge yi ge thams cad gzigs/ /'khor lo'i yi ge khyod phyag 'tshal/ /phyag na pad+ma phyag 
chen po/ /dbugs 'byin pa ni sbyin pa po/ /sangs rgyas chos ni sangs rgyas che/ /sangs rgyas bdag nyid khyod phyag 'tshal/ /sangs rgyas gzugs ni gzugs chen po/ /rdo rje'i gzugs ni gzugs bzang 'chang / /chos kyi snang ba gzi brjid mchog /'jig rten snang khyod 
phyag 'tshal lo/ /pad+ma'i dpal ni mgon po mchog /chos dpal mgon po mgon ldan pa/ /tshangs pa'i mgon po tshangs chen po/ /tshangs sras khyod la phyag 'tshal lo/ /snang ba'i snang mchog snang ba'i gtso/ /snang gsal shin tu snang ba bo/ /snang ba'i mgon po snang ba 
che/ /sangs rgyas snang khyod phyag 'tshal lo/ /sangs rgyas dbang bskur sangs rgyas mchog /sangs rgyas sras po mkhas chen po/ /sangs rgyas dbang bskur gtsug gi mchog /sangs rgyas sangs rgyas khyod phyag 'tshal/ /sangs rgyas spyan ni spyan chen po/ /chos spyan gzigs 
pa chen po yi/ /ting 'dzin ye shes thams cad pa/ /rdo rje spyan khyod phyag 'tshal lo/ /bdag nyid kun gyi yon tan 'di/ /khyod ni mtshan brgya rtsa brgyad rnams/ /bstod nas goms par byed pa na/ /'jig rten dbang po thob par 'gyur/ /dpa' bo khyod la gsol btab pa/ /rang 
gi rigs rnams bskyed nas kyang / /chos kyi 'khor lo dam pa ni/ /thub pa chen pos bshad par gsol/ /de nas byang chub sems dpa' sems dpa' chen po spyan ras gzigs dbang pos de bzhin gshegs pa thams cad kyis gsol ba btab pa'i tshig thos nas/ bcom ldan 
'das shAkya thub pa de bzhin gshegs pa ga la ba der mngon du phyogs te 'dug nas rdo rje pad+ma de rang gi thugs kar bzhag ste ched du brjod pa 'di ched du brjod do/ /e ma'o/ /rab tu dag pa bdag gi rdo rje pad+ma 'di/ /pha yin 'di ni bdag gi bu/ /rigs 'di byin gyis brlab par mdzod/ /
</page>

 <page>
<ph>163</ph><p>084-82a</p>
de nas bcom ldan 'das rnam par snang mdzad de bzhin gshegs pa thams cad kyi rdo rje chos kyi dam tshig las byung ba'i byin gyi brlabs pad+mo zhes bya ba'i ting nge 'dzin la snyoms par zhugs te/ de bzhin gshegs pa thams cad kyi chos kyi dam tshig ces bya ba de bzhin gshegs 
pa thams cad kyi snying po 'di rang gi thugs ka nas phyung ngo / hrIH/ de nas de byung ma thag tu de bzhin gshegs pa thams cad kyi thugs ka nas pad+ma lta bu'i 'od zer kha dog dang gzugs dang rtags dang / spyod lam dang / 'od rnam pa du ma byung ste 'jig rten gyi khams thams cad du 'dod chags la 
sogs pa rnam par dag pa dang / chos nyid kyi ye shes yang dag par sbyangs nas yang slar log ste 'phags pa spyan ras gzigs kyi dbang po'i thugs kar zhugs so/ /de nas bcom ldan 'das kyis de bzhin gshegs pa thams cad kyi chos kyi dam tshig ces bya bas rang gi rig pa dam pa 'di gsungs 
so/ /oM badzra pad+mo d+ta ma hrIH/ de nas byang chub sems dpa' chen po phyag na rdo rjes rang gi rig pa dam pa 'di gsungs so/ /oM badzra bid+yA hUM phaT/ de nas byang chub sems dpa' sems dpa' chen po rdo rje snying pos rang gi rig pa dam pa 'di gsungs so/ /oM badzra rat+not+ta ma tI/ de nas 
byang chub sems dpa' sems dpa' chen po rdo rje spyan gyis rang gi rig pa dam pa 'di gsungs so/ /oM badzra bi d+yot+ta ma hrIH/ de nas byang chub sems dpa' sems dpa' chen po rdo rje sna tshogs kyis rang gi rig pa dam pa 'di gsungs so/ /oM badzra bid+yot+ta ma aH/ de nas byang chub sems 
dpa' sems dpa' chen po 'phags pa spyan ras gzigs kyi dbang pos gzugs thams cad ston pa zhes bya ba'i ting nge 'dzin la snyoms par zhugs te/ 'gro ba thams cad 'dul ba'i dam tshig ces bya ba'i rang gi snying po 'di gsungs so/ /oM badzra hUM hrIHho/ de nas smras ma thag tu 
'phags pa spyan ras gzigs kyi dbang po'i thugs las bcom ldan 'das rdo rje 'dzin pa de nyid 'phags pa spyan ras gzigs dbang po'i gzugs 'dzin pa pad+ma la zhugs te/ /phyag rgya'i mtshan ma pad+mo 'dzin pa'i kha dog dang / /gzugs dang / cha lugs dang / /rgyan sna tshogs pa de bzhin 
</page>

 <page>
<ph>164</ph><p>084-82b</p>
de gshegs pa la sogs pa sems dpa' thams cad kyi gzugs 'dzin pa/ byang chub sems dpa' chen po'i lus su gyur nas byung ste/ 'jig rten gyi khams thams cad du sems can thams cad ji ltar 'dul ba ra so so'i gzugs su bstan nas ma lus pa lus pa med pa'i sems 
can gyi khams gdul bar byas te/ yang slar log nas rdo rje dbyings kyi dkyil 'khor chen po'i tshul du bcom ldan 'das de bzhin gshegs pa shAkya thub pa'i phyogs thams cad kyi zla ba'i dkyil 'khor rnams la 'khod nas ched du brjod pa 'di ched du brjod do/ /e ma'o sangs rgyas 
thams cad kyi/ /thabs ni snying rje bdag nyid de/ /gang du thabs kyis 'dul mdzad na/ /lha rnams su yang 'gyur ba yin/ /de nas yang bcom ldan 'das byang chub sems dpa' sems dpa' chen po 'phags pa spyan ras gzigs kyi dbang pos rang gi rigs bskyed nas de bzhin gshegs 
pa thams cad la sems can thams cad la mi 'jigs pa sbyin pa dang / don dang / grub pa dam pa dang / rdo rje chos nyid kyi ye shes dang / mngon par shes pa'i 'bras bu'i rgyu rnyed pa'i phyir phul nas 'gro ba thams cad 'dul ba zhes bya ba'i dkyil 'khor chen po 'di bshad do/ /de nas rab 
tu bshad bya ba/ /dkyil 'khor chen po dam pa ste/ /rdo rje dbyings dang 'dra bas na/ /'gro ba 'dul ba zhes bya ste/ /gru bzhi pa la sgo bzhi pa/ /rta babs bzhes ni brgyan pa dang / /srad bu bzhi dang ldan pa ste/ /dar dang phreng bas brgyan pa dang / /dkyil 'khor grwa ni thams cad 
dang / /sgo dang sgo khyud mtshams rnams su/ /rdo rje rin chen gyis brgyan par/ /phyi rol dkyil 'khor srad bu bre/ /de yi nang du srad bu ni/ /gru bzhi par ni bri bar bya/ /gnyis pa'i grwa ni sgo gdod cing / /pad+ma 'dra bar bya ba yin/ /ka ba brgyad kyi tshul du ni/ /pad+ma 'dab ma brgyad pa 
bri/ /de yi ge sar dbus su ni/ /sangs rgyas kyi ni sku gzugs bzhag /de la sangs rgyas gzhag pa'i snying po ni 'di yin no/ /bud+d+ha hU~M/ sangs rgyas phyogs kun bri ba ni/ /pad+ma'i dbus su gnas pa yi/ /rdo rje rin chen pad+ma dang / /sna tshogs pad+ma 'ang de bzhin no/ /de la de rnams kyi 
</page>

 <page>
<ph>165</ph><p>084-83a</p>
snying po ni 'di yin no/ /oM hUM hrIHkr-i/ 'gro ba 'dul ba'i dkyil 'khor du/ /rdo rje shugs kyis brgal nas ni/ /der ni spyan ras gzigs dbang bri/ /gzugs rnams thams cad 'byin pa ste/ /de yi phyogs ni thams cad du/ /rdo rje 'gying la sogs 
tshul du/ /sangs rgyas la sogs sems dpa' che/ /mtshan ma pad+ma 'chang ba bri/ /de dag gi snying po ni 'di dag yin no/ /AHoM ta thA ga ta d+harma hU~M/ oM badzra pad+ma aM ku sha ko Sha d+hA ra badzra satwa hU~M phaT/ oM mA ra ya mA ra ya pad+ma ku su ma A yu d+ha d+ha ra a mo g+ha sha ra ho/ oM pad+ma sam+b+ha pad+ma 
hasta sA d+hu hU~M/ rdo rje shugs kyis brgal nas ni/ /dkyil 'khor gnyis pa de bzhin te/ /de yi dbus su bri ba ni/ /thor tshugs dbus na'ang de bzhin gshegs/ /de yi phyogs ni thams cad du/ /khro gnyer la sogs tshul du ni/ /mtshan mar pad+ma 'chang bri ba/ /ltag 'og go 
rims ji bzhin bya/ /de la de dag gi snying po ni 'di rnams yin no/ hU~M/ oM pad+ma b+h+r-i ku TI Ti Ti tra/ oM pad+ma sUr+ya dzrA la hU~M/ oM pad+ma ma Ni ke tu d+ha ra/ tsan+d+ra pra ha da la a ba lo ki te shwa ra de hi me sarba arta na shrI g+h+raM sa ma ya hU~M/ oM pad+ma aT+Ta hA sa e ka dar+sha mu ka ha ha ha ha hU~M/ rdo rje shugs kyis 
brgal nas ni/ /dkyil 'khor gsum pa'ang de bzhin te/ /sems dpa' chen po snyoms zhugs par/ /pad+ma'i steng du bzhugs par bri/ /de yi phyogs ni thams cad du/ /ltag 'og go rims ji bzhin bya/ /pad+ma la sogs tshul du ni/ /sems dpa' chen po rnams kyang 
bzhag /de la de dag gi snying po ni 'di rnams yin no/ hrIH/ oM tA rA pad+ma a ba lo ka ya mA ma sa ma yasatA hU~M/ oM pad+ma ku mA ra pad+ma shak+ti d+ha ra khaDa ge na ts+tshin+da ts+tshin+da hU~M phaT/ oM pad+ma nI la kaN+tha sha raka tsa kra ga ta pad+ma pA Ni byA g+h+ra tsar+m+ma ni ba sa ni kr-iSh+Na sarba kr-i ta ya dz+nyo ba bA ti a dzi na r+m+ma pa tsa tsa n+tota/ d+ha 
ri ya nA rA ya Na rU pa d+ha re tr-i ni mu kha aT+TA T+Ta hA sa na pra be sha ya sa ma ya na/ de hi me sid+d+hi a ba lo ki te shwa ra hU~M/ oM bra h+ma pad+ma saM b+ha ba dza pa dza ba pad+ma p+ta sha hU~M/ rdo rje shugs kyis brgal nas ni/ /dkyil 'khor bzhi pa'ang de bzhin te/ /der ni pad+ma zhal bzhi pa/ /pad+ma mdung rtse 
</page>

 <page>
<ph>166</ph><p>084-83b</p>
thogs par bri/ /de yi phyogs ni thams cad du/ /rdo rje gar la sogs tshul du/ /mtshan ma pad+ma 'dzin bri ba/ /sems dpa' chen po'i cho ga bzhin/ /de rnams kyi snying po ni 'di rnams yin no/ /hrIH/ oM pad+ma na rte shwa ra nA tha pU dza ya sarba ta thA ga ta badzra karma sa ma ya A kar+Sha ya 
pra be sha ya ban+d+ha ya A be sha ya sarba karma sid+d+hi me pra yats+tsha a ba lo ki te shwa ra hUM/ oM ba ya na d+ha ta da a ba lo ki te shwa ra rak+Sha ban+d+ha ya ka btse sa ma ye hU~M/ oM ma hA pra tsaN+Te bi shwa rU pa tsi ka /pad+ma daMSh+Ta A ka rA la bi shwan badzra hr-i da ya sarba pad+ma yak+Sha khA da khA da d+hi k+d+hi k+d+hi k+d+hi ke /oM pad+ma muSh+Ti 
sa ma ya s+t+waM ban+d+ha hUM phaT/ rdo rje shugs kyis brgal nas ni/ /grwa rnamasakun du bri ba ni/ /rdo rje sgeg mo la sogs tshul/ /pad+ma sge ga mo la sogs lha/ /de dag gi ni phyag rgya 'di rnams so/ /oM pad+ma lA s+ye rA ga ya ma hA de bi rA ga ma hA pU dza sam ya hU~M/ oM pad+ma m+sha le a b+hi 
Shiny+tsa/ a b+hi She ka pU dzA sa ma ya hU~M/ oM pad+ma gI te gI te pU dzA sa ma ya hUM/ oM pad+ma nre t+ye nre t+ye sarba pU dza pra brtan sa ma ye hU~M/ rdo rje shugs kyis brgal nas ni/ /phyi rol dkyil 'khor grwa rnams su/ /pad+ma'i mchod pa la sogs bzhi/ /mchod pa'i lha mo rnams bri'o/ /
de la de dag gi mchod pa'i phyag rgya ni 'di rnams yin no/ /oM pad+ma d+dU pe pU dza sa ma ye pra hA da ya pad+ma ku la de yi te mahA ga Ni pad+ma ra ti hU~M/ oM pad+ma puSh+pe pU dzA sa ma ya pad+ma bA si ni ma hA shri ye pad+ma ku la pra ti ha ra sarba ar+tha sA d+ha ya hU~M/ oM pad+ma dI pa pU dzA sa ma ye pad+ma ku la sun ri ma hA 
du t+ya A lo ka badzra ba tsi na ya pad+ma sa ra swa ti hU~M/ oM pad+ma gan+d+ha pU dzA sa ma ye ma hA pad+ma ku la tsi te ku ru sarba karmA Ni me pad+ma sid+d+hi hU~M/ de nas pad+ma'i sgo bzhi po/ /kun du tshogs sogs ji bzhin du/ /ji lta ba bzhin legs bri ba/ /de dag snying po don gyis bri/ /oM ha ya grI ba ma hA pad+ma 
aM ku sha ya A kar+Sha ya shI g+hA sarba pad+ma ku la sa ma yaM pad+ma aM ku sha d+hA ra hU~M dzaH/ oM a mo g+ha pA sha kro d+ha A kar+Sha ya pra be sha ya ma hA pa shu pa ti ya ma ba ru Na ku be ra brah+ma be sha d+hA ra pad+ma ku la sa ma yAM hU~M hU~M/ oM pad+ma s+pho Ta s+pho Ta ban+d+ha sarba pad+ma ku la sa ma yAM shI g+h+raM hU~M baM/ oM ShaM mu kha sa nad+ku mA ra be 
</page>

 <page>
<ph>167</ph><p>084-84a</p>
sha d+ha ra pad+ma g+haN+Te A be sha ya sarba pad+ma ku la sa ma yAM sarba mu drAM ban+d+ha ya sarba sid+d+hi m+me pra ya ts+tsha pad+ma A pe sha aHaHaHaH/ de nas 'gro ba thams cad 'dul ba zhes bya ba'i pad+ma'i dkyil 'khor gyi cho ga rgyas pa bshad do/ /de la dang po kho nar pad+ma'i slob dpon nyid rdo rje pad+ma 
dam tshig gi phyag rgya bcings la ji lta ba bzhin du zhugs te/ rdo rje dbyings kyi dkyil 'khor chen po'i tshul du snying po 'dis las rnams bya'o/ /oM ma hA pad+ma s+pho Ta a d+hi tiSh+Tha a/ de nas de bzhin du bka' mnos nas dam tshig gi phyag rgyas bdag nyid dbang bskur te/ pad+ma'i dbyibs 
bslabs nas rang gi pad+ma'i ming brjod la pad+ma lcags kyu la sogs pas las rnams bya'o/ /de nas chos kyi phyag rgya de dag nyid kyis sems dpa' chen po rnams bsgrub par bya'o/ /de nas dngos grub rnams kyang de bzhin no/ /de nas pad+ma'i slob ma rnams gzhug par bya ste/ de las 
dang por pad+ma'i slob ma rnams mna'i snying po byin la 'di skad du bsgo bar bya'o/ /deng ni khyod kyi snying ga na/ /pad+ma sems dpa' nyid bzhugs te/ /ji ste tshul 'di smras na ni/ /de ma thag tu dral te gshegs/ /de nas yang 'di skad du bsgo bar byas te/ gsang ba'i cho ga rgyas pa 'di su la 
yang ma smra shig /khyod kyis mi bde ba ma spangs pas dus byas nas sems can dmyal bar ltung bar gyur ta re/ de nas snying po 'dis dam tshig gi phyag rgya bcing bar bya'o/ /oM badzra pad+ma sa ma ya s+t+waM/ de nas gos dkar po bgos la dar dkar pos gdong g.yogs nas gzhug par bya ste/ 
snying po ni 'di yin/ oM pad+ma sa ma ya hU~M/ de nas las rnams ji lta ba bzhin du byas nas pad+ma'i dbyibs lag tu sbyin no/ /oM pad+ma hasta badzra d+harma ha na pa la ya he ni/ des kyang 'di skad du pad+ma'i chos nyid ji lta bu lags zhes dri bar bya'o/ /de la yang 'di skad du brjod par bya'o/ /ji ltar pad+mo 
dmar po 'di/ /'dod pa'i nyes pas mi chags bzhin/ /thams cad dag par bsgoms na ni/ /de bzhin sdig pas chags mi 'gyur/ /de la chos nyid ni 'di yin no/ /de nas pad+ma'i rigs kyi phyag rgya'i ye shes bslab par bya ste/ snying la pad+ma bris nas kyang / /pad+ma bsgoms na snying 
</page>

 <page>
<ph>168</ph><p>084-84b</p>
ga yi/ /pad+ma dpal yang dbang 'gyur na/ /bud med phal la smos ci dgos/ /dpral bar sangs rgyas dbyibs bris te/ /rtag tu bsgom pa byas na ni/ /bsgom pa des ni myur du yang / /dbang bskur ba yang thob par 'gyur/ /kha yi nang du lce steng du/ /sangs rgyas dbyibs 
ni rab bsgoms na/ /sgra dang lha mo bdag nyid kyi/ /rtag tu kha na gnas par 'gyur/ /gtsug tor dbus su pad+ma ni/ /snyoms par zhugs te bzhag nas kyang / /gtsug tor pad+ma bsgoms na ni/ /mkha' la 'gro ba'ang de dbang 'gyur/ /de dag gi snying po ni 'di rnams yin no/ /
oM pad+ma shre yaM b+hA Sha ya ho/ /oM pad+ma a b+hi She ka pra yats+tsha baM/ pad+ma sa ra s+thi bi sho d+ha ya hU~M/ oM pad+ma u d+ha graM ba shiM ku ru dzaH/ rtsig pa'am yang nam mkha' la'ang rung / /pad+ma dam pa bsgoms na ni/ /'di ni sems can thams cad kyang / /dbang du byed pa dam pa'o/ /kha 'am yang 
na phyogs gzhan du/ /pad+ma dam pa bsgoms nas kyang / /gang tshe mthong ba de tshe blangs/ /ci dga' bar ni mi snang 'gyur/ /rtsig pa'am yang na nam mkha' la/ /pad+ma rgya gram bris nas ni/ /gang tshe mthong nas blangs pa yi/ /de tshe sna tshogs gzugs de 'gyur/ /mkha' 'am yang 
na phyogs gzhan du/ /rdo rje pad+ma bsgoms nas kyang / /de blangs skad cig nyid kyis ni/ /pad+ma'i rig pa 'dzin par 'gyur/ /de dag gi snying po ni 'di rnams yin no/ /oM badzra dza gad ba shi dz+nyA na pad+ma A be sha ya/ oM dz+nyA ma pad+ma tiSh+Tha a sha na ba ku ru baM/ oM sa mA d+hi bi shwa pad+ma tiSh+Tha rU paM 
ne d+ha ra sha ya b+ha ga bAM baM/ oM sa mA d+hi badzra pad+moSh+Tha a d+hi tiSh+Tha shI g+h+raM hri/ dkyil 'khor la sogs thams cad du/ /spyan ras gzigs dbang bris nas ni/ /de yi mdun du rta mgrin gyi/ /phyag rgya mchog gis 'dren par bya/ /dkyil 'khor la sogs thams cad du/ /spyan ras gzigs 
dbang bri bar bya/ /nges pa'i zhags pa phyag rgya yis/ /'gro ba thams cad des dbang byed/ /dkyil 'khor la sogs thams cad du/ /spyan ras gzigs dbang bri bar bya/ /de yi mdun du pad+ma yi/ /lcags sgrog mchog gi phyag rgya bcings/ /dkyil 'khor la sogs thams cad 
</page>

 <page>
<ph>169</ph><p>084-85a</p>
du/ /spyan ras gzigs dbang bri de yi/ /mdun du pad+ma dril bu yis/ /thams cad 'bebs pa'i dam pa'o/ /de la de dag gi snying po ni 'di rnams yin no/ /oM pad+ma A kar+Sha ya sarba ma hA sa twaM hU~M dzaH/ oM a mo g+ha pA sha kro d+ha hU~M ho hi/ oM pad+ma s+pho Ta baM/ 
oM pad+ma g+ha n+Ta A be sha ya sarba aH/ bdag nyid kyis ni bdag nyid nyid/ /pad+ma zhal bzhi sems dpar yang / /bsgoms te de nas grub nas ni/ /skad cig gis ni gzugs ma 'gyur/ /de ltar bdag nyid bdag nyid kyis/ /rdo rje chos kyi ting 'dzin gnas/ /pad+ma pad+ma bsgoms na 
ni/ /zad mi shes pa'i go 'phang 'thob/ /spyan ras gzigs dbang gtsug tor dbus/ /bdag gis sangs rgyas gzugs su ni/ /bdag nyid kyis ni bsgoms gyur na/ /tshe dpag med pa'ang mnyam par 'gyur/ /sna tshogs gzugs kyis ting 'dzin gnas/ /sna tshogs 
gzugs kyi ting 'dzin du/ /bdag nyid kyis ni bsgoms na ni/ /spyan ras gzigs dbang mnyam par 'gyur/ /de la de dag gi snying po rnams ni 'di yin no/ /pad+ma bi shwa/ d+harma ka ya pad+ma/ bud+d+ha a b+hi She ka a ba lo ki te shwa ra/ de nas dkyil 'khor chen po thams cad kyi phyag 
rgya'i ye shes bslab bo/ /de la re zhig dang por ni phyag rgya chen po'i ye shes yin te/ ji ltar ri mo'i tshul du ni/ /zla ba'i dkyil 'khor dbus gnas shing / /pad+ma la gnas sems dpar ni/ /bdag nyid kyis ni bdag nyid bsgom/ /de nas de dag gi las ni 'di dag yin no/ /
sangs rgyas phyag rgya che bcings na/ /tshe dpag med dang mnyam par 'gyur/ /rdo rje pad+ma bcings na ni/ /spyan ras gzigs dbang mnyam par 'gyur/ /sangs rgyas dbang gis bcings na ni/ /bde bar gshegs pas de dbang bskur/ /pad+ma pad+ma'i ting 'dzin 'thob/ /sna tshogs kyis 
ni sna tshogs mchog /sna tshogs gzugs kyis 'dul ba dang / /sangs rgyas rin chen dbang bskur 'gyur/ /pad+ma sems dpa'i ting 'dzin gyis/ /pad+ma khro bo dbang phyug dpal/ /rdo rje 'jig rten dbang phyug gis/ /pad+ma 'dod pa'i dngos grub mchog /sangs rgyas dbang gis 
</page>

 <page>
<ph>170</ph><p>084-85b</p>
sangs rgyas nyid/ /rdo rje pad+ma grub mchog sbyin/ /'dod pa'i pad+ma rab 'dod ldan/ /dga' ba yis ni legs pa sbyin/ /khro gnyer gyis ni khro zhir 'gyur/ /pad+ma'i nyi ma gzi brjid mchog /pad+ma zla bas mdzes pa che/ /bzhad pas rab bzhad grub pa 'thob/ /grol bas dngos 
grub mchog 'thob bo/ /pad+ma ral gris longs spyod 'thob/ /mgrin sngon gyis ni 'gugs pa che/ /gos dkar gyis ni dngos grub 'thob/ /pad+ma gar dbang gis 'grub ste/ /mi 'jigs rtag tu 'jigs pa med/ /rab gtum gyis ni ma lus 'dul/ /pad+ma khu tshur rab tu 
sgrub/ /sgeg mo dga' zhing phreng ba nor/ /glur blangs gar bde bdug pas chim/ /me tog mdzes shing me mar lta/ /dris ni mchog gi drir yang 'gyur/ /rta mgrin gyis ni yang dag 'gugs/ /gdon mi za bar dbang du byed/ /pad+ma lcags sgrog bcing ba che/ /dril bus kun 
nas 'bebs byed do/ /de nas pad+ma'i rigs kyi dam tshig gi phyag rgya'i ye shes yin te/ rdo rje bsdams pa bcings nas ni/ /mthe bo mthe'u chung mnyam par bsgreng / /phyag rgya 'di ni chos dam tshig /sangs rgyas chos ni rab thob byed/ /rdo rje bsdams pa bcings nas ni/ /mdzub 
mo gung mo srin lag mnyam/ /sangs rgyas rigs mchog phyag rgya de/ /sangs rgyas nyid du 'grub par byed/ /rdo rje bsdams pa bcings nas ni/ /gung mo rdo rje rab mnyam pa/ /'di ni rdo rje rigs dam pa'i/ /phyag rgya yin te rdo rje 'grub/ /de las gung mo rin chen 'dra/ /rdo rje rin chen 
rab 'grub byed/ /gung mo pad+ma'i tshul du byas/ /pad+ma'i dngos grub thob par byed/ /rdo rje thal mo bsdams nas ni/ /rdo rje'i las ni byed par 'gyur/ /chos kyi rdo rje bcings na ni/ /skad cig gis ni dam tshig 'grub/ /rdo rje bsdams las mdzub mnyam pas/ /sangs rgyas dngos 
grub thob par byed/ /de nas rab tu bshad bya ba/ /sems dpa'i phyag rgya khyad par du/ /rdo rje thal mo bsdams nas kyang / /gung mo mnyam par bsdams nas ni/ /mthe bo mthe'u chung phye ba ni/ /sna tshogs pad+mar bshad pa yin/ /de las mthe bo gnyis bsnol te/ /mdzub 
</page>

 <page>
<ph>171</ph><p>084-86a</p>
gnyis rtse mo sprad la dgug /dbus kyi rdo rje spyi gtsug phud/ /gtsug phud sangs rgyas yin par bshad/ /rdo rje bsdams pa dam byas la/ /mthe bo mnyam ste btud nas ni/ /mdzub mo gnyis ni rtse sprad dgug /bkan nas ting nge 'dzin du bcug /thal mo pad+mo 
mnyam sbyar la/ /mdzub mo rdo rjer mnyam na ni/ /mthe bo ngos la sbyar ba 'di/ /nges pa'i dbang phyug phyag rgya'o/ /rdo rje bsdam pa bsdams nas ni/ /legs par bkan te bcings nas kyang / /mthe bo gnyis ni pad+mar bsgreng / /sangs rgyas pad+ma yin par bshad/ /mthe bo gnyis 
ni rdo rjer mnyam/ /mdzub mo lcags kyu ral grir bya/ /mthe'u chung gnyis ni so sor dbye/ /gung mo srin lag pad+mor bya/ /pad+ma mnyam par rab sbyar la/ /mdzub mos mdzub mo gzung nas su/ /'dren par byed pa pad+ma'i mda'/ /thal mo mnyam par sbyar nas bkan/ /legs pa'i 
phyag rgya bcings na ni/ /legs so zhes bya sbyin par byed/ /pad+ma'i legs pa yin par grags/ /thal mo mnyam par rab sbyar la/ /mdzub mo rtse mo mnyam ste dgug /mthe'u chung phye nas mdzod spur bzhag /pad+ma khro gnyer zhes bya'o/ /rdo rje bsdams pa dam byas la/ /sor 
mo thams cad dkyil 'khor du/ /snying gar rab tu brkyang ba ni/ /pad+ma'i nyi ma yin par bshad/ /thal mo rab tu dam sbyar la/ /mdzub gnyis rin chen 'dra bar bya/ /dpung pa'i spyi bor rab brgyan pa/ /pad+ma rin chen rgyal mtshan rtse'o/ /rdo rje bsdams pa spyi bor bzhag /kha dang bcas 
par rab brkyang nas/ /nyid kyi kha nas rgod pa dang / /kha ni bcu gcig nyid du 'gyur/ /ting 'dzin pad+mar bcings nas ni/ /mthe bo gnyis ni so sor 'byed/ /pad+ma sgrol ba'i phyag rgya las/ /mdzub gnyis pad+ma'i tshul du dgug /pad+ma sgrol ba'i phyag rgya 'di/ /dngos grub thams 
cad grub par byed/ /ral gri'i tshul du byas pa 'di/ /pad+ma'i ral gri'i phyag rgya yin/ /mthe'u chung pad+ma chen por bya/ /mthe bo gnyis de bzhin dbyug ltar bsgreng / /mdzub mo rtse mo dung chen bya/ /gung mo srin lag 'khor lor bya/ /rdo rje thal mo dam byas la/ /g.yas pa oM 
</page>

 <page>
<ph>172</ph><p>084-86b</p>
du nang du gzhug /g.yon pa'i mdzub mtheb bzlas par bya/ /ser kun chu skyes kha bye 'dra/ /rdo rje thal mo mnyam sbyar la/ /g.yon dang g.yas nas de bzhin du/ /'gying bcas gar byed bskor nas ni/ /spyi bor bzhag pa pad+ma can/ /rdo rje thal mo dam byas la/ /rtse mo thams 
cad kha phye ba/ /bskor te pad+ma'i snying gar ni/ /bzhag nas bstan par byed pa po/ /rdo rje thal mo dam byas la/ /gsang ba'i gnod sbyin tshul du ni/ /thal mo brkyang ste bskums nas ni/ /khar bzhag pad+ma'i gnod sbyin ma/ /rdo rje khu tshur bcings nas kyang / /gung mo gnyis ni 
phyir bkug ste/ /rang gi mthe bo rgyab mnan pa/ /pad+ma'i khu tshur zhes kyang bshad/ /rdo rje dbyings kyi tshul gyis ni/ /rdo rje thal mo las byung ba/ /mchod pa'i lha mo thams cad kyi/ /dam tshig mchog rnams bcing ba'o/ /rdo rje bsdams pa dam byas la/ /mdzub mo gnyis 
ni mnyam sbyar nas/ /bkug nas rtse mo sbyar ba ni/ /rta mgrin gyi ni yin par bshad/ /pad+ma'i thal mo mnyam sbyar la/ /mdzub gnyis mdud par mdud pa na/ /nges par zhags pa'i phyag rgya yin/ /mtheb mdzub lcags sgrog 'dra bar bya/ /rdo rje dbab pa'i tshul gyis ni/ /
pad+ma'i thal mo mnyam sbyar la/ /srin lag mthe'u chung gnyis bar du/ /mthe bo gnyis bcug dam du btsir/ /de nas pad+ma rigs kyi chos kyi phyag rgya'i ye shes ni 'di yin te/ /hrIHgr-i kr-i hi/ shr-i shi d+hi hi/ gr-i ti kr-i bi khi miSh+Ti a/ pad+ma khu tshur gnyis byas la/ /las kyi phyag rgya 
bsgrub par bya/ /de bzhin gshegs pa thams cad kyi chos kyi dam tshig gi rtog pa chen po'i rgyal po las 'gro ba thams cad 'dul ba zhes bya ba'i dkyil 'khor chen po'i cho ga rgyas pa rdzogs s+ho// //de nas yang bcom ldan 'das kyis de bzhin gshegs pa 
thams cad kyi chos kyi gzungs kyi dam tshig 'byung ba'i byin gyis brlabs zhes bya ba'i ting nge 'dzin la snyoms par zhugs nas rang gi rig pa dam pa 'di gsungs so/ /oM sarba ta thA ga ta d+harma sa ma ya hU~M/ de nas byang chub sems dpa' chen po phyag na rdo rjes rang gi rigs 'byung ba'i rig 
</page>

 <page>
<ph>173</ph><p>084-87a</p>
pa dam pa 'di gsungs so/ /oM badzra sa ma ye hU~M/ de nas byang chub sems dpa' chen po rdo rje snying pos rang gi rig pa dam pa 'di gsungs so/ /oM ma Ni rat+na sa ma ye hU~M/ de nas byang chub sems dpa' chen po rdo rje spyan gyis rang gi rig pa dam pa 'di gsungs so/ /
oM pad+ma sam ye hUM/ de nas byang chub sems dpa' chen po rdo rje sna tshogs kyis rang gi rig pa dam pa 'di gsungs so/ /oM karma sa ma ye hU~M/ de nas bcom ldan 'das byang chub sems dpa' chen po spyan ras gzigs kyi dbang pos rang gi rigs kyi phyag rgya'i dkyil 'khor 'di gsungs 
so/ /de nas rab tu bshad bya ba/ /phyag rgya'i dkyil 'khor dam pa ste/ /rdo rje dbyings dang 'dra ba la/ /pad+ma'i gsang ba zhes bshad do/ /dkyil 'khor chen po'i tshul du ni/ /dkyil 'khor thams cad srad bus bre/ /de dbus pad+ma'i steng du ni/ /rdo rje dbyings kyi dbang mo bri/ /
de yi phyogs rnams thams cad du/ /dam tshig mchog rnams snga ma bzhin/ /rang gi rig pa rnam ldan par/ /chos kyi rdo rje la sogs bri/ /de la de dag gi snying po ni 'di rnams yin no/ /oM sarba ta thA ga ta d+ha rme shwa ri hU~M/ oM d+harma sa ma ye badzra pad+ma ni hU~M/ oM bud d+ha a b+hi She ka rat+na 
sa ma ye hUM/ oM tA rA sa ma ye hU~M/ oM bi shwa mu khe hU~M/ sna tshogs gzugs mchog dkyil 'khor du/ /rdo rje shugs kyis brgal nas ni/ /de yi dbus su pad+ma yis/ /bskor ba'i pad+ma bri bar bya/ /de yi phyogs rnams thams cad du/ /pad+ma'i phyag rgya gnyis gnas pa/ /pad+ma'i 
mtshan ma bri bar bya/ /bde gshegs nyid kyi nyid phyag rgya/ /de la de dag gi phyag rgya ni 'di rnams yin no/ /hrIH/ oM pad+ma ta thA ga to/ oM pad+ma sa mat+na b+ha dre/ pad+ma badzra aM ku sho ko Sha d+hA ri NI hU~M/ oM pad+ma ra ti/ oM pad+ma duSh+Ti/ de bzhin dkyil 'khor gnyis par yang / /rdo rje 
shugs kyis brgal nas ni/ /gtsug phud chu skyes che gnas pa'i/ /sangs rgyas dbang bskur bri bar bya/ /de yi phyogs rnams thams cad du/ /ltag 'og rim pa ji bzhin du/ /pad+ma'i mtshan mar ldan pa yi/ /dam tshig mchog rnams gzhag par bya/ /de la de dag gi snying po ni 'di 
</page>

 <page>
<ph>174</ph><p>084-87b</p>
rnams yin no/ /shrIH/ oM b+h+r-i ku TI be tA Di pad+me hU~M/ oM pad+me dz+wA le/ oM sau me ni pad+me ni hU~M/ oM pad+ma hA si ni e ke da sha ba ka tre di ri di ri i aT+Te/ /baT+Te tsa le pra tsa le/ ku su ma d+ha re i le pra be sha sid+d+hi me pra ya ts+tsha hU~M/ de bzhin dkyil 'khor gsum par yang / /rdo rje shugs kyis 
brgal nas kyang / /de yi dbus su pad+ma mdzes/ /pad+ma'i phyag rgya gzhag par bya/ /de bzhin phyogs rnams thams cad du/ /ltag 'og go rims ji bzhin par/ /pad+ma'i mtshan mar ldan pa yi/ /pad+ma la ni gnas par bri/ /de la de dag gi snying po ni 'di rnams yin 
no/ /b+hi d+hIHdz+ti/ oM tA re tu t+tA re hU~M/ oM d+hi hU~M/ pad+ma tsakra shaM kha d+hA ra NI/ nI la kaN+Tha sid d+h+ya sid d+h+ya hU~M/ /oM paN+Da ra pA se na pad+ma saM b+ha be ba d+ha ba d+ha hU~M/ de bzhin dkyil 'khor bzhi par ni/ /rdo rje shugs kyis brgal nas kyang / /pad+ma'i dbus su pad+ma ni/ /'bar ba'i phreng bas 
bskor 'od bri/ /de yi phyogs rnams thams cad du/ /ltag 'og go rims ji bzhin par/ /pad+ma'i dbus na gnas pa yi/ /pad+ma'i mtshan ma ldan par bri/ /de la de dag gi snying po ni 'di rnams yin no/ /s+t+ri/ oM pad+ma nr-i t+ye shwa ri pU dza ya sarba ta thA ga tA nAM na ta na ta hu~M/ oM a 
be sha ya pad+ma ka ba tsa ban d+ha ra kra ma na hUM/ ham/ oM ma hA pra tsaN+Di pad+ma yak+Shi Ni bi shwa rU pa ng+hA ra NI bi shwa pa ya sarba duSh+Ta khA da khA da hUM phaT/ oM pad+ma muSh+Ti a mu/ rdo rje shugs kyis brgal nas ni/ /sangs rgyas mchod pa rnams bri ba/ /pad+ma lcags kyu la sogs rgya/ /mdor na pad+ma'i 
mtshan ma can/ /de nas de dag gi phyag rgya ni 'di rnams so/ /oM pad+ma ra ti pU dze ho/ /oM pad+ma a b+hi She ke pU dze ra ti/ oM pad+ma gI te pU dze gi /oM pad+ma nr-i t+ye pU dze ho/ oM pad+ma ni puSh+pa hU~M/ pad+ma ku la sun da ri/ /d+ha rma A lo ke pU dz+wa ya hU~M/ oM pad+ma gan d+he hU~M/ 
mchod pa rnams so/ /oM pad+ma aM ku sha A kar+Sha ya ma hA pad+ma ku la na/ ha ya grI ba sa ma ye hU~M dzaH/ oM a mo g+ha pA sha kro d+ha sa ma ye pra be sha ya sarba sa twa sa ma yaM hU~M/ oM pad+ma shwaM ka le baM/ oM pad+ma gan d+ha d+hA ri shrI g+h+raM A be sha ya/ sa ma yaM sha na mu ki a/ de nas phyag rgya'i dkyil 'khor 
</page>

 <page>
<ph>175</ph><p>084-88a</p>
'dir dgug pa la sogs pa'i cho ga rgyas par byas nas pad+ma'i slob ma rnams ji lta ba bzhin btsud de/ 'di skad du khyod kyis gsang ba 'di su la yang ma smra shig /khyod sems can dmyal bar lhung nga re/ tshe gcig tu sdug bsngal bar 'gyur ta re/ de nas 
phab nas 'di skad du khyod kyi mig lam du ci zhig snang zhes dris nas/ des ji skad du smras pa de bzhin du dngos grub tu 'gyur ro/ /des gal te nam mkha' dkar bar mthong na ni de'i tshe de'i dngos grub dam pa'i ye shes bslab par bya'o/ /yang na ser po mthong na ni de nor 'grub pa'i 
ye shes bslab bo/ /ci ste dmar po mthong na ni rjes su dga' bar 'gyur ba'i ye shes bslab bo/ /ci ste nag po mthong na ni mngon spyod kyi ye shes bslab bo/ /ji ste sna tshogs mthong na ni dngos grub thams cad kyi ye shes bslab pa go bar shes nas ji lta ba bzhin du gdong 
g.yogs pa bkrol nas snod ji lta ba bzhin du ye shes bskyed de/ phyag rgya'i ye shes bslab par bya'o/ /de ltar rdo rje dbyings la sogs pa'i dkyil 'khor thams cad du yang snod ji lta ba bzhin du phyag rgya'i ye shes bslab pa ni 'di bzhin du brtag par bya'o/ /de nas dngos grub 
dam pa sgrub pa'i ye shes ni 'di yin te/ spyan ras gzigs dbang sems dpa' che/ /sna tshogs gzugs su bdag nyid kyis/ /bsgoms na phyag rgya chen po yi/ /mchog gi dngos grub thob par 'gyur/ /sangs rgyas dbang gis dam tshig ni/ /mnyam par bzhag pas 
brtan byas te/ /bdag nyid kyis ni bsgoms na ni/ /mchog gi dngos grub thob par 'gyur/ /pad+ma pad+ma sems dpa' che/ /bdag nyid mnyam par bzhag pas bsgoms/ /bdag nyid kyis ni dam pa yi/ /dngos grub thob pa nyid du 'gyur/ /rang byung gdon mi za ba yi/ /dbang 
phyug las kyi phyag rgya ni/ /cho ga bzhin bsgrubs myur bar yang / /mchog gi dngos grub thob par 'gyur/ /de nas de dag gi snying po ni 'di rnams yin no/ /oM pad+ma satwa haM sid d+h+ya ho/ oM bud d+ha a b+hi She ka kro d+ho haM/ sid d+h+ya ho/ /oM d+ha rma sa mA d+hi ra haM sid d+ha ho/ oM a mo g+he shwa ro 
</page>

 <page>
<ph>176</ph><p>084-88b</p>
haM/ sid d+h+ya mAM/ /de nas nor sgrub pa'i ye shes ni 'di yin te/ kha yi nang du dbyig bcug ste/ /sna tshogs dbang phyug phyag rgya che/ /bdag nyid nyid kyis bsgoms na ni/ /gcig tu gyur las stong du 'gyur/ /gser srang brgyad cha blangs nas ni/ /dam tshig mchog ni rab 
brtan par/ /bdag nyid kyis ni bsgoms na ni/ /gcig tu gyur las stong du 'gyur/ /mu tig 'brum bu khar bcug la/ /bdag nyid 'jig rten dbang phyug tu/ /bdag nyid kyis ni bsgoms na ni/ /gcig tu gyur las stong du 'gyur/ /las kyi phyag rgya lag gnyis 
kyis/ /rin chen thams cad blangs na ni/ /bdag nyid kyis ni bsgoms na yang / /gcig tu gyur las stong du 'gyur/ /de la de dag gi snying po ni 'di rnams yin no/ /oM pad+ma ma hA rat+na pra d+ha hU~M dza/ oM pad+ma su pra d+ha hU~M dza/ oM pad+ma mu ku Ta pra d+ha hU~M dza/ oM pad+ma sarba 
rat+na pra d+ha hU~M dza/ de nas rjes su dga' ba'i ye shes ni 'di yin te/ sna tshogs dbang phyug phyag rgya che/ /bdag nyid kyis ni bsgoms na ni/ /pad+ma blangs te mdun gnas pa/ /gang yin des ni de mgur byed/ /dam tshig chen po'i phyag rgya yis/ /pad+mo dmar por dam bzung ste/ /
bdag nyid kyis ni bsgoms na ni/ /bud med thams cad dga' bar 'gyur/ /bdag nyid nyid kyis bsgoms nas kyang / /pad+ma blangs te ji lta ba/ /rdo rje lta bas de ltar bltas/ /'jig rten thams cad des mgur 'gyur/ /las kyi phyag rgya'i tshul gyis ni/ /cho ga bzhin du pad+ma 
gzung / /lag pa gnyis kyis bskor na ni/ /bud med thams cad des mgur 'gyur/ /de la de dag gi snying po ni 'di rnams so/ /oM bi shwe shwa ra ma hA pad+ma ho/ oM pad+ma sa ma ya pad+ma ho/ /oM yo ga pad+mo ho/ /oM pad+ma karma ho/ /sna tshogs ye shes dbang phyug che/ /bdag 
nyid mdun du pad+ma gtsang / /phyag rgya pad+ma de nyid kyis/ /de yi 'chi ba skad cig go/ /pad+ma bzung nas brtan bya ba/ /cho ga legs pa ji bzhin du/ /dam tshig dam pa de nyid kyis/ /nan tan kho nar gzhig par bya/ /gang gis ming smos 'jig pa ni/ /ting 'dzin phyag rgya 
</page>

 <page>
<ph>177</ph><p>084-89a</p>
sbyar nas su/ /ji ltar de ltar pad+ma thogs/ /las de nges par 'grub par 'gyur/ /gang gi gzhig par khros na ni/ /las kyi phyag rgya sbyar nas su/ /bskor zhing brdab par byas na ni/ /de yi 'tsho ba rdol bar 'gyur/ /de la de dag gi snying po ni 'di yin 
no/ /oM ma hA pad+ma ts+tshe da mA ra ya ho phaT/ oM sa ma ya pad+ma s+pho Ta nA sha ya ra ta phaT/ oM d+harma pad+ma ts+tshe da bi nA sha ya pra ti ya phaT/ oM karma pad+ma s+pho Ta ya dzI bi ta ma s+ya kr-i ta phaT/ de nas chos kyi dam tshig gsang ba'i phyag rgya'i ye shes ni 'di yin no/ /pad+ma la ni bud med bsam/ /
de steng bdag nyid rdo rjer bsgyur/ /pad+ma pad mchog rtse byed cing / /mnyam par bzhag na dngos grub 'thob/ /pad+ma la ni bud med bsam/ /de steng bdag nyid sangs rgyas bsgyur/ /rtse zhing dbu rgyan sangs rgyas ni/ /bsgoms na des ni des 'grub bo/ /pad+ma la ni bud 
med bsam/ /de steng pad+mar bdag bsgyur te/ /rtse zhing pad+ma pad+ma mchog /dag pa'i dngos grub thob par 'gyur/ /pad+ma la ni bud med bsam/ /de steng sna tshogs bdag bsgyur te/ /rtse zhing sna tshogs pad+ma mchog /sna tshogs dngos grub thob par 'gyur/ /de dag gi snying 
po ni 'di rnams so/ /oM badzra pad+ma saM yo ga sA d+ha ya hrIH/ oM bud d+ha ma ku Ta saM yo ga sA d+ha ya shIH/ oM pad+ma pad+ma saM yo ga sA d+ha ya d+h+r-i/ oM bi shwa pad+ma saM yo ga sA d+ha ya s+t+ri/ de nas pad+ma rigs kyi gsang ba'i phyag rgya chen po'i ye shes ji lta ba bzhin du bslab bo/ /sor mo rtse sprad 
pad+mar bya/ /rdo rje khro bo'i mdzub gnyis sa sprad/ /rtse gnyis nor bu'i pad+ma ltar/ /rdo rje bsdams pa'ang de bzhin te/ /rdo rje bcing ba bsdams nas kyang / /gung mo gnyis ni myu gur bsgreng / /mdzub mo srin lag gnyis bkug pa'i/ /phyag rgya shAkya thub pa'i brtan/ /chos 
kyi rdo rje snying gar gzhag /bsgyur te dpral bar bzhag pa dang / /ting nge 'dzin tshul pang du gzhag /bsgyur nas spyi bor gzhag par bya/ /rdo rje dbyings kyi dbang bcings la/ /mchod rten pad+ma'i tshul du ni/ /gung mo gnyis ni bcings gyur na/ /sangs rgyas pad+ma yin par 
</page>

 <page>
<ph>178</ph><p>084-89b</p>
bshad/ /de las mthe bo rdo rje dang / /mdzub gnyis ral gri lcags kyur bya/ /pad+ma rdo rje 'dzin pa de/ /gsang ba'i phyag rgya yin par bshad/ /de las mthe bo bsnol nas kyang / /mdzub mos mdzub mo rab gzung la/ /drangs na rab dga' yin par bshad/ /legs 
so zhes pa'ang de bzhin te/ /rdo rje bsdams pa dam byas las/ /mthe bo gnyis bsnyams bcug nas kyang / /mdzub gnyis rtse bkug rtse mo ni/ /dpral bzhag gung mo pad+mar bya/ /de nyid las ni snying gar yang / /nyi ma'i dkyil 'khor ston pa dang / /de nyid las ni rgyal 
mtshan bcing / /ltag par rab tu brkyang bar bar bya/ /rdo rje bsdams pa dam byas la/ /mdzub gnyis rtse mo pad+mar dgug /de bzhin pad+ma ral gri ste/ /mdzub mo pad+mar byas pas sbyar/ /rdo rje bsdams pa dam byas la/ /mthe bo g.yon pa nang du gzhug /dung ste mthe bo tho 
bar bsgreng / /sor mo bskum brkyang pad mthe'u chung / /de las thams cad bcum nas kyang / /mthe'u chung pad+ma lta bur bya/ /mthe bo g.yas la sbyar ba yi/ /mdzub mor nor bu bgrang bar bya/ /rdo rje bsdams pa dam byas la/ /mthe'u chung pad+ma lta bur bya/ /mdzub mo bsgreng 
ste gar byed pa/ /pad+ma spyan gyi yin par bshad/ /rdo rje bsdams pa dam byas la/ /mthe'u chung pad+ma lta bur bya/ /dam du mdzub mo gnyis bkug ste/ /mthe bo gnyis ni go char bya/ /de las mtheb gnyis mche bar bya/ /mtheb gnyis nang du gzhug par bya/ /de nas rab tu 
bshad bya ba/ /dam tshig mchog ni bla med de/ /rdo rje nang du bsdams nas kyang / /mdzub gnyis pad+ma 'dra byas la/ /mthe bo phan tshun bsnol ba ni/ /gsang ba'i sna tshogs dbang du bshad/ /de bzhin rdo rje bsdams pa las/ /mthe'u chung gung mo mnyam bsgreng la/ /mtheb mos 
rdo rje sbyar ba ni/ /gtsug phud dbus na de bzhin gshegs/ /de bzhin rdo rje bsdams pa las/ /mthe bo pad+ma 'drar byas la/ /kha nas dbyung ltar byas nas kyang / /pang du ting nge 'dzin ltar gzhag /de bzhin rdo rje bsdams pa las/ /sor mo kun gyi ngos rnams ni/ /mnyam par 
</page>

 <page>
<ph>179</ph><p>084-90a</p>
dam du bsdams nas kyang / /mdzub gnyis rdo rjer mnyam pa'o/ /de bzhin rdo rje bsdams pa las/ /mdzub gnyis pad+ma 'drar byas la/ /mthe bo gnyis kyang bsnol nas ni/ /gung mo gnyis ni rtse sbyar bkug /de bzhin rdo rje bsdams pa las/ /mtheb gnyis 
rdo rjer rab sbyar la/ /mdzub mo ral gri lcags kyur bya/ /mthe'u chung pad+ma 'drar byas la/ /de bzhin du ni bsgyur nas kyang / /mdzub mo g.yon pa bsgreng ba la/ /mdzub mo mthe bo rtse sbyar ba/ /dam du bzung ste dgug ltar bya/ /de la mdzub mo gnyis bkug la/ /mthe bo gnyis 
kyis mnan pa ni/ /pad+ma dgyes pa bdag nyid che/ /legs so zhes bya sbyin byed kyi/ /de bzhin rdo rje bsdams pa las/ /sor mo kun gyi ngos sbyar la/ /mthe bo gnyis kyis mnan nas ni/ /mdzub mo mnyam par sbyar ba'o/ /de nyid snying gar nyi mar bya/ /spyi bor pad+ma rgyal mtshan bya/ /
phab ste kha yi 'gram bzhag pa/ /pad+ma cher dgod dgod pa yin/ /rdo rje nang du bsdams byas la/ /chos kyi rdo rje tshul gyis ni/ /mthe'u chung mthe bo rab bsnyams pa/ /'di ni sgrol ma'i dam tshig yin/ /de bzhin rdo rje bsdams pa las/ /mdzub gung pad+ma ral grir bya/ /de bzhin 
nang du 'khor lor bya/ /zlos pa sbyin pa de bzhin no/ /de bzhin rdo rje bsdams pa las/ /mtheb mdzub sprad de gnyis su bya/ /de nas snying gar sbyar ba ni/ /gsang ba'i bsrung ba yin par bshad/ /de bzhin rdo rje bsdams pa las/ /mthe'u chung pad+ma 'drar byas la/ /mdzub gnyis 
shin du bkug nas kyang / /mtheb gnyis phyir bskyed mche ba can/ /de las khu tshur tshul gyis ni/ /mtheb gnyis ngos kyis btsir ba yi/ /pad+ma gsang ba'i khu tshur che/ /dam tshig mchog tu rab brtag pa'o/ /pad+ma lA s+ye la sogs pa/ /de dag gzhan rnams kun gyi ni/ /rdo rje 
nang du bsdams byas la/ /de 'dra bar ni bcing bar bya/ /de nas pad+ma gsang ba'i chos kyi phyag rgya 'di yin te/ /hrAHgrAHpAHhrAH/ shAHsAHd+hAHhrAH/ gAHd+hAHkrAHbAH/ dAHrAHSh+TAHsAH/ las kyi phyag rgya mdor bsdu na khu tshur gnyis su bya'o/ /de bzhin gshegs pa thams cad kyi chos kyi dam tshig 
</page>

 <page>
<ph>180</ph><p>084-90b</p>
rtog pa'i rgyal po chen po las chos gsang ba'i phyag rgya'i dkyil 'khor gyi cho ga rgyas pa rdzogs s+ho// //de nas yang bcom ldan 'das kyis de bzhin gshegs pa thams cad kyi chos kyi ye shes kyi dam tshig 'byung bar byin gyis brlabs pa'i pad+ma zhes bya ba'i ting nge 'dzin 
la snyoms par zhugs nas rang gi rig pa dam pa 'di gsungs so/ /oM d+harma sa mA d+hi dz+nyA na ta thA ga ta hU~M/ de nas byang chub sems dpa' chen po phyag na rdo rjes rang gi rigs kyi chos 'byung ba'i rang gi rig pa dam pa 'di gsungs so/ /oM badzra d+harma hU~M/ de nas byang chub sems dpa' 
sems dpa' chen po rdo rje snying pos rang gi rig pa dam pa 'di gsungs so/ /oM rat+na d+harma hU~M/ de nas byang chub sems dpa' sems dpa' chen po rdo rje spyan gyis rang gi rig pa dam pa 'di gsungs so/ /oM d+ha rma d+ha rma hU~M/ de nas byang chub sems dpa' sems dpa' chen po rdo rje sna tshogs 
kyis rang gi rig pa dam pa 'di gsungs so/ /oM karma d+ha rma hU~M/ de nas byang chub sems dpa' sems dpa' chen po 'phags pa kun du spyan ras gzigs kyi dbang pos nyid kyi chos kyi dkyil 'khor 'di gsungs so/ /de nas rab tu bshad bya ba/ /ye shes dkyil 'khor dam pa ste/ /rdo rje 
dbyings dang 'dra bar ni/ /chos kyi ye shes zhes brjod do/ /dkyil 'khor chen po'i tshul du ni/ /dkyil 'khor thams cad srad bus bre/ /de yi dbus su bri ba ni/ /ye shes rdo rje de bzhin gshegs/ /de yi phyogs rnams thams cad du/ /sems dpa' che rnams cho ga 
bzhin/ /sna tshogs dbang phyug la sogs pa/ /ting nge 'dzin la snyoms zhugs bri/ /de la de dag gi snying po 'di rnams so/ /oM dz+nyA na bud+d+ha hU~M/ oM dz+nyA na bi shwe shwa re hU~M/ oM dz+nyAn bud+d+ha mu ku Ta hU~M/ oM dz+nyA na d+ha rme shwa re hU~M/ oM dz+nyA na a mo g+he shwa re hU~M/ oM dz+nya na pad+ma bud+d+ha hU~M/ oM dz+wA na pad+ma badzra d+d+hA ra hUM/ oM dz+wA na 
pad+ma mA ra hU~M/ oM dz+wA na pad+ma duSh+Ti hU~M/ oM dz+nyA na pad+ma b+h+r-i ku TI hU~M/ oM dz+nyA na pad+ma sU r+ya hU~M/ oM dz+nyA na pad+ma tsan+d+ra hU~M/ oM dz+nyA na pad+ma hA sa hU~M/ oM dz+nyA na pad+ma tA rA hU~M/ oM dz+nyA na pad+ma ku mA ra hU~M/ oM dz+nyA na pad+ma nA rA ya hU~M/ oM dz+nyA na pad+ma hA sa hU~M/ oM dz+nyA na pad+ma nr-i t+ye shwa ra hU~M/ oM dz+nyA na pad+ma rak+Sha hU~M/ oM dz+nyA na pad+ma 
</page>

 <page>
<ph>181</ph><p>084-91a</p>
yak+Sha hU~M/ oM dz+nyA na pad+ma muSh+Ti hU~M/ oM dz+nyA na pad+ma lA s+ye hU~M/ oM dz+nyA na pad+ma mA le hU~M/ oM dz+nyA na pad+ma gI d+ye hU~M/ oM dz+nyA na pad+ma nr-i t+ye hU~M/ oM dz+nyA na pad+ma d+hU pe hU~M/ oM dz+nyA na pad+ma puSh+pe hU~M/ oM dz+nyA na pad+ma dI pe hU~M/ oM dz+nyA na pad+ma gan d+he hU~M/ oM dz+nyA na pad+ma aM ku sha hU~M/ oM dz+nyA na pad+ma a mo g+ha pA 
sha hU~M/ oM dz+nyA na pad+ma s+pho Ta hU~M/ oM dz+nyA na pad+ma A be sha hU~M/ de nas chos kyi dkyil 'khor 'dir dgug pa la sogs pa'i cho ga rgyas par byas nas ji lta ba bzhin du bcug nas 'di skad du khyod kyis gzhan su la yang ma brjod cig /khyod sems can dmyal bar lhung nas sdug bsngal bar gyur 
ta re/ de nas de'i ye shes bskyed par bya ste/ 'jig rten dbang phyug snyoms zhugs la/ /snying gar pad+ma bsgoms nas kyang / /pad+ma'i ting 'dzin thob na ni/ /de ma thag tu myur bar lding / /'jig rten dbang por snyoms zhugs la/ /dpral bar pad+ma bsgoms byas te/ /goms 
nas shin du brtan gyur na/ /de ma thag tu mkha' la lding / /'jig rten dbang gi ting 'dzin gyis/ /lce la pad+ma bsgoms nas kyang / /grub par gyur na myur bar yang / /nam mkha' la ni de 'gro'o/ /'jig rten dbang gi ting 'dzin gyis/ /gtsug tu pad+ma bsgoms nas 
kyang / /grub par gyur na myur du ni/ /skad cig gis ni steng du lding / /de dag gi snying po ni 'di rnams so/ /oM pad+ma dz+nyA na hr-i da ya A be sha /oM pad+ma dz+nyA na a b+hi She ka A be sha /oM pad+ma dz+nyA na bi d+yot+ta ma A be sha /oM pad+ma dz+nyA na u Sh+NI Sha A be sha /nam mkha' 'am ni phyogs gzhan du/ /
pad+ma'i dbyibs shig bsgoms nas kyang / /cho ga 'di ni 'grub 'gyur na/ /skad cig gis ni mi snang 'gyur/ /nam mkha' 'am ni phyogs gzhan du/ /pad+ma'i dbyibs shig bsgoms nas kyang / /de yi steng du bdag 'dug par/ /bsgoms par gyur na mi snang 'gyur/ /nam 
mkha' 'am ni phyogs gzhan du/ /pad+ma'i dbyibs shig bsgoms byas la/ /gang tshe mthong ba de tshe blangs/ /mi snang bar ni myur du 'gyur/ /nam mkha' 'am ni phyogs gzhan du/ /pad+ma'i dbyibs ni bsgoms byas la/ /mthong ba'i pad+ma de zos na/ /de ma thag tu mi 
</page>

 <page>
<ph>182</ph><p>084-91b</p>
snang 'gyur/ /de la de dag gi snying po ni 'di rnams so/ /oM pad+ma A kaR+Sha/ oM pad+ma tha/ oM pad+ma dz+nyA na gra hA na/ oM pad+ma ra sa ya na hU~M phaT/ phyag rgya che bcings pad+ma ni/ /kha dog dbyibs rnams sna tshogs pa'i/ /dbyibs de lag pas bzung na ni/ /gzugs rnams thams 
cad 'chang bar 'gyur/ /pad+ma'i kha dog dbyibs rnams ni/ /sna tshogs pad+ma'i dbyibs bris la/ /de nyid bsgoms pa byas na ni/ /gzugs mnga'achang bar de 'gyur ro/ /nam mkha' 'am ni phyogs gzhan du/ /pad+ma'i kha dog dbyibs rnams ni/ /sna tshogs dbyibs su bsgoms na 
yang / /sgra yi gzugs su de 'gyur ro/ /pad+ma'i kha dog dbyibs rnams ni/ /sna tshogs dbyibs su byas nas kyang / /de la zhon nas mkha' 'gro zhing / /ci dga'i gzugs su nges par 'gyur/ /de la de dag gi snying po ni 'di rnams so/ /oM pad+ma d+ha ri bi shwa rU pa pra brta ya A 
be sha /oM bi shwa pad+ma pra brta ya mAM/ oM sa mA d+hi bi shwa pad+ma A be sha /oM bi shwa pad+ma ma noT+Thi pa A ka sha bi shwa rU paM a d+hi tiSh+Tha mAM/ gang yang rung ba'i phyag rgya che/ /ting nge 'dzin gyis legs bcings la/ /pad+ma blangs te rab byin na/ /gdon mi za bar dbang du 'gyur/ /gang yang rung ba'i dam 
tshig gi/ /phyag rgya zhes bya bcings na ni/ /des ni pad+ma blangs nas kyang / /byin par gyur na dbang du 'gyur/ /ting nge 'dzin skyes dge ba yi/ /phyag rgya gang yang rung bcings la/ /ye shes pad+ma gang byin pa/ /de ni de yis myur bar 'gyur/ /gang yang rung ba'i dam tshig ldan/ /las kyi phyag rgya 
bcings nas ni/ /pad+ma byin pa gang yin pa/ /de ma thag tu de dbang 'gyur/ /de la de dag gi snying po ni 'di rnams so/ /oM mahA dz+nyA na pad+ma ho/ /oM sa ma ya pad+ma ho/ /oM dz+nyA na pad+ma ho/ /oM karma pad+ma ho/ /de nas ye shes kyi dkyil 'khor gyi phyag rgya chen po'i ye shes bslab bo/ /chos kyi dkyil 'khor tshul 
du ni/ /phyag rgya chen po bsgrub par bya/ /de nas rab tu bshad bya ba/ /dam tshig mchog ni bsgrub bya ste/ /chos kyi dkyil 'khor tshul du ni/ /pad+ma'i pad+ma gzhag par bya/ /chos kyi khu tshur brtan byas la/ /las kyi phyag rgya gnyis su bya/ /de bzhin gshegs pa thams cad kyi chos 
</page>

 <page>
<ph>183</ph><p>084-92a</p>
kyi dam tshig rtog pa'i rgyal po chen po las ye shes kyi dkyil 'khor gyi cho ga rgyas pa rdzogs s+ho// //de nas yang bcom ldan 'das kyis de bzhin gshegs pa thams cad kyi chos kyi las kyi dam tshig 'byung bar byin gyis brlabs pa'i pad+ma zhes bya ba'i ting nge 
'dzin la snyoms par zhugs nas rang gi rig pa dam pa 'di gsungs so/ /oM sarba ta thA ga ta karma kr-i hU~M/ de nas phyag na rdo rjes rang gi rigs kyi las 'byung ba rang gi rig pa dam pa 'di gsungs so/ /oM hU~M d+hi/ de nas byang chub sems dpa' rdo rje snying pos rang gi rig pa dam pa 'di 
gsungs so/ /oM rat+na karma sa ma ye hU~M/ de nas byang chub sems dpa' rdo rje spyan gyis rang gi rig pa dam pa 'di gsungs so/ /oM pad+ma karme hUM/ de nas byang chub sems dpa' rdo rje sna tshogs kyis rang gi rig pa dam pa 'di gsungs so/ /oM bi shwa karme hUM/ de nas byang chub sems 
dpa' 'phags pa spyan ras gzigs kyi dbang pos nyid kyi las kyi dkyil 'khor 'di bshad do/ /de nas rab tu bshad bya ba/ /las kyi dkyil 'khor dam pa ste/ /rdo rje dbyings dang 'dra ba ni/ /pad+ma'i las zhes bya ba ste/ /dkyil 'khor chen po'i tshul du ni/ /dkyil 'khor thams 
cad srad bus bre/ /sangs rgyas phyogs kun pad+ma yi/ /mtshan ma 'dzin par thams cad bri/ /de la de dag gi rig pa'i snying po ni 'di rnams so/ /oM pu ri Ni hUM/ bi shwa karme shwa ri hUM/ oM ta thA ga te shwa ra a b+hi She ka karma pid+yA hUM/ oM d+harma karme shwa ra dz+nyA na pU dzA sa ma ye hUM/ oM a 
mo g+ha karme shwa ri hUM/ oM pad+ma karma bud d+he hUM/ oM pad+ma karma badzri Ni hu~M/ oM pad+ma karmi Ni mA ra Na pU dzA karma sa ma ye hUM/ oM pad+ma karma duSh+Ti hUM/ oM pad+ma karma b+h+r-i ku Ti hUM tra/ oM pad+ma karma sUr+ye hUM/ oM pad+ma karma d+h+wa dze hUM/ oM pad+ma karma hA sa hu~M/ oM pad+ma karma tA re hUM/ oM pad+ma karma ku mA ri hUM/ 
oM pad+ma karma nA rA ya ni hUM/ oM pad+ma karma brad+mi hUM/ oM pad+ma karma nr-i te shwa ri hUM/ oM pad+ma rak+Sha rak+Sha karma sam ye hUM/ oM ma hA pra tsaN+Da gI ti ni pad+ma daMSh+T+rA karma ka ri hUM/ oM pad+ma karma muSh+Ti ga tA ya hUM/ oM ra ti pU dze hUM dzaH/ oM a b+hi She ka pU dze hUM dza/ oM gI te pU dze hUM d+ha/ oM nr-i t+ye pU dze hUM baM/ 
</page>

 <page>
<ph>184</ph><p>084-92b</p>
oM d+hu pe pU dze hU~M aH/ oM puSh+pe pU dze hU~M tra/ oM A lo ke pU dze hU~M d+hiH/ oM gan d+he pU dze hU~M baM/ oM ha ya grwi ba A na ya hU~M dza/ oM a mo g+ha pA sha kro d+ha pI Da ya hU~M phaT/ oM pad+ma shAM ka la ban d+he hU~M phaT/ oM pad+ma g+han d+ha A be sha ye hU~M phaT/ de nas las kyi dkyil 'khor 'dir dgug 
pa la sogs pa'i cho ga rgyas par byas nas ji lta ba bzhin du bcug ste/ 'di skad du rigs kyi bu khyod kyis tshul 'di su la yang ma smra shig /sems can dmyal bar lhung bar gyur ta re zhes bsgos shig /de nas ye shes bskyed par bya'o/ /de nas sdig pa bshags pa'i 
ye shes bslab par bya ste/ 'jig rten dbang phyug phyag rgya cher/ /shin tu mnyam gzhag bsgoms nas kyang / /sdig rnams bshags pas myur bar ni/ /sdig pa kun las de 'dag 'gyur/ /'jig rten dbang gi ting 'dzin gyis/ /dam tshig gi ni mchog bcings te/ /
sdig pa thams cad bshags na ni/ /mtshams med lnga las 'byang bar 'gyur/ /'jig rten dbang phyug ting 'dzin du/ /shin tu mnyam par gzhag bsgoms la/ /sdig pa thams cad bshags na ni/ /sdig pa kun yang rab tu 'joms/ /mdor na gang yang rung ba yi/ /las kyi 
phyag rgya legs bcings la/ /las rnams thams cad bshags na ni/ /las rnams kun las rnam par 'dag /de la de dag gi snying po ni 'di rnams yin no/ /oM sarba pA paM saM sho d+ha na ma hA pad+ma/ oM sarba A nan+ta t+ya sho d+han sa ma ya pad+ma/ oM sarba pA paM pra Na sha Na d+ha rma pad+ma/ 
oM sarba pad+ma A bar Na bi sho d+ha ka karma pad+ma/ de nas sgrib pa thams cad yongs su zad par 'gyur ba'i ye shes bslab bo/ /'jig rten dbang gi phyag rgya cher/ /shin tu mnyam gzhag bsgoms byas la/ /shud d+h+ya shud d+h+ya zhes brjod na/ /las rnams kun las dag par 'gyur/ /
'jig rten dbang gi ting 'dzin gyis/ /las kyi dam tshig bcings na ni/ /bud d+h+ya bud d+h+ya zhes brjod na/ /las rnams kun las dag par 'gyur/ /'jig rten dbang por snyoms zhugs la/ /chos kyi phyag rgyar bsgoms nas ni/ /d+hi d+hi d+hi d+hi zhes brjod na/ /las rnams kun 
</page>

 <page>
<ph>185</ph><p>084-93a</p>
las dag par 'gyur/ /'jig rten dbang po'i ting 'dzin gyis/ /las kyi phyag rgya bcings nas kyang / /hI hI hI hI zhes brjod na/ /las rnams kun las dag par 'gyur/ /de la de dag gi snying po ni 'di rnams so/ /oM pA paM k+Sha ya pad+ma/ oM A bar Na k+Sha 
ya pad+ma/ oM karma k+Sha ya pad+ma/ de nas de bzhin gshegs pa thams cad la mchod pa'i ye shes bslab bo/ /'jig rten dbang gi phyag rgya cher/ /rab tu mnyam par gzhag bcings la/ /oM oM oM oM zhes brjod na/ /mchod pa thams cad rab tu byed/ /'jig rten dbang 
po'i ting 'dzin gyis/ /dam tshig mchog ni bcings nas kyang / /b+hu b+hu b+hu b+hu zhes brjod na/ /sangs rgyas thams cad des mchod 'gyur/ /'jig rten dbang pos snyoms zhugs la/ /chos kyi pad+ma bsgoms nas kyang / /he he he he zhes brjod na/ /sangs rgyas thams cad 
des mchod 'gyur/ /pad+ma'i las kyi phyag rgya ni/ /shin tu mnyam par gzhag bcings la/ /d+he d+he d+he d+he zhes brjod na/ /sangs rgyas thams cad des mchod 'gyur/ /de la de dag gi snying po ni 'di rnams so/ /oM kA ra pad+ma/ oM b+hU kA ra pad+ma/ oM he kA ra pad+ma/ oM d+he kA 
ra pad+ma/ oM ni bar Na k+Sha ya pad+ma/ de nas dngos grub kyi ye shes bslab bo/ /'jig rten dbang po phyag rgya cher/ /mnyam par bzhag pas bcings nas ni/ /hrI hrI hrI hrI zhes brjod na/ /'jig rten dbang por grub par 'gyur/ /'jig rten dbang po'i ting 'dzin gyis/ /dam 
tshig ces bya bcings nas kyang / /shrI shrI shrI shrI zhes brjod na/ /dngos grub dam pa thob par 'gyur/ /'jig rten dbang po'i mnyam gzhag par/ /mnyam par bzhag pas bsgoms nas kyang / /d+hig d+hig d+hig d+hig zhes brjod na/ /pad+ma khro bor 'grub par 'gyur/ /pad+ma chen 
po dge ba yi/ /las kyi phyag rgya bcings nas kyang / /s+si s+si s+si s+si zhes brjod na/ /dngos grub thams cad thob par 'gyur/ /de la de dag gi snying po ni 'di rnams so/ /oM hrIHsid+h+ya/ oM shrI sid+h+ya/ oM d+h+r-i ka sid d+ha/ oM si sid d+h+ya/ de nas las gsang ba'i phyag rgya'i ye shes 
</page>

 <page>
<ph>186</ph><p>084-93b</p>
ni 'di yin te/ 'jig rten dbang po snyoms zhugs la/ /bud med kun dang rtse byed cing / /a ho su kha zhes brjod na/ /sangs rgyas thams cad des mchod 'gyur/ /'jig rten dbang por snyoms zhugs la/ /bud med kun dang rtse byed cing / /pri ya pri ya zhes brjod na/ /
sangs rgyas bcom ldan 'das dgyes so/ /'jig rten dbang por snyoms zhugs la/ /bud med kun dang rtse byed cing / /a ho ra ti zhes brjod na/ /de ni rtag tu dga' bar 'gyur/ /'jig rten dbang por snyoms zhugs la/ /bud med kun dang rtse byed cing / /su kha su kha 
zhes brjod na/ /de yi bde ba nyams mi 'gyur/ /de la de dag gi snying po ni 'di rnams so/ /oM sarba bud+d+ha pU dza pra brta na pad+ma/ oM prI ti kA ra pad+ma/ oM ra ti pra brta na pad+ma/ oM ma hA su kha pad+ma dr-i D+ha hUM/ de nas las kyi phyag rgya ji lta ba bzhin du bslab par bya ste/ de nas pad+ma thal 
sbyar te/ /dam tshig phyag rgya rdo rje dgongs/ /las kyi dkyil 'khor tshul gyis ni/ /gnas rnams kun du gzhag par bya/ de nas pad+ma rigs kyi chos kyi phyag rgya ni dra zhes bya ba brjod par bya/ las kyi phyag rgya gnyis byas la/ /las kyi phyag rgya des bsgrub bo/ /de bzhin gshegs 
pa thams cad kyi chos kyi dam tshig rtog pa'i rgyal po chen po las las kyi dkyil 'khor gyi cho ga rgyas pa rdzogs sto// //de nas yang bcom ldan 'das kyis rdo rje chos kyi dam tshig gi phyag rgya byin gyis brlabs pa zhes bya ba'i ting nge 'dzin la snyoms par zhugs nas phyag 
rgya'i snying po 'di gsungs so/ /oM badzri d+harma pad+ma hU~M/ de nas phyag na rdo rjes rang gi rig pa dam pa 'di gsungs so/ /oM badzra dz+hi/ de nas byang chub sems dpa' rdo rje snying pos rang gi phyag rgya 'di gsungs so/ /oM badzra rat+na mu ku Ti hUM/ de nas byang chub sems dpa' rdo rje spyan gyis rang gi 
phyag rgya 'di gsungs so/ /oM d+harma pad+ma d+hi/ de nas byang chub sems dpa' rdo rje sna tshogs kyis rang gi phyag rgya 'di gsungs so/ /oM sarba mu khe hUM/ de nas byang chub sems dpa' sems dpa' chen po 'phags pa spyan ras gzigs kyi dbang pos phyag rgya bzhi pa'i dkyil 'khor 'di 
</page>

 <page>
<ph>187</ph><p>084-94a</p>
gsungs so/ /de nas rab tu bshad bya ba/ /phyag rgya bzhi mchog dkyil 'khor te/ /rdo rje dbyings dang 'dra ba dang / /dkyil 'khor chen por 'dra bar bya/ /phyag rgya'i dkyil 'khor dbus su ni/ /sangs rgyas gzugs ni gzhag par bya/ /de yi phyogs rnams 
thams cad du/ /rdo rje pad+ma la sogs bri/ /de nas dkyil 'khor 'dir dgug pa la sogs pa'i cho ga rgyas par byas nas/ ji lta ba bzhin du bcug ste/ 'di skad du 'di khyod kyis su la yang ma brjod cig /khyod rtag tu sdug bsngal bar 'gyur ba dang / mi bde ba ma spangs pas 
dus byas nas sems can dmyal bar lhung nga re zhes bsgo zhig /de nas de'i ye shes bskyed par bya ste/ lag pas pad+ma bzung nas kyang / /bsgrims te legs par bsdam par bya/ /dri de sangs rgyas rnams mchod na/ /myur du dngos grub thob par 'gyur/ /mnyam par bzhag 
pas gtsug phud dbus/ /sangs rgyas gzugs ni rab bzhag la/ /'gro zhing rdo rje 'gying bstan na/ /'jig rten thams cad dbang du byed/ /pad+ma pad+ma chen po'i gzugs/ /ting nge 'dzin 'dug ji lta bzhin/ /yid kyis su ni de bsad do/ /gang du phog pa de rgyas pa'i/ /sa 
sogs pa yi las byed do/ /pad+ma pad+ma chen po'i gzugs/ /pad+ma rgya gram nyid du ni/ /byas te lag pas bzung nas kyang / /bskor nas dbab la sogs de byed/ /de nas de dag gi snying po ni 'di rnams so/ /oM badzra rat+na hUM/ oM sarba ta thA ga ta A sha pa ri pU ra Na ma hA rat+na hUM/ oM badzra 
hU~M tra/ oM gan d+ha pU dzA gri sA d+ha ya hrIH/ oM pad+ma mu ku Ta ta thA ga ta ba shaM ku ru sarbA na lo ke shwa ra a b+hi She ka sa ma ya ho/ oM pad+ma pad+ma mA ra ya sarba dra t+yar+thi kan sa mA d+hi dz+nyA na d+h+r-ika /oM bi shwa pad+ma sarba karma kA ro b+hA ba la li lu la la li hUM phaT/ de nas phyag rgya gsang ba'i ye shes bslab bo/ /
chags nas dgos pa thams cad ni/ /bsgrub par bya ste dam tshig 'di/ /bsgrub par dka' ba'i phyag rgya yang / /rnal 'byor gyis ni myur du 'grub/ /de la 'di'i dam tshig gi snying po ni 'di yin no/ /oM sA d+ha ya pad+ma rA ga sam ya a/ de nas phyag rgya chen po la sogs pa phyag rgya 
</page>

 <page>
<ph>188</ph><p>084-94b</p>
chen po thams cad bslab par bya'o/ /phyag rgya bzhi'i dkyil 'khor gyi cho ga rgyas pa rdzogs sto// //de nas byang chub sems dpa' sems dpa' chen po 'phags pa spyan ras gzigs kyi dbang pos 'gro ba thams cad 'dul ba zhes bya ba'i snying po 'di gsungs so/ /oM sarba 
dza gat+pi nA ya ma hA satwa a/ A gats+tsha shI g+h+raM bi shwa rU paM san d+hA rA ya ma me tsa sarba sid+hA ya pra yats+tsha hrIH/ de nas byang chub sems dpa' 'phags pa spyan ras gzigs kyi dbang pos 'gro ba thams cad 'dul ba zhes bya ba'i dkyil 'khor 'di gsungs so/ /de nas rab tu bshad bya ba/ /
'gro ba 'dul ba'i dkyil 'khor te/ /dkyil 'khor chen po'i tshul du ni/ /phyi yi dkyil 'khor bri bar bya/ /de yi nang du pad+ma yang / /de bzhin du ni bri bar bya/ /der ni 'dab ma kun khyab pa'i/ /sna tshogs gzugs ni bri bar bya/ /de nas dkyil 'khor 'dir cho ga rgyas pa ji lta 
ba bzhin du btsud nas/ de bzhin du bsgo ste 'gro ba thams cad 'dul ba'i ye shes bslab bo/ /'gro ba 'dul ba zhes bya ba'i/ /dkyil 'khor legs par bris nas kyang / /phyag rgya chen po bsgoms na ni/ /sna tshogs 'chang dang 'dra bar 'gyur/ /de nas 'gro ba 'dul ba'i 
gsang ba'i phyag rgya'i ye shes bslab bo/ /sna tshogs gzugs kyi ting 'dzin du/ /mnyam par bzhag pas bsgoms nas kyang / /dbang po gnyis ni sbyar bar bya/ /dkyil 'khor de ni de grub bo/ /de nas phyag rgya chen po la sogs pa phyag rgya bcing ba rnams bslab par bya'o/ /dngos grub rnams kyang 
de bzhin no/ /de bzhin du ras la sogs pa la yang bya'o phyag rgya gzhan rnams kyang phyag rgya gcig pa'i dkyil 'khor gyi tshul du phyag rgya la sogs pa yang 'grub par 'gyur ro/ /de nas yang de bzhin gshegs pa thams cad gcig tu 'dus nas byang chub sems dpa' spyan ras gzigs kyi dbang po la 
legs so zhes bya ba byin pa/ de bzhin gshegs pa kun gyi gsang / /theg pa chen po mngon 'dus pa/ /rdo rje theg pa bla med kyi/ mdo sde 'di ni legs bshad pa/ /legs so rdo rje sems dpa' khyod/ /rdo rje rin chen khyod legs so/ /rdo rje las ni khyod legs so/ /de 
</page>

 <page>
<ph>189</ph><p>084-95a</p>
bzhin gshegs pa thams cad kyi de kho na nyid bsdus pa las de bzhin gshegs pa thams cad kyi chos kyi dam tshig las rtog pa'i rgyal po chen po dum bu gsum pa rdzogs s+ho// //bam po bdun pa/ de nas yang de bzhin gshegs pa thams cad gcig 
tu 'dus nas de bzhin gshegs pa thams cad dbang bskur ba'i rin po che rdo rje 'dzin pa de nyid de/ byang chub sems dpa' chen po 'phags pa nam mkha'i snying po la ming brgya rtsa brgyad pa 'dis gsol ba btab bo/ /nam mkha'i snying po sems can don/ /sems dpa' chen po gzi chen po/ /
rin chen che ba'i rin chen mchog /rdo rje rin chen khyod phyag 'tshal/ /dbang bskur sbyin pa rin chen che/ /dag pa che zhing dge ba che/ /sangs rgyas rin chen rnam dag sku/ /rin chen rin chen khyod phyag 'tshal/ /nam mkha' nam mkha' las byung ba/ /nam mkha' kun gyi 'od che ba/ /
nam mkha'i dbyings kyi phyogs kun gyi/ /re kun mchog ni khyod phyag 'tshal/ /rin chen mdzod spu rin chen 'byung / /sangs rgyas mdzod spu bde gshegs rab/ /rin chen thams cad rab kun mchog /rin chen dgos pa khyod phyag 'tshal/ /rin chen rin mchog rin chen drag /
de bzhin gshegs pa kun rin chen/ /rin chen dam pa nam mkha' che/ /mkha' mnyam khyod la phyag 'tshal lo/ /rgyan yin pas ni mdzes pa che/ /mdzes par snang zhing rab mdzes mdzad/ /don kun dag cing dag pa'i don/ /sbyin spyod khyod la phyag 'tshal lo/ /chos rin chen 
ni rnam dge mchog /dge 'dun rin chen de bzhin gshegs/ /dbang bskur chen po 'jig rten don/ /don sbyin khyod la phyag 'tshal lo/ /sbyin par rab sbyin sbyin pa'i mchog /gtong zhing gtong mchog sbyin mdzad pa/ /sems can kun don de nyid don/ /don chen don ni khyod 
phyag 'tshal/ /bsam pa'i rgyal po gzi brjid che/ /sbyin pa'i pha rol phyin pa'i tshul/ /de bzhin gshegs pa sems dpa' che/ /sangs rgyas kun te khyod phyag 'tshal/ /de bzhin gshegs pa rin chen che/ /de bzhin gshegs pa 'od che ste/ /de bzhin gshegs pa dpal 
</page>

 <page>
<ph>190</ph><p>084-95b</p>
chen po/ /bzhad chen khyod la phyag 'tshal lo/ /de bzhin gshegs pa'i dbang bskur mchog /dbang chen khyab pa chen po ste/ /'jig rten mgon rab 'jig rten mchog /'jig rten nyi ma khyod phyag 'tshal/ /rin chen phul te rab kyi mchog /rin chen rgyan te rin chen 
mdzod/ /rin chen snang bas snang ba che/ /rin chen grags pa khyod phyag 'tshal/ /rin chen phung po rin chen 'byung / /nor bu rdo rje nor yon tan/ /rin chen 'byung bskur ba 'bar/ /rin chen sku ste khyod phyag 'tshal/ /che nyid shing ste rin chen dbang / /re ba thams cad skong mdzad 
pa/ /bsam pa thams cad legs par mnyes/ /rin chen phung po khyod phyag 'tshal/ /'od mchog khyab pa'i bdag nyid kun/ /mchog rab sbyin zhing mchog che ba/ /phun sum thams cad 'byor pa'o/ /rdo rje snying po bdag phyag 'tshal/ /ming brgya rtsa brgyad zhi ba 'di/ /
su yang rung bas 'chang byed na/ /sangs rgyas kun gyis dbang bskur ba/ /skad cig tu ni sdig med 'thob/ /rin chen khyod la gsol ba ni/ /nor 'dus ba ni bshad par mdzod/ /sangs rgyas kun gyi dbang gi mchog /nges pa'i rigs ni bskyed par mdzod/ /de nas byang 
chub sems dpa' nam mkha'i snying pos de bzhin gshegs pa thams cad kyi bka' 'di thos nas de bzhin gshegs pa thams cad kyi dbang gi dam tshig ces bya ba rang gi snying po 'di gsungs so/ /oM badzra rat+na hU~M/ de bzhin gshegs pa rnam par snang mdzad kyis de bzhin gshegs pa 
thams cad kyi nor bu'i dam tshig ces bya ba'i rig pa dam pa 'di gsungs so/ /oM sarba ta thA ga ta A sha pa ri pU ra Na ma hA ra t+na hU~M/ de nas byang chub sems dpa' chen po phyag na rdo rjes rang gi rigs 'byung ba'i rig pa dam pa 'di gsungs so/ /oM badzra hU~M tra/ de nas byang chub sems dpa' 
chen po rdo rje snying pos rang gi rig pa dam pa 'di gsungs so/ /oM ma Ni hU~M/ de nas byang chub sems dpa' chen po rdo rje spyan gyis rang gi rigs 'byung ba'i rig pa dam pa 'di gsungs so/ /oM pad+ma hrIH/ de nas byang chub sems dpa' chen po rdo rje sna tshogs kyis rang gi rig pa dam pa 'di 
</page>

 <page>
<ph>191</ph><p>084-96a</p>
gsungs so/ /oM bi shwa rat+na hU~M/ de nas byang chub sems dpa' chen po 'phags pa nam mkha'i snying pos de bzhin gshegs pa thams cad kyi dbang gi rin po che zhes bya ba'i ting nge 'dzin la snyoms par zhugs so/ /de nas snyoms par zhugs ma thag tu/ de bzhin 
gshegs pa thams cad kyi thugs ka nas rdo rje nor bu rin po che lta bu 'od zer rnams byung nas de dag gis 'jig rten gyi khams thams cad snang bar byas te/ sems can thams cad de bzhin gshegs pa thams cad kyi dbang gis dbang bskur nas yang gcig tu gyur te bcom ldan 'das 
byang chub sems dpa' chen po nam mkha'i snying po'i thugs kar zhugs so/ /de nas nam mkha'i snying po'i thugs las bcom ldan 'das phyag na rdo rje de nyid kun nas 'od zer 'bar ba'i snying po rdo rje dang / nor bu dang / rin po che sna tshogs kyi dbang bskur la sogs pa'i bkod pa dang / rgyan gyis 
brgyan pa'i sku rdo rje'i nor bu'i rin po che'i phyag rgya'i mtshan ma phyag na bsnams pa'i byang chub sems dpa' chen po'i sku rnams su gyur te byung nas 'jig rten gyi khams thams cad du rin po che chen po'i char 'bab pa la sogs pa nor bskyang ba rnams kyis sems can rnams mgu bar byas nas 
yang slar byon nas/ bcom ldan 'das rnam par snang mdzad kyi phyogs thams cad du rdo rje dbyings kyi dkyil 'khor chen po'i tshul du zla ba'i dkyil 'khor la gnas nas ched du brjod pa 'di ched du brjod do/ /e ma'o sangs rgyas thams cad kyi/ /rin chen thams cad bsdus pa ni/ /
rdo rje rin chen rigs nyid du/ /'gro ba'i don du 'di gyur to/ /de nas byang chub sems dpa' sems dpa' chen po nam mkha'i snying pos rang gi rigs bskyed nas de bzhin gshegs pa thams cad bsam pa thams cad yongs su rdzogs par byed pa 'di phul te don thams cad grub pa zhes bya 
ba'i dkyil 'khor 'di gsungs so/ /de nas rab tu bshad bya ba/ /dkyil 'khor chen po dam pa ste/ /rdo rje dbyings dang 'dra ba la/ /thams cad grub pa zhes bshad pa/ /gru bzhi pa la sgo bzhi pa/ /rta babs bzhis ni brgyan pa ste/ /srad bu bzhi dang ldan pa la/ /dar dang phreng ba 
</page>

 <page>
<ph>192</ph><p>084-96b</p>
lda ldis brgyan/ /dkyil 'khor chen po grwa rnams dang / /sgo khyud kyi ni nang rnams su/ /rdo rje rin chen spras par ni/ /phyi yi dkyil 'khor srad bus bre/ /de yi nang du rdo rje yi/ /rin chen las byung gnas bya zhing / /ka ba brgyad kyi tshul du ni/ /rin chen sna tshogs 'od 'bar 
ba'i/ /dkyil 'khor lngar ni brgyan gyur par/ /der ni srad bu bre bar bya/ /rang gi phyag rgyas bskor ba yi/ /der ni sangs rgyas gzhag par bya/ /de la de dag gi snying po ni 'di rnams so/ /oM bud+d+ha rat+na hU~M/ oM badzra ma Ni hU~M/ oM badzra rat+na aM ku ru hU~M/ oM badzra rat+na pad+ma hU~M/ 
oM badzra rat+na par+Sha hU~M/ re ba kun grub dkyil 'khor du/ /rdo rje shugs kyis brgal nas kyang / /rdo rje snying po der gnas shing / /rin chen mchog ni sbyin par bri/ /de yi phyogs rnams thams cad du/ /ltag 'og go rims ji bzhin du/ /rin chen phyag rgyar ldan pa yi/ /sems dpa' 
chen po rnams bri'o/ /de la de dag gi snying po ni 'di rnams so/ /oM sarba ar+tha sid+d+hi pra da hU~M/ oM badzra ma Ni tsin+d+h+ya ha na A kA sha gar+b+ha b+ha ga bA na sing d+h+ya sid d+h+ya hU~M/ oM rat+na aM ku sha A kar+Sha ya sarba ar+thA na sa ma ya shI g+h+raM/ sarba ta thA ga ta satwa ma nu sma ra hU~M/ oM ti rA ga ba shi ku ru sarba na k+Sha shagar+b+ha hU~M/ 
oM rat+na duSh+Ti hU~M/ rin chen phreng ba'i dkyil 'khor du/ /rdo rje shugs kyis brgal nas ni/ /rin chen phreng ba 'dzin pa'i mchog /nges pa'i dbus su legs par bri/ /de yi phyogs rnams thams cad du/ /ltag 'og go rims ji bzhin par/ /nor bu'i mtshan rnams lag thogs pa'i/ /sems 
dpa' chen po rnams bri'o/ /de dag gi snying po ni 'di rnams yin no/ /oM rat+na tiSh+Tha tra/ oM sarba ta thA ga ta a b+hi She ka rat+na mA le hUM/ oM ra t+na ma Ni sUr+ye hU~M/ oM tsan+d+ra ma Ni d+h+wa dza sarbA shA pa ri pU ra A kA sha gar+b+ha hU~M/ oM rat+nAT+Ta hwa sa hA sa hU~M/ rin chen pad+ma'i dkyil 'khor du/ /rdo rje shugs kyis brgal nas ni/ /
rin chen pad+ma 'dzin khyab pa/ /de dbus gnas par bri bar bya/ /de yi phyogs rnams thams cad du/ /ltag 'og go rims ji bzhin par/ /nor bu mtshan ma 'chang ba yi/ /sems dpa' chen po rnams bri'o/ /de la de dag gi snying po ni 'di rnams so/ /oM rat+na pad+ma hU~M/ oM he gas 
</page>

 <page>
<ph>193</ph><p>084-97a</p>
mA d+hi dz+nyA na gar+b+ha hU~M/ oM rat+na ko Sha gra hU~M/ oM ma Ni tsa kra pra r+t+tA ya hU~M/ oM rat+na ba shI hU~M/ rin chen char 'bebs dkyil 'khor du/ /rdo rje shugs kyis brgal nas ni/ /rin chen char ni rab 'bebs pa'i/ /sems dpa' chen po der yang bri/ /de yi phyogs 
rnams thams cad du/ /mdor na lag na phyag rgya yang / /rin chen mtshan mar ldan pa yi/ /sems dpa' che rnams cho ga bzhin/ /de la de dag gi snying po ni 'di rnams so/ /oM rat+na br-iSh+Ti bar+Sha ya sarba brta sam+b+ha d+ha b+ha ga bAn ma Ni hasta hU~M/ oM ma Ni pU dza sa ma ya hU~M/ oM ma Ni ban d+ha ka ba 
tsa hU~M/ oM ma Ni daMSh+Ta ka rA la ma hA yak+Sha ha ra ha ra sarbAr+thAn ti sha ya hUM/ oM ma Ni rat+na ban d+ha sa ma ya hU~M/ rdo rje shugs kyis brgal nas ni/ /grwa yi phyogs ni thams cad du/ /ltag 'og go rims ji bzhin par/ /rin chen lA s+ye la sogs bri/ /de la de dag gi snying po ni 'di rnams 
so/ /oM rat+na ra ti hU~M/ oM rat+na mA le hU~M/ oM rat+na gI ti hU~M/ oM rat+na nr-i t+ye hU~M/ phyi yi dkyil 'khor dam pa ni/ /rdo rje shugs kyis brgal nas ni/ /phyi yi dkyil 'khor grwa rnams su/ /bdug pa'i mchod pa la sogs bri/ /de la de dag gi snying po ni 'di rnams so/ /oM rat+na d+hU pe rat+ne/ 
oM puSh+pe ma Ni/ oM rat+na A lo ke/ oM ma Ni gan d+he/ sgo rnams bzhi yi dbus su ni/ /sgo ba rnams ni gzhag par bya/ /de la de dag gi snying po ni 'di rnams so/ /oM sarba rat+na A kar+Sha a ru Na ma hA sa hA b+ha ga bA na twaM A kA sha gar+b+haM tso dA ya A kar+Sha ya shI g+h+raM ho dza/ oM sarba rat+na pra be sha ya/ 
sa ma ya pra be sha ya sa ma ya ma hA ma Ni rA dzA ku laM rat+na pA sha hU~M/ oM ma Ni ba na d+ha hU~M baM/ oM ma Ni rat+na A be sha a/ de nas dkyil 'khor chen po 'dir nor bu rin po che'i slob dpon nyid ji lta ba bzhin zhugs te cho ga rgyas pa bdag nyid kyis byas la/ de nas rin po che sa byin gyis brlabs pa'i bum 
pa gang ba'i chus nor bu'i slob ma dbang bskur te/ rdo rje nor bu'i dam tshig gi phyag rgya bcings la snying po 'di brjod do/ /oM badzra ma Ni rata sa ma ya baM/ de nas kha dog ji lta bu rnyed pa'i bla gos phrag pa gcig tu gzar te de dang 'dra bas mig g.yogs la snying po 'di brjod du bcug ste gzhug 
</page>

 <page>
<ph>194</ph><p>084-97b</p>
par bya'o/ /oM hU~M ma Ni rA dza ku laM/ de nas da ltar bcug nas 'di skad du khyod kyis 'di su la yang ma brjod cig /khyod tshe rabs thams cad dbul por gyur ta re/ sdug bsngal las mi thar bar gyur ta re/ sems can dmyal bar yun ring por gnas par gyur ta re zhes bsgol 
dam tshig gnyis su bya'o/ /theg pa chen po mngon par 'dus pa yang brjod par bya'o/ /de nas bsam pa dang gter chen po gang na yod/ ji ltar thob par 'gyur zhes rdo rje'i tshig gis dri bar bya'o/ /de nas bcom ldan 'das byang chub sems dpa' sems dpa' chen po nam mkha'i 
snying pos thams cad smrar stsol cig ces smras ma thag tu gdong g.yogs pa bkrol te de bzhin gshegs pa thams cad kyi dbang gi dam tshig kyang bstan te/ bcom ldan 'das de bzhin gshegs pa la thug gi bar du dkyil 'khor chen po bstan par bya'o/ /de nas ci 'byor pas 
mchod pa byas nas dgos pa thams cad bsgrub par bya'o/ /de nas ye shes kyi phyag rgya ni 'di yin te/ rdo rje snying po'i phyag rgya che/ /shin tu mnyam par bzhag pas bcings/ /gter brkos nas ni gang dag na/ /gter yod pa ni de mthong 'gyur/ /dam tshig gi ni mchog bcings la/ /gang 
na gter rnams yod gyur pa/ /der ni phyag rgya btsir na ni/ /de tshe bdag nyid 'byung bar 'gyur/ /rdo rje snying po'i ting 'dzin du/ /shin tu mnyam bzhag bsgoms na ni/ /gang na gter rnams yod pa yang / /yid kyis shes pa nyid du 'gyur/ /rdo rje'i snying po'i ting 'dzin gyis/ /las 
kyi phyag rgya bcings nas ni/ /gang du phyag rgya babs gyur na/ /de na gter yod shes par bya/ /de la de dag gi snying po ni 'di rnams so/ /oM ma hA ma Ni rat+na A bi sha hU~M/ oM ma Ni piN+Da pa ri sha ya hU~M/ oM rat+na sa mA d+hi brU hi/ oM rat+na A bi sha dar+Sha ya hU~M/ phyag rgya chen por bsgoms na 
ni/ /gang du lus ni khor gyur pa/ /de na rin chen gter yod par/ /dam tshig nyid kyis shes par bya/ /dam tshig mchog ni bcings nas kyang / /gang du babs nas gnyis gyur pa/ /de ni rin chen chen po yi/ /gter yod par ni shes par bya/ /ting 'dzin phyag rgya bcings nas 
</page>

 <page>
<ph>195</ph><p>084-98a</p>
ni/ /gang la babs pa bdag nyid kyis/ /rin chen chen po bdag nyid kyis/ /gter ni gang na yod par smra/ /las kyi phyag rgya bcings nas kyang / /gang tshe lag gnyis phan tshun du/ /babs nas dam tshig bcings gyur pa/ /de ni gter ni yod par bshad/ /
de la de dag gi snying po ni 'di rnams so/ /oM ma hA rat+na kA ya dar+sha ya rat+na/ oM A kA sha gar+b+ha ma Ni rat+na/ oM s+pho Ta s+pho Ta ya tra ni d+hi/ oM ma Ni rat+na dz+nyA na swa yaM brU hi/ oM bu na sa ma ya ban d+ha dar+Sha ya swA hA/ phyag rgya chen po bsgoms nas ni/ /de bzhin gang du dogs gyur pa/ /de ni rin 
chen 'byung ba yi/ /gter yod ye shes shes par bya/ /gang du dogs yod der yang ni/ /dam tshig mchog ni mchog bcings la/ /gang tshe nyid ni grol gyur pa/ /de na gter ni yod par bshad/ /ting 'dzin phyag rgya bcings nas ni/ /gang du nges par dogs gyur pa/ /de na nges par gter 
yod par/ /ye shes bskyed de shes par bya/ /gang na yang dang yang dogs pa/ /las kyi phyag rgya cho ga bzhin/ /der bcings de ni gnyis gyur pa/ /gter yod par ni shes par bya/ /de la de dag gi snying po ni 'di rnams so/ /oM ni d+hi dz+nyA na A bi sha/ oM rat+na sa ma ya muny+tsa ni d+hi ban+d+haM/ 
oM d+harma rat+na bru he ni d+hi naM/ oM sarba karma ni s+pho Ta ya dar+sha ya ni d+hiHban d+ho dA k+Shi pa/ phyag rgya chen por bsgoms nas ni/ /gter rnams kun du btsal nas kyang / /gang na gnas pa der babs na/ /de na gter ni yod par bshad/ /dam tshig mchog ni bcings nas kyang / /gter rnams 
kun du btsal nas ni/ /gang na gnas pa brtag gyur pa/ /de na gter ni yod par bshad/ /ting 'dzin phyag rgya bcings nas ni/ /gter rnams kun du btsal nas kyang / /gang na yod par rtag tu shes/ /de na gter ni yod par bshad/ /las kyi phyag rgya bcings nas ni/ /gter 
rnams kun du btsal nas kyang / /gang na yod par las phyag rgya/ /bskor ba de na yod par bshad/ /de la de dag gi snying po ni 'di rnams so/ /oM rat+na pa rak+Shi A be sha /oM rat+na sa ma ya hr-i da dar+Sha ya/ /oM rat+na par k+Shi dz+nyA na A be sha /oM ma Ni karma brah+mA ya/ de nas gsang ba'i phyag rgya'i 
</page>

 <page>
<ph>196</ph><p>084-98b</p>
ye shes bslab par bya'o/ /dbang po gnyis ni mnyam sbyar la/ /gter rnams kun du tshol byed cing / /phyag rgya chen po bsgoms na ni/ /babs par gyur na gter rnyed do/ /dam tshig mchog ni bcings nas kyang / /bud med dang ni rtse byed cing / /gang du phyag rgya dam gyur pa/ /de na gter 
ni yod par bshad/ /dbang po gnyis ni mnyam sbyar na/ /gter rnams kun du tshol byed cing / /ye shes phyag rgya bsgoms nas ni/ /gter gyi ye shes 'jug par 'gyur/ /dbang po gnyis kyi ting 'dzin gyis/ /las kyi phyag rgya bcings nas ni/ /gang du phyag rgya gnyis gyur pa/ /
de na gter ni yod par bshad/ /de la de dag gi snying po ni 'di rnams so/ /oM ma hA ma Ni saM yo ga be sha/ oM sa ma ya saM yo ga /dr-i D+ho me b+ha ba/ oM di ni dz+nya na A be sha saM yo ga /oM sarba karma saM s+pho Ta saM yo ga /de nas nor bu'i rigs chen po'i phyag rgya'i ye shes thams cad bslab bo/ /
de nas phyag rgya chen po 'di yin te/ /zla ba'i dkyil 'khor dbus gnas par/ /ji lta ba yi ri mo bzhin/ /phyag rgya chen po bsgoms na ni/ /don gyi mchog kun 'grub par 'gyur/ /de nas phyag rgya chen po rnams kyi las ni 'di rnams yin no/ /sangs rgyas phyag rgya sangs rgyas nyid/ /
rdo rje snying pos gnyis rab 'grub/ /rin chen lcags kyus kun spyan 'dren/ /nor bu dga' bas rjes dgar byed/ /nor bu mgu bas dgyes par byed/ /nor bu lta bas nor thob bo/ /nor bu phreng bas dbang bskur zhing / /nor bu nyi mas gzi brjid mchog /yid bzhin nor bus ji dgar 
sbyin/ /rin chen bzhad pas nor thob 'gyur/ /rin chen chos kyis chos kyang thob/ /gtong ba'i dpal gyis dam pa rnyed/ /rin chen ral gris mtshon chen po/ /rin chen 'khor los dbang por 'gyur/ /smra bas btsal ba'i dngos grub 'thob/ /rin chen char gyis nor chen po/ /nor 
bu'i mchod pas rab mchod nyid/ /rin chen chos kyis brtan par byed/ /rin chen mche bas nor thob bo/ /khu tshur nor bus dngos grub 'thob/ /de nas dkyil 'khor chen po 'di'i dam tshig gi phyag rgya'i ye shes ni 'di yin no/ /rdo rje rin chen phyag rgyas ni/ /sangs rgyas kun gyis dbang 
</page>

 <page>
<ph>197</ph><p>084-99a</p>
bskur 'thob/ /rdo rje nor bu che bcings nas/ /rdo rje rin chen grub par 'gyur/ /rdo rje gnyis las nor bur byas/ /rdo rje 'dzin las nor 'thob bo/ /de nyid mthe bo rdo rje yis/ /nor bu sbyar te snying gar gzhag /mdzub gnyis pad+ma'i nor bur bcings/ /'jig rten dbang 
gis nor byin 'gyur/ /rdo rje las nor sna tshogs kyi/ /nor bu chen po'i rgyal mtshan sbyin/ /rdo rje dbyings mdzub nor bu yis/ /sangs rgyas rin chen nyid 'thob bo/ /mdzub mo bsnyams te phyir bkug la/ /mthe bo rdo rjer bcings pa yi/ /rdo rje snying po'i phyag las byung / /'di ni 
rdo rje'i nor bur gsungs/ /'di ni bcings ma thag tu yang / /rdo rje'i nor bu chen po 'thob/ /mdzub gnyis rin chen 'drar bcings la/ /gung mo myu gur bsgreng ba ste/ /'di ni bcings ma thag tu yang / /rang gi dbang bskur thob par 'gyur/ /de nas gung mo srin lag dang / /
mthe'u chung rnams ni pad+mar bya/ /'dis ni kun du spyan ras gzigs/ /mtshan 'dzin pas ni nor sbyin 'gyur/ /mdzub mo mthe bo mthe'u chung rnams/ /rdo rje rin chen tshul du bya/ /gung mo gnyis kyi sen mo sbyar/ /srin lag myu gu 'dra bar bsgreng / /rdo rje bsdam pa dam byas 
la/ /mdzub gnyis nor bur byas nas kyang / /mtheb gnyis brkyang ba'i ngos snying gi/ /don kun grub pa sbyin par byed/ /rdo rje bsdam pa bsdams nas kyang / /gung mo gnyis ni nor bur bya/ /nor bu mtshan gyi phyag rgya 'di/ /nor bu chen po rab sbyin no/ /de nyid las ni mdzub 
mo gnyis/ /lcags kyu'i tshul du byas pa ni/ /don kun dgug pa'i phyag rgya ste/ /nor bu rin chen lcags kyur bshad/ /de nyid las ni bsgyur nas kyang / /mdzub mos mdzub mo bzung nas ni/ /mda' 'phang ba yi tshul byas la/ /drangs nas 'gro ba dga' bar byed/ /de nyid las ni 
mdzub mthe ba gnyis/ /sbyar ba legs so zhes bya ba'o/ /de nas mtheb gnyis sbyar ba yis/ /mdzub gnyis rtse mo sbyar ba dang / /mthe bo gnyis ni dbus sbyar la/ /mdzub gnyis ngos dang sbyar ba ni/ /nor bu lta bar bshad pa ste/ /lta ba'i don rnams 'phrog byed pa'o/ /don kun grub 
</page>

 <page>
<ph>198</ph><p>084-99b</p>
ba'i phreng ba ni/ /rang gi dbang ni rab sbyin 'gyur/ /de nyid snying gar mthe bo gnyis/ /bsgreng ste ngos kyis sbyar ba ni/ /nor bu nyi ma'i snying gar gzhag /gzi brjid chen po rab sbyin 'gyur/ /srin lag bsnyams te bsgreng nas ni/ /phye ste spyi bor gzhag par bya/ /rdo rje nor bu 
chen po gtso/ /re ba thams cad rdzogs byed pa'o/ /de nyid las ni 'gying byed cing / /kha 'gram rgod par bskor ba ste/ /rin chen char rgod zhes bya ba/ /bzhad pas don rnams thams cad 'grub/ /ting nge 'dzin du sor mo bsgom/ /nor bu pad+ma nor 'chang ba'i/ /de nas mtha' nas 
grol ba ni/ /sbyin pa chen po rab sbyin byed/ /mthe bo gnyis ni nang du dgug /mdzub gnyis nor bur byas pa ni/ /nor bu ral gri yin te mthus/ /'gro ba rnams kyi nor 'phrog pa'o/ /rdo rje bsdams las 'khor lor bya/ /mtheb gnyis nang du bcug nas kyang / /mdzub gnyis nor 
bu 'drar byas pa/ /'khor los sgyur ba thob par byed/ /de nyid thal mo'i tshul du byas/ /kha nas 'dren par byas pa ni/ /de bcings nas ni ngag gis kyang / /rang gi bkas ni nor 'phrog 'gyur/ /rdo rje nor bu che bcings la/ /rin chen char ni rab 'bebs te/ /sor mo thams cad 
bsgreng ba ni/ /phyogs bzhi nas ni nor char 'bebs/ /rdo rje nor bu che bcings la/ /gar byas gtsug phud dbus bzhag nas/ /kun la cho ga bzhin mchod na/ /rin chen kun gyis de mchod 'gyur/ /don kun grub pa'i phyag rgyas ni/ /mgrin pa'i phyogs su 'khyud par bya/ /
nor bu bcings pa zhes bya ste/ /bsrung ba yi ni cho gar grags/ /don kun grub pa de nyid las/ /gnod sbyin tshul du khar bzhag pa/ /nor bu mche ba zhes bya ste/ /'jig byed don kun 'phrog byed pa'i/ /rdo rje bsdam pa dam byas la/ /mdzub bkug mthe bo gnyis kyis ni/ /legs 
par mnan te btsir ba ni/ /nor bu'i khu tshur dngos grub 'thob/ /dam tshig rnams kyi mchod mchog rnams/ /rdo rje dbyings kyi tshul du ni/ /ji bzhin nor bu ldan pa la/ /'di ni dam tshig mchog tu brtags/ /gung mo nor bu'i tshul du bya/ /de dag nyid la rnam par brtags/ /lcags 
</page>

 <page>
<ph>199</ph><p>084-100a</p>
kyu gcig sogs tshul gyis ni/ /las rnams thams cad rab 'grub byed/ /de nas nor bu chen po'i rigs kyi chos kyi phyag rgya'i ye shes ni 'di yin no/ /hraHgraHtriHhrIHshrIHiHriHd+h+riHdiHd+hI:griHpiHriHDaHyaHaH/ rin chen phyag rgya gnyis byas la/ /las kyi phyag rgya 
bri bar bya/ /de bzhin gshegs pa thams cad kyi las kyi dam tshig gi rtog pa'i rgyal po las don thams cad grub pa zhes bya ba'i dkyil 'khor chen po'i cho ga rgyas pa rdzogs s+ho// //de nas yang bcom ldan 'das kyis de bzhin gshegs pa thams cad dbang bskur ba'i 
gzungs kyi dam tshig 'byung ba'i rin po che'i byin gyis brlabs zhes bya ba'i ting nge 'dzin la snyoms par zhugs nas rang gi phyag rgya 'di gsungs so/ /oM badzra rat+na d+hU pe hU~M/ de nas byang chub sems dpa' sems dpa' chen po phyag na rdo rjes rang gi rigs 'byung ba'i phyag rgya 'di gsungs so/ /oM 
badzra ab+hi She ka mA le a b+hi Shi ny+tsa sa ma ye hU~M/ /de nas byang chub sems dpa' sems dpa' chen po rdo rje snying pos rang gi phyag rgya 'di gsungs so/ /oM rat+na a b+hi She ka hU~M/ de nas byang chub sems dpa' sems dpa' chen po rdo rje spyan gyis rang gi phyag rgya 'di gsungs so/ /oM badzra d+ha rma a 
d+hiShe ka hU~M/ de nas byang chub sems dpa' sems dpa' chen po rdo rje sna tshogs kyis rang gi phyag rgya 'di gsungs so/ /oM sarba ta thA ga ta a b+hi She ka pU dza sa ma ye hU~M/ de nas bcom ldan 'das byang chub sems dpa' sems dpa' chen po 'phags pa nam mkha'i snying pos rang gi rigs kyi 
dam tshig gi phyag rgya'i dkyil 'khor 'di gsungs so/ /de nas rab tu bshad bya ba/ /phyag rgya'i dkyil 'khor dam pa ste/ /rdo rje dbyings dang 'dra ba la/ /rin chen gsang ba zhes bshad de/ /dkyil 'khor chen po'i tshul du ni/ /dkyil 'khor thams cad srad bus bre/ /de yi dbus 
su tshul bzhin du/ /sangs rgyas phyag rgya bri bya ste/ /khri la gnas pa'i nor bu'i gtso/ /rdo rje dbyings kyi mdun du ni/ /nor bu'i phreng ba pad+ma'i nor/ /nor bus bskor ba'i nor bu'i rnams/ /de la de dag gi snying po ni 'di rnams so/ /oM tra/ oM ma Ni sa ma ye hU~M/ oM ma Ni rat+na a b+hi She 
</page>

 <page>
<ph>200</ph><p>084-100b</p>
kamA le hU~M/ oM ma Ni rat+na pad+ma hU~M/ oM ma Ni rat+na pr-i ti sa ma ye hU~M/ thams cad grub pa'i dkyil 'khor du/ /rdo rje shugs kyis brgal nas ni/ /rdo rje rin chen dbus su ni/ /rdo rje nor bu chen po bri/ /de yi phyogs rnams thams cad du/ /ltag 'og go rims ji bzhin par/ /rang 
gi phyag rgya nor bur ldan/ /rin chen slob dpon nyid kyis bri/ /de la de dag gi phyag rgya ni 'di rnams so/ /oM sarba ar+tha sid+d+hi pra be sha ma hA badzri rat+na sa ma ye ma Ni sarba ar+thA na me sA d+ha ya d+hA ra NI hU~M/ oM ma Ni rat+na A kaR+Sha ye swA hA/ oM ma Ni rat+na sa ma ye aM ku sha ma Ni ku lany+dza/ oM ma Ni rA 
ga sa ma ye hU~M/ oM ma Ni sA d+hu hU~M/ de bzhin dkyil 'khor gnyis par yang / /rdo rje shugs kyis brgal nas ni/ /spyan gnyis dang ni ldan pa yin/ /nor bu de yi dbus su bri/ /de yi phyogs rnams thams cad du/ /ltag 'og go rims ji bzhin par/ /nor bu'i mtshan mar ldan 
pa yi/ /rang gi phyag rgya rnams bri'o/ /de la de dag gi phyag rgya ni 'di dag go /oM badzra ma Ni rat+na ne tra A na ya ba shi ku ru sarba ar+tha sam+b+ha ba dA na shI g+h+raM tiSh+Tha aM ku shi hU~M/ oM ma Ni rat+na rat+na mA le a b+hi Shiny+tsa hU~M/ oM ma Ni rat+na sUr+ye dz+wA la ya sarba ma hA rA dzi ni hU~M/ oM ma Ni tsan+d+ra d+h+wa dzA gri hU~M/ oM 
ma Ni hA se hA sa hU~M/ rdo rje shugs kyis brgal nas ni/ /nor bu pad+ma bri bar bya/ /de yi phyogs rnams thams cad du/ /ltag 'og go rims ji bzhin bya/ /de la de dag gi snying po ni 'di rnams so/ /oM ma Ni sa mA d+hi pad+me ni hU~M/ oM ma Ni rat+nA d+ya gra sa ma ya hU~M/ oM ma Ni sa ma ya ko She hU~M/ 
oM ma Ni sa ma ya tsakra hU~M/ oM ma Ni b+hA ShA gri hU~M/ dkyil 'khor bzhi pa dam par ni/ /rdo rje shugs kyis brgal nas kyang / /rdo rje rin chen ldan pa yi/ /rin chen char 'bebs der gnas shing / /las kyi phyag rgya ji bzhin pas/ /yongs su bskor bar bri bar bya/ /nor bu'i mtshan 
mar ldan pa rnams/ /ltag 'og go rims ji bzhin bya/ /de nas de dag gi phyag rgya ni 'di rnams so/ /oM rat+na br-iSh+Ti sA d+ha ya ma hA ma Ni hU~M/ oM ma hA pU dzA sa ma ye ne tra A/ oM ma hA pU dzA sa ma na sa ma ye rak+Sha/ oM badzra ma Ni rat+na daSh+T+ra kA rA le ha ra ha ra hU~M/ oM ma Ni sa ma ya muSh+Ti hU~M/ 
</page>

 <page>
<ph>201</ph><p>084-101a</p>
de nas nor bu gsang ba'i dkyil 'khor 'dir las rnams ji lta ba bzhin du byas nas rang gi slob ma rnams btsud de 'di skad du bsgo bar bya'o/ /khyod kyis tshul 'di su la yang ma smra shig /khyod rab tu dbul ba dang dus byas nas sems can dmyal bar lhung ta re zhes bsgo 
la rang gi nor bu'i dam tshig gi ye shes bskyed par bya'o/ /rdo rje rin chen ting 'dzin gyis/ /mkha' la rdo rje rin chen bri/ /bdag nyid kyi ni dpral bar yang / /bzhag na rgyal por nges par 'gyur/ /rin chen rdo rje bcings nas ni/ /rdo rje rin chen mkha' la bri/ /dbang gi gnas su bzhag 
na ni/ /nges par rgyal po nyid du 'gyur/ /rdo rje rin chen ting 'dzin gyis/ /rdo rje rin chen mkha' la bri/ /ye shes rdo rje de bzhag na/ /nyid kyis grub pa'i rgyal por 'gyur/ /las kyis phyag rgya bcings nas ni/ /mkha' la rdo rje rin chen bris/ /rang gi gnas su de bzhag na/ /nyid kyi grub 
ba'i rgyal por 'gyur/ /de la de dag gi snying po ni 'di rnams so/ /ma hA badzra rat+na a b+hi Shiny+tsa mAM/ sa ma ya rat+na a b+hi Shiny+tsa mAM/ d+harma rat+na a b+hi Shiny+tsa mAM/ karma rat+na a b+hi Shiny+tsa mAM/ phyag rgya chen po'i snying gar ni/ /rdo rje rin chen bsgom par bya/ /bsgoms nas mngon par dbang du bskur/ /
mchog tu rmad du byung ba 'thob/ /mnyam par bzhag pas rdo rje yi/ /rin chen dpral bar bsgoms nas ni/ /rin chen rdo rje bcings gyur na/ /thams cad kyi ni rgyal por 'gyur/ /rdo rje rin chen ting 'dzin gyis/ /lce la rdo rje rin chen bsgom/ /chos kyi rgyal po nyid du ni/ /dbang bskur 
ba ni thob par 'gyur/ /rab mnyam bzhag pas rdo rje yi/ /rin chen gtsug tor bsgoms nas kyang / /las kyi phyag rgya bcings nas ni/ /las legs byed pa'i rgyal por 'gyur/ /de la de dag gi snying po ni 'di rnams so/ /oM badzra rat+na hr-i da ya a b+hi Shiny+tsa ho/ oM badzra rat+na a b+hi She ka 
dra/ oM badzra rat+na a b+hi Shiny+tsa baM/ oM badzra rat+na uSh+NI Sha a d+hiSh+Tha na swa mA na/ phyag rgya chen po bdag nyid kyis/ /bsgoms na rdo rje rin chen yang / /ras la sogs la bris nas ni/ /rgyal po chen por de 'gyur ro/ /rdo rje rin chen bla na med/ /ras la sogs la bris nas kyang / /sems 
</page>

 <page>
<ph>202</ph><p>084-101b</p>
dpa' rdo rje bsgoms na ni/ /dam tshig rnams kyi bdag por 'gyur/ /rin chen rdo rje bdag nyid kyis/ /ras la sogs la bris nas kyang / /bsam gtan phyag rgya bsgoms na ni/ /nges par chos kyi bdag por 'gyur/ /ras la sogs la rdo rje yi/ /rin chen bris nas las 
rnams kyi/ /phyag rgya bsgoms par gyur na ni/ /bdag nyid las kyi bdag por 'gyur/ /de la de dag gi snying po ni 'di rnams so/ /badzra rat+na biM b+ha a d+hi tiSh+Thi/ oM badzra rat+na bi b+ha pra ti+i tiSh+Tha/ oM badzra rat+na biM b+ha a b+hi She ka /badzra rat+na biM b+ha ku ru/ gser ram yang na dngul yang rung / /rdo rje 
rin chen bcings gyur tam/ /yang na rin chen gzhan yang rung / /snying gar bsgoms nas dbang bskur 'gyur/ /rdo rje rin chen bla na med/ /gser ram rin chen gzhan las byas/ /rtag tu dpral bar bzhag na ni/ /nor che ba yi rgyal por 'gyur/ /gser ram rin chen gzhan dag 
gi /rdo rje rin chen bsgoms nas kyang / /rang gi khar yang bcug na ni/ /tshig la dbang bar de 'gyur re/ /gser ram rin chen gzhan dag gi/ /rdo rje rin chen bsgoms na ni/ /gtsug tor du ni yang bsgoms na/ /las rnams kun gyi bdag por 'gyur/ /de la de dag gi snying po 
ni 'di rnams so/ /oM badzra rat+na hr-i da ya A bar Na hU~M/ oM badzra rat+na a b+hi She ka ma hA ar+tha pA da/ oM badzra rat+na pA tsa pA de/ oM badzra rat+na ma hA karma pA de/ de nas nor bu'i rigs kyi dam tshig gi phyag rgya gsang ba'i ye shes bslab bo/ /phyag rgya chen por bsgoms na ni/ /rdo rje nor bu che bcings 
la/ /nor bu bud med bu gar bcug /de ltar dngos grub thob par 'gyur/ /dam tshig mchog gi nor bu ni/ /bud med bu gar bcug nas kyang / /dam tshig mchog bcings thams cad kyi/ dbang bskur ba yi dngos grub 'gyur/ /rdo rje nor bu che bcings la/ /chos kyi phyag rgya bsgoms 
nor bu/ /de ni bud med bu gar bcug /bla na med pa'i dngos grub 'gyur/ /las kyi phyag rgya nor bu bcings/ /bud med bu gar las phyag rgya/ /bcings par gyur na las kun gyi/ /dngos grub bla na med par 'gyur/ /de la de dag gi snying po ni 'di rnams so/ /oM ma hA ma Ni sid+d+hi/ oM sa 
</page>

 <page>
<ph>203</ph><p>084-102a</p>
ma ya a b+hi She ka sid+d+hi/ oM d+harma sid+d+hi/ oM karma sid+d+hi/ de nas dkyil 'khor 'di'i phyag rgya chen po bcing ba bshad de/ rin chen rdo rje myu gur bcing / /gung mo srin lag mthe'u chung rnams/ /sor mo brkyang ba byas nas ni/ /spyi bor bzhag pa grub mchog 'thob/ /rdo rje bsdam pa 
byas nas kyang / /mdzub mo gnyis mdud mtheb gnyis dang / /srin lag rdo rje bsgyur nas ni/ /mdzod spur bzhag pa dbang thob bo/ /rdo rje rin chen tshul byas la/ /mdzub gnyis ngos dang ma theb ngos sprad/ /de nyid bsgyur nas de dbang 'thob/ /de nyid mtheb gnyis mdzub gnyis ni/ /chos kyi rdo 
rje tshul du ni/ /bcings nas dpral bar bzhag pa ni/ /chos chen gyi ni dbang bskur 'gyur/ /las kyi rdo rje bcings nas kyang / /dbang rnams kun gyi phreng ba ste/ /bsgyur nas dpral ba nyid du yang / /bzhag na dbang ni bskur bar 'gyur/ /rin chen 'byung ba'i phyag rgya ni/ /rdo rje dbyings skyes 
dam tshig kyang / /bcings nas rin chen dpral bar ni/ /bzhag na dbang ni bskur bar 'gyur/ /mtheb gnyis phan tshun bsnol nas ni/ /mdzub mo gnyis kyi rtse mo yang / /nor bu 'dra bar bkug pa ni/ /rdo rje nor bu chen po 'thob/ /rdo rje bsdam pa byas nas kyang / /rdo rje khu tshur 
gung mo gnyis/ /nor bu 'dra bar byas nas ni/ /nor bu phreng ba'i dbang bskur 'gyur/ /rdo rje bsdam pa byas nas ni/ /gung mo nor bu 'drar byas la/ /mdzub mo srin lag gnyis pad+ma/ /kha bye 'dra bar byas pas 'grub/ /gung mo gnyis ni nor bur bcings/ /sor mo thams cad bsgreng ba 
rnams/ /nor bu nyid du bsgoms na ni/ /'khor rnams mchog dang ldan par 'gyur/ /gung mo mthe bo rdo rje yi/ /rin chen tshul du byas nas kyang / /srin lag mthe'u chung bsnyams pa yi/ /khar bzhag lce ste nor bu sbyin/ /de la mdzub gnyis rdo rjer bya/ /de ltar de gnyis lcags kyur bya/ /
mdzub mos mdzub mo drang ba dang / /de nyid dga' bar rab sbyin pa'o/ /gung mo gnyis ni nor bur bcing / /mdzub gnyis ngos la dgug pa ste/ /srin lag ngos gnyis mdud pa la/ /mthe bo gnyis kyis bkab pa ste/ /de nyid rdo rje nyi mar bskor/ /dpung pa'i spyi bor brkyang bar bya/ /nor bu'i 
</page>

 <page>
<ph>204</ph><p>084-102b</p>
rgyal mtshan spyi bo'i rgyan/ /bzhad pa'i tshul du byas pa'o/ /rdo rje bsdam pa byas na ni/ /mdzub mo srin lag gyen du bsgreng / /de dag pad+ma 'dra bar bya/ /gung mo gnyis ni nor bur bya/ /de las mtha' mar rab sbyin bya/ /rdo rje ral gri sbyar ba dang / /rdo rje 'khor lo tshul du bya/ /de nyid 
kha nas dbyung bar bya/ /mdzub gnyis rin chen myu gur bya/ /sor mo thams cad brkyang ba dang / /de dag spyi bor bzhag pa ni/ /rin chen char gyis char 'bebs so/ /de nyid go cha'i tshul du ni/ /snying gar rin chen gnyis byas pa/ /mdzub gnyis nor bu 'dzin mche ba/ /dbus su bsnyams 
pa khu tshur ro/ /de nas dam tshig gi phyag rgya'i ye shes bslab bo/ /phyag rgya chen po de dag nyid/ /snyim pa sbyar ba bcings na ni/ /mdor na gsang ba gsang ba yi/ /dngos grub bzhi 'gyur sbyin par byed/ /ji ltar rdo rje'i gsang ba'i sbyin/ /dus rnams kun du bcing mi bya/ /de nas chos 
kyi phyag rgya'i mdo bshad par bya'o/ /traiH/ graiH/ traiH/ kraH/ khaH/ d+haiH/ kraiH/ baiH/ kraH/ raiH/ yaH/ maiH/ gsang ba gsang ba'i khu tshur mchog /gnyis su byas na las kun byed/ /de bzhin gshegs pa thams cad kyi las kyi dam tshig brtag pa'i rgyal po chen po las 
rin po che'i phyag rgya'i gsang ba'i dkyil 'khor gyi cho ga rgyas pa rdzogs s+ho// //de nas yang bcom ldan 'das kyis de bzhin gshegs pa thams cad kyi dbang bskur ba mkhyen pa'i dam tshig 'byung ba'i byin gyis brlabs zhes bya ba'i ting nge 'dzin la snyoms par zhugs nas rang 
gi rig pa dam pa 'di gsungs so/ /oM sarba ta thA ga ta a b+hi She kadz+nyA not+ta ma hU~M/ de nas byang chub sems dpa' sems dpa' chen po phyag na rdo rjes rang gi rig pa dam pa 'di gsungs so/ /oM badzra dz+nyA na a b+hi She ka sa ma ya hUM~M/ de nas byang chub sems dpa' sems dpa' chen po rdo rje snying pos 
rang gi rig pa dam pa 'di gsungs so/ /oM ma Ni rat+na a b+hi She ka dz+nyA na hU~M/ de nas byang chub sems dpa' sems dpa' chen po rdo rje spyan gyis rang gi rig pa dam pa 'di gsungs so/ /oM d+harma a b+hi She ka dz+nyA na hU~M/ de nas byang chub sems dpa' sems dpa' chen po rdo rje sna tshogs kyis rang gi 
</page>

 <page>
<ph>205</ph><p>084-103a</p>
rig pa dam pa 'di gsungs so/ /oM sarba a b+hi She kadz+nyAd+hu na hU~M/ de nas byang chub sems dpa' sems dpa' chen po nam mkha'i snying pos rang gi rigs kyi ye shes kyi dkyil 'khor 'di gsungs so/ /de nas rab tu bshad bya ba/ /ye shes dkyil 'khor dam pa ste/ /rdo rje 
dbyings dang 'dra ba la/ /rin chen ye shes zhes bshad de/ /dkyil 'khor chen po'i tshul du ni/ /dkyil 'khor thams cad srad bus bre/ /chos kyi dkyil 'khor tshul du ni/ /snying ga'i mtshan ma bri bar bya/ /de nas dkyil 'khor 'di'i ye shes kyi snying po ni 'di rnams gsungs so/ /
oM dz+nyA na sarba sid+d+hi dz+nyA na hU~M/ oM ma Ni dz+nyA na hU~M/ oM ma Ni dz+nyA na aM ku sha dza/ oM ma Ni dz+nyA na rA ga /oM ma Ni dz+nyA na duSh+Te/ oM ma Ni dz+nyA na duSh+Ti ma Ni hU~M/ oM ma Ni dz+nyA na a b+hi She ka /oM ma Ni dz+nyA na sUr+ya/ oM ma Ni dz+nyA na d+h+wa dza/ oM ma Ni dz+nyA na aT+TAT+Ta hA sa/ oM ma Ni dz+nyA na pad+ma hU~M/ oM ma Ni dz+nyA na t+ye ga /oM 
ma Ni dz+nyA na ko Sha/ oM dz+nyA nam Ni tsakra/ oM dz+nyA na ma Ni b+hA Sha/ oM dz+nyA na ma Ni rat+na baR+Sha hUM/ oM ma Ni dz+nyA na nre d+ye pU dza sa ma ye hU~M/ oM ma Ni dz+nyA na rak+Sha/ oM ma Ni dz+nyA na muSh+Ti/ /de nas yang dkyil 'khor gyi cho ga rgyas pa ji lta ba bzhin du byas nas slob ma la 'di skad bsgo 
bar bya'o/ /khyod kyis chos ma mthong ba su la yang ma brjod cig /khyod dngos grub ma thob par myur bar shi bar gyur ta re zhes bsgo la nor bu'i rigs kyi chos kyi ye shes bskyed par bya'o/ /ting nge 'dzin gyis ras sogs la/ /rdo rje snying po bris nas ni/ /bsgoms nas rin chen don byin ces/ /
smra zhing gsol ba gdab par bya/ /ting nge 'dzin gyis ras sogs la/ /rdo rje snying po bris nas ni/ /bsgoms nas rin chen byin cig ces/ /tshig tu smra zhing gsol ba gdab/ /rdo rje snying po ras sogs la/ /bris te mnyam par bzhag nas kyang / /rnam par bsgoms te ye shes la/ /dam 
chos sbyin zhes gsol ba gdab/ /rdo rje snying po ras sogs la/ /mnyam par bzhag pas bris nas kyang / /bsgoms nas dam pa'i las byin zhes/ /las la gsol ba gdab par bya/ /de nas de dag gi sgrub pa'i snying po ni 'di rnams so/ /oM de hi sarba ar+tha b+ha ga bAn badzra gar+b+ha/ /oM de hi
</page>

 <page>
<ph>206</ph><p>084-103b</p>
sarba rat+na b+ha ga bA na badzra gar+b+ha/ oM de hi sA d+ha d+ha rmA mi b+ha ga bAn badzra gar+b+ha satwa/ oM de hi sAd+ha karma b+ha ga bA na badzra gar+b+ha/ nam mkha'i phyogs sam phyogs gzhan du/ /nam mkha'i snying po legs sems pa/ /mnyam par bzhag pas bsgoms nas su/ /phun sum tshogs don gsol bar 
bya/ /nam mkha'i phyogs sam phyogs gzhan du/ /nam mkha'i snying po legs sems pa/ /mnyam par bzhag pas bsgoms nas kyang / /nor bsags pa ni gsol bar bya/ /nam mkha'i phyogs sam phyogs gzhan du/ /nam mkha'i snying po legs sems pa'i/ /mnyam par 
bzhag pas bsgoms nas kyang / /phun sum tshogs ni gsol ba gdab/ /nam mkha'i phyogs sam phyogs gzhan du/ /nam mkha'i snying po legs sems pa/ /mnyam par bzhag pas bsgoms nas kyang / /las sogs pa ni gsol ba gdab/ /de la de dag gi snying po ni 'di 
rnams so/ /oM dz+nyA na gar+b+ha de hi sarba ar+tha na/ oM dz+nyA na gar+b+ha de hi sarba rat+na/ oM dz+nyA na gar+b+ha de hi sarba d+ha rmaM/ oM dz+nyA na gar+b+ha de hi sarba karma mAM/ rdo rje snying po bris nas kyang / /snying gar yongs su bsgom byas la/ /gang gi tshe na snying 'phar ba/ /de tshe grub pas nor ster ro/ /rdo rje snying po dpral 
bar ni/ /bris te rnam par bsgoms nas kyang / /gang tshe mgo bo 'dar gyur pa/ /des ni mngon par dbang thob bo/ /rdo rje snying po khar bcug la/ /de nyid du ni bsgoms nas kyang / /gang tshe de ni byed gyur pa/ /de tshe des ni ngag 'grub bo/ /rdo rje snying po bdag spyi bor/ /rab tu bzhag 
ste bsgoms nas kyang / /gang tshe de ni 'bar gyur pa/ /de tshe 'phang du lding bar 'gyur/ /de la de dag gi snying po ni 'di rnams so/ /oM hr-i da ya gar+b+he de hi da naM/ oM rat+na a b+hi She ka gar+b+ha a b+hi Shi ny+tsA mi/ oM b+ha ga gar+b+ha sid d+hU/ oM rat+na gar+b+ho Sh+NI Sha A kA shA gats+tsha/ rdo rje snying po phyag rgya che/ /
rab mnyam bzhag pas bsgoms nas ni/ /bdag la dngos grub stsol zhes gsol/ /i li rat+na zhes brjod 'grub/ /nam mkha'i snying po'i dam tshig ni/ /rab mnyam bzhag pas bcings nas kyang / /dbang bskur ba ni gsol btab la/ /mi li rat+na zhes brjod 'thob/ /rdo rje snying po 
</page>

 <page>
<ph>207</ph><p>084-104a</p>
ting 'dzin du/ /rab mnyam bzhag pas bsgoms nas ni/ /tshes bdag stsol zhes gsol btab la/ /tsi li rat+na zhes brjod 'thob/ /nam mkha'i snying po las kyi mchog /rab mnyam bzhag pas bcings nas ni/ /rin chen thams cad gsol btab la/ /
ki li rat+na zhes brjod 'thob/ /de la de dag gi snying po ni 'di rnams so/ /oM i li/ oM mi li/ oM tsi li/ oM ki li/ de nas nor bu ye shes gsang ba'i phyag rgya'i ye shes bslab bo/ /nam mkha'i phyogs sam phyogs gzhan du/ /rdo rje snying po bsgoms nas ni/ /dbang po gnyis 
ni mnyam sprad na/ /dngos grub mchog ni thob par 'gyur/ /gzhi la ri mo bris pa bzhin/ /rdo rje snying po bsgoms nas ni/ /dbang po gnyis ni mnyam sbyar la/ /dbang bskur ba yang thob par 'gyur/ /rdo rje snying po bsgoms nas ni/ /dbang po gnyis ni mnyam sbyar la/ /sdug pa 
de dang gar rtses pa/ /'jig rten kun gyis de dgar byed/ /nam mkha' kun gyi rdul dbyibs kyis/ /rdo rje snying po bsgoms nas ni/ /dbang po gnyis ni mnyam sbyar la/ /thams cad 'grub par nges par 'gyur/ /de la de dag gi snying po ni 'di rnams so/ /A kA sha gu h+ya 
dz+nyA na sa ma ya hU~M/ bi ci tra gu h+ya dz+nyA na a b+hi Shiny+tsa hU~M/ pri yA nu smr-i ti dz+nyA na gu h+ya sarba lo ke rA ga ya hU~M/ sarba gu h+ya dz+nyA na sarba sid d+hi m+me pra yats+tsha hU~M/ de nas phyag rgya chen po 'di ji lta ba bzhin bcing bar bya'o/ /dngos grub kyang de dang 'dra'o/ /da nas chos kyi dam tshig gi phyag rgya'i ye shes 
bslab bo/ /rdo rje nor bu ni rdo rje ye shes kyi dkyil 'khor gyi tshul du gzhag par bya'o/ /de nas chos kyi phyag rgya ni 'di yin no/ /sA bA rA sA ra te ka hA daM ti he bA kan ka ra ya ma/ de nas mdor na las kyi phyag rgya ni gnas ci bzhin par gzhag par bya'o/ /de bzhin gshegs pa thams cad 
kyi las kyi dam tshig gi rtog pa'i rgyal po chen po las ye shes kyi dkyil 'khor gyi cho ga rgyas pa rdzogs s+ho// //de nas yang bcom ldan 'das kyis de bzhin gshegs pa thams cad kyi dbang bskur ba'i las kyi dam tshig 'byung ba'i byin gyis brlabs zhes bya ba'i ting nge 'dzin 
</page>

 <page>
<ph>208</ph><p>084-104b</p>
la snyoms par zhugs nas rang gi rig pa dam pa 'di gsungs so/ /sarba ta thA ga ta karma a b+hi She ka hU~M/ de nas byang chub sems dpa' sems dpa' chen po phyag na rdo rjes rang gi las 'byung ba'i rig pa dam pa 'di gsungs so/ /oM badzra hU~M kA ra a b+hi She ka /de nas byang chub 
sems dpa' sems dpa' chen po rdo rje snying pos rang gi rig pa dam pa 'di gsungs so/ /oM sarba ta thA ga ta sa man+ta a b+hi She ka hU~M/ de nas byang chub sems dpa' sems dpa' chen po rdo rje spyan gyis rang gi rig pa dam pa 'di gsungs so/ /oM sarba d+ha rma a b+hiShe ka rat+na/ de nas 
byang chub sems dpa' sems dpa' chen po rdo rje sna tshogs kyis rang gi rig pa dam pa 'di gsungs so/ /oM bi shwa a b+hi She ka hU~M/ de nas byang chub sems dpa' sems dpa' chen po 'phags pa nam mkha'i snying pos rang gi rigs kyi dam tshig 'di gsungs so/ /de nas rab tu bshad 
bya ba/ /las kyi dkyil 'khor dam pa ste/ /rdo rje dbyings dang 'dra ba la/ /rin chen dgos pa zhes bshad do/ /dkyil 'khor chen po'i tshul du ni/ /dkyil 'khor thams cad srad bu bre/ /de yi dbus su tshul bzhin du/ /sangs rgyas sku gzugs gzhag par bya/ /sems dpa' chen po 
tshul gyis ni/ /rin chen mchod pa rnams bri'o/ /de la de dag gi phyag rgya ni 'di rnams so/ /oM ma Ni rat+na pU dzA gra/ oM sarba ar+tha sid+d+ha badzra rat+na a b+hi She ka hU~M/ oM badzra ma Ni d+ha rma sa ma ye hU~M/ oM ma Ni rat+na A kar+Sha karma sa ma ye hU~M/ oM ma Ni rat+na rA ga ra ti karma pU dze pra brta/ oM ma 
Ni rat+ne sA d+hu kA ra pU dza sa ma ye hU~M/ oM ma hA ma Ni rat+na dr-iSh+Ta A kar+Sha/ oM ma Ni rat+na mA la pU dze/ /oM ma Ni rat+na sU r+yA lo ka pU dze/ oM ma Ni rat+na d+hA dza pA ta ka pU dze/ oM ma Ni rat+na aT+TAT+TA hA sa bU dze/ oM pad+ma ma Ni sa mA d+hi sa mA ye hU~M/ oM sarba d+yA gA nu smr-i ti sa mA d+hi kar+m+ma ka ri hU~M/ oM ma Ni rat+n+ra 
tIk+Sh+Na sa ma ye ts+tshin+da hU~M/ oM ma Ni rat+na tsa kra sa ma ye hU~M/ oM ma Ni rat+na b+hA She b+had b+had hU~M/ oM ma Ni rat+na bar+sha ni hU~M/ oM ma Ni rat+na karmi Ni hU~M/ oM ma Ni rat+na ka ba tse rak+Sha mAM/ oM ma Ni rat+na daMSh+Ta khA da khA da hU~M/ oM ma Ni rat+na karmA muSh+Ti hU~M/ oM ma Ni rat+na lA s+ye pU dza ya ho/ oM ma Ni rat+na mA le a b+hiSha 
</page>

 <page>
<ph>209</ph><p>084-105a</p>
ka pU dzA ya/ oM ma Ni rat+na gI d+ye pU dzA ya/ oM ma Ni rat+na nr-i t+ye pU dzA ya/ oM ma Ni rat+na d+hU pe pU dzA ya/ oM ma Ni rat+na puSh+pe pU dzA ya/ oM ma Ni rat+na A lo ke pU dzA ya/ oM ma Ni rat+na gan+d+he pU dzA ya/ oM ma Ni rat+na aM ku sha A kar+Sha ya dzaH/ oM ma Ni rat+na pA she hU~M/ oM ma Ni rat+na s+pho Ta baM/ 
oM ma Ni rat+na A be sha aH/ de nas las kyi dkyil 'khor 'dir cho ga ji lta ba bzhin du rgyas par byas nas bcug ste 'di skad du bsgo bar bya'o/ /'di khyod kyis su la yang ma smra shig /khyod las kyi sgrib pas non nas shi bar gyur ta re zhes bsgo la/ las kyi ye shes bslab par bya'o/ /
rdo rje snying po phyag rgya che/ /rab mnyam bzhag pas bsgoms nas kyang / /mchod pa kun gyis mchod na ni/ /sangs rgyas thams cad dbang du 'gyur/ /ting nge 'dzin gyi dam tshig mchog /phyag rgya gang yang rung bcings la/ /sangs rgyas thams cad mchod na ni/ /dbang bskur ba 
ni des 'thob bo/ /rdo rje snying po'i ting 'dzin du/ /rab mnyam bzhag pas bsgoms nas ni/ /sangs rgyas thams cad rab mchod na/ /'gro ba'i dam pa 'dul bar 'gyur/ /rdo rje snying po'i ting 'dzin gyis/ /las kyi phyag rgya bcings nas ni/ /sangs rgyas thams cad mchod 
gyur na/ /skad cig tu ni don kun 'thob/ /de la de dag gi snying po ni 'di rnams so/ /oM rat+na pU dza ba shi ku ru/ oM rat+na pU dza sa ma ya a b+hi Shiny+tsa/ oM rat+na pU dzA ya d+ha rma nA sha ya pA di/ oM rat+na pU dzI karma sarba ar+thA na me sA d+ha/ de nas gsang ba'i phyag rgya'i ye shes ni 'di yin te/ 
rdo rje snying po'i ting 'dzin gyis/ /dbang po gnyis ni mnyam sbyar nas/ /sangs rgyas thams cad mchod na ni/ /'jig rten thams cad des mgur 'gyur/ /de nas phyag rgya chen po'i ye shes kyis dngos grub dam pa 'grub par 'gyur/ de nas dam tshig gi phyag rgya'i ye shes bslab 
par bya'o/ /rdo rje rin chen bcings nas ni/ /gnas rnams kun du gzhag par bya/ /rdo rje dgos pa'i tshul du ni/ /ltag 'og go rims ji bzhin bya/ /de nas chos kyi phyag rgya'i ye shes ni 'di yin te/ twa dza ga d+ha/ t+na dza tu sa/ r+m+ma k+Sh+Na tu Sha/ r+m+ma k+Sha k+Sha d+hi/ rdo rje rin chen gnyis byas la/ /
</page>

 <page>
<ph>210</ph><p>084-105b</p>
las kyi phyag rgya de bsgrub bo/ /de bzhin gshegs pa thams cad kyi las kyi dam tshig gi rtog pa'i rgyal po chen po las las kyi dkyil 'khor gyi cho ga rgyas pa rdzogs s+ho// //de nas yang bcom ldan 'das de bzhin gshegs pa thams cad kyis rin po che'i phyag rgya 
zhes bya ba'i ting nge 'dzin la snyoms par zhugs nas rang gi rig pa dam pa 'di gsungs so/ /oM badzra rat+na trAM/ de nas byang chub sems dpa' sems dpa' chen po phyag na rdo rjes rang gi phyag rgya 'di gsungs so/ /oM badzra mA le/ de nas byang chub sems dpa' sems dpa' chen 
po rdo rje snying pos rang gi phyag rgya 'di gsungs so/ /oM ma Ni rat+ne/ de nas byang chub sems dpa' sems dpa' chen po rdo rje spyan gyis rang gi phyag rgya 'di gsungs so/ /oM badzra d+harma rat+na/ /de nas byang chub sems dpa' sems dpa' chen po rdo rje sna tshogs kyis rang gi phyag rgya 'di gsungs so//
oM bi shwa dr-iSh+Ti/ de nas byang chub sems dpa' sems dpa' chen po nam mkha'i snying pos rang gi nor bu'i rigs kyi phyag rgya bzhi pa'i dkyil 'khor 'di gsungs so/ /de nas rab tu bshad bya ba/ /phyag rgya'i dkyil 'khor dam pa ste/ /phyag rgya bzhi pa'i tshul du ni/ /dkyil 'khor yongs 
su brtag par bya/ /de nas ji lta ba bzhin du bcug nas bslab par bya ste/ khyod kyis 'di su la yang ma smra shig ces bsgo bar bya'o/ /de nas ye shes bskyed bya ste/ /rdo rje rin chen ting 'dzin gyis/ /rdo rje rin chen bcings nas ni/ /dpral bar rab tu gzhag na ni/ /dngos grub thams cad 
'thob par 'gyur/ /de nas de dag gi snying po ni 'di gsungs so/ /oM badzra rat+na sarba a b+hi She ka sarba sid+d+hi me pra yats+tsha ra la ra la hU~M tra/ de nas gsang ba'i phyag rgya bslab par bya ste/ /khyo'am yang na sdug pa'am/ /bud med dang ni skyes ba'ang rung / /dpral ba gnyis ni sprad nas kyang / /
gtugs na dngos grub thob par 'gyur/ /de la de bsgrub pa'i snying po ni 'di yin te/ oM badzra rat+na sa khi bid+yA d+hA ra s+t+waM/ pra yats+tsha shI g+h+raM a b+hi Shiny+tsa ya hi ha ha ha twa/ de nas phyag rgya bzhi bslab bo/ /dngos grub thams cad kyang de bzhin no/ /de nas byang chub sems dpa' sems dpa' chen po nam 
</page>

 <page>
<ph>211</ph><p>084-106a</p>
mkha'i snying pos don thams cad grub pa zhes bya ba'i snying po 'di gsungs so/ /oM badzra ma Ni d+hA ra sarba ar+tha sid+d+hi m+me pra yats+tsha ho/ b+ha ga bA na badzra rat+na hU~M/ de nas dkyil 'khor 'di yin te/ de nas rab tu bshad bya ba/ /dkyil 'khor chen po dam pa ste/ /dngos grub kyi ni 
dkyil 'khor ni/ /ji bzhin par ni bri bar bya/ /de nas 'dir ye shes gsang ba'i phyag rgya'i ye shes bslab par bya'o/ /gzugs la sogs pa'i 'dod pa'i rnams/ /chags par gyur pa'i bde ba ni/ /sangs rgyas la yang phul gyur na/ /las kyi dngos grub thob par 'gyur/ /
de nas phyag rgya bzhi'i ye shes bslab par bya'o/ /ras la sogs pa la yang sems dpa' 'am phyag rgya'i dkyil 'khor bris te bsgrub par bya'o/ /de nas yang de bzhin gshegs pa thams cad gcig tu 'dus nas byang chub sems dpa' sems dpa' chen po nam mkha'i snying po la 
legs so zhes bya ba byin pa 'dis bstod do/ /legs so rdo rje sems dpa' khyod/ /rdo rje rin chen khyod legs so/ /rdo rje chos khyod legs pa ste/ /rdo rje las ni khyod legs so/ /rdo rje theg pa bla na med/ /de bzhin gshegs pa kun gyi gsang / /theg pa chen po mngon 'dus 
pa/ /rdo rje theg pa bla na med/ /mdo sde 'di ni legs par bshad/ /de bzhin gshegs pa thams cad kyi de kho na nyid bsdus pa las de bzhin gshegs pa thams cad kyi las kyi dam tshig ces bya ba'i rtog pa'i rgyal po chen po dum bu bzhi pa rdzogs s+ho// //
bam po brgyad pa/ de nas byang chub sems dpa' sems dpa' chen po phyag na rdo rjes de bzhin gshegs pa thams cad kyi rigs kyi de kho na nyid kyi cho ga rgyas pa'i rgyud 'di gsungs so/ /de la re zhig dang por ni phyag rgya chen po dam pa'i dngos grub kyi rgyud bshad de/ de bzhin gshegs 
pa phyag rgya che/ /bcings nas mkha' dbyings thams cad du/ /sangs rgyas sku gzugs byin brlabs la/ /rang gi snying du bcug nas ni/ /ci ste 'dod na tshe 'di la/ /zhi ba dam pa mchog gyur pa/ /sangs rgyas nyid 'thob nges 'di bsgrub/ /ci ste mi 'dod dngos grub bzhin/ /
</page>

 <page>
<ph>212</ph><p>084-106b</p>
phyag rgya chen po bcings nas kyang / /de nyid chen po tshig re rer/ /brjod nas kun dang ldan par yang / /thams cad bdag ni yin bsgoms na/ /ci ste 'dod na bdag nyid des/ /de bya gzi can dge ba yi/ /go 'phang tshe 'di nyid la 'thob/ /mi 'dod dngos grub gong ma bzhin/ /
de nas dam tshig phyag rgya dam pa'i dngos grub kyi rgyud bshad de/ ji ltar rdo rje 'dzin 'grub pa/ /de ltar bdag ces bsgoms na ni/ /sangs rgyas dang ni gzi chen 'thob/ /mi 'dod dngos grub gong ma bzhin/ /de nas chos kyi phyag rgya dam pa'i dngos grub kyi rgyud bshad de/ chos 
rnams thams cad rang bzhin gyis/ /dag ces brjod na nges par yang / /sangs rgyas dang ni gzi can 'gyur/ /mi 'dod dngos grub gong ma bzhin/ /de nas las kyi phyag rgya dam pa'i dngos grub kyi rgyud bshad de/ thams cad kyi ni kun dag par/ /las rnams thams 
cad sbyangs na ni/ /sangs rgyas gzi can thob ci ste/ /mi 'dod dngos grub gong ma bzhin/ /de bzhin gshegs pa'i rigs dam pa'i dngos grub rnams so/ /de nas phyag na rdo rjes rang gi rig pa dam pa'i dngos grub kun gyi rgyud 'di gsungs so/ /dngos grub kun sbyor sangs rgyas kyi/ /
bkas ni sems can kun don du/ /phyag rgya chen por bsgrub na ni/ /tshe 'di nyid la sangs rgyas 'grub/ /de nas dam tshig gi phyag rgya dam pa'i dngos grub kyi rgyud bshad do/ /phyag rgya chen po'i tshul du ni/ /ji ltar rdo rje 'dzin grub pa/ /de bzhin bdag ces bsgoms na ni/ /skad cig 
gis ni gzi chen 'thob/ /de nas chos kyi phyag rgya dam pa'i dngos grub kyi rgyud bshad de/ yi ge med pa'i chos rnams la/ /rab tu spros pa yod min te/ /chos mchog 'di ni rjod byed cing / /bsgoms na gzi can nyid du 'gyur/ /de nas las kyi phyag rgya dam pa'i dngos grub kyi rgyud bshad 
de/ dge ba'am yang na mi dge ba'i/ /gang gi las rnams byas pa ni/ /rgyal ba rnams la phul byas na/ /skad cig gis ni gzi can 'gyur/ /de nas byang chub sems dpa' sems dpa' chen po phyag na rdo rjes pad+ma'i rigs dam pa'i dngos grub kyi rgyud 'di gsungs so/ /de la dang por ni 
</page>

 <page>
<ph>213</ph><p>084-107a</p>
phyag rgya chen po'i dngos grub kyi rgyud bshad de/ 'dod chags ngo bo nyid kyis dag /mu stegs can gyis mi gyur la/ /de la chags pa'i chos 'di ni/ /theg pa che la 'grub par 'gyur/ /de nas dam tshig gi phyag rgya dam pa'i dngos grub ni 'di yin te/ ting 
'dzin brtan pa'i tshul gyis ni/ /byams pa chen po bsgoms nas kyang / /cho ga bzhin ldan khyab byas na/ /skad cig gcig gis gzi can 'thob/ /de nas chos kyi phyag rgya dam pa'i dngos grub kyi rgyud bshad de/ 'dod chags ngo bo nyid dag ces/ /smra bar gyur ba'i tshul 'di ni/ /
'dod chags pha rol phyin rnyed de/ /skad cig gis ni gzi can 'thob/ /de nas las kyi phyag rgya dam pa'i dngos grub kyi rgyud bshad de/ bdag gi lta dang reg pa dang / /mnyan pa dang ni dran pa'ang rung / /sems can rnams ni thams cad kyi/ /sdug bsngal kun gyi mthar phyin 
'gyur/ /de nas byang chub sems dpa' sems dpa' chen po phyag na rdo rjes nor bu'i rigs kyi dam pa'i dngos grub kyi rgyud 'di gsungs so/ /de la phyag rgya chen po dam pa'i dngos grub kyi rgyud 'di yin te/ rdo rje snying po ji bzhin du/ /sangs rgyas kun dbang bdag gyur ces/ /bsgom par 
bya ba rnams bsgoms nas/ /skad cig gis ni gzi can 'thob/ /de nas dam tshig gi phyag rgya dam pa'i dngos grub kyi rgyud bshad de/ nam mkha'i snying po 'dra bar ni/ /sems can kun gyi re ba kun/ /yongs su rdzogs par byed gyur cig /skad cig gis ni gzi can 'thob/ /de nas 
chos kyi phyag rgya dam pa'i dngos grub kyi rgyud bshad de/ /bdag nyid kyang ni spangs nas su/ /nor byin rab tu dga' byed cing / /chos byung phyag rgya smra na ni/ /gzi can tshe 'di nyid la 'thob/ /de nas las kyi phyag rgya dam pa'i dngos grub kyi rgyud bshad de/ dbul po rnams la phan pa'i 
phyir/ /nor bsgrub pa la brtson ldan na/ /gzi can 'gyur ro ci ste yang / /mi 'dod dngos grub gong ma bzhin/ /rigs thams cad kyi phyag rgya rnams kyi sangs rgyas dang byang chub sems dpa' dam pa rnams kyi dngos grub thob pa'i cho ga rgyas pa'o/ /de nas byang chub sems dpa' sems dpa' 
</page>

 <page>
<ph>214</ph><p>084-107b</p>
chen po phyag na rdo rjes de bzhin gshegs pa thams cad kyi rigs kyi dam tshig gi dngos grub kyi rgyud 'di gsungs so/ /de la de bzhin gshegs pa thams cad kyi dam tshig gi dngos grub kyi rgyud 'di yin te/ gang gis 'dod la snyoms zhugs pa/ /de la 'dod pas spyod par byed/ /sangs 
rgyas phyag rgya chen po yi/ /ye shes dam tshig yin par bshad/ /de nas de bzhin gshegs pa rnams kyi dam tshig gi dngos grub kyi rgyud bshad de/ 'dod pa rnams la chags bral min/ /dam tshig mdzes pa chen po 'di/ /de bzhin gshegs pa'i rigs dag pa/ /rgyal bas 
kyang ni 'da' mi mdzad/ /de nas rdo rje rigs kyi dam tshig gi dngos grub kyi rgyud ni 'di yin te/ sems can don du khro min yang / /khro bo chen por rab tu ston/ /rdo rje'i rigs ni chen po yi/ /dam tshig 'di ni 'da' dka'o/ /de la pad+ma'i rigs kyi dam tshig gi dngos grub kyi rgyud 
ni 'di yin te/ rang bzhin dag par shes nas kyang / /de yi dgos pa de byed de/ /pad+ma'i rigs ni chen po yi/ /dam tshig 'da' bar dka' ba'o/ /de nas nor bu'i rigs kyi dam tshig gi dngos grub kyi rgyud ni 'di yin te/ nyung ngam yang na mang yang rung / /ci tsam nus pa nyid du ni/ /
sbyin pas nyi ma stongs par ni/ /bya min dam tshig 'di yin no/ /rigs thams cad kyi dam tshig gi dngos grub kyi cho ga rgyas pa'i rgyud do/ /de nas byang chub sems dpa' chen po phyag na rdo rjes de bzhin gshegs pa thams cad kyi rigs kyi chos kyi phyag rgya'i ye shes kyi dngos grub kyi rgyud 'di 
gsungs so/ /de la de bzhin gshegs pa rnams kyi chos kyi dngos grub kyi rgyud ni 'di yin te/ sangs rgyas chos zhes grags so zhes/ /brjod na chos nyid yi ge ni/ /sangs rgyas chos kyi phyag rgya che/ /ye shes mchog gi tshul yin no/ /de la de bzhin gshegs pa'i rigs kyi chos kyi 
dngos grub kyi rgyud ni 'di yin no/ /'dod chags las ni dag pa'i chos/ /bde ba thams cad rab sbyin byed/ /de bzhin gshegs pa'i rigs kyi ni/ /dngos grub byed pa'i mchog 'di'o/ /de la rdo rje'i rigs kyi chos kyi dngos grub kyi rgyud ni 'di yin no/ /sangs rgyas bka' ni sbyang ba dang / /
</page>

 <page>
<ph>215</ph><p>084-108a</p>
sems can drang bar bya ba'i phyir/ /de la khro bar ma gyur yang / /ma rungs bdud byas dngos grub 'thob/ /de la pad+ma'i rigs kyi chos kyi dngos grub kyi rgyud ni 'di yin no/ /pad+ma chu yis mi chags pa/ /de bzhin 'dod pas mi chags zhes/ /smra zhing dgos min 
byed kyang ni/ /sdig pas gos par mi 'gyur ro/ /de la nor bu'irigs kyi chos kyi dngos grub kyi rgyud ni 'di yin no/ /sbyin dang mnyam pa'i chos med de/ /sgrub par byed cing smra ba ni/ /nor bu'i rigs ni chen po'i chos/ /mi 'dod dngos grub gong ma bzhin/ /rigs thams cad kyi chos 
kyi dngos grub kyi cho ga rgyas pa'i rgyud do/ /de nas byang chub sems dpa' sems dpa' chen po phyag na rdo rjes de bzhin gshegs pa thams cad kyi las kyi dngos grub kyi rgyud 'di gsungs so/ /de la de bzhin gshegs pa'i las kyi dngos grub rgyud ni 'di yin te/ sems can thams cad sangs 
rgyas dang / /byang chub sems dpa' nyid rnams su/ /ji bzhin du ni btul nas su/ /las kyi phyag rgya'i mchog 'grub sbyin/ /de la de bzhin gshegs pa'i rigs kyi las kyi dngos grub kyi rgyud ni 'di yin no/ /dus bzhi yi ni tshul dag tu/ /mchod pa rnam pa bzhi yis ni/ /rtag tu ldan 
pa rnam bzhir yang / /byas nas las rnams bsgrub par bya/ /de la rdo rje'i rigs kyi las kyi dngos grub kyi rgyud ni 'di yin no/ /ma rungs sems can gnod bya'i phyir/ /dgos pa gang dang gang de byed/ /las kyi rdo rje rigs kyis 'dis/ /dngos grub thams cad rab sbyin byed/ /de la pad+ma'i 
rigs kyi las kyi dngos grub kyi rgyud ni 'di yin no/ /'jigs pas gzir la mi 'jigs sbyin/ /ji bzhin par ni 'dul de bzhin/ /'di ni pad+ma'i rigs kyi las/ /sangs rgyas dngos grub sbyin pa'o/ /de la nor bu'i rigs kyi las kyi dngos grub kyi rgyud ni 'di yin no/ /sangs rgyas dbang 
bskur de bzhin du/ /lus can rnams la sbyin pa dang / /re ba thams cad rdzogs byed pa'i/ /las kyi don du bsgrub pa'o/ /rigs thams cad kyi las kyi dngos grub kyi cho ga rgyas pa'i rgyud do/ /de nas byang chub sems dpa' sems dpa' chen po phyag na rdo rjes de bzhin gshegs pa 
</page>

 <page>
<ph>216</ph><p>084-108b</p>
thams cad kyi chos nyid kyi phyag rgya'i ye shes kyi rgyud 'di gsungs so/ /de la 'di ni de bzhin gshegs pa thams cad kyi chos nyid kyi ye shes kyi dngos grub kyi rgyud ni 'di yin no/ /rdo rje sems dpa'i ting 'dzin gyis/ /sangs rgyas rnams kyi chos nyid dgongs/ /'di ni sangs rgyas sangs 
rgyas nyid/ /gzhan la sangs rgyas 'gyur ba med/ /de la 'di ni de bzhin gshegs pa'i rigs kyi chos nyid kyi ye shes kyi dngos grub kyi rgyud ni 'di yin te/ phyag rgya chen po bsgoms na ni/ /dngos grub thams cad bsgrub par bya/ /'di ni de bzhin gshegs rigs kyi/ /chos nyid 
dngos grub dam pa 'thob/ /de la 'di ni rdo rje'i rigs kyi chos nyid kyi ye shes kyi dngos grub kyi rgyud de/ phyag rgya chen po'i tshul gyis ni/ /dam tshig mchog ni bcings nas kyang / /las rnams thams cad bsgrubs na ni/ /rdo rjes dngos grub thob par 'gyur/ /de la 'di ni pad+ma'i rigs 
kyi chos nyid kyi ye shes kyi dngos grub kyi rgyud de/ chos kyi phyag rgya'i tshul gyis ni/ /chos kyi phyag rgya rjod byed cing / /rdo rje chos ni chos rnams kyi/ /chos nyid du ni 'dis bsgrubs pa'o/ /de la 'di ni nor bu'i rigs kyi chos nyid kyi ye shes kyi dngos grub kyi rgyud do/ /las kyi phyag rgya'i tshul 
gyis ni/ /las kyi rdo rje snying gar gzhag /chos nyid 'di dag bsgoms na ni/ /las kyi chos nyid thob par 'gyur/ /rigs thams cad kyi chos nyid kyi ye shes kyi cho ga rgyas pa'i rgyud do/ /de nas byang chub sems dpa' sems dpa' chen po phyag na rdo rjes de bzhin gshegs pa thams 
cad kyi rigs kyi ye shes kyi phyag rgya'i dngos grub kyi rgyud 'di gsungs so/ /de la 'di ni de bzhin gshegs pa rnams kyi ye shes kyi dngos grub kyi rgyud yin te/ rdo rje sems dpa'i ting 'dzin gnas/ /zla ba'i rdo rje tshul gyis ni/ /ji ltar de gnyis kha dog shes/ /de ltar 'jig rten de shes 
te/ /dag la dag dang dkar 'od gsal/ /chags la dmar dang dmar ser 'phro/ /shes nas kha dog ji bzhin pa'i/ /de yi bdag nyid nyid du 'gyur/ /de la 'di ni de bzhin gshegs pa'i rigs kyi dngos grub kyi rgyud de/ zla ba'i dkyil 'khor 'od bcas pa'i/ /phyag rgya chen 
</page>

 <page>
<ph>217</ph><p>084-109a</p>
po bcings nas ni/ /rang gi lus la ji ltar shes/ /de ltar 'gro ba'i yid shes so/ /de la 'di ni rdo rje'i rigs kyi ye shes kyi dngos grub kyi rgyud de/ nam mkha' 'am ni phyogs gzhan du/ /'phros par gyur nas dkyil 'khor ni/ /ji lta bur yang mthong 
'gyur ba/ /de lta bur ni yid shes so/ /de la 'di ni pad+ma'i rigs kyi ye shes kyi dngos grub kyi rgyud de/ nam mkha' 'am sa phyogs phra mo'am/ /yi ge phreng ba mthong gyur na/ /mdor na kha dog ci 'dra bar/ /shes pa de 'drar des sems shes/ /de la 'di ni nor bu'i rigs kyi 
ye shes kyi dngos grub kyi rgyud de/ 'jig rten kun la bltas nas kyang / /ji lta bur ni snang gyur cing / /mthong bar gyur na de 'dra bar/ /'gro ba'i sems ni shes par bya/ /de gnyis snyoms par zhugs nas ni/ /'gro ba dang ni 'ong ba dang / /byed pa dang ni 'chags pa'ang rung / /
ji ltar mthong ba de ltar rtogs/ /snyoms par zhugs nas bsams na ni/ /sems can gang dang gang yin pa'i/ /de dang de ni de bzhin du/ /sems can thams cad rtogs par 'gyur/ /zhes bcom ldan 'das rdo rje 'dzin pas gsungs so/ /rigs thams cad kyi ye shes kyi cho ga rgyas pa'i 
rgyud do/ /de nas byang chub sems dpa' sems dpa' chen po phyag na rdo rjes de bzhin gshegs pa thams cad kyi dngos grub kyi ye shes kyi cho ga rgyas pa'i rgyud 'di gsungs so/ /de la 'di ni de bzhin gshegs pa'i dngos grub kyi ye shes kyi rgyud de/ sems dpa' byin gyis brlabs tshul gyis/ /
sangs rgyas gzugs su bdag bsgoms na/ /ye shes kyi ni tshul de yis/ /sangs rgyas dngos grub thob par 'gyur/ /de la 'di ni de bzhin gshegs pa'i rigs kyi dngos grub kyi ye shes kyi rgyud de/ nam mkha' 'am ni phyogs gzhan du/ /dkyil 'khor 'di ni ser skya mthong / /
sems dpa' nyid ni phyag rgya nyid/ /mngon sum du ni mthong 'gyur na'o/ /de la 'di ni rdo rje'i rigs kyi dngos grub kyi ye shes kyi rgyud do/ /de lta bu'i dbyibs gyur pa yi/ /dbus na sngo bsangs snang na ni/ /rdo rje rigs mchog dngos grub 'thob/ /de la 'di ni pad+ma'i rigs kyi dngos grub 
</page>

 <page>
<ph>218</ph><p>084-109b</p>
kyi ye shes kyi rgyud de/ de nyid la ni mkha' 'dra ba'i/ /pad+ma sngon po lta bur mthong / /pad+ma chen po'i rigs rig pa'i/ /dngos grub de ni legs par 'gyur/ /de la 'di ni nor bu'i rigs kyi ye shes kyi dngos grub kyi rgyud de/ nam mkha' 'am ni phyogs gzhan du/ /de nyid 
mkha' bzhin dri med las/ /'od zer dkyil 'khor 'phro bar ni/ /mthong na dngos grub myur du 'thob/ /rdo rje sems sogs sems dpa'i rnams/ /zla ba'i dkyil 'khor 'od bcas par/ /dngos grub dus su rang bzhin du/ /bdag nyid kyi ni mdun mthong na'o/ /rigs thams 
cad kyi dngos grub kyi ye shes kyi cho ga rgyas pa'i rgyud do/ /de nas byang chub sems dpa' sems dpa' chen po phyag na rdo rjes de bzhin gshegs pa thams cad kyi rigs kyi mngon par shes pa'i dngos grub kyi ye shes kyi phyag rgya'i rgyud 'di gsungs so/ /de la 'di ni de bzhin gshegs pa 
rnams kyi mngon par shes pa'i dngos grub kyi ye shes kyi rgyud de/ rdo rje sems dpa'i ting 'dzin gnas/ /lus kun de bzhin gshegs rnams dang / /byang chub sems dpa' rnams bsgoms la/ /de bzhin lus las byung mthong na'o/ /de la 'di ni de bzhin gshegs pa'i 
rigs kyi mngon par shes pa rnams kyi dngos grub kyi rgyud do/ /rdo rje sems dpa'i phyag rgya che/ /rab mnyam bzhag pas bcings na ni/ /sgrub pas cho ga 'di yis ni/ /mngon shes lnga ni thob par 'gyur/ /de la 'di ni 'phrul gyi spyan gyi ye shes kyi dngos grub yin no/ /phyag rgya chen 
por zhugs nas ni/ /mig gi rnam shes bskyed nas kyang / /gang yang rung ba des bsams na/ /shin tu ring ba'ang mthong 'gyur zhes/ /bcom ldan rdo rje sems dpas gsungs/ /phyag rgya chen por zhugs nas ni/ /rna ba'i rnam shes bskyed nas kyang / /de ni dgos pa gang 
bsams kyang / /shin tu ring na gnas thob zhes/ /bcom ldan rdo rje sems dpas gsungs/ /phyag rgya chen por zhugs nas ni/ /yid kyi rnam shes bskyed nas kyang / /sems can gang la des brtags na/ /de yi sems ni des shes 'gyur/ /phyag rgya chen por zhugs 
</page>

 <page>
<ph>219</ph><p>084-110a</p>
nas ni/ /bdag gam sems can gang yang rung / /yid kyis bltas nas gar skyes pa/ /gzugs ni de yis shes par 'gyur/ /zhes bcom ldan 'das phyag na rdo rjes gsungs so/ /de nas rdzu 'phrul gyi cho ga shes pa'i dngos grub ni 'di yin no/ /phyag rgya 
chen po bcings nas kyang / /rdzu 'phrul gang dang gang 'dod pa/ /de nas gang yang rung bar ni/ /ting 'dzin gyis ni mthong bar 'gyur/ /zhes bcom ldan 'das byang chub kyi sems chen pos gsungs so/ /de la 'di ni rdo rje'i rigs kyi mngon par shes pa'i dngos grub kyi rgyud do/ /khams 
gsum rnam rgyal mchog tu ni/ /rab mnyam bzhag pas bcings nas kyang / /cho ga 'dis ni sgrub pa pos/ /mngon par shes pa lnga 'thob bo/ /khros nas dgos pa thams cad ni/ /ltag 'og rim pa ji bzhin bya/ /rdzu 'phrul mig la sogs tshul gyis/ /mngon shes kun bdag 
nyid du 'gyur/ /zhes bcom ldan 'das rdo rje sems dpas gsungs so/ /de la 'di ni pad+ma'i rigs kyi mngon par shes pa'i dngos grub kyi rgyud do/ /'gro bo 'dul ba'i phyag rgya'i mchog /rab mnyam bzhag pas bcings na ni/ /cho ga 'dis ni sgrub pa pos/ /mngon par shes 
pa lnga 'thob bo/ /ltag 'og go rims ji bzhin du/ /cho ga bzhin du 'dod pas chags/ /'phrul gyi mig la sogs tshul gyis/ /mngon shes thams cad thob 'gyur zhes/ /bcom ldan 'jig rten dbang pos gsungs/ /de la 'di ni nor bu'i rigs kyi mngon par shes pa'i 
dngos grub kyi rgyud do/ /don kun grub pa'i phyag rgya ni/ /rab mnyam bzhag pas bcings na ni/ /cho ga 'dis ni sgrub pa pos/ /mngon par shes pa lnga 'thob bo/ /ltag 'og rim pa ji bzhin du/ /'phrul gyi mig la sogs tshul gyis/ /sangs rgyas rnams la mchod byas 
la/ /mngon shes lnga ni des 'thob bo/ /zhes bcom ldan 'das nam mkha'i snying pos gsungs so/ /rigs thams cad kyi mngon par shes pa'i ye shes kyi cho ga rgyas pa'i rgyud do/ /de nas bcom ldan 'das byang chub sems dpa' sems dpa' chen po phyag na rdo rjes de bzhin 
</page>

 <page>
<ph>220</ph><p>084-110b</p>
gshegs pa thams cad kyi rigs kyi bden pa'i dngos grub kyi rgyud 'di gsungs so/ /de la de bzhin gshegs pa rnams kyi bden pa'i dngos grub kyi rgyud ni 'di yin no/ /bden pa'i rjes su 'jug pa yi/ /tshig gis mna' ni 'dor byed cing / /bden pa chen po bsrungs na ni/ /myur 
du sangs rgyas nyid thob bo/ /zhes sangs rgyas bcom ldan 'das rnams kyis gsungs so/ /de la 'di ni de bzhin gshegs pa'i rigs kyi bden pa'i dngos grub kyi rgyud do/ /de bzhin gshegs pa'i rigs 'byung ba'i/ /dam tshig la ni mna' bor la/ /rdo rje'i bden pa bsrungs 
na ni/ /dngos grub mchog ni thob par 'gyur/ /zhes bcom ldan 'das rdo rje 'dzin pas gsungs so/ /de la 'di ni rdo rje'i rigs kyi bden pa'i dngos grub kyi rgyud do/ /ci ste dngos grub mchog 'dod na/ /shin tu 'di las 'da' bar dka'/ /rdo rje 'dzin la mna' 'dor cing / /bden pa 
'di la bsrung bar bya/ /zhes sangs rgyas bcom ldan 'das rdo rje 'dzin gyis gsungs so/ /de la 'di ni pad+ma'i rigs kyi bden pa'i dngos grub kyi rgyud do/ /ci ste dngos grub mchog 'dod na/ /pad+ma chen po'i rigs mchog gi/ /pad+ma chos la mna' 'dor zhing / /bden pa'i dam tshig bsrung 
bar bya/ /zhes bcom ldan 'das rdo rje chos kyis gsungs so/ /de la 'di ni nor bu'i rigs kyi bden pa'i dngos grub kyi rgyud do/ /'di las shin tu 'da' dka' bar/ /sangs rgyas chos la mna' 'dor zhing / /bden pa mchog 'di gsungs na ni/ /dbang bskur ba ni thob par 'gyur/ /
zhes bcom ldan 'das sangs rgyas mchod pas gsungs so/ /rigs thams cad kyi mna'i dngos grub kyi cho ga rgyas pa'i rgyud do/ /de nas byang chub sems dpa' sems dpa' chen po phyag na rdo rjes de bzhin gshegs pa thams cad kyi dam tshig de kho na nyid kyi dngos grub kyi rgyud 'di gsungs 
so/ /de la de bzhin gshegs pa thams cad kyi dam tshig gi de kho na nyid kyi dngos grub kyi rgyud do/ /sa ma ya stAM zhes brjod nas/ /de yi 'og tu ma bsgrubs pas/ /rigs kun gyi ni phyag rgya rnams/ /nyid kyis bcings nas dam tshig 'gyur/ /zhes bcom ldan 'das dam tshig chen po de kho na nyid 
</page>

 <page>
<ph>221</ph><p>084-111a</p>
kyis gsungs so/ /de la 'di ni de bzhin gshegs pa'i rigs kyi dam tshig gi de kho na nyid kyi dngos grub kyi rgyud do/ /sur ta s+t+waM zhes brjod na/ /de nyid bskul ba'i bdag nyid che/ /ma bsgrubs par yang phyag rgya kun/ /nyid kyis bcings na 'grub par 'gyur/ /zhes bcom 
ldan 'das dam tshig chen po'i de kho na nyid kyis gsungs so/ /de la 'di ni rdo rje'i rigs kyi de kho na nyid kyi dngos grub kyi rgyud do/ /hU~M zhes bya ba gcig tsam gyis/ /mdor na phyag rgya thams cad ni/ /bdag gam yang na gzhan yang rung / /nyid bcings 'ching du bcug kyang rung / /de la 'di 
ni pad+ma'i rigs kyi dam tshig gi de kho na nyid kyi dngos grub kyi rgyud do/ /sarba shud d+hA zhes brjod na/ /bdag gam yang na gzhan dag gis/ /bud med chags la sogs ldan na/ /thams cad du ni grol mi 'gyur/ /de la 'di ni nor bu'i rigs kyi dam tshig gi de kho na nyid kyi dngos grub kyi 
rgyud do/ /oM zhes bya bas mdor bsdus na/ /phyag rgya thams cad 'grub 'gyur te/ /'jig rten kun gyi mchog nyid kyi/ /rang 'byung nyid la mchod par 'gyur/ /rigs thams cad kyi dam tshig gi de kho na nyid kyi dngos grub kyi cho ga rgyas pa'i rgyud do/ /de nas byang chub sems dpa' 
sems dpa' chen po phyag na rdo rjes de bzhin gshegs pa thams cad kyi dngos grub kyi phyag rgya'i rgyud 'di gsungs so/ /de la 'di ni de bzhin gshegs pa'i dngos grub kyi rgyud 'di yin te/ de bzhin gshegs pa dran byed cing / /sangs rgyas phyag rgya bcings nas ni/ /sangs 
rgyas byang chub brtan par yang / /bsgrubs na myur du 'grub par 'gyur/ /de la 'di ni de bzhin gshegs pa'i rigs kyi dngos grub kyi rgyud do/ /rdo rje sems dpa'i phyag rgya che/ /bcings nas de yi mdun du yang / /rdo rje sems dpa' bsgoms na ni/ /shin tu myur bar dngos 
grub 'gyur/ /de la 'di ni rdo rje'i rigs kyi dngos grub kyi rgyud do/ /rdo rje sems dpa'i ting 'dzin gyis/ /dam tshig gi ni mchog bcings na/ /rdo rje sems dpa' bsgoms na ni/ /nyi rim du ni dngos grub 'gyur/ /de la 'di ni pad+ma'i rigs kyi dngos grub kyi rgyud do/ /'jig rten dbang 
</page>

 <page>
<ph>222</ph><p>084-111b</p>
po'i ting 'dzin gyis/ /chos kyi phyag rgya bcings nas kyang / /'jig rten mgon po bsgoms na ni/ /nyi rim du ni dngos grub thob/ /de la 'di ni nor bu'i rigs kyi dngos grub kyi rgyud do/ /rdo rje snying po'i ting 'dzin gyis/ /las kyi phyag rgya bcings nas ni/ /rdo rje snying po bsgoms 
na ni/ /nyi rim du ni dngos grub thob/ /rigs thams cad kyi dngos grub kyi cho ga rgyas pa'i rgyud do/ /de nas byang chub sems dpa' sems dpa' chen po phyag na rdo rjes de bzhin gshegs pa thams cad kyi dngos grub sgrub pa'i rgyud 'di gsungs so/ /de la 'di ni de bzhin gshegs 
pa'i rigs la sogs pa'i dngos grub thams cad sgrub pa'i rgyud do/ /phyag rgya thams cad bcings nas ni/ /bdag nyid dang ni mdun du yang / /sangs rgyas rjes su dran pa bsgom/ /de nas de ma thag tu 'grub/ /ces sangs rgyas bcom ldan 'das kyis gsungs so/ /de la 
'di ni de bzhin gshegs pa'i rigs la sogs pa'i dngos grub thams cad sgrub pa'i rgyud do/ /rdo rje bzlas pa'i tshul gyis ni/ /'dod pa bdag ces bsgoms nas kyang / /phyag rgya thams cad bsgrubs na ni/ /grub pa'i mchog ni kun bsgrubs pa'o/ /zhes bcom ldan 'das 
rdo rje sems dpas gsungs so/ /de la 'di ni rdo rje'i rigs kyi dngos grub thams cad sgrub pa'i rgyud do/ /bdag nyid nyid kyis rdo rje dbyibs/ /rab mnyam bzhag pas sgom byed cing / /phyag rgya thams cad bcings na ni/ /de ma thag tu 'grub par 'gyur/ /zhes bcom ldan 'das 
de bzhin gshegs pa thams cad kyi rdo rjes gsungs so/ /de la 'di ni pad+ma'i rigs thams cad kyi dngos grub kyi rgyud de/ ye shes kun 'byung dngos grub kyi/ /pad+ma chen po'i rigs la gnas/ /bdag nyid kyis ni bdag nyid nyid/ /pad+ma'i dbyibs su bsgom par bya/ /zhes bcom ldan 'das 
kun du spyan ras gzigs kyi dbang pos gsungs so/ /de la 'di ni nor bu'i rigs kyi dngos grub thams cad kyi sgrub pa'i rgyud do/ /nor bu rin chen 'od zer 'bar/ /bdag nyid nyid kyis bsgoms na ni/ /nor bu chen po'i rigs mchod na/ /kun las 'byung ba'i dngos grub 'thob/ /
</page>

 <page>
<ph>223</ph><p>084-112a</p>
ces bcom ldan 'das nam mkha'i snying pos gsungs so/ /rigs thams cad kyi dngos grub dam pa'i cho ga rgyas pa'i rgyud do/ /de nas byang chub sems dpa' sems dpa' chen po phyag na rdo rjes de bzhin gshegs pa thams cad kyi byin gyis brlabs kyi phyag rgya'i dngos grub 
kyi rgyud 'di gsungs so/ /de la 'di ni de bzhin gshegs pa'i byin gyis brlabs kyi dngos grub kyi rgyud do/ /rdo rje dbyings dbang phyag rgya ni/ /rab mnyam bzhag pas bcings nas kyang / /snying ga mdzod spu mgrin spyi bor/ /bzhag nas sangs rgyas byin rlob bo/ /zhes sangs rgyas bcom 
ldan 'das kyis gsungs so/ /de la 'di ni de bzhin gshegs pa'i rigs kyi byin gyis brlabs kyi rgyud yin te/ rdo rje sems dpa'i ting 'dzin gyis/ /sems dpa'i rdo rje dam byas la/ /snying ga mdzod spu mgrin pa dang / /spyi bor bzhag na byin gyis rlob/ /ces bcom ldan 'das 
rdo rje sems dpas gsungs so/ /de la 'di ni rdo rje'i rigs kyi byin gyis brlab pa'i dngos grub kyi rgyud do/ /rdo rje hU~M gi phyag rgya ni/ /rab mnyam bzhag pas bcings nas kyang / /snying ga mdzod spu mgrin spyi bor/ /bzhag na nyid du byin gyis rlob/ /ces bcom ldan 'das rdo rje gtso 
bos gsungs so/ /de la 'di ni pad+ma'i rigs kyi byin gyis brlab pa'i dngos grub kyi rgyud de/ 'jig rten dbang po'i ting 'dzin gyis/ /rdo rje pad+ma dam byas la/ /snying ga mdzod spu mgrin spyi bor/ /byin gyis brlab phyir gzhag par bya/ /zhes bcom ldan 'das kun du spyan ras gzigs 
dbang pos gsungs so/ /de la 'di ni nor bu'i rigs kyi byin gyis brlabs kyi rgyud do/ /rdo rje snying po'i ting 'dzin gyis/ /rdo rje nor bu che bcings la/ /snying ga mdzod spu mgrin spyi bor/ /byin gyis brlab phyir gzhag par bya/ /zhes bcom ldan 'das rdo rje snying pos gsungs so/ /
rigs thams cad kyi byin gyis brlab pa'i cho ga rgyas pa'i rgyud do/ /de nas byang chub sems dpa' chen po phyag na rdo rjes/ de bzhin gshegs pa thams cad dbang bskur ba'i phyag rgya'i dngos grub kyi rgyud 'di gsungs so/ /de la 'di ni de bzhin gshegs pa'i dbang bskur 
</page>

 <page>
<ph>224</ph><p>084-112b</p>
ba'i dngos grub kyi rgyud do/ /rin chen rdo rje bcings nas ni/ /dpral bar rab tu gzhag byas na/ /rgyal ba rdo rje rin chen gyis/ /dbang bskur bar ni de 'gyur ro/ /zhes sangs rgyas bcom ldan 'das kyis gsungs so/ /de la 'di ni de bzhin gshegs pa'i rigs kyi dbang bskur 
ba'i dngos grub kyi rgyud de/ rdo rje dbyings dbang la sogs pa/ /sangs rgyas phyag rgya mdun nas ni/ /brtsam pa byas nas ngos bzhir yang / /phreng ba nyid kyis dbang bskur 'gyur/ /de la 'di ni rdo rje'i rigs kyi dbang bskur ba'i dngos grub kyi rgyud do/ /rdo rje dbang gi phreng ba ni/ /
bcings nas dpral bar bzhag na yang / /phreng ba'i dbang ni de yin te/ /rdo rje rnams ni de dbang 'gyur/ /de la 'di ni pad+ma'i rigs kyi dbang bskur ba'i dngos grub kyi rgyud de/ chos kyi rdo rje bcings nas kyang / /mgo bor bzhag ste de dbang bskur/ /sangs rgyas kyis ni 'jig 
rten gyi/ /dbang phyug gis ni dbang bskur ro/ /zhes bcom ldan 'das kun du spyan ras gzigs kyi dbang pos gsungs so/ /de la 'di ni nor bu'i rigs kyi dbang bskur ba'i rgyud de/ rdo rje rin chen myu gu bcings/ /dpral bar bzhag ste des dbang bskur/ /sangs rgyas kyis ni mchod pa 
yi/ /dbang phyug tu ni dbang bskur 'gyur/ /zhes bcom ldan 'das nam mkha'i snying pos gsungs so/ /rigs thams cad kyi dbang bskur ba'i dngos grub kyi rgyud do/ /de nas byang chub sems dpa' chen po phyag na rdo rjes de bzhin gshegs pa thams cad kyi ting nge 'dzin gyi dngos grub 
kyi rgyud 'di gsungs so/ /de la 'di ni de bzhin gshegs pa'i rigs thams cad kyi ting nge 'dzin gyi dngos grub kyi rgyud de/ rgyal ba kun gyi rnam par ni/ /phyag rgya mnyam par bzhag par bcings/ /zlos shing sngags kyi rig pa ni/ /myur du dngos grub thob par 'gyur/ /zhes sangs 
rgyas bcom ldan 'das kyis gsungs so/ /de la 'di ni de bzhin gshegs pa'i rigs kyi ting nge 'dzin gyi dngos grub kyi rgyud de/ sems dpa'i byin brlabs tshul gyis ni/ /ting 'dzin rdo rje chos kyis kyang / /snying po phyag rgya sngags rig rnams/ /zlos pas myur du 'grub par 
</page>

 <page>
<ph>225</ph><p>084-113a</p>
'gyur/ /zhes bcom ldan 'das sangs rgyas kyi ting nge 'dzin gyis gsungs so/ /de la 'di ni rdo rje'i rigs kyi ting nge 'dzin gyi dngos grub kyi rgyud do/ /'dod chags las ni khyod phyung ste/ /bdag ni khro bo yin bsgoms nas/ /snying po phyag rgya sngags rig rnams/ /
myur du dngos grub thob par 'gyur/ /zhes bcom ldan 'das rdo rje 'dzin pas gsungs so/ /de la 'di ni pad+ma'i rigs kyi ting nge 'dzin gyi dngos grub kyi rgyud de/ 'jig rten dbang po rig zlos pas/ /byams pas 'gengs pa'i tshul gyis ni/ /snying po la sogs bsgrubs na yang / /dngos grub 
myur du thob par 'gyur/ /zhes bcom ldan 'das kun du spyan ras gzigs dbang pos gsungs so/ /de la 'di ni nor bu'i rigs kyi ting nge 'dzin gyi dngos grub kyi rgyud de/ nam mkha' kun gyi ting 'dzin ni/ /rab mnyam bzhag par bsgoms na yang / /snying po phyag rgya sngags rig 
rnams/ /bsgrubs na kun du 'gro bar 'gyur/ /zhes bcom ldan 'das nam mkha'i snying pos gsungs so/ /rigs thams cad kyi ting nge 'dzin gyi dngos grub kyi cho ga rgyas pa'i rgyud do/ /de nas byang chub sems dpa' chen po phyag na rdo rjes de bzhin gshegs pa thams cad kyi mchod pa'i phyag 
rgya'i dngos grub kyi rgyud 'di gsungs so/ /de la 'di ni de bzhin gshegs pa thams cad kyi mchod pa'i dngos grub kyi rgyud de/ rab mnyam bzhag pas dang por ni/ /bdug pa la sogs mchod byas la/ /de nas dngos grub 'dod pa yis/ /bsgrubs na dngos grub thob par 'gyur/ /
zhes sangs rgyas bcom ldan 'das kyis gsungs so/ /de la 'di ni de bzhin gshegs pa'i rigs kyi mchod pa'i dngos grub kyi rgyud de/ gsang ba'i mchod pa rnam bzhi yis/ /gsang ba'i mchod pa rjod byed cing / /bdag dbul ba la sogs pa yi/ /mchod pa byas na 'grub 
par 'gyur/ /zhes bcom ldan 'das rdo rje sems dpas gsungs so/ /de la 'di ni rdo rje'i rigs kyi mchod pa'i dngos grub kyi rgyud de/ khro bo rdo rje mchod chen po/ /khro bo gsang ba rjod byed cing / /khro bo'i khu tshur rab sbyar na/ /myur du bdag gi rigs 'grub bo/ /zhes bcom ldan 
</page>

 <page>
<ph>226</ph><p>084-113b</p>
'das rdo rje 'dzin pas gsungs so/ /de la 'di ni pad+ma'i rigs kyi mchod pa'i dngos grub kyi rgyud de/ mdo sde zab cing rgya che ba'i/ /tshul rnams legs par brjod nas kyang / /yid dang ngag gis phul na ni/ /dngos grub myur du 'thob par 'gyur/ /zhes bcom ldan 'das kun du 
spyan ras gzigs kyi dbang pos gsungs so/ /de la 'di ni nor bu'i rigs kyi mchod pa'i dngos grub kyi rgyud do/ /gdugs dang 'phan dang rgyal mtshan gyis/ /rgyal po'i mchod pas mchod byed cing / /sbyin pa thams cad byin na ni/ /nor bu'i rigs ni thob par 'gyur/ /zhes 
bcom ldan 'das rdo rje snying pos gsungs so/ /nyid la byin gyis brlabs sogs ldan/ /rdo rje sems dang 'dra bar 'gyur/ /cho 'phrul rnam pa bzhi yis ni/ /rdo rje sna tshogs ting 'dzin gyis/ /dngos grub thams cad 'grub par 'gyur/ /zhes bcom ldan 'das rdo rje sems dpas 
gsungs so/ /rigs thams cad kyi byin gyis brlab pa dang / dbang bskur ba dang / ting nge 'dzin dang / mchod pa rnams kyi cho ga rgyas pa'i rgyud do/ /de nas byang chub sems dpa' sems dpa' chen po phyag na rdo rjes de bzhin gshegs pa thams cad kyi mngon par shes pa'i ye shes 
kyi dngos grub kyi rgyud 'di gsungs so/ /de la 'di ni de bzhin gshegs pa'i mngon par shes pa'i ye shes kyi dngos grub kyi rgyud yin no/ /lus la sangs rgyas ting 'dzin ni/ /'di ni bde gshegs nyid mngon shes/ /de ni rab tu rtogs nas ni/ /sangs rgyas pa yi dngos grub 'thob/ /
ces sangs rgyas bcom ldan 'das kyis gsungs so/ /de la 'di ni de bzhin gshegs pa'i rigs kyi mngon par shes pa'i ye shes kyi dngos grub kyi rgyud do/ /'phrul gyi mig sogs mngon shes ni/ /rab mnyam bzhag pas bsgoms nas kyang / /mngon shes lnga ni bdag gyur na/ /
dngos grub mchog ni thob par 'gyur/ /zhes bcom ldan 'das rdo rje sems dpas gsungs so/ /de la 'di ni rdo rje'i rigs kyi mngon par shes pa'i ye shes kyi dngos grub kyi rgyud de/ khro bo mngon shes bskyed nas ni/ /rab mnyam bzhag pas bsgoms na yang / /mngon shes lnga ni bdag 
</page>

 <page>
<ph>227</ph><p>084-114a</p>
gyur nas/ /dngos grub mchog ni thob par 'gyur/ /zhes bcom ldan 'das rdo rje 'dzin pas gsungs so/ /de la 'di ni pad+ma'i rigs kyi mngon par shes pa'i ye shes kyi dngos grub kyi rgyud de/ 'dod chags mngon shes bskyed nas kyang / /rab mnyam bzhag pas bsgoms 
na ni/ /mngon shes lnga ni bdag 'gyur nas/ /dag pa'i dngos grub thob par 'gyur/ /zhes bcom ldan 'das rdo rje spyan gyis gsungs so/ /de la 'di ni nor bu'i rigs kyi mngon par shes pa'i ye shes kyi dngos grub kyi rgyud de/ /mchod pa'i mngon shes bskyed nas kyang / /rab mnyam 
bzhag pas bsgoms na ni/ /mngon shes lnga yang bdag gyur nas/ /dngos grub kun gyi mchog tu gyur/ /zhes bcom ldan 'das rdo rje 'dzin pas gsungs so/ /rigs thams cad kyi mngon par shes pa'i ye shes kyi dngos grub kyi cho ga rgyas pa'i rgyud do/ /de nas byang chub sems dpa' chen 
po phyag na rdo rjes de bzhin gshegs pa thams cad kyi rigs kyi byang chub kyi ye shes kyi dngos grub kyi rgyud 'di gsungs so/ /de la 'di ni de bzhin gshegs pa'i rigs kyi byang chub kyi ye shes kyi dngos grub kyi rgyud de/ rdo rje sems dpa'i ting 'dzin gnas/ /bdag gis sangs rgyas dran 
byed cing / /sangs rgyas byang chub ye shes 'di/ /bsgoms na dngos grub thob par 'gyur/ /zhes sangs rgyas bcom ldan 'das kyis gsungs so/ /de la 'di ni de bzhin gshegs pa'i rigs kyi byang chub chen po'i ye shes kyi dngos grub kyi rgyud do/ /rdo rje sems dpa'i ting 'dzin 
gnas/ /phyag rgya chen por sgom byed cing / /byang chub chen po'i ye shes 'di/ /bsgoms na dngos grub thob par 'gyur/ /zhes bcom ldan 'das byang chub sems dpa' chen pos gsungs so/ /de la 'di ni rdo rje'i rigs kyi byang chub chen po'i ye shes kyi dngos grub kyi rgyud de/ khro 
bo'i rgyal po'i ting 'dzin gnas/ /lag pas dam tshig mchog bcings la/ /byang chub chen po'i ye shes 'di/ /bsgoms na dngos grub thob par 'gyur/ /zhes bcom ldan 'das rdo rje 'dzin pas gsungs so/ /de la 'di ni pad+ma'i rigs kyi byang chub chen po'i ye shes kyi dngos grub kyi rgyud de/ 
</page>

 <page>
<ph>228</ph><p>084-114b</p>
'jig rten dbang phyug ting 'dzin gnas/ /de bzhin chos kyi phyag rgya bzlas/ /byang chub chen po'i ye shes 'di/ /bsgoms na dngos grub thob par 'gyur/ /zhes bcom ldan 'das kun du spyan ras gzigs kyi dbang pos gsungs so/ /de la 'di ni nor bu'i rigs kyi byang chub chen po'i 
ye shes kyi dngos grub kyi rgyud do/ /rdo rje snying po'i ting 'dzin gnas/ /las kyi phyag rgya las legs byed/ /byang chub chen po'i ye shes 'di/ /bsgoms na dngos grub thob bar 'gyur/ /zhes bcom ldan 'das nam mkha'i snying pos gsungs so/ /rigs thams cad kyi byang chub chen 
po'i ye shes kyi dngos grub kyi cho ga rgyas pa'i rgyud do/ /de nas byang chub sems dpa' sems dpa' chen po phyag na rdo rjes de bzhin gshegs pa thams cad mnyes par bya ba'i dngos grub kyi rgyud 'di gsungs so/ /de la 'di ni de bzhin gshegs pa'i rigs mnyes par bya ba'i dngos grub kyi rgyud 
do/ /nyid kyi sangs rgyas byang chub phyir/ /sems can don rnams rab byed cing / /sangs rgyas rjes su dran gyur nas/ /sangs rgyas thams cad mnyes par byed/ /ces bcom ldan 'das rdo rje chags pas gsungs so/ /de la 'di ni de bzhin gshegs pa'i rigs kyi mnyes par bya ba 
gsang ba'i dngos grub kyi rgyud de/ ji ltar yul dang ldan 'gyur nas/ /sangs rgyas thams cad mnyes byed ces/ /rdo rje sems dpa' sgom byed cing / /de nyid bskul na myur bar ni/ /mnyes par 'gyur ba des 'grub bo/ /zhes bcom ldan 'das rdo rje sems dpas gsungs so/ /de la 
'di ni rdo rje'i rigs kyi mnyes par byed pa'i dngos grub kyi rgyud de/ sangs rgyas bka' ni bsrung ba dang / /sems can don ni spyad pa'i phyir/ /rngam pas mngon spyod byas na ni/ /rdo rje rnams ni mnyes par 'gyur/ /zhes bcom ldan 'das 'jig rten gsum las rnam par rgyal bas gsungs 
so/ /de la 'di ni pad+ma'i rigs mnyes par bya ba'i dngos grub kyi rgyud do/ /chags pa kun du blta ba dang / /byams dang snying rjes chos smra dang / /mi 'jigs kun sbyin byed pa rnams/ /sangs rgyas kun gyis mnyes par byed/ /ces bcom ldan 'das rdo rje spyan gyis gsungs so/ /de la 'di ni nor 
</page>

 <page>
<ph>229</ph><p>084-115a</p>
bu'i rigs mnyes par bya ba'i dngos grub kyi rgyud de/ dbang bskur ba ni rab sbyin dang / /nor bsags rab tu sbyin byed cing / /de yang sangs rgyas don du sbyor/ /'di ni sangs rgyas mnyes par byed/ /ces bcom ldan 'das 'phags pa nam mkha'i snying pos gsungs 
so/ /rigs thams cad kyi mnyes par bya ba'i dngos grub kyi cho ga rgyas pa'i rgyud do/ /de nas byang chub sems dpa' chen po phyag na rdo rjes de bzhin gshegs pa thams cad kyi rigs kyi dbang du bya ba'i dngos grub kyi rgyud 'di gsungs so/ /de la 'di ni de bzhin gshegs pa'i 
rigs kyi dbang du bya ba'i dngos grub kyi rgyud de/ de ltar rnam dag bde sbyin pa/ /'dod chags la ni brnyas mi bya/ /sems can kun gyi don du brtson/ /'di ni sangs rgyas dbang du byed/ /ces sangs rgyas bcom ldan 'das kyis gsungs so/ /de la 'di ni de bzhin gshegs pa'i 
rigs kyi dbang du bya ba'i dngos grub kyi rgyud de/ /'dod sten bde ba'i bdag nyid kyis/ /su ra ta s+t+waM zhes smra zhing / /rdo rje sems dpa' bsgrubs na ni/ /de nyid bskul na dbang du 'gyur/ /zhes bcom ldan 'das kun du bzang pos gsungs so/ /de la 'di ni rdo rje'i rigs kyi dbang 
du bya ba'i dngos grub kyi rgyud do/ /sangs rgyas bka' ni sems can rnams/ /dag bya lus can skyabs sbyin dang / /sangs rgyas bstan pa bsrung ba'i phyir/ /bsad na yang ni dbang du 'gyur/ /zhes bcom ldan 'das rdo rje hU~M zhes bya bas gsungs so/ /de la 'di ni pad+ma'i rigs kyi dbang du 
bya ba'i dngos grub kyi rgyud de/ pad+ma 'dab ma kha 'byed cing / /'dod chags dag la kun rtog la/ /gdul ba'i phyir ni chags byed cing / /'dod par byed pa dbang du 'gyur/ /zhes bcom ldan 'das 'phags pa kun du spyan ras gzigs kyi dbang pos gsungs so/ /de la 'di ni nor bu'i 
rigs kyi dbang du bya ba'i dngos grub kyi rgyud de/ sangs rgyas thams cad dbang bskur phyir/ /rdo rje rin chen nyin re rer/ /spyi bor bzhag ste dbang bskur na/ /sangs rgyas thams cad dbang du 'gyur/ /zhes bcom ldan 'das nam mkha'i snying pos gsungs so/ /rigs thams cad kyi dbang du 
</page>

 <page>
<ph>230</ph><p>084-115b</p>
bya ba'i dngos grub kyi cho ga rgyas pa'i rgyud do/ /de nas byang chub sems dpa' chen po phyag na rdo rjes de bzhin gshegs pa thams cad kyi gsang pa'i dngos grub kyi rgyud 'di gsungs so/ /de la 'di ni de bzhin gshegs pa thams cad kyi gsang ba'i dngos grub kyi rgyud de/ sems can kun 
don ma mthong zhing / /sangs rgyas de nyid ma sbyangs la/ /yid dang ngag dang lus kyis ni/ /bsad na dngos grub thob par 'gyur/ /zhes bcom ldan 'das de bzhin gshegs pa thams cad kyis gsungs so/ /de la 'di ni de bzhin gshegs pa'i rigs kyi gsang pa'i dngos grub kyi rgyud de/ dngos 
grub thams cad ma thob la/ /rigs rnams kyang ni mi brtson zhing / /rdo rje kun du brtags nas ni/ /bsad na dngos grub myur du thob/ /ces bcom ldan 'das phyag na rdo rjes gsungs so/ /de la 'di ni rdo rje rigs kyi gsang ba'i dngos grub kyi rgyud de/ ma rungs mi brtul khro med 
cing / /de bzhin sems can mi 'dul la/ /bdag nyid sdug bsngal 'thob byed na/ /hU~M zhes bya bas gsang bar bya/ /zhes bcom ldan 'das rdo rje 'dzin pas gsungs so/ /de la 'di ni pad+ma'i rigs kyi gsang pa'i dngos grub kyi rgyud de/ snying rje med cing byams med la/ /sems can 
ma rungs mi sbyong zhing / /bdag nyid kyis ni bslus na yang / /bsad na dngos grub thob par 'gyur/ /zhes bcom ldan 'das 'phags pa kun du spyan ras gzigs kyi dbang pos gsungs so/ /de la 'di ni nor bu'i rigs kyi gsang pa'i dngos grub kyi rgyud de/ mi gtong bdag la nor med 
cing / /nor stor ba dang gnod byed la/ /dbul por gyur la sems can rnams/ /bsad na dngos grub thob par 'gyur/ /zhes bcom ldan 'das re ba thams cad skong bas gsungs so/ /kha cig gis ni sangs rgyas kyi/ /rnal 'byor ma thob gsod bcug na/ /de dag drang bar bya ba'i phyir/ /
bdag gi dngos grub sbyin par bya/ /zhes bcom ldan 'das 'phags pa kun du bzang pos gsungs so/ /rigs thams cad kyi gsang ba'i dngos grub kyi cho ga rgyas pa'i rgyud do/ /de nas bcom ldan 'das byang chub sems dpa' chen po phyag na rdo rjes de bzhin gshegs pa thams cad kyi bsrung 
</page>

 <page>
<ph>231</ph><p>084-116a</p>
ba'i phyag rgya'i dngos grub kyi rgyud 'di gsungs so/ /de la 'di ni de bzhin gshegs pa'i bsrung ba'i dngos grub kyi rgyud de/ sems can thams cad mi gtong zhing / /rtag tu sangs rgyas mchod bdag nyid/ /rtag par sangs rgyas yid la byed/ /'di ni bsrung ba rmad kyi 
mchog /ces sangs rgyas bcom ldan 'das kyis gsungs so/ /de la 'di ni de bzhin gshegs pa'i rigs kyi bsrung ba'i dngos grub kyi rgyud de/ rdo rje sems dpa'i mtshan tsam zhig /lan cig tsam yang brjod gyur na/ /'di ni bsrung ba rtag chen po/ /skad cig dngos grub thob par 
'gyur/ /zhes bcom ldan 'das rdo rje 'dzin pas gsungs so/ /de la 'di ni rdo rje'i rigs kyi bsrung ba'i dngos grub kyi rgyud de/ rigs dang rgyud kyis chog mi shes/ /'jig rten gsum rgyal bdag nyid kyi/ /rdo rje hU~M la mos byed pa/ /'di ni bdag dang gzhan la bsrung / /zhes bcom ldan 
'das rdo rje hU~M zhes bya bas gsungs so/ /de la 'di ni pad+ma'i rigs kyi bsrung ba'i dngos grub kyi rgyud de/ 'dod chags dag cing byams pa che/ /thams cad la ni mi 'jigs sbyin/ /'jig rten dbang gi mtshan zlos pa/ /bsrung ba 'di ni rmad du che/ /zhes bcom ldan 'das rdo rje chos kyis 
gsungs so/ /de la 'di ni nor bu'i rigs kyi bsrung ba'i dngos grub kyi rgyud de/ sangs rgyas sems can gtong byed par/ /ci nus par ni sbyor byed cing / /nyi ma stong par mi bya bar/ /bsrung ba 'di ni rmad kyi mchog /ces bcom ldan 'das rdo rje bsrung bas gsungs so/ /rigs 
thams cad kyi bsrung ba'i dngos grub kyi cho ga rgyas pa'i rgyud de/ de nas byang chub sems dpa' chen po phyag na rdo rjes bcom ldan 'das la 'di skad ces gsol to/ /bcom ldan 'das de bzhin gshegs pa thams cad kyi rigs kyi rgyud 'di bzhes par gsol/ gang gis sems can 
thams cad brtag pa thams cad kyi dbang phyug tu gyur nas rtogs par bgyi ste/ myur du bla na med pa yang dag par rdzogs pa'i byang chub tu mngon par 'tshang rgya ba'i slad du'o/ /de nas bcom ldan 'das kyis byang chub sems dpa' chen po phyag na rdo rje la legs so zhes bya ba byin te/ phyag 
</page>

 <page>
<ph>232</ph><p>084-116b</p>
na rdo rje la legs par bshad pas nged kyis blangs shing byin gyis brlabs kyis legs so legs so/ /de nas yang de bzhin gshegs pa thams cad gcig tu 'dus nas byang chub sems dpa' chen po phyag na rdo rje la legs so zhes bya ba byin te/ rdo rje theg pa bla na med/ /de bzhin gshegs 
pa kun gyi gsang / /theg pa chen po mngon 'dus pa'i/ /mdo sde 'di ni legs bshad pa/ /legs so rdo rje sems dpa' khyod/ /rdo rje rin chen khyod legs so/ /rdo rje chos ni khyod legs te/ /rdo rje las ni khyod legs so/ /de bzhin gshegs pa thams cad kyi de kho na nyid 
bsdus pa las brtag pa thams cad kyi thabs kyi cho ga rgyas pa'i rgyud rdzogs s+ho// //de nas byang chub sems dpa' chen po phyag na rdo rjes de bzhin gshegs pa thams cad kyi gsang ba'i dngos grub kyi rgyud 'di gsungs so/ /de la dang po 'dir ni de bzhin gshegs pa 
thams cad kyi dngos grub dam pa'i gsang ba'i rgyud de/ sangs rgyas byang chub ting nge 'dzin/ /rab mnyam bzhag pas bsgoms na ni/ /byang chub bde bas thob par 'gyur/ /bsams nas de ni rtogs par bya/ /zhes bcom ldan 'das de bzhin gshegs pa thams cad kyis gsungs so/ /
de la 'di ni de bzhin gshegs pa thams cad kyi rigs dam pa'i gsang ba'i dngos grub kyi rgyud de/ sems dpa' rdo rje snying gar bcings/ /nga yi chung ma khyod sdug pa/ /brtan par gyur cig ces smras nas/ /phyag rgya thams cad bsgrub bya ste/ /cho ga 'di yi tshul gyis ni/ /rang 
gi las rnams ma grub kyang / /gsang ba'i chung ma zhes smras na/ /shin tu dngos grub thob par 'gyur/ /zhes bcom ldan 'das sems dpa' rdo rjes gsungs so/ /de la 'di ni rdo rje'i rigs dam pa'i gsang ba'i dngos grub kyi rgyud de/ ji lta ba bzhin bsgrubs na yang / /dngos grub 
thob par ma gyur na/ /hU~M gi phyag rgyas bsad na ni/ /skrag ste dngos grub sbyin par byed/ /ces bcom ldan 'das de bzhin gshegs pa thams cad kyis hU~M zhes bya bas gsungs so/ /de la 'di ni pad+ma'i rigs kyi dngos grub dam pa'i gsang ba'i rgyud de/ ting 'dzin phyag rgya bcings 
</page>

 <page>
<ph>233</ph><p>084-117a</p>
nas kyang / /rdo rje blta bas bltas nas kyang / /bdag gi chung ma'am gzhan chung ma/ /sdug pa'i dngos grub thob par 'gyur/ /zhes bcom ldan 'das pad+ma'i 'dod pas gsungs so/ /de la 'di ni nor bu'i rigs dam pa'i dngos grub gsang ba'i rgyud de/ dbang 
po gnyis ni mnyam sbyar la/ /bde ba'i mchog ces smra byed cing / /sangs rgyas kun la nyid dbang po/ /phul na myur du dngos grub 'gyur/ /ces bcom ldan 'das nor bu bzhed pas gsungs so/ /rigs dam pa thams cad kyi dngos grub gsang ba'i cho ga rgyas pa'i rgyud de/ de nas byang 
chub sems dpa' chen po phyag na rdo rjes de bzhin gshegs pa thams cad kyi dam tshig gi gsang ba'i dngos grub kyi rgyud 'di gsungs so/ /de la 'di ni de bzhin gshegs pa'i rigs kyi dam tshig gi dngos grub gsang ba'i rgyud de/ sa ma ya s+t+waM zhes brjod cing / /bud med kun la chags 
byas la/ /sems can don gyis mi skyo na/ /nges par sangs rgyas des mnyes so/ /zhes bcom ldan 'das rnam par snang mdzad kyis gsungs so/ /de la 'di ni de bzhin gshegs pa'i rigs kyi dam tshig gi dngos grub gsang ba'i rgyud de/ 'dod chags la ni brnyas mi bya/ /bud 
med kun dang rtse byed pa/ /rdo rje rnams kyi gsang dam tshig /'di ni bsrung na 'grub par 'gyur/ /zhes bcom ldan 'das rnam par snang mdzad kyis gsungs so/ /de la 'di ni rdo rje'i rigs kyi dam tshig gi dngos grub gsang ba'i rgyud de/ gsod pa 'jig rten thams cad gsod/ /
lus dang ngag la dam dgyes pa/ /'jig rten rnam par sbyangs nas ni/ /dam pa'i dngos grub sbyin pa'o/ /zhes bcom ldan 'das 'jig rten gsum las rnam par rgyal bas gsungs so/ /de la 'di ni pad+ma'i rigs kyi dam tshig gi dngos grub gsang ba'i rgyud de/ dag pa'i bdag 
nyid 'dod chags dag /mu stegs rnal 'byor ma dag la/ /dag pa'i bdag nyid dam tshig ni/ /bsrung na dngos grub thob par 'gyur/ /zhes bcom ldan 'das kun du spyan ras gzigs kyi dbang pos gsungs so/ /de la 'di ni nor bu'i rigs kyi dam tshig gi dngos grub gsang ba'i rgyud 
</page>

 <page>
<ph>234</ph><p>084-117b</p>
de/ rdo rje snying po'i ting 'dzin gyis/ /rdo rje nor bu sngar bcings la/ /ma rungs rnams kyi nor phrogs na/ /dam tshig dngos grub sbyin par 'gyur/ /zhes bcom ldan 'das rdo rje rin po ches gsungs so/ /rigs thams cad kyi dngos grub kyi cho ga rgyas pa'i rgyud de/ de nas byang 
chub sems dpa' sems dpa' chen po phyag na rdo rjes de bzhin gshegs pa thams cad kyi chos kyi dngos grub gsang ba'i rgyud 'di gsungs so/ /de la 'di ni de bzhin gshegs pa'i chos kyi dngos grub gsang ba'i rgyud de/ chos rnams rang bzhin dag par ni/ /rab mnyam bzhag 
pas bsgoms nas kyang / /dgos pa thams cad byas nas kyang / /sangs rgyas pa yi dngos grub 'thob/ /ces bcom ldan 'das rdo rje dbyings kyis gsungs so/ /de la 'di ni de bzhin gshegs pa'i rigs kyi chos kyi dngos grub gsang ba'i rgyud de/ sems can kun la chags byed cing / /
yul la skyo bar ma gyur la/ /bud med dga' ba'i dag pa ni/ /gsang chos dngos grub rab sbyin no/ /zhes bcom ldan 'das rdo rje gsang bas gsungs so/ /de la 'di ni rdo rje'i rigs kyi chos kyi dngos grub gsang ba'i rgyud de/ rna yi hU~M gi sbyor ba yis/ /phra ba'i rdo rje ting 'dzin gnas/ /
mi 'grungs rnal 'byor 'di bsad ces/ /rab tu 'bar ba'i rdo rjes bsgyel/ /dam pa'i dngos grub sbyin pa'o/ /zhes bcom ldan 'das dam tshig dam pas gsungs so/ /de la 'di ni pad+ma'i rigs kyi chos kyi dngos grub gsang ba'i rgyud de/ rdo rje phra mo'i tshul gyis ni/ /rdo rje chos kyi ting 
'dzin gyis/ /bud med kun dang rtse byed cing / /chos kyi dngos grub thob par 'gyur/ /zhes bcom ldan 'das kun du spyan ras gzigs kyi dbang pos gsungs so/ /de la 'di ni nor bu'i rigs kyi chos kyi dngos grub gsang ba'i rgyud de/ dbang po gnyis ni mnyam sbyar la/ /re ba thams 
cad yongs bkang nas/ /bud med dam ni sdug pa yi/ /dngos grub bla med thob par 'gyur/ /zhes bcom ldan 'das rdo rje rin po ches gsungs so/ /rigs thams cad kyi chos kyi dngos grub gsang ba'i rgyud de/ de nas byang chub sems dpa' chen po phyag na rdo rjes de bzhin gshegs pa 
</page>

 <page>
<ph>235</ph><p>084-118a</p>
thams cad kyi las kyi dngos grub gsang ba'i rgyud 'di gsungs so/ /de la 'di ni de bzhin gshegs pa'i las kyi dngos grub gsang ba'i rgyud de/ rdo rje sems dpa'i ting 'dzin gyis/ /sangs rgyas rjes su dran bsgoms la/ /bud med lugs kyi bu gar blugs/ /
bud med rnams ni dbang du 'gyur/ /zhes bcom ldan 'das rnam par snang mdzad kyis gsungs so/ /de la 'di ni de bzhin gshegs pa'i rigs kyi las kyi dngos grub gsang ba'i rgyud de/ rdo rje sems dpa'i ting 'dzin gnas/ /bu gnas ni de bzhin zhugs/ /bud med lus su legs 
khyab byas/ /sems med pa yang mgu bar 'gyur/ /zhes bcom ldan 'das rdo rje dgyes pas gsungs so/ /de la 'di ni rdo rje'i rigs kyi las kyi dngos grub gsang ba'i rgyud de/ rdo rje hU~M gi phyag rgya ni/ /rab mnyam bzhag pas bcings nas kyang / /khros nas bu gar zhugs na 
ni/ /yid kyis de ni dbab par bya/ /zhes bcom ldan 'das rdo rje dam tshig gis gsungs so/ /de la 'di ni pad+ma'i rigs kyi las kyi dngos grub gsang ba'i rgyud de/ chos kyi las kyi phyag rgya ni/ /bcings nas pad+ma'i ting 'dzin gyis/ /bu gar bcug na bud med rnams/ /thams cad 
kyang ni bsrung bar 'gyur/ /zhes bcom ldan 'das rdo rje pad+mas gsungs so/ /de la 'di ni nor bu'i rigs kyi las kyi dngos grub gsang ba'i rgyud de/ rdo rje rin chen ting 'dzin gyis/ /las kyi rdo rje nor bur bcings/ /bu gar bcug na bud med rnams/ /nyid du phab nas gar byed 
'gyur/ /zhes bcom ldan 'das rdo rje rin po ches gsungs so/ /rigs thams cad kyi las kyi dngos grub gsang ba'i cho ga rgyas pa'i rgyud de/ de nas byang chub sems dpa' chen po phyag na rdo rjes de bzhin gshegs pa thams cad kyi dkyil 'khor dag pa'i dngos grub gsang ba'i rgyud 'di 
gsungs so/ /de la 'di ni de bzhin gshegs pa thams cad kyi 'khor lo dag pa'i dngos grub gsang ba'i rgyud de/ chos kyi 'khor lo 'dra bar ni/ /gsang ba'i dkyil 'khor bri bya zhing / /phyag rgya bud med rnams kyis bskor/ /des ni sangs rgyas gzhag par bya/ /gsang 
</page>

 <page>
<ph>236</ph><p>084-118b</p>
ba der ni zhugs nas kyang / /sangs rgyas la ni nyid du smra/ /'di khyab pa yi btsun mo ste/ /kun gtong bas ni bdag sogs zhes/ /rigs rnams kun gyi phyag rgya ni/ /tshul rnams la yang de skad brjod/ /sangs rgyas rnams ni mnyam med pa'i/ /gsang ba'i dngos grub 
thob par 'gyur/ /zhes sangs rgyas bcom ldan 'das kyis gsungs so/ /de la 'di ni de bzhin gshegs pa'i rigs kyi dkyil 'khor thams cad kyi dngos grub kyi gsang ba'i rgyud de/ rdo rje dbyings dang 'dra bar ni/ /dkyil 'khor legs par bri bar bya/ /de bzhin gshegs 
pa'i rigs rnams ni/ /thams cad kyi ni mchog 'tshal te/ /dkyil 'khor du ni zhugs nas kyang / /dngos grub 'dod pas myur bar ni/ /su ra ta sa ma ya s+t+waM ho/ /badzra sa twa Ad+ya sid d+h+ya mAM/ zhes brjod snying po 'di bzlas te/ /bsgrubs na thams cad 'grub par 'gyur/ /
de nyid bskul ba'i tshul gyis ni/ /mgu nas myur du 'grub par 'gyur/ /zhes bcom ldan 'das rdo rje sems dpas gsungs so/ /de la 'di ni rdo rje'i rigs kyi dkyil 'khor thams cad kyi dngos grub gsang ba'i rgyud de/ khams gsum rnam rgyal 'dra bar ni/ /rdo rje rigs 
kun rnams kyi ni/ /dkyil 'khor thams cad 'jug par yang / /mkhas pas legs par bri bar bya/ /der zhugs nas ni myur bar yang / /dngos grub gsol ba 'debs byed cing / /'dod chags las ni khyod 'byung zhes/ /zhes smras kun du 'grub par 'gyur/ /zhes bcom 
ldan 'das rdo rje hU~M gis gsungs so/ /de la 'di ni pad+ma'i rigs kyi dkyil 'khor thams cad kyi dngos grub gsang ba'i rgyud de/ pad+ma'i rigs ni thams cad kyi/ /'gro ba 'dul ba'i tshul du ni/ /mkhas pas dkyil 'khor bri bar bya/ /der zhugs nas ni brjod bya ba/ /
'dod chags chos te pad+ma che/ /khyab pas bdag ni myur dngos grub/ /de skad smras nas dkyil 'khor ni/ /kun gyi des ni dngos grub thob/ /ces bcom ldan 'das 'jig rten dbang pos gsungs so/ /de la 'di ni nor bu'i rigs kyi dkyil 'khor thams cad kyi dngos grub gsang 
</page>

 <page>
<ph>237</ph><p>084-119a</p>
ba'i rgyud de/ nor bu chen po'i rigs rnams ni/ /don kun 'grub pa'i tshul du yang / /dkyil 'khor legs par bris na ni/ /zhugs nas 'di skad smra bar bya/ /bsam pa kun gyi dngos grub las/ /'dod chags bsam pa dngos grub mchog /
grub shig grub shig sems dpa' che/ /bcom ldan thams cad grub ba po/ /de skad smras nas dkyil 'khor kun/ /zhugs nas mchod gsang bla med pa'i/ /dngos grub chen po thob par 'gyur/ /phyin chad dngos grub bdag nyid kyis/ /bsgrubs na dngos grub 
'grub par 'gyur/ /gang tshe myur du mi 'grub na/ /de nyid bskul na 'grub par 'gyur/ /zhes bcom ldan 'das rdo rje sems dpas gsungs so/ /rigs thams cad kyi dkyil 'khor gsang ba'i dngos grub kyi cho ga rgyas pa'i rgyud de/ de nas byang chub sems dpa' sems 
dpa' chen po phyag na rdo rjes de bzhin gshegs pa thams cad kyi phyag rgya thams cad kyi gsang ba'i dngos grub kyi rgyud 'di gsungs so/ /de la 'di ni de bzhin gshegs pa'i phyag rgya gsang ba'i rgyud dngos grub kyi rgyud de/ de bzhin gshegs pa'i lha mo che/ /sdug cing bde ba kun sbyin 
pa/ /bden las byung ba'i tshig bden pas/ /bsgrubs kyang de ni ma grub na'o/ /zhes sangs rgyas bcom ldan 'das kyis gsungs so/ /de la 'di ni de bzhin gshegs pa'i rigs kyi phyag rgya chen po'i gsang ba'i dngos grub kyi rgyud de/ ltag 'og go rims ji bzhin du/ /phyag 
rgya chen po bcings nas ni/ /'di ni de nyid gsang ba yi/ /rdo rje tshul gyis 'di smros shig /bdag ni rdo rje sems dpa' nyid/ /khyod nga'i chung ma snying la gnas/ /lus kun la ni 'khyud nas kyang / /rdo rje 'gying bas 'gying bar mdzod/ /rdo rje 'gying ba'i lha mo che/ /de nyid bskul 
bas chags 'gyur bas/ /lus kun la ni brtan 'gyur nas/ /ji bzhin myur du dngos grub 'gyur/ /zhes bcom ldan 'das rdo rje 'gying ba'i bdag pos gsungs so/ /de la 'di ni rdo rje'i rigs kyi dam tshig gsang ba'i dngos grub kyi rgyud de/ dngos grub dam tshig grub pa ni/ /
</page>

 <page>
<ph>238</ph><p>084-119b</p>
khyod dgyes dam tshig bdag yin no/ /zhes bskul myur du chags gyur na/ /rab tu yang ni 'grub par 'gyur/ /zhes bcom ldan 'das rdo rje dam tshig gis gsungs so/ /de la 'di ni pad+ma'i rigs kyi chos kyi phyag rgya gsang ba'i dngos grub kyi rgyud de/ rtogs pa sems dpa' rtogs 
chen khyod/ /bdag gi chung ma shin dgyes mdzod/ /zhes ni bskul na myur bar yang / /rjes su chags nas 'grub par 'gyur/ /zhes bcom ldan 'das rdo rje chos kyis gsungs so/ /de la 'di ni nor bu'i rigs kyi las kyi phyag rgya gsang ba'i dngos grub kyi rgyud de/ las kun byed 
pa'i chung ma khyod/ /bdag la 'grub mdzod rdo rje ma/ /rdo rje can gyis bskul myur bar/ /rjes su chags nas 'grub par 'gyur/ /zhes bcom ldan 'das nam mkha'i snying pos gsungs so/ /rig pa thams cad kyi phyag rgya'i gsang ba'i dngos grub kyi cho ga rgyas pa'i rgyud do/ /de 
nas byang chub sems dpa' chen po phyag na rdo rjes de bzhin gshegs pa thams cad kyi dam tshig gsang ba'i dngos grub kyi rgyud 'di gsungs so/ /de la 'di ni de bzhin gshegs pa thams cad kyi dam tshig gsang ba'i dngos grub kyi rgyud de/ mu stegs can rnams phan gdags 
phyir/ /ri mo'i phyag rgya'i tshul du ni/ /sangs rgyas btsun mo rab sba bar/ /shes na rab tu grub par 'gyur/ /zhes bcom ldan 'das de bzhin gshegs pa thams cad kyi dam tshig gis gsungs so/ /de la 'di ni de bzhin gshegs pa'i rigs kyi dam tshig gsang ba'i dngos 
grub kyi rgyud de/ sems can kun gyi yid la khyab/ /sems can kun la bde sbyin zhing / /sems can kun gyi yab nyid ni/ /dam tshig mchog gi 'dod pa'i mchog /ces bcom ldan 'das de bzhin gshegs pa thams cad kyis gsungs so/ /'di ni sangs rgyas thams 
cad kyi/ /gsang ba'i mchog ste rmad che bar/ /dad ldan shes nas dad byas nas/ /bsgrub dka' ba yang 'grub par 'gyur/ /zhes bcom ldan 'das rdo rje 'dzin pas gsungs so/ /de la 'di ni rdo rje'i rigs kyi dam tshig gsang ba'i dngos grub kyi rgyud de/ chags pa dag pa'i 
</page>

 <page>
<ph>239</ph><p>084-120a</p>
chags bral gyi/ /sems can don gyi yid byung nas/ /mu stegs lta bar byas pa ste/ /lta ba ngan pa'i gcong rong ltung / /theg pa che la dgod pa'i phyir/ /gsod pa'i tha tshig mchog yin te/ /de ltar shes na 'grub par 'gyur/ /zhes bcom ldan 'das 
rdo rje 'dzin pas gsungs so/ /de la 'di ni pad+ma'i rigs kyi dam tshig gsang ba'i dngos grub kyi rgyud de/ mu stegs can rnams gzhom pa'i phyir/ /'byung ba che las thams cad 'byung / /mi gtsang zhes ni ci phyir brjod/ /nges par dngos grub thob par 'gyur/ /zhes bcom ldan 
'das rdo rje spyan gyis gsungs so/ /de la 'di ni nor bu'i rigs kyi dam tshig gsang ba'i dngos grub kyi rgyud de/ bud med chags phyir rin chen rnams/ /rtag tu legs par bsag par bya/ /bud med bla med rin chen zhes/ /bsams nas de ni grub par 'gyur/ /zhes 
bcom ldan 'das kyi bka' bzhin du mdzad pas gsungs so/ /rigs thams cad kyi dam tshig gsang ba'i dngos grub kyi cho ga rgyas pa'i rgyud do/ /de nas byang chub sems dpa' sems dpa' chen po phyag na rdo rjes de bzhin gshegs pa thams cad kyi mchod pa'i dngos grub gsang 
ba'i rgyud 'di gsungs so/ /de la 'di ni de bzhin gshegs pa'i rigs kyi mchod pa'i dngos grub gsang ba'i rgyud de/ bud med chags rnams yongs bskor la/ /kun nas gtses pa'i bde ba ni/ /sangs rgyas mchod phyir phul na yang / /mchod pa'i dngos grub thob par 'gyur/ /zhes 
sangs rgyas bcom ldan 'das kyis gsungs so/ /de la 'di ni de bzhin gshegs pa'i rigs kyi mchod pa'i dngos grub gsang ba'i rgyud de/ rab dgas ngal te skyo ba na/ /rab dga' las byung bde ba de/ /phyag bzhi pos ni mchod pa'i phyir/ /phul na myur du grub par 'gyur/ /zhes 
bcom ldan 'das rdo rje 'dzin pas gsungs so/ /de la 'di ni rdo rje'i rigs kyi mchod pa'i dngos grub gsang ba'i rgyud de/ hU~M gi dam tshig bcings nas ni/ /skye bo bud med 'khyud nas ni/ /'khyud par 'gyur ba'i skye bo de/ /phul na de ni 'grub par 'gyur/ /zhes bcom ldan 'das rdo rje hU~M gis 
</page>

 <page>
<ph>240</ph><p>084-120b</p>
gsungs so/ /de la 'di ni pad+ma'i rigs kyi mchod pa'i dngos grub gsang ba'i rgyud de/ 'jig rten dbang por bdag bsgoms la/ /sdug pa'i gdong du bltas nas ni/ /bltas par gyur pa'i bde ba de/ /phul na de ni 'grub par 'gyur/ /zhes bcom ldan 'das pad+ma'i spyan gyis 
gsungs so/ /de la 'di ni nor bu'i rigs kyi mchod pa'i dngos grub gsang ba'i rgyud de/ las kyi phyag rgya bcings 'gyur la/ /rgyan rnams kun gyis brgyan nas kyang / /bud med 'khyud pa'i longs spyod ni/ /mchod phyir phul na 'grub par 'gyur/ /zhes bcom ldan 'das rdo rje 
rin chen gyis gsungs so/ /rigs thams cad kyi mchod pa'i dngos grub gsang ba'i cho ga rgyas pa'i rgyud do/ /de nas byang chub sems dpa' chen po phyag na rdo rjes de bzhin gshegs pa thams cad kyi gsang ba'i mchod pa'i dngos grub kyi rgyud 'di gsungs so/ /de la 'di ni de bzhin 
gshegs pa'i rigs kyi gsang ba'i mchod pa'i dngos grub kyi rgyud de/ sangs rgyas su ni bdag bsgoms la/ /ci nas sus kyang mi tshor bar/ /gzhan gyi bud med rtse byed na/ /mchod pa'i dngos grub thob par 'gyur/ /zhes sangs rgyas bcom ldan 'das kyis gsungs so/ /
de la 'di ni de bzhin gshegs pa'i gsang ba'i mchod pa'i rgyud de/ rdo rje 'jo ma byas nas kyang / /rdo rje phreng ba 'ching byed cing / /de nas rdo rje glu blangs la/ /rdo rje gar gyis mchod byas la/ /'dod pa'i dga' bas dbang bskur mchog /glu dang gar gyi bde ba las/ /bde ba 
gzhan gyis myong min te/ /de phyir gsang mchog 'di bla med/ /de la 'di ni rdo rje'i rigs kyi gsang ba'i mchod pa'i dngos grub kyi rgyud de/ 'jig rten gsum las rnam rgyal bsgom/ /cho ga ji bzhin tshul du yang / /gsang ba'i mchod pas mchod na ni/ /mchod pa'i dngos grub 
thob par 'gyur/ /zhes bcom ldan 'das rdo rje gsang bas gsungs so/ /de la 'di ni pad+ma'i rigs kyi mchod pa'i gsang ba'i dngos grub kyi rgyud de/ 'gro ba 'dul ba'i phyag rgyar gnas/ /gsang ba'i tshul ni ci bzhin par/ /las kyi phyag rgyas rab mchod na/ /mchod pa'i 
</page>

 <page>
<ph>241</ph><p>084-121a</p>
dngos grub thob par 'gyur/ /zhes bcom ldan 'das 'phags pa kun du spyan ras gzigs kyi dbang pos gsungs so/ /de la 'di ni nor bu'i rigs kyi gsang ba'i mchod pa'i dngos grub kyi rgyud de/ don kun grub pa'i rnal 'byor gyis/ /gsang ba'i tshul 
ni ji bzhin par/ /las kyi phyag rgyas rab mchod na/ /mchod pa'i dngos grub thob par 'gyur/ /zhes bcom ldan 'das rdo rje snying pos gsungs so/ /rigs thams cad kyi gsang ba'i mchod pa'i cho ga rgyas pa'i rgyud do/ /de nas byang chub sems dpa' chen po phyag na 
rdo rjes de bzhin gshegs pa thams cad kyi rigs bskyed pa'i gsang ba'i dngos grub kyi rgyud 'di gsungs so/ /de la 'di ni de bzhin gshegs pa'i de kho na nyid bskyed pa'i dngos grub gsang ba'i rgyud de/ mdor na ting 'dzin ye shes las/ /sems can rnams la chags 
tshul gyis/ /sangs rgyas nyid du 'grub 'gyur na/ /myur du bla med thob par 'gyur/ /zhes bcom ldan 'das de bzhin gshegs pas gsungs so/ /de la 'di ni de bzhin gshegs pa'i rigs kyi de kho na nyid chen po bskyed pa'i dngos grub gsang ba'i rgyud de/ sems can 
thog ma tha ma med/ /nam mkha' 'byung ba'i mtshan nyid de/ /kun du bzang po kun bdag nyid/ /'dod pa'i 'gro ba kun bdag po/ /sems can kun gyi sems gang ni/ /bstan phyir sems dpa' zhes bya'o/ /rdo rje mnyam par mnyam gzhag na/ /nges par rdo rje nyid gyur 
ba/ /sems dpa'i byin brlabs tshul gyis ni/ /rdo rje sems dpa' nyid du gyur/ /bcom ldan sems dpa' de nyid de/ /rdo rje bzhad pa de bzhin gshegs/ /nyid sems rab tu rtogs la sogs/ /sangs rgyas byang chub cho ga bzhin/ /de nyid bcom ldan de bzhin 
gshegs/ /thams cad kyi ni rigs su 'gyur/ /zhes bcom ldan 'das thog ma dang tha ma med pa'i sems dpas gsungs so/ /de bzhin gshegs pa'i+i rigs nyid de/ /de nyid rdo rje'i rigs chen po/ /de nyid pad+ma'i rigs dag pa/ /de nyid nor bu'i rigs kyi mchog /
</page>

 <page>
<ph>242</ph><p>084-121b</p>
ces bcom ldan 'das de bzhin gshegs pa thams cad kyi 'khor los gsungs so/ /rigs thams cad bskyed pa'i gsang ba'i dngos grub kyi cho ga rgyas pa'i rgyud do/ /de nas byang chub sems dpa' sems dpa' chen po phyag na rdo rjes de bzhin gshegs pa thams cad 
kyi rigs kyi phyag rgya mngon par brjod pa'i dngos grub kyi rgyud 'di gsungs so/ /de la 'di ni de bzhin gshegs pa'i rigs kyi mtshan ma mngon par brjod pa'i dngos grub gsang ba'i rgyud de/ bcom ldan sems dpa' de nyid ni/ /rdo rje sems dpa' thugs la gnas/ /mnyam 
par bzhag las ting 'dzin te/ /sangs rgyas byang chub rab tu bsgrub/ /ces sangs rgyas bcom ldan 'das kyis gsungs so/ /de la 'di ni de bzhin gshegs pa'i rigs kyi mtshan ma'i mngon par brjod pa'i dngos grub gsang ba'i rgyud de/ rab tu rtogs phyir rdo rje ste/ /
gzung ba'i tshul gyis lcags kyu yin/ /phra mo rtogs phyir mda' yin la/ /mgu bar gyur phyir legs zhes bya/ /spras pa'i phyir yang rin chen gsungs/ /gzi brjid tshul gyis nyi ma ste/ /rgyal mtshan legs par sgreng bar gsungs/ /'dzum phyir bzhad par grags 
pa la/ /'dod chags dag phyir pad+ma yin/ /ral gris nyon mongs dgra gcod yin/ /dkyil 'khor tshul du 'khor lo ste/ /tshig gis brjod pas smra zhes bya/ /rgya gram tshul du kun rdo rje/ /mi tshugs tshul gyis go cha yin/ /'jigs byed tshul gyis mche ba ste/ /phyag 
rgya'i tshul gyis bsdams pa'o/ /ji ltar bcom ldan sems rtag pa/ /rdo rje sems dpa' kun 'gro ba/ /de bzhin rdo rje mtshan la sogs/ /bsgoms na myur du 'grub par 'gyur/ /zhes bcom ldan 'das de bzhin gshegs pa thams cad kyi mtshan mas gsungs so/ /
rigs thams cad kyi mtshan ma mngon par brjod pa'i dngos grub gsang ba'i rgyud do/ /de nas byang chub sems dpa' chen po phyag na rdo rjes de bzhin gshegs pa thams cad kyi rigs kyi phyag rgya bcing ba skye ba'i dngos grub gsang ba'i rgyud 'di gsungs so/ /de la 'di ni de bzhin gshegs 
</page>

 <page>
<ph>243</ph><p>084-122a</p>
pa'i rigs kyi phyag rgya bcing ba skye bar 'gyur ba'i dngos grub gsang ba'i rgyud de/ rdo rje sems dpa'i ting 'dzin gnas/ /rdo rje skyil mo krung bcings la/ /lag gnyis rdo rjer bsdams pa las/ /myur du sangs rgyas nyid 'grub 'gyur/ /zhes sangs rgyas bcom ldan 
'das kyis gsungs so/ /de la 'di ni de bzhin gshegs pa'i rigs kyi phyag rgya bcing ba skye bar 'gyur ba'i dngos grub gsang ba'i rgyud de/ ji ltar rgyal po nyid phyag rgya/ /rgyal po khrims la 'debs pa ltar/ /bdag nyid chen po skye bo rnams/ /sku gsung thugs ni rdo rje yi/ /
gzugs brnyan gyi ni tshul du yang / /nyid kyi phyag rgya btab pa ni/ /bdag nyid che ba'i phyag rgya cher/ /shes na dngos grub thob par 'gyur/ /zhes bcom ldan 'das phyag rgya chen pos gsungs so/ /de la 'di ni rdo rje'i rigs kyi phyag rgya bcing ba skye bar 'gyur ba'i dngos grub gsang 
ba'i rgyud de/ ji ltar dam tshig dam pa ni/ /skye bo 'gas ni bcing gyur na/ /shin tu 'da' bar mi bya ba/ /de ltar de bzhin gshegs kun gyi/ /dam tshig phyag rgya bcings pa yis/ /rdo rje bcing ba'i mchog bcings na/ /ma shi bar du mi 'da' bar/ /shes nas dngos grub thob 
par 'gyur/ /zhes bcom ldan 'das rdo rje dam tshig gis gsungs so/ /de la 'di ni chos kyi rigs kyi phyag rgya bcing ba skye bar 'gyur ba'i dngos grub gsang ba'i rgyud de/ mdor na rgyal bas rdo rje bka'/ /'da' bar bya ba ma yin te/ /'di ni bcings par shes nas kyang / /des 
ni chos kyi dngos grub 'gyur/ /zhes bcom ldan 'das rdo rje chos kyis gsungs so/ /de la 'di ni rdo rje las kyi rigs kyi phyag rgya bcing ba skye bar 'gyur ba'i dngos grub gsang ba'i rgyud de/ rdo rje bka' dang las mang rnams/ /'da' bar bya ba ma yin zhing / /bka' nyan pa yi las 
de ni/ /shes na myur du 'grub par 'gyur/ /zhes bcom ldan 'das rdo rje sems dpas gsungs so/ /rigs thams cad kyi phyag rgya bcing ba skye bar 'gyur ba'i dngos grub kyi cho ga rgyas pa gsang ba'i rgyud do/ /de nas bcom ldan 'das la byang chub sems dpa' chen po phyag na rdo rjes 
</page>

 <page>
<ph>244</ph><p>084-122b</p>
'di skad ces gsol to/ /bcom ldan 'das 'di yang bdag gis yongs su gzung zhing byin gyis brlabs so/ /de nas yang de bzhin gshegs pa thams cad gcig tu 'dus nas/ bcom ldan 'das de bzhin gshegs pa thams cad kyi bdag po phyag na rdo rje la legs so zhes 
bya ba byin no/ /rdo rje theg pa bla na med/ /de bzhin gshegs pa kun gyi gsang / /theg pa chen po mngon 'dus pa'i/ /mdo 'di legs par bshad pas na/ /legs so rdo rje sems dpa' khyod/ /rdo rje rin chen khyod legs so/ /rdo rje chos khyod legs pa ste/ /rdo rje las ni 
khyod legs so/ /de bzhin gshegs pa thams cad kyi de kho na nyid bsdus pa las rigs thams cad kyi rtog pa gsang ba'i cho ga rgyas pa'i rgyud rdzogs s+ho// //de nas byang chub sems dpa' sems dpa' chen po phyag na rdo rjes de bzhin gshegs pa thams cad kyi chos dam pa'i 
dngos grub kyi rgyud 'di gsungs so/ /de la 'di ni de bzhin gshegs pa'i rigs kyi chos dam pa'i dngos grub kyi rgyud de/ sangs rgyas rjes su dran tshul gyis/ /sangs rgyas chos kyi ting 'dzin ni/ /mnyam par bzhag pas bsgoms na yang / /bla med dngos grub thob par 'gyur/ /
zhes bcom ldan 'das de bzhin gshegs pas gsungs so/ /de la 'di ni de bzhin gshegs pa'i rigs kyi chos dam pa'i dngos grub kyi rgyud de/ chags pas rjes su dran tshul gyis/ /sems dpa' thams cad ting 'dzin gnas/ /rab mnyam bzhag pas bsgoms na ni/ /
dngos grub dam pa thob par 'gyur/ /zhes bcom ldan 'das de bzhin gshegs pa thams cad kyi ting nge 'dzin gyis gsungs so/ /de la 'di ni rdo rje'i rigs kyi chos dam pa'i dngos grub kyi rgyud de/ khams gsum rnam rgyal cha lugs su/ /bsgoms nas mdun dang de bzhin 
te/ /phyag na rdo rje'i mthur gyur nas/ /khams gsum rnam par rgyal bar 'gyur/ /zhes bcom ldan 'das rdo rje sems dpas gsungs so/ /de la 'di ni pad+ma'i rigs kyi chos dam pa'i dngos grub kyi rgyud de/ 'gro ba 'dul ba'i chos su ni/ /bsgoms nas mdun du de bzhin te/ /
</page>

 <page>
<ph>245</ph><p>084-123a</p>
rnam pa kun gyi mchog ldan par/ /'dul bar de ni rab byed ces/ /bcom ldan 'das rdo rje chos kyis gsungs so/ /de la 'di ni nor bu'i rigs kyi chos dam pa'i dngos grub kyi rgyud de/ don kun grub pa'i skur yang ni/ /bsgoms nas mdun du de bzhin te/ 
rnam pa'i mchog kun ldan pa yi/ /phun sum tshogs don des 'thob bo/ /zhes bcom ldan 'das rdo rje nor bus gsungs so/ /rigs thams cad kyi chos dam pa'i dngos grub kyi cho ga rgyas pa'i rgyud do/ /de nas byang chub sems dpa' chen po phyag na rdo rjes de bzhin gshegs 
pa thams cad kyi rigs kyi chos kyi dam tshig gi dngos grub kyi rgyud 'di gsungs so/ /de la 'di ni de bzhin gshegs pa thams cad kyi chos kyi dam tshig gi dngos grub kyi rgyud de/ sangs rgyas rjes su dran 'gyur la/ /rdo rje phra mo tshul gyis ni/ /badzra badzra zhes brjod na/ /sangs rgyas 
dngos grub thob par 'gyur/ /zhes sangs rgyas bcom ldan 'das kyis gsungs so/ /de la 'di ni de bzhin gshegs pa'i rigs kyi chos kyi dam tshig gi dngos grub kyi rgyud de/ rdo rje sems dpa'i ting 'dzin du/ /rdo rje phra mo sgom byed cing / /badzra satwa zhes brjod na/ /rdo rje 
sems dpa' nyid 'grub bo/ /zhes bcom ldan 'das rdo rje sems dpas gsungs so/ /de la 'di ni rdo rje'i rigs kyi chos kyi dam tshig gi dngos grub kyi rgyud de/ khams gsum rnam rgyal cha lugs su/ /dran byed mdun du de bzhin te/ /hU~M hU~M hU~M hU~M zhes brjod na/ /dngos grub bla 
med thob par 'gyur/ /zhes bcom ldan 'das rdo rje hU~M gis gsungs so/ /de la 'di ni pad+ma'i rigs kyi chos kyi dam tshig gi dngos grub kyi rgyud de/ /'gro ba 'dul ba'i gzugs kyis ni/ /rdo rje phra mo sgo ma byed cing / /sid d+h+ya sid d+h+ya zhes brjod na/ /dngos grub dam pa thob par 
'gyur/ /zhes bcom ldan 'das rdo rje chos kyis gsungs so/ /de la 'di ni nor bu'i rigs kyi chos kyi dam tshig gi dngos grub kyi rgyud de/ don grub pa yi gzugs kyis ni/ /rdo rje phra mo bsgoms nas kyang / /sid d+h+ya sid d+h+ya zhes brjod na/ /don gyi dngos grub mchog thob 'gyur/ /
</page>

 <page>
<ph>246</ph><p>084-123b</p>
zhes bcom ldan 'das nor bu'i chos kyis gsungs so/ /rigs thams cad kyi chos kyi dam tshig gi dngos grub kyi cho ga rgyas pa'i rgyud do/ /de nas byang chub sems dpa' chen po phyag na rdo rjes de bzhin gshegs pa thams cad kyi dam pa'i chos kyi ye shes kyi dngos grub kyi rgyud 'di 
gsungs so/ /de la 'di ni de bzhin gshegs pa thams cad kyi dam pa'i chos kyi ye shes kyi dngos grub kyi rgyud de/ dam pa'i chos ni yi ge med/ /ting 'dzin ye shes 'byung ba ste/ /a zhes bya bas chos rnams ni/ /skye ba med par dgongs pa ste/ /phyag rgya 'di yi tshul gyis ni/ /
shes pas bsgoms te de nas kyang / /yi ge kun gyi ye shes ni/ /bde gshegs skad cig gis 'gyur zhes/ /bcom ldan 'das 'phags pa 'jam pa'i dpal de bzhin gshegs pa thams cad kyis gsungs so/ /de la 'di ni de bzhin gshegs pa'i rigs kyi dam pa'i chos kyi 
ye shes kyi dngos grub kyi rgyud de/ de bzhin gshegs kun de nyid kyi/ /mdo sde 'di ni dad pa yis/ /dad nas bcangs sam bklags gyur na/ /dngos grub bla med thob par 'gyur/ /zhes bcom ldan 'das rdo rje sems dpas gsungs so/ /de la 'di ni rdo rje'i rigs kyi dam 
pa'i chos kyi ye shes kyi dngos grub kyi rgyud de/ sdig pa'i sems can phan don du/ /sdig can sdig spyod bzlog pa dang / /sangs rgyas bka' ni bsrung ba'i phyir/ /bsad pa byas na 'grub par 'gyur/ /zhes bcom ldan 'das rdo rje 'dzin gyis gsungs so/ /de la 'di ni pad+ma'i 
rigs kyi dam pa'i chos kyi ye shes kyi dngos grub kyi rgyud do/ /'dod chags rang bzhin dag par shes/ /dam pa'i don du dgongs nas kyang / /thog ma tha mar 'di bsgoms na/ /chos kyi dngos grub thob par 'gyur/ /zhes bcom ldan 'das 'phags pa spyan ras gzigs 
kyi dbang pos gsungs so/ /de la 'di ni nor bu'i rigs kyi chos mkhyen pa'i dngos grub kyi rgyud de/ sems can kun gyi don phyir sbyin/ /bsam pa thams cad rdzogs byed cing / /chos bsgoms 'di ni nor bu yi/ /rigs kyi dngos grub thob par 'gyur/ /zhes bcom ldan 
</page>

 <page>
<ph>247</ph><p>084-124a</p>
'das chos rin chen gyis gsungs so/ /rigs thams cad kyi dam pa'i chos kyi ye shes kyi cho ga rgyas pa'i rgyud de/ de nas byang chub sems dpa' chen po phyag na rdo rjes de nas de bzhin gshegs pa thams cad kyi ting nge 'dzin gyi las kyi dngos grub kyi rgyud 'di 
gsungs so/ /de la 'di ni de bzhin gshegs pa'i rigs kyi ting nge 'dzin gyi las kyi dngos grub kyi rgyud de/ sangs rgyas kyi ni ting 'dzin las/ /sangs rgyas byang chub rab bsgrubs pa/ /'di ni bsgom par byas nas kyang / /dngos grub dam pa thob par 'gyur/ /zhes 
bcom ldan 'das rdo rje dbyings kyis gsungs so/ /de la 'di ni de bzhin gshegs pa'i rigs kyi ting nge 'dzin gyi las kyi dngos grub kyi rgyud de/ rdo rje sems dpa'i ting 'dzin gyis/ /bla med dang ni las mang rnams/ /sems dpa' kun 'gyur thams cad dang / /shes na 
yang ni grub par 'gyur/ /zhes bcom ldan 'das rdo rje sems dpas gsungs so/ /de la 'di ni rdo rje'i rigs kyi ting nge 'dzin gyi las kyi dngos grub kyi rgyud de/ sdig pa dag pa rgyu ba'i phyir/ /mtshams med byed las mi zlogs na/ /gsod pa'i las la dad pa na/ /
des ni 'grub par 'gyur ro zhes/ /bcom ldan 'das rdo rje sems dpas gsungs so/ /de la 'di ni pad+ma'i rigs kyi ting nge 'dzin gyi las kyi dngos grub kyi rgyud de/ sdig kun rnam par dag pa'i bdag /kun dag pas na dgos pa kun/ /des byed las 'di yin no bar/ /shes 
na yang ni 'grub par 'gyur/ /zhes bcom ldan 'das pad+mas gsungs so/ /de la 'di ni nor bu'i rigs kyi ting nge 'dzin gyi las kyi dngos grub kyi rgyud de/ sred ldan dbul po thams cad kyi/ /rtag tu bsam pa kun bkang la/ /don kun grub pas kun bdag ni/ /'grub 
'gyur 'di la the tshom med/ /ces bcom ldan 'das rin po che rgyal mtshan gyis gsungs so/ /rigs thams cad kyi ting nge 'dzin gyi las kyi dngos grub kyi rgyud do/ /de nas byang chub sems dpa' sems dpa' chen po phyag na rdo rjes de bzhin gshegs pa thams cad kyi rigs 
</page>

 <page>
<ph>248</ph><p>084-124b</p>
phra mo'i ye shes kyi dngos grub kyi rgyud 'di gsungs so/ /de la 'di ni de bzhin gshegs pa'i rigs kyi phra mo'i ye shes kyi dngos grub kyi rgyud de/ rtag tu rdo rje phra mo'i tshul/ /'bad pa kun gyi sbyor na ni/ /rnam pa'i mchog kun ldan pa yi/ /mngon shes lnga ni thob par 'gyur/ /
zhes sangs rgyas bcom ldan 'das kyis gsungs so/ /de la 'di ni de bzhin gshegs pa'i rigs kyi phra mo'i ye shes kyi dngos grub kyi rgyud de/ slob dpon ma yin gzhan dang ni/ /slob ma ma yin bu min pa'i/ /mdun du phyag rgya mi brjod de/ /de dag gsang bas phyag rgya 'grub/ /
ces bcom ldan 'das rdo rje 'dzin pas gsungs so/ /de la 'di ni rdo rje'i rigs kyi phra mo'i dngos grub kyi ye shes kyi rgyud de/ rdo rje phra mo'i tshul gyis ni/ /sna nas hU~M byung ldan gyur la/ /rdo rje khro bo'i ting 'dzin gyis/ /dgos pa thams cad sgrub par byed/ /ces bcom ldan 'das 
rdo rjes gsungs so/ /de la 'di ni pad+ma'i rigs kyi phra mo'i ye shes kyi dngos grub kyi rgyud de/ pad+ma chen po'i ting 'dzin gnas/ /rdo rje phra mo'i tshul gyis ni/ /rdo rje blta bas bltas na ni/ /'dod pa'i dngos grub thob par 'gyur/ /zhes bcom ldan 'das pad+ma bzhad pas gsungs so/ /de la 'di ni nor bu'i 
rigs kyi phra mo'i ye shes kyi dngos grub kyi rgyud de/ rdo rje rin chen ting 'dzin gyis/ /rdo rje phra mo'i tshul gyis ni/ /shin tu phra ba'i lta 'bar bas/ /don ni thams cad 'dren par 'gyur/ /zhes bcom ldan 'das rdo rje nor bus gsungs so/ /rigs thams cad kyi phra mo'i dngos grub kyi rgyud 
do/ /de nas byang chub sems dpa' sems dpa' chen po phyag na rdo rjes de bzhin gshegs pa thams cad kyi mig gi ye shes kyi dngos grub kyi rgyud 'di gsungs so/ /de la 'di ni de bzhin gshegs pa'i spyan gyi ye shes kyi dngos grub kyi rgyud de/ gang tshe phyag rgya'am ting nge 'dzin/ /bsgrub 
phyir stsol bar gyur pa na/ /gang tshe mkha' la skar ma 'dra/ /dkar po rgyug par des mthong na/ /de tshe blo ldan sangs rgyas kyi/ /spyan ni bdag gis thob 'gyur zhes/ /phyin cad sangs rgyas rnams kyis ni/ /rtog pa kun las bsgrub par bya/ /zhes sangs rgyas bcom ldan 'das 
</page>

 <page>
<ph>249</ph><p>084-125a</p>
kyis gsungs so/ /de la 'di ni de bzhin gshegs pa'i rigs kyi spyan gyi ye shes kyi dngos grub kyi rgyud de/ gnas dang 'gro ba de bzhin te/ /ji snyed dngos po yod 'gyur ba/ /de snyed kyi ni gzugs brnyan rnams/ /mkha' rgyug 'gro ba'am 'ong yang rung / /mthong 
na rdo rje spyan dag par/ /shes pas mchod na dngos grub ni/ /bla na med pa thob par 'gyur/ /zhes bcom ldan 'das rdo rje sems dpas gsungs so/ /de la 'di ni rdo rje'i rigs kyi mig gi dngos grub kyi rgyud de/ g.yas pa'am ni g.yon phyogs kyi/ /mkha' la nam mkha'i 
dbyings nyid ni/ /sprin 'drar myur du 'khor bar yang / /mig gis mthong bar gyur bas kyang / /rdo rje las byung phyag rgya de/ /mthong nas 'jigs par ma gyur la/ /phyag rgya de ni bzung na ni/ /rdo rje spyan ni 'grub par 'gyur/ /zhes bcom ldan 'das rdo rjes gsungs so/ /de la 'di 
ni pad+ma'i rigs kyi spyan gyi ye shes kyi dngos grub kyi rgyud de/ gang tshe skya'am dmar ba dang / /dkar ba'am ser ba'am sna tshogs kyi/ /dkyil 'khor mthong bar gyur pa'i tshe/ /dgongs 'gyur 'khor lo'i spyan 'grub 'gyur/ /zhes bcom ldan 'das rdo rje pad+mas gsungs so/ /
de la 'di ni nor bu'i rigs kyi spyan gyi ye shes kyi dngos grub kyi rgyud de/ mkha' la rin chen 'dra ba dang / /gser la sogs par 'dra bar ni/ /gang tshe mkha' mthong mkha' yi mig /de ni 'grub par 'gyur ro zhes/ /bcom ldan 'das rdo rje snying pos gsungs so/ /rigs thams 
cad kyi spyan gyi ye shes kyi dngos grub kyi cho ga rgyas pa'i rgyud de/ de nas byang chub sems dpa' chen po phyag na rdo rjes de bzhin gshegs pa thams cad kyi rigs kyi las dam pa'i dngos grub kyi rgyud 'di gsungs so/ /de la 'di ni de bzhin gshegs pa'i rigs kyi las dam pa'i dngos grub 
kyi rgyud de/ chos kyi dkyil 'khor tshul du ni/ /'dod chags bde ba rnam smin phyir/ /gtso bo thams cad mchod byas pa/ /sangs rgyas dngos grub thob par 'gyur/ /zhes sangs rgyas bcom ldan 'das kyis gsungs so/ /de la 'di ni de bzhin gshegs pa'i rigs kyi dam 
</page>

 <page>
<ph>250</ph><p>084-125b</p>
pa'i dngos grub kyi rgyud de/ 'dod chags bdag ces sgom byed cing / /gsang ba'i mchod pa rab byas na/ /rdo rje 'dod pa'i gzi can mnyam/ /dngos grub dam pa thob par 'gyur/ /zhes bcom ldan 'das rdo rje bzhad pas gsungs so/ /de la 'di ni rdo rje'i rigs kyi 
las dam pa'i dngos grub kyi rgyud de/ khro ba bdag ces sgom byed cing / /gsang ba'i mchod pa rab byas pa/ /khams gsum rnam rgyal 'dra ba yi/ /dngos grub dam pa thob par 'gyur/ /zhes bcom ldan 'das 'phags pa phyag na rdo rjes gsungs so/ /de la 'di 
ni chos kyi rigs kyi las dam pa'i dngos grub kyi rgyud de/ nang du song ba'i yid kyis ni/ /'dod pa dam par sgom byed cing / /dbyangs dang ldan pa'i yi ge yis/ /sangs rgyas mngon par mchod na ni/ /dngos grub myur du thob par 'gyur/ /zhes bcom ldan 'das 'phags pa 
kun du spyan ras gzigs kyi dbang pos gsungs so/ /de la 'di ni nor bu'i rigs kyi las dam pa'i dngos grub kyi rgyud de/ rdo rje snying por mnyam bzhag la/ /bsam pa g.yos pas btud nas ni/ /phyag la rtag tu brtson byas na/ /dbang bskur ba ni thob par 'gyur/ /zhes 
bcom ldan 'das rdo rje dbang rin po ches gsungs so/ /rigs thams cad kyi las dam pa'i dngos grub kyi cho ga rgyas pa'i rgyud do/ /de nas byang chub sems dpa' chen po phyag na rdo rjes de bzhin gshegs pa thams cad kyi las kyi dam tshig gi gsang ba'i dngos grub kyi rgyud 'di 
gsungs so/ /de la 'di ni de bzhin gshegs pa'i rigs kyi dam tshig gsang ba'i dngos grub kyi rgyud de/ 'dod la sogs pa'i bde ba kun/ /rtag tu bdag gi snying la gnas/ /e ma'o sems can don rnams la/ /skyob par gyur pa gang bshad rmad/ /'di ni las kyi dam 
tshig ste/ /de bzhin gshegs pa'i ting 'dzin du/ /bsgoms nas sangs rgyas mchod na ni/ /dngos grub dam pa thob par 'gyur/ /zhes sangs rgyas bcom ldan 'das kyis gsungs so/ /de la 'di ni de bzhin gshegs pa'i rigs kyi las kyi dam tshig gsang ba'i 
</page>

 <page>
<ph>251</ph><p>084-126a</p>
dngos grub kyi rgyud de/ rdo rje sems dpa'i ting 'dzin gnas/ /sems can kun la bde sbyin pa'i/ /kun bzang 'dod pa bdag yin te/ /mchod na dngos grub thob par 'gyur/ /zhes bcom ldan 'das 'dod pas gsungs so/ /de la 'di ni rdo rje'i rigs 
kyi dam tshig gsang ba'i dngos grub kyi rgyud de/ sems can kun la phan byed pa'i/ /kun bzang khro bo bdag yin te/ /rdo rje hU~M gi rnal 'byor gyis/ /mchod na dngos grub thob par 'gyur/ /zhes bcom ldan 'das phyag na rdo rjes gsungs so/ /de la 'di ni pad+ma'i rigs kyi 
las kyi dam tshig gsang ba'i dngos grub kyi rgyud de/ bde ba thams cad rab sbyin pa'i/ /kun bzang 'dod pa bdag yin te/ /bdag nyid 'gro 'dul skur gnas la/ /mchod na dngos grub thob par 'gyur/ /zhes bcom ldan 'das pad+ma chags pas gsungs so/ /de la 
'di ni nor bu'i rigs kyi las kyi dam tshig gsang ba'i dngos grub kyi rgyud de/ sems can kun la don chen sbyin/ /kun bzang rgyal po bdag yin te/ /don kun 'grub pa'i gzugs kyis ni/ /mchod na dngos grub thob par 'gyur/ /zhes bcom ldan 'das don thams cad grub 
pas gsungs so/ /rigs thams cad kyi las kyi dam tshig gsang ba'i dngos grub kyi cho ga rgyas pa'i rgyud do/ /de nas byang chub sems dpa' chen po phyag na rdo rjes de bzhin gshegs pa thams cad kyi rigs kyi las kyi chos dam pa'i dngos grub kyi rgyud 'di gsungs so/ /de 
la 'di ni de bzhin gshegs pa'i las kyi chos nyid kyi dngos grub kyi rgyud de/ rang gi ting nger 'dzin pa yis/ /g.yas pa'i mdzub mos mdud nas ni/ /go char bcings te spyi bor bzhag /shin tu yang ni bsrungs par 'gyur/ /zhes sangs rgyas bcom ldan 'das kyis 
gsungs so/ /de la 'di ni de bzhin gshegs pa'i las kyi rigs kyi las kyi chos nyid kyi dngos grub kyi rgyud de/ rtsig pa la ni ldan 'dra ba/ /ri mor bris nas mtshan bsgreng ste/ /mnyes na bud med gang bsams pa/ /de ni 'di yi dbang du 'gyur/ /zhes bcom ldan 'das 
</page>

 <page>
<ph>252</ph><p>084-126b</p>
'phags pa phyag na rdo rjes gsungs so/ /de la 'di ni rdo rje'i rigs kyi las kyi chos nyid kyi dngos grub kyi rgyud de/ sa la gnod sbyin gdong bris te/ /de yi mig gi phyogs su ni/ /mdzub mo'i sen mo btsugs na yang / /bud med mchog ni 'dren par 'gyur/ /zhes bcom 
ldan 'das rdo rje sems dpas gsungs so/ /de la 'di ni pad+ma'i rigs kyi las kyi chos nyid kyi dngos grub kyi rgyud de/ lag pa gnyis su pad+ma blangs/ /'dod chags dag pa lta byed cing / /rdo rje lta bas bud med de/ /bltas na yang ni dga' bar 'gyur/ /zhes bcom ldan 'das 
pad+ma 'dzin pas gsungs so/ /de la 'di ni nor bu'i rigs kyi las kyi chos nyid kyi dngos grub kyi rgyud de/ rdo rje rin chen ting 'dzin gnas/ /lag pa gnyis kyis nor bu bzung / /hU~M zhes bya ba'i tshul gyis ni/ /bud med kun la 'dud byed do/ /zhes bcom ldan 'das rdo rje hU~M 
gis gsungs so/ /rigs thams cad kyi las kyi dngos grub kyi cho ga rgyas pa'i rgyud do/ /de nas byang chub sems dpa' chen po phyag na rdo rjes de bzhin gshegs pa thams cad kyi las kyi dgos pa'i dngos grub kyi rgyud 'di gsungs so/ /de la 'di ni de bzhin gshegs pa'i rigs kyi 
las kyi dgos pa'i dngos grub kyi rgyud de/ mchod pa'i las kyi cho gar sbyar/ /gang dang gang gi dgos bsams pa/ /de dang de ni gsol btab ste/ /mkhas pas phyag rgya bsgrub par bya/ /zhes bcom ldan 'das rdo rje dbyings kyis gsungs so/ /de la 'di ni de bzhin 
gshegs pa'i rigs kyi las kyi dgos pa'i dngos grub kyi rgyud de/ rdo rje sems dpa'i ting 'dzin gyis/ /gsang ba'i mchod pa'i cho gar sbyar/ /dgos pa gang zhig smras pa de/ /myur du dngos grub thob par 'gyur/ /zhes bcom ldan 'das rdo rje chos kyis gsungs so/ /de la 
'di ni rdo rje'i rigs kyi las kyi dgos pa'i dngos grub kyi rgyud de/ khro bo'i ting 'dzin zhugs nas kyang / /rigs kyi gsang ba'i mchod chen byas/ /mkhas pas cung zad gang bsams pa/ /de ni myur du dngos grub 'gyur/ /zhes bcom ldan 'das rdo rje khro bos gsungs so/ /de la 
</page>

 <page>
<ph>253</ph><p>084-127a</p>
'di ni pad+ma'i rigs kyi las kyi dgos pa'i dngos grub kyi rgyud de/ 'jig rten dbang po'i ting 'dzin gyis/ /yid kyis mchod pa byas nas kyang / /mkhas pas dgos pa gang bsams pa/ /de yi dngos grub thams cad thob/ /ces bcom ldan 'das pad+ma 'dzin pas 
gsungs so/ /de la 'di ni nor bu'i rigs kyi las kyi dgos pa'i dngos grub kyi rgyud de/ rdo rje snying po'i ting 'dzin gyis/ /bdug pa la sogs mchod byas la/ /mkhas pas dgos pa gang bsams pa/ /de kun skad cig nyid 'grub 'gyur/ /zhes bcom ldan 'das rdo rje 
snying pos gsungs so/ /rigs thams cad kyi las kyi dgos pa'i dngos grub kyi cho ga rgyas pa'i rgyud do/ /de nas bcom ldan 'das phyag na rdo rjes de bzhin gshegs pa thams cad kyi phyag rgya sgom pa'i dngos grub kyi rgyud 'di gsungs so/ /de la 'di ni de bzhin gshegs pa'i 
byin gyis brlabs kyi rnal 'byor gyi dngos grub kyi rgyud de/ sangs rgyas rnal 'byor ting 'dzin gyis/ /rdo rje phra mo'i tshul gyis ni/ /sangs rgyas phyag rgya rab bsgrubs pas/ /dngos grub dam pa thob par 'gyur/ /zhes bcom ldan 'das de bzhin gshegs pa phyag na rdo rjes gsungs 
so/ /de la 'di ni de bzhin gshegs pa'i rigs kyi sems dpa'i byin gyis brlabs kyi rnal 'byor gyi dngos grub kyi rgyud de/ kun gyi bdag nyid sems dpa' ni/ /bdag gi lus la gnas pa ste/ /sems dpa' bdag ces byin brlabs la/ /bdag ces bya ba'i nga rgyal gyis/ /
bsgoms na 'grub par 'gyur ro zhes/ /bcom ldan 'das de bzhin gshegs pa thams cad kyi theg pa chen po mngon par 'dus pa'i rdo rje sems dpas gsungs so/ /de la 'di ni rdo rje'i rigs kyi rdo rje'i byin gyis brlabs pa'i rnal 'byor gyi rgyud de/ sems dpa' ji bzhin phyag rgya 
bzhin/ /phyag rgya ji bzhin bdag de bzhin/ /cho ga 'di yi tshul gyis ni/ /phyag rgya thams cad bsgrub par bya/ /zhes bcom ldan 'das rdo rje 'dzin pas gsungs so/ /de la 'di ni pad+ma'i rigs kyi chos kyis byin gyis brlabs pa'i rnal 'byor gyi rgyud de/ chos kyi phyag rgya'i tshul 
</page>

 <page>
<ph>254</ph><p>084-127b</p>
gyis ni/ /rdo rje phra mo bsgoms byas la/ /ngag gi phyag rgyas de dag kun/ /sems dpa' chen po'i ting nge 'dzin/ /ces bcom ldan 'das 'phags pa kun du spyan ras gzigs kyi dbang pos gsungs so/ /de la 'di ni nor bu'i rigs kyi las kyis byin gyis brlabs pa'i rnal 'byor 
gyi rgyud de/ sangs rgyas kun la dbang bskur dang / /mchod dang dam tshig dngos grub rnams/ /bcom ldan 'das zhes bsgoms nas kyang / /rdo rje'i las rnams bsgrub par bya/ /zhes bcom ldan 'das rdo rje las kyis gsungs so/ /rigs thams cad kyi phyag rgya sgom pa'i 
dngos grub kyi rgyud do/ /de nas yang bcom ldan 'das de bzhin gshegs pa thams cad gcig tu 'dus nas bcom ldan 'das byang chub sems dpa' sems dpa' chen po de bzhin gshegs pa thams cad kyi 'khor los sgyur ba phyag na rdo rje la legs so zhes bya ba byin no/ /rdo rje theg pa 
bla na med/ /de bzhin gshegs pa kun gyi gsang / /theg pa chen po mngon 'dus pa'i/ /mdo 'di legs par bshad pas na/ /legs so rdo rje sems dpa' khyod/ /rdo rje rin chen khyod legs so/ /rdo rje chos khyod legs pa ste/ /rdo rje las ni khyod legs so/ /de bzhin 
gshegs pa thams cad kyi de kho na nyid bsdus pa las brtag pa thams cad kyi gsang ba'i rgyud phyi ma'i cho ga rgyas pa rdzogs s+ho// //bam po dgu pa/ de nas byang chub sems dpa' sems dpa' chen po phyag na rdo rjes tshigs su bcad pa 'di gsungs so/ /lta ba ngan 
cing chags bral la/ /gsang ba 'di ni mi rigs te/ /sems can kun la phan don du/ /de bzhin cho ga bshad par bya/ /de nas yang byang chub sems dpa' phyag na rdo rjes de bzhin gshegs pa thams cad kyi rigs kyi yo byad dang cho ga rgyas pa'i rgyud 'di gsungs so/ /de la 'di ni 
de bzhin gshegs pa thams cad kyi rigs kyi yo byad dang cho ga rgyas pa'i rgyud de/ de la 'di ni snying po'i yo byad dang cho ga rgyas pa'i rgyud yin te/ dkyil 'khor chen po mthong nas bdug pa dang / mar me dang / me tog dang / dri'i phyag rgya rnams kyis mchod pa byas te/ de nas rdo rje tshig 
</page>

 <page>
<ph>255</ph><p>084-128a</p>
gis bzlas pa brtsam par bya'o/ /de la 'di ni bzlas pa'i cho ga rgyas pa'i rgyud de/ zla ba bzhir gnas ji bzhin par 'dug ste/ dus bzhir bdug pa la sogs pas cho ga bzhin du mchod nas de bzhin gshegs pa thams cad kyi theg pa chen po mngon par rtogs pa'i mtshan 
brgya rtsa brgyad pas de bzhin gshegs pa thams cad la bstod de/ phyag rgya bzhis phyag bya ba'i tshul gyis phyag byas la sngags 'di bzhis bdag gi lus dbul zhing mchod pa bya'o/ /oM sarba ta thA ga ta pU dzo pas+thA nA ya At+m+ba naM nir yA ta yA mi/ /sarba ta thA ga ta badzra satwA tiSh+Tha swa mAM/ oM sarba 
ta thA ga ta pU dzA a b+hi She kA ya A t+mA naM nir yA ta yA mi/ sarba ta thA ga ta badzra rat+na a b+hi Shiny+tsa mAM/ oM sarba ta thA ga ta phU dza pra brta nA ya At+mA naM ni ra yA ta yA mi/ sarba ta thA ga ta nadzra ng+harma pra brta ya mAM/ oM sarba ta thA ga ta pU dzA karma ne At+mA naM nir yA ta yA mi/ sarba ta thA ga ta badzra karma ku ru mAM/ 
de nas 'dod pa'i yon tan thams cad la chags pa dang ma bral la kha zas kun dang 'dod pa kun la nye bar spyod cing / bdag nyid snying po'i don du sangs rgyas kyi gzugs brnyan mdun du tshig tsam gyis kyang bsgoms la ci dga' bar byed cing rdo rje tshig gis lan brgya rtsa bzlas na myur bar dngos grub 
tu 'gyur ro zhes bcom ldan 'das rdo rje sems dpas gsungs so/ /ci ste bla na med pa'i dngos grub 'dod na de ni ras la bcom ldan 'das de bzhin gshegs pa ni dbus na bzhugs/ de'i sems dpa' chen po bzhi dkyil 'khor gyi tshul du kha dog dang rgyan rnams ci dga' bar bya ste/ 
bri zhing sems dpa' chen po rnams zla ba'i dkyil 'khor la bzhugs la rigs kyi lha mo rnams grwa rnams su bri'o/ /de nas ri mo'i sku gzugs la mchod pa rgya cher byas la 'dzab bya ba'i tshul ji lta ba bzhin du zla ba bzhi'i bar du bzlas par bya'o/ /de nas mthar mchod pa rgya cher byas 
la mtshan thog thag bzlas par bya'o/ /de nas nam langs pa dang de bzhin gshegs pa thams cad kyi de kho na nyid la sogs pa'i dngos grub dam pa thob par 'gyur ro zhes bcom ldan 'das rdo rje 'dzin pas gsungs so/ /yang na phyag rgya bsgrub par 'dod na ni des de bzhin gshegs pa thams 
</page>

 <page>
<ph>256</ph><p>084-128b</p>
cad kyi sems dpa' rdo rje ma'i phyag rgya bcings la ri mo'i sku gzugs kyi phyag rgya'i spyan sngar ci dga' ba bzhin du ji lta ba bzhin bcings shing bkrol te rdo rje'i tshig 'bum bzlas par bya'o/ /de nas mthar mtshan thog thag ngal mi bso bar cung zad tsam zhig phyag rgya bkrol te/ ji lta ba bzhin 
bcings nas bzlas brjod bya'o/ /de nas phyag rgya 'bar zhing 'bab la 'phar zhing nyung bar smra bar 'gyur ro/ /de nas phyag rgya bcings bzhin du nam mkha' la lding bar 'gyur ro/ /gzugs ci dga' ba dang / mi snang ba dang las thams cad kyang byed par 'gyur ro/ /bcings ma 
thag tu phyag rgya thams cad kyis kyang las thams cad ji lta ba bzhin byed par 'gyur ro/ /bcom ldan 'das rdo rje 'dzin pas gsungs so/ /yang na ting nge 'dzin bsgrub par 'dod na ni/ des rdo rje phra mo nas brtsams te/ ting nge 'dzin de gang la dga' ba'i snying po'i rnal 'byor gyi tshul 
du zla ba bzhi'i bar du bsgoms la/ de nas mthar mtshan thog thag skyil mo krung mi zhig par snyoms par zhugs te 'dug par bya'o/ /de nas nam langs pa dang de bzhin gshegs pa la sogs pa'i dngos grub thams cad mngon sum du 'gyur ro/ /de nas ji lta bu 'dod pa de lta bu thob 
par 'gyur ro zhes bcom ldan 'das rdo rje sems dpas gsungs so/ /ci ste las bsgrub par 'dod na yang de bzhin du bzlas zhing zla ba gcig gi bar du bsgrubs la/ de nas mthar mtshan gcig thog thag tu bzlas par bya'o/ /de nas las thams cad kyi dngos grub tu 'gyur ro 
zhes bcom ldan 'das rdo rje 'dzin pas gsungs so/ /ci ste las shig bya bar 'dod na yang lan cig brjod pa tsam gyis bdag dang gzhan dang / grong dang grong khyer rnams go cha bcing ba la sogs pas bsrungs par 'gyur ro/ /dbab pa yang bya ste tsan+dan dri zhim pos gdon gyis zin 
pa dang / gdon gyis ma zin pa rnams rdo rje dang / lcags kyu dang / mda' dang / lag pa dang / rin po che dang / nyi ma dang / rgyal mtshan dang / so'i phreng ba dang / pad+ma dang / ral gri dang / 'khor lo dang / lce dang / rdo rje rgya gram dang / go cha dang / mche ba dang / khu tshur gyi 
</page>

 <page>
<ph>257</ph><p>084-129a</p>
phyag rgya la sogs pa dngos po thams cad la lan cig brjod pas 'bebs par byed do/ /sgyu ma'i las kyang byed de/ rma bya'i mjug sgro'i nang du rdo rje bcug ste bcings la/ de nas rma bya'i mjug sgro de sems dpa' rdo rje ma'i phyag rgyas mnan la/ de bzhin 
gshegs pa thams cad kyi sems dpa' rdo rje ma'i phyag rgya babs kyi bar du bzlas par bya'o/ /de nas rma bya'i mjug sgro las gzugs sna tshogs pa la sogs par snang bar 'gyur te/ de phyin cad rma bya'i mjug sgro rang gi lus la cho ga bzhin du gzugs thams cad kyang ston te/ 
mjug sgro de nyid lan cig bzlas te/ bskor bas kyang bdag nyid las gzugs thams cad snang bar 'gyur ro/ /mjug sgro de nyid kyis 'jig rten pa'i sgyu ma'i las rnams kyang ston/ sangs rgyas dang byang chub sems dpa' rnams kyi gzugs brnyan yang ston/ phyogs bcu'i 
sangs rgyas kyi zhing thams cad na de bzhin gshegs pa'i 'khor gyi dkyil 'khor dang bcas pa rnams kyis/ bdud sde dang bcas pa rnams 'dul ba la sogs pa rnams rdzu 'phrul gyis rnam par rol ba la sogs pa mdzad pa rnams kyang ston pa nas/ bdag nyid las rnam pa'i 
mchog thams cad dang ldan pa'i sangs rgyas kyi sku gzugs kyang ston pa'i bar du'o/ /ci ste dbang du byed par 'dod na yang de bzhin gshegs pa thams cad kyi sems ma'i rdo rje ma'i phyag rgya bcings la phyag rgya de 'bar bar gyur gyi bar du bzlas par bya'o/ /de nas de phyin chad phyag rgya bcings ba 
tsam gyis de bzhin gshegs pa thams cad mnyes par byed cing dbang du byed na sems dpa' gzhan lta smos kyang ci dgos/ ci ste 'jig rten dang 'jig rten las 'das pa'i dngos grub bsgrub par 'dod na yang des dang po kho nar de bzhin du/ zlos shing zla ba gcig tu brgyad stong bzlas la 
de nas mthar phyag rgya bcings te de bzhin du mtshan thog thag phyag rgya 'bar gyi bar du bzlas par bya'o/ /de phyin cad phyag rgya bcings pa tsam gyis 'jig rten gyi dngos grub gang yang rung ba gcig tu 'gyur ro zhes bcom ldan 'das rdo rje 'dzin pas gsungs so/ /de bzhin gshegs pa'i 
</page>

 <page>
<ph>258</ph><p>084-129b</p>
rigs kyi yo byad dang cho ga rgyas pa rdzogs s+ho// //de nas rdo rje'i rigs kyi yo byad dang cho ga rgyas pa ni 'di yin te/ de la dang por ni sngar bsnyen pa bya ste/ de ltar ci 'dod pa bzhin du yi ge 'bru 'bum bzlas par bya'o/ /de'i mthar mtshan thog thag tu bzlas pa byas la de phyin 
chad sems can thams cad la phan gdags pa dang / chad pas gcad par nus par 'gyur ro zhes bcom ldan 'das rdo rje 'dzin pas gsungs so/ /'on te bsgrub par 'dod na yang / des ji lta ba bzhin du ri mo'i sku gzugs bris la/ des de bzhin du mchod pa byas nas zla 
ba gcig tu 'dod pa kun la longs spyod cing ci dga' ba bzhin du byas nas brgya stong du bzlas par dus bzhir rdo rje'i tshig gis zlos shing zla ba'i mthar phyin pa dang / ri mo'i gzugs la mchod pa rgya cher byas nas rdo rje hU~M zhes bya ba'i phyag rgya bcings la phyag rgya bcings pa de las hU~M 
zhes bya ba'i sgra byung gi bar du bzlas par bya'o/ /de nas nam langs pa dang lha rnams kyi dbang po dbang phyug chen po la sogs pa 'khor dang bcas pa rnams mdun du gnas nas bka' nod par 'gyur ro/ /de nas rig 'dzin gyis 'di skad du bsgo bar bya'o/ /gang gi tshe ngas khyod 
tshur shog 'di byos shig /ces bsgo ba de'i tshe na khyod 'dir 'ongs la nga'i bka' bzhin byos shig /de phyin cad 'jig rten gsum po mtha' dag gi bdag por 'gyur te/ yud tsam gyis kyang sa gsum pa thams cad la ci dgar bka' stsol cing bskor te/ slar 'ongs 
nas kyang phan gdags pa dang / chad pas gcad pa rnams byed cing lha rdzas kyi 'jig rten gsum longs spyod la nye bar spyad nas ji ltar dga' ba bzhin du byed cing lha thams cad kyi dbang po'i bud med la sogs pa bud med thams cad mgu bar byas nas/ nye bar spyad kyang de la 
su gang gis byas kyang gnod par byed nus pa med de hU~M zhes bya bas lha la sogs pa ma rungs pa thams cad gnon cing de nas bskal pa chung ngu'i stong gi bar du 'tsho bar 'gyur ro zhes bcom ldan 'das rdo rje 'dzin pas gsungs so/ /ci ste phyag rgya bsgrub par 'dod pa na yang ji lta ba bzhin du 
</page>

 <page>
<ph>259</ph><p>084-130a</p>
bzlas pa byas la bzlas pa'i mthar rdo rje hU~M zhes bya ba'i dam tshig gi phyag rgya bcings la/ mtshan thog thag tu bzlas par bya'o/ /de nas nam langs pa dang phyag rgya 'grub par 'gyur ro/ /de nas hU~M zhes bya ba dang ldan par ji lta ba'i cho ga bzhin du/ phyag 
rgya bcings na nam mkha' la 'gro ba dang / gzugs sna tshogs ston pa dang / mi snang bar 'gyur ba dang / sgyu ma rnams ston pa dang / thams cad la dbab pa dang / dgug pa dang / dbang du bya ba dang / thams cad kyi dga' ba bskyed par bya ba dang / rin po che thams cad 
'phrog pa dang / 'od zer 'bar ba chen po bstan pa dang / rin po che'i char 'bebs par bstan pa dang / gad mo cher bgad pa dang / sems can thams cad sbyang ba dang / gcad pa dang / dbye ba dang / dus kyi 'khor los sgyur ba dang / ji lta ba bzhin pa'i de kho na nyid 
brjod pa dang / las thams cad la 'jug pa dang / bsrung ba dang / rmongs pa dang / gnon pa dang / bsdigs pa dang / bsad pa dang / sems can thams cad phyag rgya gdab pa dang / 'dod pa'i dga' ba la 'jug pa dang / dbang bskur ba dang / dngos po thams cad glu len du 
gzhug pa dang / gar byed du gzhug pa dang / dgug pa dang / gzhug pa dang / bcid ba dang / dbab pa la sogs pa las thams cad byed par 'gyur ro zhes bcom ldan 'das rdo rje 'dzin pas gsungs so/ /ci ste rdo rje phra mo bsgrub par 'dod na yang des rdo rje hU~M zhes bya ba'i ting nge 
'dzin du bsgom zhing de bzhin du bzlas pa'i tshul gyis zla ba gcig tu bsgrub par bya ste de nas mthar ting nge 'dzin de nyid kyis mtshan gcig thog thag bzlas par bya'o/ /de nas nam langs pa dang mngon par shes pa lngar gyur nas sems can thams cad la phan gdags pa dang / tshar 
gcad pa nus par 'gyur ro zhes bcom ldan 'das rdo rje 'dzin pas gsungs so/ /ci ste las bsgrub par 'dod na de bzhin du zlos zhing zla ba gcig tu bsgrub la de nas mthar mtshan gcig thog thag tu bzlas par bya'o/ /de nas las thams cad 'grub par 'gyur ro zhes bcom ldan 'das 
</page>

 <page>
<ph>260</ph><p>084-130b</p>
rdo rje 'dzin pas gsungs so/ /de nas las rnams byed par 'dod na yang lan cig brjod de/ yid kyis bsam pas bsrung ba la sogs pa las thams cad byed par 'gyur ro/ /rdo rje'i rigs kyi yo byad dang cho ga rgyas pa rdzogs s+ho// //de nas pad+ma'i rigs kyi yo byad dang cho ga 
rgyas pa ni 'di yin te/ de la dang por 'bum bzlas pa byas na bsnyen pa byas par 'gyur ro/ /de nas bsgrub par bya ste ras la bcom ldan 'das 'gro ba thams cad 'dul ba la sogs pa bris la/ de'i phyogs thams cad du dkyil 'khor bzhi'i tshul du sems dpa' chen po bzhi 
bris la grwa rnams su lha mo rnams bri'o/ /de nas bzlas pa'i cho ga de bzhin du rgyas par byas la zla ba'i mthar mtshan gcig thog thag tu bzlas par bya'o/ /de nas bcom ldan 'das 'gro ba thams cad 'dul bar byon te/ dus ji bzhin par dam pa'i skabs 'byed par 'gyur ro zhes 
bcom ldan 'das rdo rje 'dzin pas gsungs so/ /ci ste phyag rgya bsgrub par 'dod na yang des de bzhin du pad+ma rdo rje ma'i phyag rgya bcings la stong phrag brgyad tshang bar brjod pa'i bar du dus bzhir bzlas par bya'o/ /de nas mthar mtshan gcig thog thag du phyag rgya bcings te bzlas pa 
byas la nam langs pa dang dngos grub tu 'gyur ro/ /de nas phyag rgya bcings pas ji lta ba bzhin 'gro ba thams cad 'dul bar byed do zhes bcom ldan 'das kun du spyan ras gzigs kyi dbang pos gsungs so/ /ci ste ting nge 'dzin gyi tshul du bsgrub par 'dod na yang de bzhin du zla ba'i 
mthar mtshan gcig thog thag tu ji ltar dga' ba'i ting nge 'dzin gyis bzlas par bya'o/ /de nas nam langs pa dang ting nge 'dzin thams cad mngon sum du 'gyur ro zhes bcom ldan 'das rdo rje 'dzin pas gsungs so/ /ci ste las bsgrub par 'dod na yang de bzhin du bzlas la zla ba'i 
mthar mtshan thog thag tu bzlas par bya'o/ /de nas las thams cad nus par 'gyur ro zhes bcom ldan 'das rdo rje 'dzin pas gsungs so/ /pad+ma'i rigs kyi yo byad dang cho ga rgyas pa rdzogs s+ho// //de nas nor bu'i rigs kyi nye bar spyod pa'i cho ga rgyas pa ni 'di yin 
</page>

 <page>
<ph>261</ph><p>084-131a</p>
te/ de la dang po kho nar de bzhin gshegs pa thams cad la phyag rnam bzhi byas la 'bum bzlas par bya'o/ /de nas de bzhin du ras la bcom ldan 'das don thams cad grub pa'i dkyil 'khor bzhi'i tshul du bris la/ de nas de bzhin du bsgrub la zla ba'i mthar mtshan 
gcig thog thag tu bzlas par bya'o/ /de nas nam langs pa dang bcom ldan 'das de bzhin gshegs pa thams cad kyi dbang bskur ba'i rin po che/ byang chub sems dpa' nam mkha'i snying po byon nas dbang bskur ba sbyin pa mdzad do/ /dbang bskur ba des stong gsum gyi stong chen 
po'i 'jig rten gyi khams der rig 'dzin gyi 'khor los sgyur bar 'gyur ro zhes bcom ldan 'das rdo rje 'dzin pas gsungs so/ /ci ste phyag rgya bsgrub par 'dod na yang de bzhin du chos kyi rdo rje ma'i tshul rdo rje rin po che'i myu gu'i phyag rgya/ ji lta ba bzhin du bsgrubs na bsam pa thams 
cad kyi las byed par 'gyur ro zhes bcom ldan 'das rdo rje 'dzin pas gsungs so/ /ci ste nor bu ye shes bsgrub par 'dod na yang de bzhin du rdo rje rin po che 'byung ba'i ting nge 'dzin/ ji lta ba'i rim pa bzhin du bsgom pa byas te dngos po med pa'i nam mkha' las rin chen ji ltar 'byung 
ba rin po che las byang chub sems dpa'i sku ji ltar 'byung zhes bya ba'i ting nge 'dzin 'di dus bzhir bsgoms la ji ltar gong du smos pa bzhin du bzlas par bya'o/ /de nas zla ba'i mthar ting nge 'dzin de nyid kyis mtshan gcig thog thag tu bzlas par bya'o/ /de nas nam langs pa dang de bzhin 
gshegs pa thams cad byon nas/ ci dga' ba bzhin du dbang bskur bar 'gyur ro zhes bcom ldan 'das nam mkha'i snying pos gsungs so/ /de nas las bsgrub pa bshad de/ de bzhin du bzlas la zla ba'i mthar mtshan gcig thog thag bzlas par bya'o/ /de nas nam langs 
pa dang bcom ldan 'das nam mkha'i snying pos don thams cad 'grub par 'gyur ro/ /de nas las thams cad byed par 'gyur ro zhes bcom ldan 'das rdo rje 'dzin pas gsungs so/ /nor bu'i rigs kyi nye bar sbyong ba'i cho ga rgyas pa rdzogs s+ho// //de nas rigs thams cad kyi 
</page>

 <page>
<ph>262</ph><p>084-131b</p>
thun mong du bsgrub pa'i yo byad dang cho ga rgyas pa ni 'di yin te/ de la dang por snying po thams cad kyi yo byad dang cho ga rgyas par bshad do/ /snying po bsgrub par 'dod na de bzhin gshegs pa thams cad kyi grub par gyur cig ces brjod la snying po ci dga' bar bzlas shing bsgrub 
pa'i+i cho ga bya'o/ /de la 'di ni phyag rgya'i yo byad dang cho ga ste/ phyag rgya thams cad bdag la dga' bar gyur cig ces smras la dam tshig gi phyag rgya bcings te ci dga' bar ci nus kyis bzlas par bya'o/ /de nas ci lta ba bzhin du dngos grub tu 'gyur ro/ /de la 'di ni sngags thams 
cad kyi yo byad dang cho ga rgyas pa ste/ spros pa med pa'i tshig grub par gyur cig /de bzhin gshegs pa thams cad kyi ting nge 'dzin bdag la skye bar gyur cig ces smras la sngags ci dga' bar bzlas pa byas te 'di ni dngos grub bo/ /de la 'di ni rig pa'i yo byad dang cho ga rgyas pa 
ste/ kye sems can 'di dag thams cad ni ma rig pas ldongs par 'gyur/ de bzhin gshegs pa thams cad ni rig pa rtogs shing sdom par gyur to zhes smras la/ rig pa ci dga' bar bzlas shing bsgrub par bya'o zhes bcom ldan 'das 'phags pa rdo rje 'dzin pas gsungs so/ /
de nas snying po dang / sngags dang / phyag rgya dang / rig pa thams cad ji ltar bsgom pa nyid du rdo rje bzlas pa'i cho ga rgyas pa ni 'di yin te/ sems pa gang gi snying po dang / phyag rgya dang / gsang sngags dang / rig pa rnams bzlas pa'i don du bsgrub par bya ba de ni bdag gam 
sems dpa' bsgoms na bsgrub par bya ba 'grub par 'gyur ro zhes bcom ldan 'das rdo rje sems dpas gsungs so/ /rigs thams cad kyi thun mong du bzlas pa'i cho ga rgyas pa rdzogs s+ho// //de nas rigs thams cad kyi thun mong du bsgrub pa'i cho ga rgyas pa ni 'di lta 
ste/ de la dang po kho nar de bzhin gshegs pa rnams kyi rigs kyi dngos grub ni 'di lta ste/ nor 'grub pa'i dngos grub dang / rdzu 'phrul gyi dngos grub dang / rig 'dzin nyid du 'grub pa dang / dngos grub chen po rnams so/ /de la nor 'grub pa ni 'di yin te/ gang na 
</page>

 <page>
<ph>263</ph><p>084-132a</p>
gter yod par dogs pa der phyag rgya bcings la rang gi ting nge 'dzin gyis gter gyi gnas der/ rdo rje blta bas blta ba na/ ci ste rdo rje lta bu yar bar mthong na/ de na gter yod par shes par bya'o/ /de nas rdo rje lcags sgrog gi dam 
tshig gi phyag rgya bcings te sa brkos la ji ltar dga' ba bzhin du blangs na rtsod pa med par thob par 'gyur ro zhes bcom ldan 'das rdo rje sems dpas gsungs so/ /de la 'di ni rdzu 'phrul gyi dngos grub 'grub pa yin te/ phyag rgya gang sgrub par byed na badzra sid+d+hi zhes brjod par bya'o/ /
rdzu 'phrul gyi dngos grub ni rnam pa bzhi yod de/ de ni 'di ltar chu'i steng nas phar 'gro zhing 'dug pa la sogs pa dang / de bzhin gshegs pa la sogs pa thams cad kyi gzugs ston pa dang / ji srid du dga' ba de srid du mi snang bar 'gyur ba dang / nam mkha' la 'gro ba 
dang / dpag tshad stong gi steng du lding ba dang / 'og tu 'gro zhing 'ong ba dang / phyogs thams cad du dpag tshad stong du ci dga' bar song la bskor te slar 'ong ba dang / dpag tshad stong khor khor yug gi sems can thams cad kyi bsam pa shes pa dang / dngos po thams 
cad mig gis mthong zhing rna bas thos pa dang / phyogs thams cad du dpag tshad stong khor yug na gnas pa'i bud med thams cad ci dga' bar 'phang du blangs te 'dug pa dang / gser dang / nor bu dang / mu tig la sogs pa'i dbyig thams cad dang / nor thams cad 
phrogs nas kyang sus kyang cung zad kyang brgal mi nus te/ bdag gi rdo rjes kyang mi thub par 'gyur na/ gzhan gyis lta smos kyang ci dgos/ skyes bu stong phrag bcu bsdams pa'i stobs dang ldan pa dang / rtag tu nad med pa dang ldan pa dang / rtag tu 'dod pa thams cad longs 
spyod pa dang ldan pa dang / rtag tu dar la bab cing lha'i gzugs dang ldan pa dang / rdo rje sems dpa' dang bcas pa'i de bzhin gshegs pa thams cad mthong zhing rdo rje'i dngos grub bla na med pas mchod pa byed cing lo stong phrag bcu bzhi'i bar 'tsho bar 'gyur ro zhes bcom ldan 'das 
</page>

 <page>
<ph>264</ph><p>084-132b</p>
de bzhin gshegs pa thams cad kyi rdo rje dngos grub kyis gsungs so/ /de la 'di ni rdo rje rig 'dzin gyi dngos grub 'grub pa yin te/ phyag rgya sgrub pa na rdo rje rig 'dzin ces brjod la 'grub pa dang / rdo rje rig 'dzin gyis 'khor los sgyur bar 'gyur te/ 'dod pa thams 
cad la longs spyod pa dang ldan pa dang / sangs rgyas kyi zhing thams cad du skad cig gis bskor te/ slar 'ong zhing bde ba thams cad la yongs su spyod pa dang / lo bcwo brgyad pa'i na tshod dang ldan pa dang / skra 'khyil ba dang ldan pa dang / rdo rje chen po'i rig 'dzin du gyur nas 
de bzhin gshegs pa thams cad dang / rdo rje sems dpa' thams cad mthong zhing bskal pa chen po'i bar du gnas par 'gyur ro zhes bcom ldan 'das de bzhin gshegs pa thams cad kyi rig 'dzin gyis gsungs so/ /de la 'di ni dngos grub chen po 'grub pa yin te/ 
bdag nyid phyag rgya'i snying po don du bdag nyid kyis phyag rgya bsgrubs na sems dpa'i gzugs su gyur nas skad cig gcig gis kyang phyogs bcu'i 'jig rten gyi khams thams cad du gzugs sna tshogs kyis bya ba sna tshogs byed pa dang / /de bzhin gshegs pa rdo rje sems 
dpar bcas pa thams cad mthong nas rnam pa'i mchog thams cad dang ldan pa'i de bzhin gshegs pa'i mchod pas yang dag par mchod nas sems can ma lus shing lus pa med pa rnams kyi don byas nas slar 'ongs te 'jig rten gyi khams thams cad rnam pa'i mchog thams 
cad dang ldan pa'i 'dod pa thams cad dang / bde ba dang / yid bde ba thams cad la spyod cing rdo rje sems dpa' dang mnyam pa'i byang chub sems dpa' sems dpa' chen por gyur nas tshe'i tshad ma lus shing lus pa med pa'i bskal ba chen po'i tshad du 'gyur ro zhes bcom ldan 
'das de bzhin gshegs pa'i thabs kyi dngos grub chen pos gsungs so/ /de la 'di ni rdo rje'i rigs kyi dngos grub ste/ de yang 'di ltar gsum las rnam par rgyal ba'i dngos grub dang / dbang thams cad kyi dngos grub dang / bde ba dang yid bde ba thams cad kyi dngos 
</page>

 <page>
<ph>265</ph><p>084-133a</p>
grub dang / dngos grub dam pa rnams so/ /de la 'di ni 'jig rten gsum las rnam par rgyal ba'i dngos grub yin te/ khams gsum rnam par rgyal ba'i phyag rgya bcings la dbang phyug chen po rkang pa g.yon pas mnan te bsgrub par bya'o/ /de 
nas gzugs de skad 'byin pa dang hU~M zhes bya bar brjod par bya'o/ /hU~M zhes brjod pa tsam gyis dbang phyug chen po la sogs pa 'jig rten gsum po thams cad kyi bdag po 'khor dang bcas pa rnams sgrub pa'i mdun du bka' nyan cing dbang du 'gyur ro/ /da phyin cad 'jig 
rten gsum po thams cad kyi bdag po rdo rje 'dzin par 'gyur te/ nam mkha' la 'gro zhing 'jig rten gsum po 'khor lo thams cad kun du bskor te/ slar 'ongs nas lha ma rungs pa la sogs pa sems can thams cad hU~M zhes bya bas 'dul bar byed do/ /de bzhin gshegs 
pa thams cad kyi rdo rje hU~M zhes bya ba'i gzugs dang ldan pas 'jig rten gsum po thams cad la bka' stsol cing rdo rje sems dpar bcas pa'i de bzhin gshegs pa thams cad mthong nas mnyes par byed cing lo stong du 'tsho bar byed par bcom ldan 'das rdo rje hU~M zhes byed pas gsungs 
so/ /de la 'di ni dbang thams cad kyi dngos grub ste/ phyag rgya bsgrub pa na de bzhin gshegs pa thams cad kyi dbang bskur ba'i rin po che'i dam tshig gi phyag rgyas dang por bdag nyid dbang bskur la bsgrub par bya ste/ de nas grub pa dang dbang rnam pa bzhir 'gyur te/ rdo rje'i 
dbang dang / rin po che'i dbang dang / chos kyi dbang dang / las kyi dbang rnams so/ /de la rdo rje'i dbang thob na de bzhin gshegs pa thams cad kyi rdo rje 'dzin par 'gyur ro/ /rin po che'i dbang thob na rin po che thams cad kyi bdag por 'gyur ro/ /chos kyi dbang gis 
ni chos thams cad kyi rgyal por 'gyur ro/ /las kyi dbang gis ni 'jig rten las 'das pa'i las thams cad kyi dngos grub thob par 'gyur ro zhes bcom ldan 'das de bzhin gshegs pa thams cad kyi dbang gis gsungs so/ /de la 'di ni bde ba dang yid bde ba thams 
</page>

 <page>
<ph>266</ph><p>084-133b</p>
cad kyi dngos grub ste/ /de yang 'di ltar rtag tu gsang ba'i mchod pa rnams kyis de bzhin gshegs pa thams cad la mchod pa byas na/ de bzhin gshegs pa thams cad kyi bde ba dang yid bde ba thams cad kyi dngos grub thob par 'gyur ro zhes bcom ldan 'das de bzhin 
gshegs pa thams cad kyi bde ba dang yid bde ba thams cad kyis gsungs so/ /de la 'di ni dngos grub dam pa ste/ de yang ji ltar rdo rje 'dzin pa dang bdag mnyam mo zhes bcom ldan 'das rdo rje 'dzin pas gsungs so/ /de la 'di dag ni pad+ma'i rigs kyi dngos grub rnams 
te/ de ni 'di ltar mnyes par bya ba dang / dbang du bya ba dang / bsrung ba dang / pad+ma'i dngos grub rnams so/ /de la mnyes par bya ba'i dngos grub ni 'di yin te/ ji ltar pad+ma 'dod pa bsgoms na de bzhin gshegs pa thams cad la sogs pa sems can thams cad 
mnyes par byed nus par 'gyur ro/ /bdag nyid 'jig rten dbang phyug rjes su dran par byas na sems can thams cad dbang du byed nus par 'gyur ro/ /byams pas 'gengs pa'i ting nge 'dzin gyis 'gro ba thams cad bsrung ba dang / sba ba dang / bskyab nus par 'gyur ro/ /
bdag nyid pad+ma'i ting nge 'dzin du zhugs la pad+ma lag par blangs te bsgrubs na 'jig rten dbang phyug gi gzugs dang ldan pa dang / rnam pa'i mchog thams cad dang ldan zhing lo stong phrag bzhir 'tsho bar 'gyur ro zhes bcom ldan 'das de bzhin gshegs pa thams cad kyi pad+mas 
gsungs so/ /de la 'di dag ni nor bu'i rigs kyi dngos grub rnams te/ de yang 'di ltar rigs thams cad kyi dbang gi dngos grub dang / gzi brjid chen po dang / bsam pa thams cad yongs su rdzogs pa dang / rin po che'i dngos grub rnams so/ /de bzhin gshegs 
pa thams cad kyi dbang gi dngos grub ni 'di lta ste/ nyid kyis dbang dbul ba dang / mar me dbul ba dang / ci nus kyis sbyin pa'i pha rol tu phyin pa yongs su rdzogs par bya ba dang / rin po che bsgrub pa'i dngos grub 'di dag gis de bzhin gshegs pa thams cad mchod 
</page>

 <page>
<ph>267</ph><p>084-134a</p>
na ring po mi thogs par 'grub par 'gyur ro zhes bcom ldan 'das de bzhin gshegs pa thams cad kyi rin po ches gsungs so/ /rigs thams cad kyi thun mong ba'i dngos grub kyi cho ga rgyas pa rdzogs s+ho// //de nas rtog pa thams cad 
kyi thabs kyi dngos grub kyi rgyud bshad par bya'o zhes bcom ldan 'das thog ma dang tha ma med pa'i sems dpas gsungs so/ /de la dang po kho nar ni snying po thams cad kyi dngos grub kyi rgyud de/ 'jig rten 'dul ba ji lta bar/ /de 'dra bar ni dngos grub 'dod/ /de yi 
thabs ni phyag rgya ste/ /dngos grub chen po kun sbyin no/ /de la 'di ni phyag rgya'i thabs kyi dngos grub kyi rgyud de/ 'jig rten 'dul ba chags bral min/ /phyag rgya'i dngos grub chags las skyes/ /de yi thabs ni bsgom pa ste/ /dngos grub kun gyi mchog 
tu 'gyur/ /de la 'di ni sngags kyi thabs kyi dngos grub kyi rgyud de/ bden las 'jig rten 'di nyams pas/ /sngags kyi dngos grub thob mi 'gyur/ /spros pa med pa'i thabs kyis ni/ /dngos grub kun gyi mchog tu 'gyur/ /de la 'di ni rig pa thams cad kyi dngos 
grub kyi rgyud de/ ma rig mun chags 'di la ni/ /rig pa'i dngos grub yod min te/ /de yi thabs ni rgya che ba/ /dngos grub kun gyi mchog thob bo/ /rtog pa thams cad kyi dngos grub kyi rgyud do/ /de nas rtog pa thams cad kyi yi bsod nams kyi dngos grub kyi rgyud bshad 
par bya'o zhes bcom ldan 'das de bzhin gshegs pa thams cad kyis gsungs so/ /de la dang po kho nar ni snying po thams cad kyi bsod nams kyi dngos grub kyi rgyud de/ mchod pa rnam bzhi byas nas ni/ /bsod nams chen po thob 'gyur te/ /bsod nams med kyang 
sangs rgyas mchod/ /'grub 'gyur 'di la the tshom med/ /de la 'di ni phyag rgya'i bsod nams kyi dngos grub kyi rgyud de/ dam tshig gsang ba bsrungs na ni/ /bsod nams chen po thob 'gyur te/ /bsod nams med kyang myur bar ni/ /dam tshig bsrungs na myur 
</page>

 <page>
<ph>268</ph><p>084-134b</p>
du 'grub/ /de la 'di ni sngags kyi bsod nams kyi dngos grub kyi rgyud de/ sangs rgyas mtshan la sogs brjod na/ /bsod nams chen po thob 'gyur te/ /bsod nams med kyang myur bar ni/ /chos sbyin pas ni dngos grub 'thob/ /de la 'di ni rig pa'i 
bsod nams kyi dngos grub kyi rgyud de/ bsod nams nang na sbyin pa mchog /byin na bsod nams thob 'gyur te/ /sbyin pa'i pha rol phyin rdzogs na/ /myur du sangs rgyas nyid du 'grub/ /rtog pa thams cad kyi bsod nams kyi dngos grub kyi rgyud do/ /de nas rtog pa 
thams cad kyi shes rab kyi dngos grub kyi rgyud bshad par bya'o zhes bcom ldan 'das de bzhin gshegs pa thams cad kyis gsungs so/ /de la dang po kho nar snying po shes rab kyi dngos grub kyi rgyud de/ yi ge a la 'jug byed cing / /yi ge thams cad rnam bsgoms la/ /
rang gi kha nas gzhan zhal du/ /bsgoms na bsod nams thob par 'gyur/ /zhes bcom ldan 'das byang chub sems dpa' chen po 'jam pa'i dpal gyis gsungs so/ /de la 'di ni phyag rgya'i shes rab kyi dngos grub kyi rgyud de/ shes rab nges 'bigs zhes bya ba/ /
ting nge 'dzin ces grags pa ste/ /des ni phyag rgya myur 'grub par/ /bsgoms na myur du 'grub par 'gyur/ /zhes bcom ldan 'das shes rab mchog gis gsungs so/ /de la 'di ni sngags kyi shes rab kyi dngos grub kyi rgyud de/ shes rab sgra yi rjes 'brang ba/ /
ting 'dzin tshig ni rab spros pa/ /de bsgoms na ni myur ba yang / /sngags kyi dngos grub thob par 'gyur/ /zhes bcom ldan 'das rdo rje blos gsungs so/ /de la 'di ni rig pa'i shes rab kyi dngos grub kyi rgyud de/ rig dang sngags dang khyad par du/ /khyad par yod pa ma 
yin te/ /shes rab bsgoms na myur bar ni/ /nges par dngos grub thob par 'gyur/ /zhes bcom ldan 'das de bzhin gshegs pa thams cad kyi shes rab kyi ye shes kyis gsungs so/ /rtog pa thams cad kyi ye shes kyi dngos grub kyi cho ga rgyas pa'i rgyud do/ /de 
</page>

 <page>
<ph>269</ph><p>084-135a</p>
nas rtog pa thams cad kyi tshogs kyi dngos grub kyi rgyud bshad par bya'o zhes bcom ldan 'das phyag na rdo rjes gsungs so/ /de la dang po kho nar snying po thams cad tshogs kyi dngos grub kyi rgyud de/ mchod pa thams cad rab byas na/ /dge ba yi ni chos 
rnams kyi/ /tshogs ni rnam par 'phel 'gyur te/ /de nas tshogs ni 'grub par 'gyur/ /de la 'di ni phyag rgya'i tshogs kyi dngos grub kyi rgyud de/ 'khor lo mang por zhugs pa dang / /dkyil 'khor mang por bris pa'i phyir/ /tshogs rdzogs pas na phyag rgya rnams/ /
dngos grub chen po thob par 'gyur/ /de la 'di ni sngags kyi tshogs kyi dngos grub kyi rgyud de/ rjes su yi rangs la sogs tshul/ /de bzhin dam pa'i chos bklags dang / /bzlas pa mang po byas nas ni/ /nges par sngags kyi dngos grub 'thob/ /de la 'di ni rig 
pa'i tshogs kyi dngos grub kyi rgyud de/ ma rig rab tu spangs pa dang / /sbyin pa'i pha rol phyin tshul phyir/ /tshogs ni yongs su rdzogs nas kyang / /myur du dngos grub thob par 'gyur/ /rtog pa thams cad kyi tshogs kyi dngos grub kyi rgyud rdzogs sto// //de nas byang 
chub sems dpa' sems dpa' chen po phyag na rdo rjes rigs thams cad kyi mtshan ma byung ba'i ye shes kyi dngos grub kyi rgyud 'di gsungs so/ /de la ji ltar rdo rje 'byung zhe na/ /de nyid bcom ldan sems dpa' ste/ /thams cad sems de nyid bdag po/ /sku dang gsung dang 
thugs rdo rje/ /sems dpa' rang byung brtan pa ste/ /sems dpa' kun gyi mchog sems dpa'/ /rdo rje snying gar rab bsgoms na/ /rdo rje sems dpa' zhes grags te/ /'di la rdo rje rab tu gnas/ /de nyid sangs rgyas rnams kyi ni/ /ye shes tshul te mnyam pa 
med/ /snying las sna tshogs byung nas ni/ /sna tshogs pa yi gzugs 'gyur te/ /khams kun gyi ni rdul grangs su/ /de dag nyid ni rgyal ba yin/ /rdo rje'i sku ni de dag las/ /rdo rje sems dpar yang dag 'gyur/ /sems dpa' dang po las de nyid/ /mtshan ma thams 
</page>

 <page>
<ph>270</ph><p>084-135b</p>
cad yang dag 'byung / /mtshan ma las ni sems dpa' che/ /de las tshul 'di thams cad 'byung / /gang gis 'di ni thos 'gyur la/ /dad cing 'dzin byed snying gar yang / /rtag tu dga' bas bsgoms nas ni/ /de dag myur du dngos grub thob/ /ces bcom ldan 
'das rdo rje sems dpas gsungs so/ /de bzhin gshegs pa thams cad kyi de kho na nyid 'byung ba'i ye shes kyi cho ga rgyas pa'i rgyud do/ /de nas byang chub sems dpa' chen po phyag na rdo rjes rtog pa thams cad 'byung ba'i ye shes kyi cho ga rgyas pa'i rgyud 'di gsungs so/ /de la 
dang po kho nar de bzhin gshegs pa thams cad kyi rtog pa thams cad 'byung ba'i ye shes kyi rgyud 'di yin te/ sangs rgyas rnams kyi ye shes ni/ /rtag tu rnam smin rtog las byung / /mi rtog pa yi ye shes las/ /de phyir rtag pa zhes brjod do/ /de la 'di ni de bzhin 
gshegs pa'i rigs kyi rtog pa 'byung ba'i ye shes kyi rgyud de/ /mi rtog gang la rtog nyid du/ /brtags pas rtog las byung ba ni/ /rdo rje sems dpa' sems dpa' che/ /de phyir rtog pa zhes brjod do/ /de la 'di ni rdo rje'i rigs kyi rtog pa 'byung ba'i ye shes kyi rgyud de/ /
cho ga bzhin du ri mor bris/ /rtog pa grub sbyin zhes brtags pa/ /rtog dang bral ba'i bdag nyid kyis/ /de phyir rtog pa zhes gsungs so/ /de la 'di ni pad+ma'i rigs kyi rtog pa 'byung ba'i ye shes kyi rgyud de/ rtog pa las ni 'dod chags 'byung / /pad+ma la ni de 
gnas te/ /de phyir rtog la gnas pa ni/ /grub pa nyid du de 'gyur ro/ /de la 'di ni nor bu'i rigs kyi rtog pa 'byung ba'i ye shes kyi rgyud de/ rtog pa med pa'i nor bu ni/ /mthu yis shin tu mchog tu 'gyur/ /de ltar rnam par mi rtog pas/ /lha rdzas dngos grub 
'byung bar 'gyur/ /zhes bcom ldan 'das rdo rje sems dpas gsungs so/ /rigs thams cad kyi rtog pa 'byung ba'i rgyud do/ /de nas rtog pa thams cad kyi snying po 'byung ba'i ye shes kyi rgyud de/ yid kyis 'dod pa'i cho ga yis/ /yid kyis 'dod pa 'grub 
</page>

 <page>
<ph>271</ph><p>084-136a</p>
'gyur te/ /ting 'dzin bsgrub pa snying la gnas/ /de phyir snying po zhes brjod do/ /de nas rtog pa thams cad kyi phyag rgya 'byung ba'i ye shes kyi rgyud de/ ji ltar rgyal po'i phyag rgya mchog /khrims ni 'da' ka mi phyed bzhin/ /bdag nyid chen po gzugs 
brnyan gyis/ /mtshan ma phyag rgya zhes par grags/ /de nas rtog pa thams cad kyi sngags 'byung ba'i ye shes kyi rgyud de/ 'da' bar bya ba ma yin zhing / /dbye bar dka' la gsang ba nyid/ /gsang ba grub phyir brjod pas na/ /de yi phyir ni sngags zhes brjod/ /de nas rig pa 
'byung ba'i ye shes kyi rgyud de/ ma rig pa ni gzhom pa dang / /ngag gi rig mchog 'grub pa'i phyir/ /rtogs shing rig pa dngos grub ste/ /de phyir rtog pa zhes brjod do/ /zhes bcom ldan 'das rdo rje 'dzin pas gsungs so/ /rtog pa thams cad kyi snying po la sogs 
pa 'byung ba'i ye shes kyi rgyud do/ /de nas rtog pa thams cad kyi ye shes kyi rgyud de/ de la dang po kho nar snying po'i ye shes skye ba'i rgyud yin te/ snying po bzlas te bdag gam ni/ /gzhan yang rung ste byung ba na/ /byung dang 'byung 'gyur gang gis ni/ /mthong zhing thos 
'gyur shes par bya/ /de la 'di ni phyag rgya'i ye shes 'byung ba'i rgyud yin te/ bdag gi cho ga ji bzhin du/ /gang yang rung ba'i phyag rgya bcings/ /'jig rten pa la bltas nas ni/ /gong ma bzhin du kun shes 'gyur/ /de la 'di ni sngags kyi ye shes 'byung ba'i rgyud 
yin te/ lan cig tsam yang sngags brjod na/ /'das dang 'byung dang byung gang yin/ /rang gi lce la smra 'gyur ba/ /de dag thams cad bden par 'gyur/ /zhes bcom ldan 'das kun du spyan ras gzigs kyi dbang pos gsungs so/ /de la 'di ni rig pa'i 
ye shes skye ba'i rgyud de/ rig pa lan cig brjod na ni/ /byung dang 'byung dang 'byung 'gyur rnams/ /ji ltar rdo rje'i bka' bzhin du/ /yid kyis de ni shes par 'gyur/ /rtog pa thams cad kyi ye shes skye ba'i cho ga rgyas pa'i rgyud rdzogs s+ho// //de nas rigs 
</page>

 <page>
<ph>272</ph><p>084-136b</p>
thams cad kyi thun mong gi gsang ba'i sku dang gsung dang thugs rdo rje'i phyag rgya bsgrub pa'i rgyud yin no/ /de la 'di ni de bzhin gshegs pa'i rigs kyi sku'i phyag rgya bsgrub pa yin te/ ji ltar de ltar 'dug nas kyang / /skyil mo krung bcas bsgrub bya ste/ /ji ltar ri mo'i tshul byas 
nas/ /sems dpa' chen po grub par 'gyur/ /zhes bcom ldan 'das rdo rje sems dpas gsungs so/ /de la 'di ni rdo rje'i rigs kyi gsang ba'i sku'i phyag rgya sgrub pa yin te/ ji ltar ri mo'i tshul du ni/ /brgyad bsgrub tshul du rab tu gnas/ /shin tu khros nas 
bsgrub byas na/ /the tshom med par 'grub par 'gyur/ /zhes bcom ldan 'das rdo rje hU~M zhes bya bas gsungs so/ /de la 'di ni pad+ma'i rigs kyi gsang ba'i sku'i phyag rgya bsgrub pa'i rgyud yin te/ rdo rje skyil mo krung bcas la/ /lag gnyis rdo rje bcings nas kyang / /
ting nge 'dzin gyi sku gyur la/ /pad+ma 'byung ba bsgrub par bya/ /zhes bcom ldan 'das pad+ma'i sems dpas gsungs so/ /de la 'di ni nor bu'i rigs kyi gsang ba'i sku'i phyag rgya bsgrub pa yin te/ ji ltar 'dug gam nyal ba'am/ /'chag kyang rung ste de ltar ni/ /rdo rje 
rin chen dbang bskur na/ /the tshom med par 'grub par 'gyur/ /zhes bcom ldan 'das rdo rje snying pos gsungs so/ /de la 'di ni de bzhin gshegs pa thams cad kyi rigs kyi gsang ba'i gsung gi phyag rgya bsgrub pa'i rgyud de/ lce rtse shin tu mi bsgul zhing / /so dang mchu gnyis sbyar 
nas ni/ /rtog pa thams cad bsgrub bya zhing / /sgra bral rdo rje'i tshig yin no/ /zhes bcom ldan 'das rdo rje gsung gis gsungs so/ /de la 'di ni rdo rje'i rigs kyi gsang ba'i gsung gi phyag rgya bsgrub pa'i rgyud de/ /hU~M zhes bya ba 'brug sgrar bsgrags/ /khro bo'i ngag ni 
zab cing bstan/ /rdo rje chen po khro bo'i gsal/ /rdo rje khro bo'i gsung 'grub bo/ /zhes bcom ldan 'das rdo rje hU~M zhes bya bas gsungs so/ /de la 'di ni pad+ma'i rigs kyi gsang ba'i gsung gi phyag rgya bsgrub pa'i rgyud de/ dbugs mi 'byin ltar dbugs 'byin cing / /
</page>

 <page>
<ph>273</ph><p>084-137a</p>
phra ba'i tshig ni shin tu gsal/ /ting 'dzin ye shes snying po yis/ /zlos pa po rnams grub par 'gyur/ /zhes bcom ldan 'das de bzhin gshegs pa thams cad kyi ting nge 'dzin gyi ye shes kyi snying pos gsungs so/ /de la 'di ni nor bu'i rigs kyi gsang ba'i gsung 
gi phyag rgya bsgrub pa'i rgyud de/ shin tu yongs su gsal tshig gis/ /rtag tu 'dud la brtson byed cing / /tshul 'di bzlas par gyur na ni/ /myur du thams cad 'grub par 'gyur/ /zhes bcom ldan 'das de bzhin gshegs pa thams cad kyi rdo rjes gsungs so/ /de la 'di ni de 
bzhin gshegs pa'i rigs kyi gsang ba'i sems kyi phyag rgya bsgrub pa'i rgyud de/ rtag tu 'dod pa bcom ldan 'das/ /sems can thams cad bde sbyin pas/ /rdo rje sems dpa' bdag nyid du/ /bsgoms na myur du 'grub par 'gyur/ /zhes bcom ldan 'das 'dod pas gsungs 
so/ /de la 'di ni rdo rje'i rigs kyi gsang ba'i sems kyi phyag rgya bsgrub pa'i rgyud de/ sems can kun la phan pa dang / /ma rungs pa rnams gdul ba dang / /sangs rgyas bstan pa bsrung ba'i phyir/ /khro bo dngos grub 'thob par 'gyur/ /zhes bcom ldan 'das de bzhin gshegs 
pa thams cad kyi rdo rje hU~M zhes bya bas gsungs so/ /de la 'di ni pad+ma'i rigs kyi gsang ba'i sems kyi phyag rgya bsgrub pa'i rgyud de/ ji ltar pad+ma rab chags la/ /bsgos pa'i skyon gyis mi gos pa/ /de ltar bdag gis chags skyon yang / /srid na chags pa de 'grub 'gyur/ /zhes 
bcom ldan 'das pad+ma bzhad pas gsungs so/ /de la 'di ni nor bu'i rigs kyi gsang ba'i sems kyi phyag rgya bsgrub pa'i rgyud de/ nam zhig sems can thams cad kyi/ /dgos pa'i don ni kun sgrub cing / /rin chen char ni 'bebs 'gyur zhes/ /grub na myur bar de 'grub bo/ /
zhes bcom ldan 'das nam mkha'i snying pos gsungs so/ /de la 'di ni de bzhin gshegs pa'i rigs kyi gsang ba'i rdo rje'i phyag rgya bsgrub pa'i rgyud de/ ji ltar langs sam 'dug pa'am/ /'chag kyang rung ste de ltar ni/ /lag pa g.yon pas phyag rgya mchog /thams 
</page>

 <page>
<ph>274</ph><p>084-137b</p>
cad byed na 'grub par 'gyur/ /zhes bcom ldan 'das de bzhin gshegs pa thams cad kyi gsang ba phyag rgya rdo rjes gsungs so/ /de la 'di ni rdo rje'i rigs kyi gsang ba'i rdo rje'i phyag rgya bsgrub pa'i rgyud de/ de lta de ltar gnas nas kyang / /ji lta ji ltar byed kyang 
rung / /rdo rje khro bo mdzub mo bcings/ /gos kyis g.yogs na 'grub par 'gyur/ /zhes bcom ldan 'das de bzhin gshegs pa thams cad kyi khro bo'i rgyal pos gsungs so/ /de la 'di ni pad+ma'i rigs kyi gsang ba'i rdo rje'i phyag rgya bsgrub pa'i rgyud de/ lag ni g.yon 
pas pad+ma yi/ /khu tshur bcings te sbas nas ni/ /ji dgar myur du pad+ma yi/ /dngos grub kyang ni thob par 'gyur/ /zhes bcom ldan 'das kun du spyan ras gzigs kyi dbang pos gsungs so/ /de la 'di ni nor bu'i rigs kyi gsang ba'i rdo rje'i phyag rgya bsgrub pa'i rgyud de/ 
g.yon pa'i rin chen khu tshur ni/ /bcings te dam pa'i lag g.yogs la/ /ci dga' bar ni rim gror byed/ /rin chen dngos grub thob par 'gyur/ /zhes bcom ldan 'das nam mkha'i snying pos gsungs so/ /de la 'di ni rigs thams cad kyi gsang ba'i thun mong gi 
phyag rgya bsgrub pa'i rgyud de/ rang gi sems dpa'i ting 'dzin gyis/ /phyag rgya chen po'i tshul du ni/ /rdo rje dag dang rdo rje'i lta/ /ring por mi thogs mchog 'grub bo/ /zhes bcom ldan 'das de bzhin gshegs pa thams cad kyi rdo rje sems dpas gsungs so/ /rigs 
thams cad kyi gsang ba'i sku dang gsung dang thugs rdo rje'i phyag rgya bsgrub pa'i rgyud rdzogs sto// //de nas bcom ldan 'das phyag na rdo rjes de bzhin gshegs pa thams cad bos nas 'di skad ces gsungs so/ /bcom ldan 'das de bzhin gshegs pa thams cad rtog pa 'di ni 
byin gyis brlab par mkhyen par mdzad du gsol/ /de nas yang de bzhin gshegs pa thams cad gcig tu 'dus nas yang legs so zhes bya ba 'di byin no/ /rdo rje'i theg pa bla na med/ /de bzhin gshegs pa kun gyi gsang / /theg pa chen po mngon 'dus pa'i/ /mdo 
</page>

 <page>
<ph>275</ph><p>084-138a</p>
'di legs par bshad pas na/ /legs so rdo rje sems dpa' khyod/ /rdo rje rin chen khyod legs so/ /rdo rje chos khyod legs pa ste/ /rdo rje las ni khyod legs so/ /de bzhin gshegs pa thams cad kyi de kho na nyid bsdus pa las rgyud thams cad kyi phyi ma'i phyi 
ma'i rgyud rdzogs s+ho// //de nas byang chub sems dpa' sems dpa' chen po phyag na rdo rje stan las langs te/ bcom ldan 'das la mtshan brgya rtsa brgyad pa 'dis gsol ba btab bo/ /rdo rje dbyings kyi sems dpa' che/ /sems can don mchog bdag nyid can/ /
shAkya'i rgyal po ye shes che/ /rdo rje bdag nyid khyod phyag 'tshal/ /sems dpa' 'byung ba de nyid don/ /sems can rgyu ste tshul chen po/ /sems can don chen dgos pa'i don/ /sems dpa' sems dpa' khyod phyag 'tshal/ /sangs rgyas chos ni chos chen po/ /
chos kyi 'khor lo rab skor ba/ /smra ba chen po rab rig mchog /sems dpa' chen po khyod phyag 'tshal/ /las chen bsrung ba chen po ste/ /las rnams thams cad rab sgrub pa/ /bdag nyid chen po 'gro spyod mchog /sems dpa' rgyu khyod phyag 'tshal lo/ /pha 
rol phyin pa kun brnyes pa/ /kun mkhyen ye shes mkhyen pa po/ /sems dpa' kun te thabs chen po/ /shes rab chen po khyod phyag 'tshal/ /thugs rje chen po mchog gi mchog /thugs rje thugs rje'i bdag nyid can/ /thams cad gtong ba byams pa che/ /kun 
mdzad khyod la phyag 'tshal lo/ /shAkya seng ge shAkya che/ /shAkya shAkya thub pa che/ /'dul ba chen po khyab pa po/ /'gro don 'dul mchog khyod phyag 'tshal/ /chos kyi dbyings dang mnyam brnyes pa/ /chos dbyings de bzhin gshegs pa ste/ /rdo rje mgon po mgon 
chen po/ /sems can tshogs ni khyod phyag 'tshal/ /'od chen snang ba chen po ste/ /brtson 'grus chen po stobs chen po/ /dpa' bo chen po rab dpa' mchog /bde spyod dpa' bo khyod phyag 'tshal/ /tshangs pa rang 'byung bcom ldan 'das/ /shAkya dpa' bo thub pa 
</page>

 <page>
<ph>276</ph><p>084-138b</p>
che/ /kun bdag thub pa dag pa yi/ /chos rgyal khyod la phyag 'tshal lo/ /nam mkha'i sku ste sku yi mchog /sku gsum sku min sgom pa po/ /kun gyi sku ste sku che ba/ /rdo rje'i sku khyod phyag 'tshal lo/ /gsung min gsung ste gsung gi mchog /gsung gsum 
gsung min ston pa pa po/ /gsung kun shin tu gsung che ba/ /rdo rje'i gsung khyod phyag 'tshal lo/ /sems min sems te sems kyi mchog /sems gsum sems min ston pa po/ /thams cad sems te sems che ba/ /rdo rje sems khyod phyag 'tshal lo/ /rdor min 
rdo rje rdo rje'i mchog /rdo rje gsum pa rdor min sbyong / /rdo rje thams cad rdo rje che/ /rdo rje rdo rje khyod phyag 'tshal/ /kun khyab srid pa'i rtse mo mchog /bde gshegs bdag po rgyal ba ni/ /khams gsum pa yi rgyal po che/ /snang mdzad khyod la phyag 'tshal lo/ /
mtshan brgya rtsa brgyad 'di dag ni/ /gang gis skad cig nyan byed dam/ /klog gam yang na sgom pa'ang rung / /kun gyis sangs rgyas nyid thob 'gyur/ /mgon po khyod la gsol ba ni/ /sems can kun la phan pa'i phyir/ /thugs rje chen po bskyed nas kyang / /chos 
kyi 'khor lo rab tu bskor/ /de nas bcom ldan 'das rnam par snang mdzad kyis de bzhin gshegs pa thams cad kyi bdag pos bka' stsal pa'i tshig gsan nas/ de bzhin gshegs pa thams cad la bos nas 'di skad ces gsungs so/ /bcom ldan 'das de bzhin 
gshegs pa rnams yang gcig tu 'du bar mdzad par gsol/ de nas yang de bzhin gshegs pa thams cad gcig tu 'dus nas tshigs su bcad pa 'di gsungs so/ /rtag par 'jig rten thams cad du/ /sems can kun la phan pa'i phyir/ /ji ltar 'dul ba sna tshogs 
pa'i/ /chos kyi 'khor lo rab tu bskor/ /de nas 'di gsungs ma thag tu sangs rgyas kyi zhing thams cad dang / 'jig rten gyi khams thams cad kyi sems can thams cad kyi mdun du rdul phra mo thams cad ji snyed pa'i dkyil 'khor kun du khyab par byas nas/ bcom ldan 
</page>

 <page>
<ph>277</ph><p>084-139a</p>
'das de bzhin gshegs pa shwakya thub pas chos kyi 'khor lo rab tu bskor bar gyur to/ /de nas yang byang chub sems dpa' chen po phyag na rdo rjes tshigs su bcad pa 'di gsungs so/ /rtag par 'jig rten thams cad du/ /sems can kun la phan pa'i phyir/ /
ji ltar 'dul ba'i sna tshogs pa'i/ /rdo rje'i 'khor lo rab tu bskor/ /de nas 'di gsungs ma thag tu de bzhin du sangs rgyas kyi zhing thams cad kyi rdul phra mo thams cad ji snyed pa'i dkyil 'khor rnams su/ bcom ldan 'das de bzhin gshegs pa rdo rje dbyings kyis rdo rje dbyings 
la sogs pa'i rdo rje'i 'khor lo thams cad rab tu bskor bar gyur to/ /de nas byang chub sems dpa' chen po 'jig rten gsum las rnam par rgyal bas de'i tshe tshigs su bcad pa 'di gsungs so/ /rtag par 'jig rten thams cad du/ /sems can kun la phan pa'i phyir/ /ji ltar 'dul ba 
sna tshogs pa'i/ /khro bo'i 'khor lo rab tu bskor/ /de nas 'di gsungs ma thag tu de bzhin du sangs rgyas kyi zhing gi rdul phra mo thams cad ji snyed pa'i dkyil 'khor rnams su/ bcom ldan 'das de bzhin gshegs pa 'jig rten gsum las rnam par rgyal bas/ de bzhin gshegs pa thams cad 
kyi khro bo'i 'khor lo rab tu bskor bar gyur to/ /de nas byang chub sems dpa' chen po 'phags pa kun du spyan ras gzigs kyi dbang pos tshigs su bcad pa 'di gsungs so/ /rtag par 'jig rten thams cad du/ /sems can kun la phan pa'i phyir/ /ji ltar 'dul bar sna 
tshogs pa'i/ /pad+ma'i 'khor lo rab tu bskor/ /de nas 'di gsungs ma thag tu de bzhin du sangs rgyas kyi zhing thams cad kyi rdul shin tu phra mo ji snyed pa'i dkyil 'khor rnams su/ bcom ldan 'das de bzhin gshegs pa'i chos kyi rgyal pos pad+ma'i 'khor lo rab tu bskor bar 
gyur to/ /de nas byang chub sems dpa' chen po 'phags pa nam mkha'i snying pos tshigs su bcad pa 'di gsungs so/ /rtag par 'jig rten thams cad du/ /sems can kun la phan pa'i phyir/ /ji ltar 'dul bar sna tshogs pa'i/ /nor bu'i 'khor lo rab tu 
</page>

 <page>
<ph>278</ph><p>084-139b</p>
bskor/ /de nas de'i tshe sangs rgyas kyi zhing thams cad kyi khongs su gtogs pa'i sems can phra ba'am/ sbom pa yang rung / de dag thams cad kyis de bzhin gshegs pa thams cad ri rab ri'i rgyal po rtse mo rdo rje dang / nor bu dang / rin po che las byas pa'i khang bu brtsegs 
par de bzhin gshegs pa thams cad gdan la bzhugs nas/ rdo rje dbyings la sogs pa'i 'khor lo thams cad rab tu bskor bar phyogs kun nas mthong ngo / /de nas byang chub sems dpa' chen po phyag na rdo rjes de'i tshe tshigs su bcad pa 'di gsungs so/ /mi yi nang du 
babs nas kyang / /dgos phyir sems can kun gyi don/ /rdo rje'i 'khor lo mchog bskor zhing / /mgon po rab tu bsgrub par mdzod/ /de nas yang bcom ldan 'das kyis de bzhin gshegs pa la bos nas 'di skad ces gsungs so/ /bcom ldan 'das de bzhin 
gshegs pa thams cad yang gcig tu 'du ba mdzad du gsol/ de nas yang bcom ldan 'das de bzhin gshegs pa thams cad gcig tu 'dus nas/ bcom ldan 'das rnam par snang mdzad kyi thugs su zhugs so/ /de nas bcom ldan 'das de bzhin gshegs pa thams 
cad rnam par snang mdzad kyis de bzhin gshegs pa thams cad kyi sku dang / gsung dang / thugs rdo rjer bdag nyid du gyur par mkhyen nas phyag na rdo rje la 'di skad ces gsungs so/ /rigs kyi bu khyed kyang nga'i thugs dang / de bzhin gshegs pa thams cad dang / rigs thams 
cad dang / dkyil 'khor thams cad dang / de bzhin gshegs pa thams cad kyi thugs su zhugs shig /de nas byang chub sems dpa' chen po phyag na rdo rjes de bzhin gshegs pa thams cad kyi snang bas tshigs su bcad pa 'di gsungs so/ /mdor na sangs rgyas thams 
cad kyi/ /sku gsung thugs kyi rdo rje ni/ /zhugs nas sems can thams cad la/ /phan pa'i phyir ni bsgrub par bya/ /de nas 'di gsungs ma thag tu 'jig rten gyi khams thams cad kyi rdul shin tu phra mo dang mnyam pa'i 'jig rten gyi khams thams cad na/ de bzhin 
</page>

 <page>
<ph>279</ph><p>084-140a</p>
gshegs pa ji snyed bzhugs pa rnams las/ de bzhin gshegs pa re res kyang 'jig rten gyi khams thams cad kyi rdul shin tu phra mo dang mnyam pa'i sku 'phro ba mdzad pa rnams kyang / bcom ldan 'das rnam par snang mdzad kyi thugs su zhugs so/ /de 
nas byang chub sems dpa' chen po phyag na rdo rje de bzhin gshegs pa thams cad dang / bcom ldan 'das rnam par snang mdzad kyi sku thams cad dang / gsung thams cad 'jug pa'i gnas dang / sems kyi rgyud 'byung ba thams cad dang / rdo rje'i tshul thams cad dang / yan 
lag dang / nying lag thams cad dang / gnas thams cad dang / mtshan thams cad dang / dpe byad bzang po thams cad dang / ba spu'i khung bu thams cad dang / rdul shin tu phra mo snyed kyi dkyil 'khor thams cad dang / thugs rnams su zhugs nas bzhugs so/ /
de nas bcom ldan 'das yang dag par rdzogs par sangs rgyas nas ring por ma lon pa zhig na/ de bzhin gshegs pa thams cad kyi sku dang / gsung dang / thugs rdo rjer de bzhin gshegs pa thams cad du bdag nyid gyur par mkhyen nas/ ri rab ri'i rtse mo nas snying po 
byang chub pa gang na ba der gshegs nas ched du bcom ldan 'das kyi byang chub kyi shing drung du 'jig rten pa dang mthun par bya ba'i phyir rtswa blangs nas ched du brjod pa 'di ched du brjod do/ /e ma sems can brtan pa yi/ /sems can don ni bdag don mchog /gang phyir gdul 
dbang brtan pa rnams/ /mu stegs lta bas gnas bar mdzad/ /mdor na mi 'dul 'jig rten pa/ /lta ba ngan pas ldongs pa rnams/ /ye shes snang bas dag bya'i phyir/ /sangs rgyas byang chub thob par 'gyur/ /de nas 'dod pa na spyod pa'i lha rnams kyis bcom ldan 
'das la de kho na nyid mi shes pas 'di skad du kye dge sbyong ji byang chub kyi phyir/ 'di lta bu'i sdug bsngal drag cing mi bzad pa la bzod par mdzad dam zhes gsol to/ /de nas bcom ldan 'das kyis rtswa de bting ste steng du bzhugs nas lha rnams la 'di skad ces bka' stsal to/ /
</page>

 <page>
<ph>280</ph><p>084-140b</p>
grogs po rnams/ kho bos byang chub thob par sgrubs shig /de nas 'dod pa na spyod pa'i lha'i bu rnams kyis bcom ldan 'das kyis gsungs pa'i don ma rtogs nas/ lha rnams kyi dbang po brgya byin gang na ba der dong nas ched du lha rnams kyi dbang po brgya byin la de ltar gyur ba 
'di brjod do/ /de nas lha'i dbang po brgya byin gyis 'dod pa na spyod pa'i lha rnams kyi tshogs kyis bskor te/ gzugs na spyod pa'i lha rnams kyi bdag po tshangs pa chen po la de ltar gyur pa 'di dag brjod do/ /de nas tshangs pa chen po 'dod pa na spyod pa dang / gzugs na 
spyod pa'i lha thams cad dang / lhan cig tu 'jig rten gsum po thams cad kyi bdag po dbang phyug chen po la de ltar gyur pa rnams brjod do/ /de nas 'jig rten gsum po mtha' dag gi bdag po dbang phyug chen pos lha rnams kyi bdag po mthu bo che la sogs pa la 'di skad ces 
smras so/ /grogs po rnams de bzhin gshegs pa dgra bcom pa yang dag par rdzogs pa'i sangs rgyas 'jig rten dang mthun par mdzad cing / yang bla na med par yang dag par rdzogs pa'i byang chub ston gyis/ 'di ltar 'jig rten na de bzhin gshegs pa ma yin no snyam du 
shes par ma byed cig /lha nyid las de bzhin gshegs par 'gyur gyis/ lha de dag nyid du bsgrub par bya'i/ de bzhin gshegs pa nyid du ni ma yin no/ /de legs kyis der mchod du 'dong bar sgrub bo/ /de nas lha thams cad kyi bdag po dbang phyug chen po la sogs 
pa snying po byang chub gang na ba dang / bcom ldan 'das de bzhin gshegs pa'i snying por byang chub par bzhugs pa gang na ba der dong nas/ ched du bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces gsol to/ /bcom ldan 'das 
bdag cag la thugs brtse bar dgongs te/ ran gyi gdan 'di las bzhengs la/ lha rdzas kyi gdan la bzhugs te/ bla na med pa yang dag par rdzogs pa'i byang chub tu mngon par rdzogs par 'tshang rgya bar mdzad du gsol/ de nas bcom ldan 'das kyis/ lha'i bdag 
</page>

 <page>
<ph>281</ph><p>084-141a</p>
po de dag la 'di skad ces bka' stsal to/ /grogs po rnams/ kho bo la bla na med pa yang dag par rdzogs pa'i byang chub sbyin par sgrubs shig /de nas de dag gis 'di skad ces gsol to/ /bcom ldan 'das bdag gis bstsal bar mi nus so/ /
ci ste bdag cag gis nus par gyur na/ bdag cag nyid yang dag par rdzogs par sangs rgyas par 'gyur ro/ /de nas bcom ldan 'das kyis don de nyid gsal bar mdzad cing / yang tshigs su bcad pa 'di gsungs so/ /de ni gzugs min gzugs min min/ /bden 
min brdzun min gtsang ba yi/ /sangs rgyas byang chub ye shes 'di/ /rtogs na rgyal ba nyid du 'gyur/ /de nas lha'i dbang po de dag gis cung zad cig cang mi smra bar gnas par gyur to/ /de nas bcom ldan 'das rtswa'i gdan las bzhengs te/ lha de rnams la 'di skad ces bka' 
stsal to/ /grogs po rnams/ sangs rgyas kyi ye shes 'di lta bu rtogs par bya ba sgrubs shig /de dag gis gsol pa/ bcom ldan 'das/ bdag cag gis rngo mi thogs so/ /de nas yang bcom ldan 'das kyis gdan de nyid la bzhugs bzhin du tshigs su bcad pa 'di 
gsungs so/ /yid kyis rab tu rtogs pas na/ /byang chub sems ni brtan par byos/ /sems dpa' rdo rje brtan byas la/ /sangs rgyas su ni bdag sgoms shig /de nas de dag gis 'di skad du/ de lta bu legs so zhes bya ba thams cad kyis smras nas dong ngo / /de 
nas bcom ldan 'das kyis mtshan mo de'i tho rangs 'jig rten dang mthun par bya ba'i phyir/ bdud sde dang bcas pa pham par byas nas/ bla na med pa yang dag par rdzogs pa'i sangs rgyas su mngon par sangs rgyas nas/ sems can gyi khams ma lus shing lus pa med pa thams 
cad la phan par mdzad pa/ 'phags pa phyag na rdo rje rang gi thugs la zhugs pa la mtshan brgya rtsa brgyad pa 'dis mngon par bstod do/ /rdo rje sems dpa' sems dpa' che/ /theg pa chen po bdag nyid che/ /snang ba che zhing dag pa che/ /mgon chen khyod la phyag 'tshal lo/ /
</page>

 <page>
<ph>282</ph><p>084-141b</p>
rdo rje rgyal po rdo rje che/ /rdo rje de bzhin gshegs pa kun/ /sems dpa' chen po brtson 'grus che/ /thabs chen khyod la phyag 'tshal lo/ /rdo rje 'dod pa dag pa che/ /kun gyi bde ba bde ba che/ /bde mchog thog ma tha ma med/ /bzhad chen khyod la phyag 'tshal lo/ /rdo rje legs pa 
dgyes pa che/ /legs zhes bya ba rab mnyes pa/ /mnyes pa che zhing dgyes pa che/ /rab dgyes khyod la phyag 'tshal lo/ /rdo rje rin chen rgyal po che/ /dbang bskur bzang po bdag po che/ /rin chen thams cad mdzes pa che/ /rnam rgyal khyod la phyag 'tshal lo/ /rdo rje gzi brjid gzi brjid 
che/ /'od chen lham pa chen po ste/ /rgyal ba'i 'od de 'bar ba che/ /sangs rgyas 'od khyod phyag 'tshal lo/ /rdo rje rgyal mtshan dbal che ba/ /rgyal mtshan che bas nor rab gtong / /nam mkha'i rgyal mtshan yu ba che/ /gtong ba'i rgyal mtshan khyod phyag 'tshal/ /rdo rje bzhad pa bzhad 
pa che/ /dgyes pa che zhing rab dgyes pa/ /dgyes pa'i shugs kyis rol cing dgyes/ /chos dgyes khyod la phyag 'tshal lo/ /rdo rje chos ni chos che ba/ /sems dpa'i chos ni rab sbyong ba/ /sangs rgyas chos te chos rab mchog /'dod chos khyod la phyag 'tshal lo/ /rdo rje rnon 
po ral gri che/ /shes rab ye shes blo gros che/ /sdig gcod ral gri chen po ste/ /sangs rgyas mtshon khyod phyag 'tshal lo/ /rdo rje rgyu ste 'khor lo che/ /sangs rgyas 'khor lo gter chen po/ /dkyil 'khor kun te chos kyi mchog /chos kyi dkyil 'khor khyod phyag 'tshal/ /
rdo rje gsung ba gsung ba che/ /spros med yi ge chen po ste/ /yi ge med pa bzlas pa che/ /sangs rgyas gsung khyod phyag 'tshal lo/ /rdo rje las te las rab mchog /las chen las rab byed pa ste/ /gsang ba'i mchod pa mchod pa che/ /sangs rgyas mchod khyod phyag 'tshal 
lo/ /rdo rje bsrung ba go cha che/ /go cha'i mchog ste brtan pa che/ /bsrung ba che zhing snying po che/ /sangs rgyas brtson 'grus phyag 'tshal lo/ /rdo rje gnod sbyin khro bo che/ /ma rungs thams cad skrag byed pa/ /sangs rgyas kun gyi thabs chen te/ /bsrung ba mchog khyod phyag 
</page>

 <page>
<ph>283</ph><p>084-142a</p>
'tshal lo/ /rdo rje bsdams pa phyag rgya che/ /dam tshig chen po bcing ba che/ /khu tshur chen po phyag rgya che/ /rdo rje khu tshur khyod phyag 'tshal/ /de bzhin gshegs pa phyag bya zhing / /brjod de mchod de bsti stang bya/ /gang phyir thog ma tha ma med/ /byang chub sems ni 
khyod yin te/ /khyod la brten nas rgyal ba dang / /dpa' bo byang chub sems dpa' kun/ /byung zhing yang dag 'byung 'gyur bas/ /sangs rgyas byang chub mchog gi rgyu/ /rdo rje sems dpa' khyod phyag 'tshal/ /rdo rje rin chen khyod phyag 'tshal/ /rdo rje chos khyod phyag 'tshal lo/ /rdo rje las 
ni khyod phyag 'tshal/ /yang dag par ni phyag 'tshal zhing / /mtshan mchog gis ni khyod bstod pa'i/ /bsod nams gang yin de kun kyang / /sangs rgyas byang chub thob par shog /mtshan brgya rtsa brgyad dam pa ni/ /rab dad pas ni lan cig tsam/ /gang gis legs 
par brjod pa ni/ /kun kyang sangs rgyas nyid du 'gyur/ /zhes sangs rgyas bcom ldan 'das kyis gsungs so/ /de nas byang chub sems dpa' sems dpa' chen po phyag na rdo rje la de bzhin gshegs pa thams cad gcig tu 'dus te/ gsung gcig tu legs so zhes bya ba 'di byin no/ /
rdo rje theg pa bla na med/ /de bzhin gshegs pa kun gyi gsang / /theg pa chen po mngon 'dus pa'i/ /mdo 'di legs par bshad pas na/ /rdo rje sems dpa' khyod legs so/ /rdo rje rin chen khyod legs so/ /rdo rje chos khyod legs pa ste/ /rdo rje las ni khyod legs so/ /bcom 
ldan 'das kyis de skad ces bka' stsal pa dang / de bzhin gshegs pa dang 'phags pa byang chub sems dpar bcas pa rang gi thugs la zhugs pa thams cad dgyes shing mnyes nas bcom ldan 'das rdo rje sems dpas gsungs pa la mngon par dgyes par gyur to/ /de bzhin gshegs 
pa thams cad kyi de kho na nyid bsdus pa zhes bya ba theg pa chen po'i mdo rgyud nye bar bsdus pa dang bcas pa rdzogs s+ho// //rgyud 'di la 'gyur byang mi snang na'ang / paN+Di ta shrad+d+hA ka ra war+m+ma dang / bod kyi lo ts+tsha ba rin chen bzang pos bsgyur bar grags// //
</page>


</text>