
<etext>

<item><p>1</p><section>1</section>
<text>rdo rje khros pa phur pa rtsa ba'i rgyud bzhugs so// 
rgya gar skad du/ badzra kro d+ha kI la ya mU la tan+t+ra/ bod skad du/ rdo rje khros pa phur pa rtsa ba'i rgyud/ bcom ldan 'das dpal rdo rje gzhon nu la phyag 'tshal lo// chos rnams skye ba 
med pa la/ mnyam pa'i ngang la gnas shing/ sgyu ma'i dpe brgyad ltar gnas pa la/ skye 'gag med cing bdag dang gzhan du ma mthong ste/ rdo rje lta bu'i ting nge 'dzin dang/ thams cad 
byang chub sems gcig la/ snang ba tha dad par snang ste/ gcig dang du ma brjod las 'das/ kye kye/ byang chub sems kyi rang bzhin ni// ngo bo gcig las med pa la// gcig la 
snang ba tha dad pas// gcig la du ma brjod las 'das// zhes gsungs so// dpe mnyam pa nyid dang// don mnyam pa nyid dang// thams cad lhun gyis grub pa nyid do// e ma ho/ </text>
</item>

<item><p>2</p><section>1</section>
<text>'khor ba mya ngan 'das pa'i chos// gcig dang du ma brjod las 'das// 'di zhes gcig tu bstan par dka'// 'khor ba nyid na mya ngan 'das// bcos slad med 
par mya ngan 'das// zhes gsungs so// 'khor ba bcos bslad med rtogs na// yid bzhin nor bu dag 'dra ba'i// gang ltar byas kyang lhun gyis grub par yin par ston// dbye 
ba med pa'i don rtogs so// byang chub sems kyi ngo bo ni// nam mkha' bzhin du brtag dka' zhing// ci yang med las cir yang snang// don dam kun rdzob gnyis su snang// gcig 
dang tha dad du mar snang// 'khor ba nyid kyang mya ngan 'das// ma rig pa nyid yang dag lam// byang chub sems kyi don rtogs na// rtog pa g.yeng ba chos kyi sku// ma rig ye shes tha 
dad med// so sor snang ba phye ba tsam// ma rig pa yang lam du gcig/ dang po gang nas ma byung bas// tha ma gar yang 'gro ba med// dang po skye ba'i rgyu med pas// tha mar 'chi ba'i lam yang med// dngos po 
gcig la mi gnas pas// 'di zhes gcig tu bstan du med// skye shi 'pho ba'i gnas med pas/ gsad cing gcad la gzung du med// ma rig pa yi rtog pa yis// mi mthun bde sdug myong bar 'gyur// rdo rjai lta 
bur gnas pa las// sgyu ma chu zla brag cha 'dra// zhes gsang ba'i tshig tu gsungs so// kye kye/ thugs rje chen po'i byin rlabs las// stong gsum rgyal ba'i skus gang yang// byang chub sems las g.yos pa 
med// dper na nam mkha'i 'ja' tshon bzhin// dkar dmar sngo ste ngos bzung med// de bzhin sems kyi rang bzhin yang// 'di zhes gcig tu bstan du med// mi shes bar snang 'ja' tshon 'dra// de phyir ma 
bcos de bzhin bzhag/ ces rdo rje gsang ba'i tshig tu gsungs so// bde bar gshegs pa kun gyi gtso// yab yum sras bcas snang ba yang// byang chub sems kyi ngo bor gcig/ skye 'chi med pa'i byang chub 
sems// 'du 'bral med do chos kyi sku// bzang ngan med do 'khor 'das chos// rgyu 'bras med do mnyam pa nyid// 'gag pa med pa'i sems nyid ni// dper na rmi lam sgyu ma 'dra// nam mkha' bzhin du ye </text>
</item>

<item><p>3</p><section>1</section>
<text>gnas la// nam mkha' 'di ni 'di 'dra zhes// tshig tu rab tu brjod du med// de bzhin sems kyi rang bzhin yang// 'di zhes gcig tu bstan du med// bstan na gzung 'dzin 'khrul pa'i 
chos// bstan du med pa bstan pa'i mchog/ blta ru med pa blta ba'i mchog/ bsgom du med pa bsgom pa'i mchog/ bsrung du med pa'i dam tshig ni// ma bsrungs bzhin du lhun gyis grub// ma nor ma 
bcos dbyings nyid las// rang bzhin lhun gyis grub pa'i dbyings// thog mar gzhal yas byang chub sems// de ni rgyu 'bras ma bkag chos// dper na rgya mtsho chen po la// chu bran thams cad 'bab cing 
'du// de bzhin byang chub sems nyid la// 'khor 'das gnyis ka 'byung zhing 'du// zhes rdo rje gsang ba'i tshig tu gsungs so// e ma bde gshegs snying po ni// nam mkha' bzhin du brtag dka' zhing// me 
long bzhin du gzung du med// brag cha bzhin du brjod dang bral// bcud kyi rdo rje snying po ni// bdag dang gzhan du dbye ru med// bstan du med pa'i chos nyid 'di// brjod du med kyis go bar 
gyis// brjod med brjod pa rjod pa'i mchog/ mnyan bsam bsgom pa'i shes rab kyis// blo yi rtog pa kha phye nas// nges pa'i don 'di rtogs par gyis// nges pa'i don 'di ma rtogs na// bsgom pa bsgrub pa 
yun ring yang// mi shes gzung 'dzin 'ching ba'i rgyu// de phyir rtogs pa sngon du 'gro// rtogs pa gdeng du ma gyur na// ji ltar bshad kyang 'ching ba'i rgyu// rtogs pa gdeng gi blta ba 'di// dngos po gshis kyi 
gnas lugs brtag/ nges pa'i don 'di ma rtogs na// mnyam bzhag bsgoms kyang chags pa'i rgyu// spu gri'i nags tshal la sogs kyang// rang gi rtog pa brtas pa'i phyir// de phyir rtogs pa sngon du 
btang// rab tu rtogs pa 'di zhes pas// rtogs pas brtags na kun kyang 'grub// rtogs pa'i don 'di rab tu gces// zhes de bzhin gshegs pa nyid la/ de bzhin gshegs pa nyid kyis ched du brjod 
do// de nas 'og min gyi gnas mtha' dang dbus med pa/ rang bzhin gyi dur khrod chen po'i gnas na/ de bzhin gshegs pa thams cad til gyi gang bu bzhin gang bar gnas te/ bcom ldan 'das dur khrod kyi 
bdag po zhes bya ba dang/ gtso bo la 'khril ba'i yum dang/ dregs pa can dbang du sdud pa'i 'jigs byed chen po bcu dang/ 'khril ba'i yum dang/ thogs pa med pa'i mgo brnyan dang/ yang sprul sum sprul 
dpag tu med pa'i 'khor dang bcas nas/ rang bzhin gyis gnas so// de nas dur khrod kyi bdag po mnyam pa nyid la bzhugs nas 'di skad ces gsungs so// kye kye/ gtso bo gtso mo 'khor bcas </text>
</item>

<item><p>4</p><section>1</section>
<text>kyang// rang bzhin dur khrod chen po na// me long chu zla gzugs brnyan 'dra// nyon mongs dri mas gos pa med// rang bzhin don gyi dbyings na bzhugs// nam mkha'i cho 'phrul ston pa ste// rang 
bzhin dur khrod dam pa na// gsung gi chos rnams mi ston te// thugs kyis chos rnams 'jal bar ston// thugs kyi brda' yis 'jal bar ston// zhes yum dang gnyis su med par mnyam par bzhugs so// rdo 
rje khros pa rtsa ba'i rgyud las/ mnyam pa dang rtogs pa'i sgo nas gleng gzhi'i le'u ste dang po'o//// de nas yang dgyes pa chen po des 'og min gyi gnas na bzhugs nas// yum dang yang 'khril ba'i tshul du 
gnas pa la/ kye kye/ dag pa dri ma med pa'i mchog/ bla med byang chub sgrub pa'i thabs// 'khor ba'i rnam rtogs sbyang ba dang// drag pos 'gro ba drang ba'i phyir// yab yum gnyis med 'khril ba'i tshul// zhes rdo 
rje gsang ba'i tshig tu'o// de nas yul dang mnyam nyid 'khril ba'i tshul gyis/ kye kye/ bde gshegs rdo rje'i rigs kyi gtso// mnyam nyid chen po'i don bstan nas// gang la gang 'dul bstan pa'i phyir// rdo rje 
rigs kyi gtso mchog la// gnas med don gyis 'khyud par bgyi// zhes gsungs so// de nas yang dgyes pa chen pos gsang ba'i thugs mnyam pa'i ngang gis/ kye kye// don nyid snying po bde gshegs 
gtso// bde gshegs thams cad thugs kyi sras// 'gro ba yongs kyi ded dpon gtso// gnyis su med pa'i yum dang bzhugs// zhes gleng bslangs te mi g.yo ba'i ting nge 'dzin la snyoms par zhugs so// de nas 
yab yum chen mo nyid kyis mi g.yo ba'i ting nge 'dzin la snyoms par zhugs nas// kye kye/ bde bar gshegs pa kun gyi gtso// ma rig mun pa 'joms pa'i bdag/ kun kyang 'gro ba'i don bya'i phyir// dri med zla 
gsal nyi zla'i 'od// dur khrod chen po'i dbyings na bzhugs// 'bar ba chen po'i klong na bzhugs// rigs ni rdo rje rigs kyi gtso// mun pa 'joms pa'i shes rab 'od// 'gro ba'i gnyen gcig ded dpon 
gtso// 'gro ba'i dri ma sel ba'i skal// 'gro ba yongs kyi gnyen gcig gtso// gnyis med bde ba'i dbyings dkyil du// dgyes pa chen po dbab tu gsol// ho// zhes yum gyis mnyam pa'i ngang nas// de skad 
ces gsungs so// de nas yang bcom ldan 'das dgyes pa chen po dur khrod kyi klong na/ gdug pa can gyi khri la zhabs mnyam pa'i skyil mo krung gi bzhugs nas/ rgyal po dga' ba zhes bya ba'i ting nge 'dzin la 
snyoms par zhugs nas/ rdo rje'i tshig tu 'di skad ces glengs so// kye ma'o// rgyal bas 'gro don bya ba'i phyir// rigs kyi yum dang gnyis med par// pad+ma chen po brdeg tu gsol// 'khor rnams ma lus bskyed </text>
</item>

<item><p>5</p><section>1</section>
<text>gsol// zhes dgongs pa gnyis su med par bzhugs so// de nas yum chen mo nyid kyi bsam pa g.yos par gyur te// e ma ho// ston pa'i bstan par bstan pa'i phyir// 'khor ba 'dus pa'i ded 
dpon gtso// dgyes pa'i rdo rje dbang po yis// gnyis med dgyes par gyur nas ni// gsang ba chen po char chen phob ho// sa ma ya ho// sa ma ya s+t+waM/ a nu rA' ga yA mi/ a nu rA ga yA haM/ dzaHhU~M baM hoH/ hU~M hU~M hU~M/ 
de nas yab yum gnyis su med pa las/ khro bo dang/ khro mo dang sprul pa dang yang sprul bcas pa thams cad thon par gyur nas hU~M hU~M hU~M phaT phaT phaT/ badzra kI la ya hU~M phaT/ ces rdo rje phur pa drag po'i sgra byung nas/ 
'jig rten gyi dregs pa spa bkong nas/ yang rang bzhin gnyis su med par mnyam pa nyid kyis bzhugs te/ sgyu ma lta bu'i ting nge 'dzin gyis bzhugs so// rdo rje khros pa rtsa ba'i rgyud las gleng bslang ba'i le'u ste 
gnyis pa'o//// de ltar mnyam pa nyid kyi ngang du gnas pa las/ bdag tu rmongs pa dang/ rtog pa la mngon par zhen pa'i dbang gis yang dag pa'i lam dang bral nas/ gab pa'i gsang ba ma rtogs par/ 
sbas pa'i gsang ba la mngon par 'chel nas/ rgyu dang 'bras bu la rmongs pas srid pa'i sa bon rtsub mor gyur nas/ rab tu tsha ba'i dmyal bar skyes so// tsha ba'i sdug bsngal gyis gdungs pas/ 'di bas kyang 
shin tu grang na ci ma rung snyam pas/ shin tugrang ba'i nang du skyes te/ tsha ba dang grang ba'i 'jig rten gyi khams brgyud cing/ bskal pa stong phrag bcu gnyis su myong ngo// de nas yang yan lag sna tshogs pa dang/ 
gdug pa'i lag cha sna tshogs pa dang/ nad bzhi brgya rtsa bzhis 'debs par byed pa/ lha'i rigs dang lha ma yin dang/ tshangs pa dang/ 'bras bu che ba man chad dbang du bsdus so// bde bar gshegs pa thams 
cad kyis mkhyen pas gzigs nas/ thugs rje'i byin gyis rlabs kyis/ de nas bde ba gshegs pa thams cad dgongs pa'i byin gyis rlabs gyis// de nas bcom ldan 'das dpal rdo rje gzhon nus/ bde bar 
gshegs pa thams cad kyi thugs kyi sras su bskyed nas/ sras ni chos nyid skye ba med pa las/ 'jigs pa'i gzugs skur bzhengs pa'i phyir na sras// mchog ni de las bzhengs kyang g.yos pa med// sras ni rU 
tra 'dul phyir bde gshegs byin gyis sras// mchog ni de las sprul kyang g.yos pa med// sras ni skye med sras po rdo rje gzhon nu'i sku// mchog ni gang la gang 'dul mi bzad phur pa drug/ ces bde ba gshegs 
pas byin gyi rlabs kyis bstod nas/ dbu gsum phyag drug zhabs bzhi pa gcig tu sprul nas/ hU~M hU~M hU~M phaT phaT phaT ces khros pas lus po gcig la mgo bo brgyar sprul nas/ phyag na mtshon cha sna </text>
</item>

<item><p>6</p><section>1</section>
<text>tshogs pa bsnams pa/ 'khor ba thams cad bsdus nas/ shin tu 'gyings bag dang bcas par gyur te/ hi hi hi zhes shin tu+u nga rgyal dang bcas par gyur to// de nas bcom ldan 'das sras mchog 
nyid kyis/ dur khrod kyi klong na gdug pa can thams cad kyi gdan la bzhugs nas/ oM badzra kI li kI la ya sarba big+h+nAM baM hU~M phaT/ ces brjod pas shin tu rngam pa'i gzi brjid dang ldan par gyur 
to// g.yas dkar g.yon dmar dbus mthing zhal gsum pa mche ba bcu gnyis shangs gsum pa/ ba spu gyen du 'khyil ba'o// phyag drug dang po rdo rje rtse dgu/ bar pas rtse lnga/ g.yon gyi dang po me dpung/ bar pa 
kha T+wAMrtse gsum/ tha ma gnyis kyis rdo rje phur bu 'dril ba/ dur khrod chas brgyad gsol ba// rdzu 'phrul kyi zhabs bzhir bzhugs pa/ rdo rje'i gshogs pas 'jig rten gyi khams gang ba// sku tshon gang bas lus 
la gtams pa/ yum dang gnyis su med par gyur to// rdo rje khros pas zhe sdang gcod// mtshon chen sngon po 'bar ba yis// nam mkha'i dkyil na thigs par shar// srog gi go ru shar ba dang// snying gi go ru 
bsgom par bya/ zhes gsungs so// de nas khro bo'i tshogs thams cad sprul pa las/ oM badzra kro d+ha hU~M kA ra hU~M/ gardza gardza hU~M phaT/ ces steng du khro bo hU~M kA ra dang/ yum chen rdo rje sgra 'byin ma sprul pa'i phra men ma 
phag gi mgo can dang/ smig bu'i mgo can no// oM badzra kro d+ha bi dza ya hU~M ha na ha na hU~M phaT/ shar du khro bo chen po rnam par rgyal ba dang/ yum rdo rje snyems ma sprul pa'i phra men ma stag gi mgo can dang/ bya rgod kyi 
mgo can no// oM badzra kro d+ha nI la daN+Da hU~M da ha da ha hU~M phaT/ shar lho'i mtshams su khro bo chen po dbyug pa sngon po dang/ yum rdo rje sder mo sprul pa'i phra men ma g.yag gi mgo can dang/ bya rog gi mgo can no// oM 
badzra kro d+ha ya mAn+ta ka hU~M pa tsa pa tsa hU~M phaT/ lho'i phyogs su khro bo ya mAn+ta ka dang/ yum rdo rje dur khrod ma/ sprul pa'i phra men ma sha ba'i mgo can dang/ 'ug pa'i mgo can no// oM badzra kro d+ha Ar+ya a tsa la hU~M ban+d+ha ban+d+ha 
hU~M phaT/ lho nub tu khro bo chen po mi g.yo mgon po dang/ yum rdo rje gtun khung ma sprul pa'i phra men ma gzig gi mgo can dang/ khwa ta'i mgo can no// oM badzra kro d+ha ha ya grI wa hU~M hu lu hu lu hU~M phaT/ nub tu khro bo 
chen po rta mgrin dang/ yum rdo rje gtum mo sprul pa'i phra men byi li'i mgo can dang/ pu shud kyi mgo can no// oM badzra kro d+ha a pa ra dzi ta hU~M tiSh+Tha tiSh+Tha hU~M phaT/ nub byang khro bo chen po gzhan gyis mi thub pa dang/ 
yum rdo rje mda' snyoms ma sprul pa'i phra men ma spyang ki'i mgo can dang/ khra'i mgo can no// oM badzra kro d+ha a mr-i ta kuN+Da li hU~M ts+tshin+d+ha ts+tshin+d+ha hU~M phaT/ byang du khro bo bdud rtsi 'khyil pa dang/ yum rdo rje rlung </text>
</item>

<item><p>7</p><section>1</section>
<text>'byin ma sprul pa'i phra men ma seng ge'i mgo can dang/ pha wang gi mgo can no// oM badzra kro d+ha trai lo kya bi dza ya hU~M phaT/ b+hin+da b+hin+da hU~M phaT/ byang shar du khro bo chen po khams gsum rnam par rgyal ba 
dang/ yum rdo rje gsod byed ma sprul pa'i phra men dred kyi mgo can dang/ sre mo'i mgo can no// oM badzra kro d+ha ma hA ba la hU~M s+phoT s+pho Ta hU~M phaT/ 'og tu+u khro bo chen po stobs po che dang/ yum rdo rje bskyod byed ma dang/ 
sprul pa'i phra men ma dom gyi mgo can dang// byi ba'i mgo can gyis gtams pa'o// de rnams thams cad kyang 'thon par gyur te/ rab tu khros par gyur to// oM badzra kI li kI li ya hU~M hU~M hU~M phaT phaT phaT/ ces 
rab tu khros te/ stong gsum dus gcig tu g.yos te/ bcom ldan 'das dpal rdo rje gzhon nu 'khor bcas kyis gang bar gyur nas/ stong gsum dus gcig tu g.yos so// srin po chen po shin tu gdug pa dang 
bcas pa bros te/ mi thub bar 'chor ba la bcom ldan 'das dpal rdo rje gzhon du nyid kyis shin tu khros rab tu khros pa las/ mi bzad pa'i sras mchog rnam pa drug 'thon par gyur te/ ta thA ya ta thA ya hU~M phaT/ ha sa ya ra 
ha sa ya ra hU~M phaT/ shI g+h+raM A na ya hU~M phaT/ dz+wa lA pa ya dz+wa lA pa ya hU~M phaT/ A we sha ya A we sha ya hU~M phaT/ bin+d+ha ya bin+d+ha ya hU~M phaT/ ces sras mchog rnam pa drug gis klong chen drug gi las byas te/ stod 
ni zhal gsum phyag drug pa// smad ni zur gsum dbal dang ldan// khro mo bcu yis yongs brgyan nas// gdug pa ma lus bsgral bar bya'o// snying rjes bsgral ba'i dam tshig ni// bsad cing mnan pa ma yin 
te// phung po rdo rjes gtams byas nas// rnam par shes pa rdo rjer bsgom// hU~M hU~M hU~M kI li kI la ya zhes rab tu khros pas rang dbang chen po bskur te/ rdo rje gzhon nu'i rig 'dzin rnams// srid pa rdo rje 'grub 
mdzod cig/ srid pa rdo rje phur bu'i lha// ye shes khro bor 'grub par mdzod// sangs rgyas kun gyi ye shes ni// ngang nyid rdo rje chos dbyings las// 'bar ba'i khro bo mi bzad pa// sku yi dbyig tu bdag skyed 
cig/ thabs kyi spyod pas 'gro don du// byams dang snying rjes gang 'dul ba// sangs rgyas phrin las rdzogs mdzad nas// dbang dang byin rlabs bdag la stsol// srid pa'i phur bu bsgrub pa dang// dbang dang 
dngos grub blang ba'i phyir// ye shes khro bo gshegs su gsol// khro bo chen po gshegs nas kyang// rtags dang mtshan ma bstan pa dang// kI la ya yi dngos grub stsol// zhes dbang bskur nas/ oM lam hU~M lam 
s+t+waM b+ha nan/ mo ha g+hA ta ya/ b+ha ga wAn/ shI g+h+raM hriHSh+tAHbi tr-i yang 'dug kyang rgyu mtshan dpyad/ bi kr-i badzra hU~M ka ra hU~M hU~M phaT phaT/ badzra kI li kI la ya dzaHhU~M baM hoH/ sarba big+h+nAM/ badzra kI li kI la ya hU~M hU~M phaT phaT/ hU~M kA ra hU~M </text>
</item>

<item><p>8</p><section>1</section>
<text>phaT/ badzra hU~M kA ra hU~M a/ stong gsum dus gcig tu g.yos nas/ khro bo chen po rnams ni sku che chung tshad ri rab tsam mo// mang nyung ni stong gi 'jig rten yungs 'brus bkang ba tsam du gyur nas/ oM 
badzra kI li kI la ya hU~M hU~M hU~M phaT phaT phaT/ ces rdo rje phur pa dril zhing sku bsigs nas/ dur khrod kyi klong na rab tu khros nas/ phyogs bcur gzigs pas/ mthu che ba'i dbang phyug chen po la sogs pa ma hA de wa 
brgyal bar gyur/ rdo rje phur pa rab tu 'bar ba/ nyi zer la ser ba 'bab pa bzhin du btab pas/ kha T+wAM ga'i rtse la blangs pas de rab tu brgyal nas/ thong thong snying rje'i bdag po ci de ltar byed dam/ ma byed 
shin tu gdug pa dang bcas nas smras pa las/ de ltar 'jig byed kyi dpal rdo rje gzhon nus phur pa byin gyis rlabs te/ cho ga gsum gyis skur bskyed nas// snyan gsan spyan drangs dbang nod nas// dbang 
bskur thim gyur thob bsam nas// bcod brgyad sngags kyis gzi byin bskyed// rnam gsum tshul bzhin mchod pa dbul// phur pa bkrag dang gzi mdangs bskyed// byang chub mchog tu sems bskyed cing// dus 
gsum rgyal ba'i gdung gsob pa'i// rig 'dzin bdag cag rnams la ni// gnod cing gdug pa'i dgra dang bgegs// bdud dang bar du gcod pa yi// dngos grub 'phrog cing 'tshe ba rnams// khro bo chen po'i 
byin rlabs kyis// yud tsam gyis ni 'dir bkug nas// mngon sbyor tshul bzhin bsgral ba dang// lus ngag rdul du bshig nas kyang// sdug bsngal nyams su myong bar mdzod// oM lam hU~M lam s+t+waM b+ha nan/ 
mo ha g+hA ta ya/ b+ha ga wAn/ shI g+h+raM bi kr-i badzra hU~M kA ra hU~M hU~M phaT phaT/ oM badzra kI li kI la ya dzaH hU~M baM hoH/ sarba big+h+nAM/ badzra kI li kI la ya hU~M hU~M phaT phaT badzra hU~M kA ra hU~M A/ thams cad phur bus btab nas shin 
tu myos shing rid par gyur pa'i badzra yak+sha kro d+ha khA hi khA hi/ ha ha ha zhes snying dang nang khrol kun phyung nas/ yan lag kun gtubs nas/ sha zos khrag 'thungs rus pa kun 'chos nas/ hU~M hU~M hU~M phaT phaT phaT/ ces 
bden pa mthong nas 'bangs su mchi 'bangs su nan tan ma chung zhig/ shes pa bla med gnas su spar// phung po dur khrod gnas bya zhing// gzugs phung nga yi stan bya'o// chos nyid kyi bden pa'o// gsang sngags 
kyi byin gyis rlabs so// sangs rgyas kyi mthu'o// a b+hi tsar+ya'i dus la bab po// brnag pa de kho na la'o// zhes byin rlabs gyi gnang ba'o// rdo rje khros pa rtsa ba'i rgyud las/ drag po dregs pa can btul ba'i le'u 
ste gsum pa'o//// de nas dregs pa 'dul byed gtso bo 'jig rten gyi dregs pa can rnams dngangs nas/ ye shes dang las la grub pa'i ma mos kyang srog gi snying po phul nas/ dpa' bo chen po 'khor </text>
</item>

<item><p>9</p><section>1</section>
<text>bcas la// bdag cag rnams kyang 'bangs su mchi// yang bud med nag mo khrag gi ral pa can gyis kyang/ bdag gi srog gi snying po 'di// dpa' bo chen pos bzhes su gsol// de nas yang bud 
med dmar mo byi ru'i ral pa can gyis/ dpa' bo chen po'i spyan lam du// bdag gi srog snying dam pa 'di// dpa' bo khyod kyi bzhes su gsol// a dzi te pa ra dzi te dza ye bi dza ya ka taM ka ye/ mA ra se na pra marda na 
hU~M phaT/ bdag cag rnams kyi srog snying 'di// dpa' bo chen pos 'azhes su gsol// sku gsung thugs las rdzogs pa'i sngags// dpa' bo khyod la dbul bar bgyi// zhes srog gi snying po phul nas khas blangs 
dam bcas pa la// rdo rje gsang ba'i dga' las ni// sdig chen gang zhig 'da' byed pa// stobs chen khro bo chen po yis// klad pa tshal pa brgya ru khos// nyon cig bgegs dang log 'dren tshogs// nga yi bka' 
las 'da' ma byed// ces gnad la bor bas/ yang srog gi snying po phul te/ dpa' bo thugs kyi dkyil 'khor du// bdag cag 'khor dang bcas pa yis// srog gi snying po dbul bar bgyi// bka' yi pha phab 
stsal du gsol// hU~M ma ma pa shaM ku ru+u ma taM dz+nyA na ka ra i dan/ d+ha d+hi ma ma karma shrI g+h+raM kA rA ya hU~MphaT// dpa' bo chen po'i spyan lam du// srog gi drag sngags dbul bar bgyi// thugs rje can gyis gzigs su 
gsol// zhes phul lo// 'jig rten 'das dang 'jig rten pa'i// 'khor dang bcas pa ma lusakun// dam tshig 'di la brten pa yi// ma lus las rnams 'grub par gyis// dam tshig chen po'i dus la bab// sprul pa chen po'i dus la 
bab// phyag brnyan chen po'i dus la bab// shwa na mu kha'i dus la bab// bdag nyid chen mo'i dus la bab// sa bdag chen mo'i dus la bab// khyod kyi dam tshig dus la bab// mthu rtsal dbyung ba'i dus la 
bab// ces gnad la bor nas/ dam rdzas la brten cing bran gyi tshul du khas blangs so// ston pa chen po sangs rgyas gtso// drag po chen po 'jigs pa'i gzugs// mnyam pa 
nyid kyi don ston zhing// zhing yangs sems can 'dul don du// rtog pa med pa'i khro bor 'byung// khro bo'i rgyal po 'khor dang bcas// dpag tu med pa'i 'khor gyis bskor// bdag cag dpal gyi 'khor du 
'dud// dpa' bo khyod la phyag 'tshal lo// zhes bstod nas las bya bar dam bcas so// rdo rje khros pa rtsa ba'i rgyud las/ dregs pa can 'dul ba'i le'u ste bzhi pa'o//// de nas mnyam pa nyid la gnas 
pa las/ bgegs kyi rgyal po bi nA ya ka kun tu ma rungs par gyur pa la/ 'dul bar dgongs nas// ma rung sems can khyod lta bu// ma rung mnar ba'i sdig can khyod// thar pa chen po thob bya'i phyir// nga yi </text>
</item>

<item><p>10</p><section>1</section>
<text>'khor du 'du bar gyis// zhes gsungs pas/ bka' nyan du ma 'dod do// dpal rdo rje gzhon nu'i thugs la dgongs te// gtogs dang grogs rnams bral ba'i phyir// klong drug lha dbral dgug 
bstim bya// dbral ba'i klong dang spro ba'i klong// dgug pa'i klong dang bcing pa'i klong dang skyo ba'i klong// bsdu ba'i klong dang bstab pa'i klong// klong du gyur pa'i las bya'o// ha sa ya ra ha ra Na hU~M phaT/ oM badzra 
kI li kI la ya/ A we sha ya A we sha ya hU~M phaT/ shI g+h+rin A na ya hU~M phaT/ dz+wa la pa ya dz+wa la pa ya hU~M phaT/ ta thA ya ta thA ya hU~M phaT/ bid ya bid ya hU~M phaT/ dngos grub bar chad byed pa'i bgegs// gdug cing 
sdang sems ldan pa rnams// zung zhig rgyob la rnam par chings// gtogs shig grogs dang bral bar gyis// rings par khug la smrar chug cig/ phob cig rnam par gzir bar gyis// nga yi dbang du gyur nas 
kyang// bsgo ba'i bka' rnams nyan par gyis/ dzaHhU~M baM hoH// ang+ku sha dza/ ces bstims pas bgegs kyi rgyal po brgyal lo// de nas yang dpal rngom brjid kyi rgyal po des/ sku bsig cing shin tu rngam pa'i sgras/ 
hU~M hU~M hU~M/ badzra kI li kI la ya/ sarba big+h+nAM baM hU~M phaT/ tri dza dza dza hU~M baM hoH/ s+t+wam+b+ha ya nan/ hU~M hU~M hU~M/ badzra ces pas bgegs kyi rgyal po 'khor dang bcas pa bkug nas hU~M pa ra bir+yA na hU~M hU~M hU~M phaT/ ts+tshin+d+ha ts+tshin+d+ha hU~M phaT/ 
bin+d+ha bin+d+ha hU~M phaT/ gr-ih+Na gr-ih+Na hU~M phaT/ ha na ha na hU~M phaT/ ban+d+ha ban+d+ha hU~M phaT/ bran dang pho nya bka' nyan tshogs// khyod kyi dam tshig dus la bab// sngon chad ji ltar dam bcas bzhin// mngon spyod phrin las myur du 
mdzod// ha na ha na badzra/ da ha da ha badzra/ pa tsa pa tsa badzra/ ma tha ma tha badzra/ su ru su ru badzra/ dz+wa la dz+wa la badzra/ mu ru mu ru badzra/ kro d+ha kro d+ha badzra/ dza ya tu dza ya tu badzra/ rak+sha du mA ra ya badzra/ gnas skabs sbyar 
ba'i sngags rnams la// sgrol gnas cho ga de bzhin sbyar// tshig drug dkyus kyi sgos btab nas// tshig gsum bstab pa'i gnas bstan nas// tshig drug dam can gnad la dbab// bya ba'i las bzhis kun kyang
rdzogs// sngags gsum bzlas pas drod gsum skye// zhesagasungs so// gdug cing sdang sems ldan pa rnams// lha 'am 'on te bdud kyang rung// nga la bar chad byed pa rnams// mthu dang rdzu 'phrul med par 
gyis// tsakra ye oM b+h+rUM hU~M b+h+rUM ta?M b+h+rUM ti? b+h+rUM ha b+h+rUM/ sarba A ra ya hU~M phaT/ ta thA ya ta thA ya hU~M phaT/ mtshon dang dug la sogs pa dang/ sdug bsngal bskyed pa la sogs bya// rdungs shig rdo rje 'bar ba'i gtun// bka' 
las 'da' byed sdig can rnams// rdo rje me dbal snying bsreg nas// lus ngag rdul phran bzhin du rlogs// khro mo 'bar ba'i gtun khung du// rdo rje tho bas rdung byas na// lha yang rung ste rlags </text>
</item>

<item><p>11</p><section>1</section>
<text>par 'gyur// kha thaM kha thaM hU~M hU~M hU~M/ phaT phaT phaT/ badzra yak+sha kro d+ha khA hi kha hi ha ha/ yab yum bar du brdung bya zhing// dngos po sha khrag lha yi skur// bstabs pas dgyes pa'i stan gan gyur// nyi shu 
rtsa gcig sngags rnams kyis// dkar nag mtshams su gdab par bya// hU~M hU~M hU~M phaT phaT phaT// rdo rje khros pa rtsa ba'i rgyud las/ bgegs btul ba'i le'u ste lnga pa'o//// de nas mnyam pa'i ting nge 
'dzin la snyoms par zhugs nas/ dmigs pa med pa'i ting nge 'dzin 'di// ting 'dzin rgyal por ston par 'gyur// ma nor ma bcos dbyings nyid las// de bzhin lhun gyis grub pa'i dbyings// dngos med 
gsal ba'i ye shes las// de las sems kyi 'bras bu bskyed// thog mar gzhal yas byang chub sems// de ni rgyu 'bras ma bkag chos// de nas phur bu'i byang chub sems// rgyu 'bras gnyis ka mya ngan 
'das// de nas bdag gi byang chub sems// srid pa gsum la dbang sgyur zhing// bcom ldan 'das dang skal pa gcig/ byang chub sems ni sngon du bstan// khams gsum ye shes skyed pa'i phyir// bsgrub 
pa'i ye shes tshon gang pa// gsang ba'i sngags kyis bskyed nas kyang// sku dang ldan par rab bskyed cing// khams gsum khro bos gang bar mdzad// gnyis ldan sku gsum thugs su ldan// shin tu brjid pa'i ye 
shes kyis// sku yi tshogs kyis rab brgyan cing// thugs la 'bar ba'i srog kyang zhugs// dbu+u la rdzogs pa'i rigs lngas bsrung// nyi zla ri rab phur pa'i rgyan// khro bo mang pos gzir mnan nas// yum ni rnam 
par grol ba'i thugs// srid pa'i phur bu rtaugs pa yis// srid pa gsum yang thebs zhes bya/ khams gsum gdug pa bsgral pa'i phyir// tsham rngams gzugs ni glog ltar 'bar// me dpung gsum gyis khams 
gsum bsregs// nyes byed gsum yang srid par sgrol// khams gsum dus gcig dbang bskur nas// rab tu srog gi gor shar ba// gnyis ldan sku gsung thugs su ldan// dus gcig le brgan 'bar bar 
smin// rdzogs ldan dud ka gsal phyir ro// mthing ga nyi zla dkyil 'khor bsgom// lag tu blang te dril nas kyang// khams gsum sdug bsngal bsgral bar 'gyur// yum bzhi'i phyag rgyas byin brlabs shing// de 
nas a las rnam par dag/ srid pa gsum du gsal 'tsher nas// 'khor ba gsum ni mya ngan 'das// 'di na byang chub sems kyi khrus// byang chub sems kyi khyad par las// khro bo phur bus rab brgyan 
cing// khams gsum dbang bskur yang dag grub// de nas yul sems gnyis su med// bskyod pa med pa'i ri rab kyis// mkha' yi gtun khung bde gshegs gnas// gting dpag med pa'i dbyings nyid </text>
</item>

<item><p>12</p><section>1</section>
<text>du// lha yang rung ste nyon mongs bsgral// srid pa'i phur pas thebs shes bya// khro mo 'bar ba'i gtun khung du// khro bo 'bar ba'i gtun tshogs kyis// byang chub sems kyi 'phro 'du yis// khams 
gsum ma lus bsgral zhes bya// rnam par shes pa'i ye shes mchog/ srog dang thugs kyis byin brlabs nas// byang chub sems kyi phur bu 'dis// ma btab bzhin du lhun gyis grub// mnyam pa'i rgyal pos yang 
dag bsgral// rtog 'dzin med pa'i dbang phyug de// dpa' bo chen pos btul ba bzhin// shin tu bsgral te dgyes bstar na// za byed kun la stong par mdzod// ha ha dgyes pas dgyes par 'dzod// phaT phaT 
kyis ni dkyil 'khor spro// hU~M hU~M dgyes pas dbang du sdud// khA hi khA his dgyes pas lhag med bzhes// rdo rje rab tu kI la ya// rab tu sor te dril nas kyang// khams gsum 'khor ba bsgral bar bya// sems 
kyi yul rnams bsgral nas ni// ye shes sku yis khyab gdal nas// 'dzin chags thams cad rnam par grol// de ni de bzhin gshegs pa'i mthu// byang chub sems las 'od 'phros pas// khams gsum de bzhin 
rol pa'i sku// ma lus phur pas thebs zhes bya// gang zhig gnod pa'i mchog rnams la// rnam par shes pa'i tshogs brgyad nas// rdo rje phur pa mang shar cing// de yis tshogs brgyad dag par bya// bdag dang 
gsum du ldan nas kyang// byang chub sems las rnam spros te// phung po rdul du bshigs nas kyang// sha khrag khams gsum gang bar dmigs// hU~M gis rab tu nam mkha' gang// phaT kyis kun tu gtor byas 
te// rdo rje ye shes tshon gang gis// khams gsum rab tu gang gnas kyang// ho yis rab tu+u dga' ba yis// snying po 'di skad ces brjod do// rab rgyud mchog sems rab tu gsal ba'i phyir// mnyam nyid rig 
pa'i rtsal las bdag nyid grol// de phyir hU~M gis drangs nas ni// phung po gzi ldan thob nas kyang// bsdus pa'i thig le chen por bsgom// khams gsum byang chub sems bskyed do// 'gro ba ma lus don bya'i 
phyir// spros pas ljang gus nam mkha' khyab// dmar po khrag gi thugs kyang lags// ljang gu las kyis sa bon te// mthing ga he ru ka yi thugs// thams cad kun du brjid 'grub pas// de nges sems kyi phung po 
tshol/ khams gsum dur khrod khrag yin te// thugs rje chags pas bsgral phyir du// srid pa gdar sha bcad nas ni// spyod pa rnam pa bcud dang ldan// hU~M zhes bya bskal pa zang ngo// srid pa dbang du bsdus nas 
kyang/ khams gsum kun las 'das par bsgom// 'jig rten kun las 'das pas na// lhan ne bor yang bdag nyid sbyor// 'jig rten kun las grub pa'i rgyal// man ngag snying khu gsang ba'i rdzas// 'dzin </text>
</item>

<item><p>13</p><section>1</section>
<text>dang rtog pa rnams spangs te// byang chub sems ni skad cig ma// snang dang srid dang 'dzin rtog kyang// bsam pa las kyang mya ngan 'das// 'jig rten las kyang mya ngan 'das// byang chub sems kyi 
gol sa bcad// grub mtha' 'di la 'jigs mtha' med// 'di ni mi 'gyur byang chub sems// mya ngan 'das pa rtogs pa'o// sgrib pa med pa'i mthar phyin pa// rtsol ba med par lhun gyis grub// mi nub pa la 
rtag gnas shing// rdo rje yi ni mtha' la thug/ bgrang nus med par shin tu dpag/ 'di ni snyan gyi bu ga nas// snyan gyi bu gar gang ba yin// rgya mtsho'i gting gi rdo ba bzhin// byangachub sems ni rdzogs so 
zhes// man ngag snying po gsal ba'i rdzas// thugs kyi dkyil 'khor nyid bskul ba// mi zad gter du bzhag par mdzod// de bzhin gshegs pa thams cad la// bstan pa'i snying po de las med// man ngag 
bstan pa'i snying po 'di// don gyi bcud phyung sangs rgyas rgyu// 'di las gzhan zhes bya ba ni// sangs rgyas nyid kyis mi mkhyen no// rdo rje khros pa rtsa ba'i rgyun las/ ting nge 'dzin gtan la phab pa'i le'u ste drug 
pa'o//// de nas bcom ldan 'das dpal rdo rje gzhon nu nyid kyis gdug pa can thams cad dus gcig tu btul ba'i ting nge 'dzin la snyoms par zhugs na// dur khrodachen po yi klong na// dur khrod kyi ni 
gzhal yas khang// me lha drang srong sreg pa'i mchog/ lho nub srin po gnas pa'i sa// nub byang rlung lha 'phang dang dbye ba ste// byang shar 'byung po dbang ldan sgrol la mkhas// dkyil 'khor pho brang mi 'gyur brtan 
pa'i mchog/ gdug pa can gyi mthu 'phrog cing// bsnyen sgrub gnyis kyi las bya'i phyir// bkra shis byin brlabs yod pa'am// rkang gcig pa'am rkang gnyis pa// gnod par nges pa'i sa de ru// phyogs skyong 
bcud dang rgyal chen bzhi// bsrung ba'i rim pa tshul bzhin bya// maN+Dal 'dom gang gru bzhi la// gong du smos pa bzhin du bri// ma traM khog par gnas byas nas// skye med thabs dbyings phur pa ni// mnyam nyid skye 
ba med pas thebs// thugs rje'i phur pa thugs rje yis// log par 'khyams pa rnams la gdab// gsang ba byang chub sems kyi phur pa 'di// rtog tshogs rdung phyir yum gyi mkha' la gdab// 'dus byas rdzas kyi 
phur pa 'di// bsgral ba'i zhing bcur gyur pa rnams la gdab// 'dus byas rdzas kyi phur pa ni// man ngag nyid du bkol ba bdun// med du mi rung de bzhin bshams// bsnyen phur la yang rnam pa gnyis// nyung 
dkar dang ni phur bu dngos// lcags sna lnga'am bdun kyang rung// mgo bo rgya mdud rtse zur gsum// sked pa rgya mdud gzhal yas khang// bcum gzhog la ni sor bcu gnyis// bsnyen pa'i phur pa de bzhin </text>
</item>

<item><p>14</p><section>1</section>
<text>bya// seng ldeng phur pa sor brgyad ni// mthu 'phrog byin brlabs yod pa yin// de bzhin bya rgod gshog phur yang// 'gugs par bya ba'i nus pa yod// ser po gser ram yang na ni// skyer ba 
bdag la byas pa ni// zil gyis mnan pa'i phur pa yin// skyes pa dar ma rigs can gyi// spom po ma yin thur ma phra mo tsam// zangs sam mdzo mo shing dag gis// dmar po dag la byas pa ni// dbang du 'dus 
pa'i phur bur bstan// tsan+dan dag gam rgya shug ni// gzi byin 'phrog par yang dag bstan// lcags sam shing ni nag po ni// drag por gyur pa mtha' dag la// rdul du rlag par rab tu bstan// phyogs kyi khro bo 
bcu po la// bcu tshan re 'am yang na bcu// de bzhin mang nyung srangs kyis dbye// mthing nag dar gyi cod pan gdags// lha 'am rdzas gsum spyod kyang rung// mtshan dang ldan pa'i b+han+d+ha ru// nag po'i 'bru yis 
bkang nas ni// rim par gcug cing byin brlab bya// mthing nag dar gyis kha bcad la// byin brlab dbang bskur gzhung bzhin bya// mi 'gyur pho brang rdzas su dgod// me lha drang srong sreg pa'i sar// drag po'i 
hom thabs gzhung bzhin bya// tsher ma can gyi shing bcug la// ming dang rus su bcas pa dang// drag po'i rtsang gis bskor ba'am// bsreg pa'i rdzas rnams kun kyang bzhag/ lho nub srin po gnas pa'i sar// de 
bzhin drag po'i gru gsum la// rim pa bzhin du rab tu bskor// mon nam rab chad thos pa la// gang yin ming rus bris nas ni// tha mar drag po'i sngags kyis bskor// gru gsum dbus kyi steng du 
bzhag/ ldog pa med par mthar phyin pa'i// brgya dang brgyad kyi phur par bskor// tha ma de bzhin rtsang gis bskor// nub byang rlung lha 'phang dang dbye ba'i sar// drag po'i gru gsum gong bzhin bya// thod pa dum 
bu drug gam bdun// mtshan ma ngan par gyur pa la// bri ba'i thabs ni gong ma bzhin// gang yin ming rus bcug nas ni// drag po'i gru gsum dbus su bzhag/ man ngag nying khu bskol pa yi// phur bu zur 
gsum dbal dang ldan// drag po'i gtor ma steng du 'god// khrag sna lnga dang snying sna lnga// mtshe nag nyung nag rdo dang mda'// drag po zor gyi rdzas su bzhag/ tha ma de ni rtsang gis bskor// byang shar 'byung po 
dbang ldan sgrol ba'i sar// gru gsum rim pa gong bzhin bya// bsgral ba'i rim pa gang yin pa'i// snying gar rus la dpral bar ming// yan lag bzhi la yig 'bru bzhi// che ge mo ni dbus su gzhug/ mA ra la 
yis tha ma bskor// gru gsum dbus su gzhug par bya// tha ma rtsang gis de bzhin bskor// dbus kyi pho brang dgod pa ni// ling+ga bya ba'i rgyu rnams la// gzugs dang ling+ga gzhung bzhin bya// rno ba'i mtshon gyis </text>
</item>

<item><p>15</p><section>1</section>
<text>lus la gtug/ lcags thag nag pos mgul nas gdags// yan lag lnga la tshon skud lnga// de bzhin pho brang dbus su dgod// tha ma rtsang gis de bzhin bskor// bsnyen pa'i phur pas gzir la 
bzhag/ de yi phyi rim gru gsum la// khro bcu'i phur pa rim bzhin dgod// sras mchog mi zad phur pa drug/ sgo bzhi steng 'og gnyis dag gam// yang ni rim pa drug tu dgod// dpal gyi gtor ma gzhung bzhin 
bshams// srung ma rnam gsum thun rdzas bsag/ drag po'i las su gyur pa yis// zangs phye lcags phye rdo phye drug/ khyad par bal tshon drus kyis gdags// srung ma rnam gsum phyag mtshan dang// btun dang rdo
rje tho ba dang// thun rdzas sna tshogs dgod par bya// rdo rje khros pa rtsa ba'i rgyud las/ drag pos 'dul ba'i bya thabs bstan pa'i le'u ste bdun pa'o//// de nas ye shes lha rnams kyi// sku mdog phyag mtshan 
bstan pa ste// de yi rang bzhin gzhal yas khang// thod pa skam rlon rtsigs pa la// gnam lcags gzer gyis de bzhin gdab// zhing chen bzhi yi gdung ma la// gza' chen brgyad kyi ka ba btsugs// zhing chen 
zhing chung gcal du bkram// nyi zla'i mthongs khung rnam par gsal// rgyal po bzhi yi skyes bu la// zhing chen sgo yis de bzhin bcad// lhu dum bcad por rgyan gyis brgyan// nang gi gru gsum 'bar ba dgu// sgo 
dang rta babs rgyan du byas// dbus kyi gru gsum 'bar ba la// nyi ma zla ba pad+ma gsum// dregs pa'i rgyal po bsnol mar gsal// ma a pa sUr+ya tsan+d+ra maN+Dal/ ra tri ru tri ti ra baM hU~M hU~M/ de steng gtso bo yab yum 
ni// sku mdog phyag mtshan gong du gsal// dIb+ta tsa kra ha na ha na hU~M phaT/ yum yang 'khor lo rgyas 'debs ma// rgyan dang cha lugs yab dang mthun// bstod pa bdag gis rab tu bstod// dregs pa phyogs skyong 
gdan steng na// khro bo bcu po bzhugs par bsam// dzaHhU~M baM hoH/ hU~M hU~M hU~M hU~M hU~M hU~M hU~M hU~M hU~M hU~M/ hU~M hU~M hU~M hU~M hU~M hU~M hU~M hU~M hU~M hU~M/ 'jigs byed chen po khro bo bcu po yang// dbu gsum phyag drug zhabs bzhir 
bgrad// mthing dang dkar sngo dmar ba dang// ljang dang dkar sngo dmar ba dang// dmar skya ljang ser dud ka dang// dbyings dang ye shes phyag rgya dang// rgyal byed dpa' rtags phyag mtshan dang// rigs la rang 
rtags phyag mtshan dang// kun kyang dur khrod chas brgyad la// rdzu 'phrul bzhi yi zhabs kyis bzhugs// za byed chen mo bcu rnams kyang// rgyan dang cha lugs gtso dang mthun// yum chen rnams kyi mtshan nyid 
kyang// rgyan dang cha lugs yab dang mthun// g.yas pa dgyes phyir yab la 'khyud// g.yon na dung dmar gtso la stob// mche ba can dang gshog pa can// rgyan dang cha lugs gtso dang mthun// g.yas pa rang</text>
</item>

<item><p>16</p><section>1</section>
<text>phur pa bsnams// g.yon pa 'dzin byed lcags kyu bsnams// yang sprul sum sprul bsam mi khyab// rdo rje brag chen gtams pa yi// sa gzhi chen po'i gdan steng 'dir// sgrol byed sras mchog rnam 
par bsgom// hU~M hU~M hU~M/ hU~M hU~M hU~M/ rdo rje khros pa rtsa ba'i rgyud las/ sku mdog dang phyag mtshan bstan pa'i le'u+u ste brgyad pa'o//// de nas yang gsang sngags kyi ting nge 'dzin la snyoms par zhugs te/ dang 
po gnyis med byang sems bstan// gnyis pa rig pa so sor bstan// gsum pa drag po'i 'dzab dgongs bstan// bzhi pa sku gsung thugs su bstan// yang dag nyid la yang dag pa// rtogs par bya ste rnam par 
bsgom// yang dag rtogs na bde chen thob// dag par brtags na kun kyang rtogs// mang por bzlas na kun kyang 'grub// dam tshig bsrung na dngos grub myur// byang chub sems kyi phur pa 'di// bdag gi don 
du rtogs par bgyi// stong gsum ma lus sems can kun// rdo rje phur pas ma rig 'joms// shes pa'i bla med thar pa'i thabs// mun pa 'joms pa'i shes rab 'od// bag chags spyod pa khrus kyi chu// 'khor 
ba 'joms pa 'jigs pa'i gtso// yang dag sa yi rdo rje dang// khro bar bcas pa'i ngang gis 'dul// ma rtogs pa yi sems can la// zhi ba dbang dang drag po dang// rgyas pa la sogs mang dubastan// ma nor 
tshul bzhin bsgrub pas ni// dbang po mngon gsum khugs par 'gyur// bdag dang lha dang gzas pa gsum// byang chub sems la skye shi med// stong pa'i rang bzhin gnyis su med// nyon mongs srog dbug rtsa 
rnams bcad// byang chub sems la skye shi med/ shing yang min nam// shid rgyang tshe mthud lta bur 'gyur// don gyi phur pa rnam bzhi yang// skabs dang sbyar te rtogs par bgyi// phur ni thams cad byang chub sems// pa
ni thams cas kun la khyab// phur ni thams cad gtso bo'i mchog/ pa ni thams cad 'khor gyi tshul// phur ni thams cad skye ba med// pa ni rol pa 'gag pa med// phur ni byang chub sems su gcig/ pa ni thams 
cad de ru sgrub// bsnyen pa bya ba rab tu gces// don gyi rtsa ba lha yi sku// zhi ba dbang dang drag po dang// rgyas pa la sogs rnam pa bzhi// don dang bstun zhing shes par bya// ljags la gnas pa'i yi ge 
dang// thugs la gnas pa'i yi ge gnyis// kha dog rigs las shes par bya// 'phro bas 'dul ba byin rlabs ni// skabs dang gnas skabs shes par bya// bdag dang gzhan gyi don rnams kyang// rnam pa 
gnyis su shes par bya// shin tu phra la rab sbyangs na// blo yi rtogs pas kha phyed nas// rig 'dzin sa la rnam par 'gro// rdo rje khros pa rtsa ba'i rgyud las/ dgongs pa bstan pa'i le'u ste dgu pa'o//// de </text>
</item>

<item><p>17</p><section>1</section>
<text>nas drag po'i las rnams bstan pa'i phyir// bsgral ba'i zhing bcu bsgral ba'i phyir// bstan pa gnyan po 'jig pa dang// lu gu rgyud las 'gal byed pa// zhe sdang me ltar 'bar ba dang// gti mug 
mun ltar 'thibs pa dang// phrag dog rlung ltar 'tshub pa dang// nga rgyal bse ltar mkhreg pa dang// 'dod chags sbyin ltar 'dzin pa dang// don med log par 'khyams pa dang// mi shes tshul 'chos byed pa 
dang// ban+de mna' zan dam log dang// 'di bcu bsgral ba'i rim pa yin// nges par khugs par bya ba'i phyir// rten dang 'brel ba'i klong gis dbye// sprul pa khams gsum dag pa'i phyir// sku gsum sprul pa'i 
klong gis dbye// gang du 'phros pa'i dbang med par// phyag rgya bzhi yi klong gis dgug/ nges par rten la dbab pa'i phyir// dbab par bya ba'i klong gis bstim// rten la gnas par bya ba'i phyir// bcings par 
bya ba'i klong gis sdoms// nyon mongs sha mdangs dbye ba'i phyir// sgrol ba gnas kyi klong gis gdab// skye med chos kyi don mthong phyir// don dam chos kyi bden pa bdar// 'khor ba'i gnas su mi 'khor 
phyir// thun mtshon drug gi klong gis gdab// lha rnams dgyes par bya ba'i phyir// brdung dang sdug bsngal bskyed pa dang// byang chub sems kyi klong gis bstab// 'khor ba'i gnas su 'khyams pa la// thugs rje 
chen po thabs mkhas pas// skye ba med pa'i don mthong bas// klong zhes rgyal bas de ltar gsungs// sku stod khro bo chen po la// sku smad lcags phur zur gsum pas// stong gsum ma lus kun bkang nas// bde 
bar gshegs pa'i thugs rje yi// gang gis 'dul ba'i don bstan nas// klong drug lha dbral dgug bstim bya// byin brlabs dbang bskur byas nas ni// nyi shu rtsa gcig kI la ya// klad la bskor zhing bzlas 
par bya// oM laM hU~M laM stam+b+ha nan/ mo ha g+ha ya/ b+ha ga wAn/ shi kri bi kri badzra hU~M kA ra hU~M hU~M phaT phaT/ oM badzra kI li kI la ya/ dzaHhU~M baM hoH/ sarba big+hAnan/ badzra k-I li kI la ya/ hU~M hU~M phaT phaT/ 
badzra hU~M kA ra hU~M phaT/ badzra hU~M kA ra hU~M a/ hU~M pa ra bid+ya na hU~M phaT/ sarba A na ya hU~M phaT/ ha na ha na hU~M phaT/ da ha da ha hU~M phaT/ pa tsa pa tsa hU~M phaT/ b+han d+ha b+han d+ha hU~M phaT/ gr-ih+Na gr-ih+Na hU~M phaT/ ma tha ma tha hU~M phaT/ tiSh+Tha tiSh+Tha hU~M phaT/ ts+tshin+d+ha 
ts+tshin+d+ha hU~M phaT/ b+hin+d+ha b+hin+d+ha hU~M phaT/ ta thA ya ta thA ya hU~M phaT/ drag po rdzas dang drag po sngags// drag po lha dang drag po dkyus// mthar gnas drug gis nges par brdeb// rdo rje khros pa rtsa ba'i rgyud las/ zhing 
bcu bsgral ba'i le'u ste bcu pa'o//// de nas sras mchog lnga bsgrub par bya ba bstan te/ don dam skye med chos dbyings las// skye ba'i cho 'phrul skur ston pa// dbyings dang ye shes byin brlabs las// chu </text>
</item>

<item><p>18</p><section>1</section>
<text>la chu bur rdol ba 'dra// hU~M e yaM ra keM raM b+h+rUM/ dzaHhU~M baM hoH/ oM badzra kI li kI la ya/ sarba big+h+nAM baM hU~M phaT/ su ru su ru pra su ru hU~M phaT/ bi ta ya bi ta ya bid hU~M phaT/ namaHsan+ta bi sho ta ya bi bid hU~M
phaT/ mA ra ya mA ra ya hU~M phaT/ 'jigs byed sras mchog rnam pa lnga// gru gsum e yi dkyil 'khor na// dug gsum bsgral ba'i zhing chen la// rU tra bsnol ba'i gdan steng du// sku stod khro bo chen po la// sku 
smad zur gsum dbal gyis bzhugs// rdo rje khros pa rtsa ba'i rgyud las/ sras mchog lnga bsgrub pa'i le'u ste bcu gcig pa'o//// de nas dam tshig dam pa 'di dag mchog tu bstan to// snga rabs 'das 
pa'i sangs rgyas kyang// dam tshig 'di la brten nas grub// da ltar bzhugs pa'i sangs rgyas kyang// dam tshig 'di la brten nas grub// slad nas 'byon pa'i sangs rgyas kyang// dam tshig 'di la brten nas 
grub// de phyir dam tshig theg chen 'di// phyir rabs sngags 'chang rnams kyis srung// dam tshig 'di ni sa gzhi 'dra// sa la skye 'khrungs kun skyed ltar// dam tshig gzhi yi sa gzhis ni// sku dang ye shes skyed par 
byed// rtsa ba'i dam tshig gsum po dang// yan lag dam tshig lnga rnams las// ma 'das bsrungs na sangs rgyas yin// de las 'das na sems can yin// dam tshig gzhung bzhin bsrung ba la// dam can rnams 
kyis bsgo ba nyan// gal te bsgo ba ma nyan na// dam can nyid kyang rlag par 'gyur// lha yang 'das na myos 'gyur na// rnal 'byor 'das na smos ci dgos// dam tshig 'di ni gtso yin zhes// dpa' bo chen pos 
yang dag bshad// dam tshig nyams pa'i lnga ltas ni// bya ru mi ring sna tshogs byed// slob dpon bka' slu smod pa dang// lu gu rgyud la dbyen 'dogs dang// sngags dang phyag rgya rgyun bcad nas// gzhan nas 
dngos grub thob 'dod pa// 'di yang nyams pa'i snga ltas yin// rdzas dang lag cha mngon bstan nas// pha rol gzhan la sdig byed cing// man ngag gting nas ma thob par// ag tshar kha yis ngom pa dang// rig 
pa'i rtsal dang ma ldan par/ kha nas lha srin gnyan 'bod pa// 'di rnams nyams pa'i snga rtags yin// mtshan dang ldan pa'i rig ma la// phrad nas sbyor ba ma byas dang// las ngan skyon can mtshan rdzogs 
pa// bsgral ba'i zhing bcu ma bsgral na// 'di yang nyams pa'i snga ltas yin// dam tshig nyams pa'i snga ltas ni// rtsa ba gsum po nyams gyur na// rdo rje dmyal bar skye bar 'gyur// 'dir yang nyes pa sna bcu 
'ong// phyi ma na rag dmyal khams skye// 'dir yang nad dang sdug bsngal che// mdze dang nad dang sdug bsngal sna tshogs 'ong// ma tshogs stong gis snying nas 'dren// sha zan stong gis sha rus </text>
</item>

<item><p>19</p><section>1</section>
<text>'bral// 'jig rten ma momakha' 'gro yang// dam tshig nyams pa'i bdud du 'bab// ma mo kun kyang gshed du 'ong// tshe dang srog la bar chod byed// dam tshig 'di la mi gnas na// brtsams pa 
mi 'grub mya ngan non// dam tshig bsrungs pa'i yon tan ni// ci bsam las rnams 'grub par 'gyur// yi dam lha yi dngos grub thob// mkha' 'gro mang po 'khor zhing 'du// dngos grub rnam gsum 
rim bzhin thob// tshe dang bsod nams dbang thang 'phel// lha srin kun kyang de bzhin bkur// dgra bgegs kun kyang gzhom zhing 'dul// bstan pa kun kyang dar zhing bsrung// dam tshig 'di dag gtsor len 
na// grub par 'gyur ba gdon mi za// dam tshig bsrung ba'i rim pa ni// rdo rje slob dpon pha ltar khur// yum gyi dbang mo ma ltar khur// mched dang lcam dral spun ltar brtse// nyin dang mtshan du dus med 
par// sngags dang phyag rgya rgyun mi gcod// ma yengs gsal ba'i don brtson pa// 'di yang bsrung ba'i rim pa yin// mnyan bsam thos pa rgya bskyed nas// 'du 'dzi'i dbang du mi gtong bar// rtag tu sgrub la 
brtson byed pa// 'di yang bsrung ba'i rim pa yin// pha rol dam nyams dgra bo la// dmod btsug kha tsho mi zer bar// gsang zhing bstun nas las byed pa// 'di yang bsrung ba'i rim pa yin// rdo rje phur pa rtsa 
ba'i rgyud las/ dam tshig bstan pa'i le'u ste bcu gnyis pa'o//// de nas dbang rnam par bskur ba'i ting nge 'dzin la snyoms par zhugs nas/ srog dang lus la mi 'dzem zhing// nor dang dad pas 
mnyes byas nas// 'khor gsum yongs su dag byas te// bla ma mnyes par bya phyir dbul// dka' dang 'khor lo bum pa dang// bskyed dang rdzogs pa'i rim pa dang// phan dang nus pa'i byin rlabs 
dbang// rim pa bzhin du bskur bar bya// slob dpon ji bzhin mnyam bzhag nas// bsnyen pa'i rdzas rnams bsags byas la// phur bu bum pa la sogs dang// sman lnga 'bru lnga rin chen lnga// spos dang snying po 
lnga dag dang// kha rgyan mgul chings de bzhin bshams// bsnyen pa tshul bzhin byas nas ni// phur pa 'gul zhing 'bar kyang rung// sku gzugs bzhad cing 'gul ba dang// bum pa nam mkhar 'dug nas 
ni// dkyil 'khor las la de bzhin bshams// rin chen zur brgyad dkyil 'khor du// dar dkar yol gyis bres pa ru// rdzas dang lag cha kun bkram nas// slob ma lnga'am gcig kyang rung// gdod g.yogs 
dar gyis rab dkris la// dag pa'i khrus kyis bkru byas nas// rin chen sna tshogs snyim par bkang// rdo rje ye shes chen po yis// dus gsum sangs rgyas thams cad kyi// sku gsung thugs kyi rdo rje ste// de ring </text>
</item>

<item><p>20</p><section>1</section>
<text>bdag la dbang bskur shog/ de bzhin gshegs pa thams cad kyi// sku gsung thugs kyi rdo rje che// ma lus gzhung bzhin sgrubs nas ni// sku gsung thugs kyi phur pa bzhin// ye shes rdo rje'i dkyil 
'khor du// bdag gi dad pas 'jug par bgyi// 'joms byed rdo rje chen po yis// bdag la dbang mchog de ring stsol// nga ni ye shes rdo rje ste// nyon mongs rnam rtog 'joms pa'i phyir// 'joms byed rdo rje 
chen po 'di// de ring khyod la sbyin par bya// 'joms byed chen po'i dkyil 'khor du// sku gsung thugs kyi rdo rje che// rnam rtog gzhom phyir ye shes gsal// sangs rgyas bdag la dbang ldan shog/ e ma ho 
rigs kyi bu khyod kyis// gang la phog pa yid dam lha// me tog dam pa dor bar gyis// dpal chen rdo rje gzhon nu dang// yum chen 'khor lo rgyas 'debs gnyis// g.yon nas yum gyis yab la 'khyud// phyag 
gis bum pa rab tu blangs// ye shes dbang gi chu bo 'di// nyon mongs ma gos dkar la 'tsher// skal ldan rigs kyi bu khyod la// spyi bor bum pa'i dbang bskur bas// nyon mongs gsum dang dug gsum 
sbyangs// dbang gi chu bo rgyun bzhin 'bab// oM badzra kI li kI la ya sarba big+h+nAn baM hU~M phaT/ dbang bskur yi dam lhar bskyed la// lus kyi dkyil 'khor rdzogs par bskyed// sku dang gsung dang thugs kyi 
dbang// phan pa'i dbang dang nus pa'i dbang// dur khrod dbang dang dam rdzas dbang// rim pa bzhin du bskur bar bya// phur pa'i dbang dang 'debs pa'i dbang// drag po'i las su gyur pa yi// kun kyang ma 
lus dbang du bskur// srid pa'i phur bu sgrub pa dang// dbang dang dngos grub blang ba'i phyir// ye shes khro bo gshegs su gsol// khro bo chen po gshegs nas kyang// rtags dang mtshan ma bstan pa dang// kI la
ya yi dngos grub stsol// gsang ba'i dbang rnams bskur ba'i phyir// dbang gi stegs bu rab brtsegs la// sha rtsi dkar la lcang lo'i skra// pad+ma'i mchu la so tshags dam// smin mtshams bar yang ma chad 
par// tshes brgyad zla ba'i mig 'dra ba// slob dpon gnang ba'i thugs rje bskyed// yum gyis dus gsum bde gshegs bskyed// dzaHhU~M baM hoH/ sa ma ya ho/ sa ma ya s+t+waM/ a nu rA ga yA mi/ a nu rA ga ya 
ho// dzaHhU~M baM hoH/ hU~M hU~M hU~M/ a a a/ de bzhin byang sems phab nas ni// ji ltar 'jug pa bzhin du bskur// rdo rje khros pa rtsa ba'i rgyud las/ dbang gi le'u ste bcu gsum pa'o//// de nas tshogs sgrub pa 
rnam par spros te/ tshogs kyi dkyil 'khor dam pa 'dir// 'byor pa phun sum tshogs byas la// byin brlabs tshogs kyi dkyil 'khor du// bsam pa bdag gis rab bsam la// snod ni a las rnam par </text>
</item>

<item><p>21</p><section>1</section>
<text>dag/ bcud ni hU~M las bsam par bya// yaM gis 'bar ba'i me bskyod nas// raM gyi me yis a zhu nas// bcud kyi hU~M la thim par gyur// hU~M ni rnam par zhu gyur nas// phyogs bcur 'od zer 'phros 
pa las// dus gsum rgyal ba'i thugs dam bskul// slar 'dus bdud rtsi nyid du gyur// bdud rtsi byin brlabs chen po yis// ye shes lha la mchod par dbul// bdag la bdag mchod mnyam nyid thim// 'od 
zer gsum du rnam par gsal// dkar dmar nag po'i 'od dang gsum// dbul dang bshags pa bstab par bya// dgug dang bcing dang bsgral ba dang// rim pa bzhin du rdzogs par bya// rdo rje khros pa rtsa ba'i 
rgyud las// tshogs sgrub pa'i le'u ste bcu bzhi pa'o//// de nas thams cad bsdus pa'i dkyil 'khor rnam par bsdus nas/ dkyil 'khor 'dom gang gru bzhi la// dri yi rgyal po lnga yis byug/ mthing bag 
gru gsum nag po la// drag po hU~M gis mtshan pa bri// sgo dang rta babs de bzhin no// lcags sam seng lding phur pa la// mthing nag dar gyi cod pan can// nyung dkar rgyal po dag dang ni// gu gul sbyar ba la 
sog pa// dbang bskur rim par byas nas su// drag po gru gsum dbus su+u dgod// sha khrag sna tshogs gtor ma dang// rim pa bzhin du skur bskyed bya// mchod pa dbul zhing phrin las bcol// sgrub chen las 
rnams byas nas ni// klong gi bya ba'i las byas nas// bstab cing bsregs te 'phang ba dang// mnan te las bzhis mtha' brtul bya// tshe bstim bkra shis gtor ma btang// rdo rje khros pa rtsa ba'i rgyud las/ 
dpa' bo gcig pa sgrub pa'i le'u ste bco lnga pa'o//// de nas nyung dkar gu gul rak+ta gsum sgrub pa gsungs te/ mtshan ma ngan pa'i thod pa ru// gsum po so sor blug byas la// tsher ma'i shing gis kha 
bcad la// dkar nag sbra ni phub byas la// lam po che yi rgya gram du// ma grub bar du+u de bzhin bya// gzhan yang gru gsum mthing nag bsgom// oMbadzra kI li kI la ya hril shag dz+wa la ni hU~M phaT/ du ba rlangs dang 
me 'od dang// 'gul dang khol ba la sogs 'byung// de bzhin rtags la phebs pa dang// nyung dkar dbang po rnam lngar brab// dri chen dri chu rkyen las bskyed// bdud kyi nyi mar bkra mi shis// ngan pa'i dus su 
'di dag sgrub// rdo rje khros pa rtsa ba'i rgyud las/ rdzas sgrub pa'i le'u ste bcu drug pa'o//// e ma ho phyogs bcu dus bzhir ni// skye ba med pa'i chos nyid las// log par 'khyams pa bsgral slad du// drag 
po rtsa ba'i rgyud 'di gsungs// skal ldan yang rab blo can dang// theg pa mchog la rtogs pa che// rtsol ba che zhing shes rab rno// bsam pa dag par gyur pa la// rgyud 'di yongs su gtad par bya// rdo rje khros pa </text>
</item>

<item><p>22</p><section>1</section>
<text>rtsa ba'i rgyud las/ rgyud gtad pa'i le'u+u ste bcu bdun pa'o//// rdzogs so//// rgya gar gyi slob dpon pad+ma 'byung gnas dang/ bod kyi lo tsA ba ngam 'bres les bsam yas kyi mchims 
phu dge gong du bsgyur cing zhus te gtan la phab pa'o//// #// rgya gar skad du/ shri badzra ku+u mA ra tan+t+ra na ma kA ru Na kro d+ha mU la sam+b+r-i ti/ bod skad du/ dpal rdo rje gzhon nu thugs rje khros 
pa rtsa ba'i rgyud kyi bshad pa zhes bya ba/ dpal rdo rje 'dzin pa la phyag 'tshal lo// 'di skad bdag gis thos pa'i dus gcig na/ bcom ldan 'das de bzhin gshes pa thams cad kyi sku dang gsung dang thugs snying 
po rdo rje btsun mo'i b+ha ga la/ khro bo dang khro mo mkha' 'gro ma bye ba khrag khrig dpag tu med pa dang thabs cig tu bzhugs te/ de'i tshe de'i dus na 'jig rten gyi khams 'di nas drag por gyur pa rU tra dang/ yum 
drag byed ma dang/ 'khor ma bdun dbang phyug ma dang bcas pa/ sha dang khrag dang rus pa la longs spyod pa'i tshe/ dpal rdo rje khrag 'thung dbu dgu phyag bco brgyad pas/ rU tra bsgral ba'i gnas skabs su 
rU tra'i snying khrag theb long tsam gnyis yal ba las/ rU tra'i sras drag byed ma hA de wa zhes bya ba/ zhal gsum phyag drug pa/ mtshon cha sna tshogs pa thogs pa/ yum drag mo ral gcig ma zhes bya ba dang/ drag mo 
srid pa 'khor byed ma zhes bya ba gnyis dang ldan te/ de gnyis las sras phyogs bcur dam sri bcu byung ste/ steng gi phyogs na yab nyi ma 'bar gsal/ yum zla ba sgra 'byin ma/ bu pho nyi ma phag gi mgo can dang/ 
bu mo zla ba smig pa'i mgo can gnas/ shar phyogs na dri za pho rgyal po'i sgra/ dri za mo rgyal ba'i sgra 'byin ma/ bu stag gi mgo can dang/ bu mo bya rgod mgo can gnas/ shar lho na me lha dbyug pa can/ me lha mo 
lcags sder can/ bu g.yag gi mgo can dang/ bu mo bya rog gdong can gnas/ lho na 'chi bdag gshin rje dang/ gshin rje mo sha zan/ bu sha ba'i mgo can dang/ bu mo 'ug pa'i mgo can gnas/ lho nub na srin 
po g.yo byed dang/ srin mo gtun shing 'dzin ma/ bu gzig gi mgo can dang/ bu mo khra'i mgo can gnas/ nub phyogs na klu rgyal chu zla dbang dang/ klu mo pir la zhon ma dang/ bu byil la'i mgo can dang/ bu mo 
pu shud mgo can gnas/ nub byang na rlung lha gzhan 'joms dang/ rlung lha mo mdza' 'dzin ma dang/ bu spyang ki'i mgo can dang/ bu mo khra'i mgo can gnas/ byang na gnod sbyin las kyi bdud dang/ gnod 
sbyin mo rlung lha zhon/ bu seng ge'i mgo can dang/ bu mo wa gdong can gnas/ byang shar na 'byung po khams gsum gyi bdag po dang/ 'byung po srog gcod ma dang/ bu dom gyi mgo can dang/ bu mo sre mong gi mgo </text>
</item>

<item><p>23</p><section>1</section>
<text>can gnas/ 'og phyogs na bdag gzhan stobs 'joms dang/ sa bdag mo rlung gi gzugs 'dzin ma/ sa bdag gi bu dred kyi mgo can dang/ sa bdag gi bu mo byi la'i mgo can gnas te/ de 
rnams kyis 'jig rten khams kyi sems can thams cad kyi srog bcad/ sha zos khrag 'thungs/ dbugs rngubs shing/ dam pa'i chos la gnas pa dang/ dkar po'i phyogs la gnas pa thams cad kyi dam sri byed 
cing/ bar du gcod par byed pa la gnas pa la/ de'i tshe 'og min gyi gnas na/ chos sku skye ba med pa'i ngang las/ longs spyod rdzogs pa'i sku rdo rje 'chang yab yum la/ sangs rgyas til gyi gong bu lta bus bskor 
nas gnas pa la gdul bya drag byed dbang phyug ma hA de wa de gzigs nas/ lho yi 'dzam bu'i gling gi u rgyan gyi yul gyi dur khrod chos kyi dbyings kyi gnas su/ phyi rin chen lnga las grub cing/ nang thod pa skam 
rlon las grub pa'i gzhal yas khang rgya khyon dpag tu med pa sprul pa'i nang du dpal rdo rje gzhon nu yab yum me dpung gi dkyil na 'jigs shing rngam par bzhugs te gnas/ de'i tshe bcom ldan 'das 
bdud thams cad btul ba'i ting nge 'dzin la bzhugs so// de nas bcom ldan 'das kyi gsang gnas nas/ khro bo khams gsum rnam par rgyal ba byung nas/ khams gsum gyi bdud thams cad dang/ dam sri 
bcu'i yab yum rnams/ dbang du bsdus nas mdun du bkug nas khro bo de slar gsang gnas su thim mo// de nas bcom ldan 'das kyi gsang gnas dang/ spyan gnyis dang/ spyi bo tshangs pa'i bu ga nas sgo ma 
bzhi byung ste/ lcags kyu mas dam sri bcu'i snying ga nas bzung/ zhags pa mas bcings/ lcags sgrog mas bsdams/ dril bu mas smyos par byas te/ dpal chen po yab yum gyi mkha' gsang bar nas sras kyi 
mchog byung ste/ bgegs kyi tshogs de rnams kyi klad pa tshal pa brgya/ lus dum bu stong snying tshal pa bdun du+u gtub nas srog ye shes su bsgyur/ yab yum gyi mkha' gsang nas 'od kyi gong bu bcu las/ khro bo 
yum yum phra thabs su bcas pa phyogs bcur sprul nas/ dam sri bcu gdan du byas te/ de'i tshe sems can thams cad sdug bsngal dang bral zhing/ bdud bzhi rang zhir song ngo// sprul pa'i sku de nyid snang 
ba'i dus na/ byang shar gyi khro bo khams gsum rnam par rgyal ba rig pa'i rgyal po khro bo bye ba khrag khrig dang/ ye shes kyi mkha' 'gro ma dpag tu med pa dang bcas pas/ sha dang/ rus pa dang/ khrag dron mo 
rnams/ bcom ldan 'das 'khor dang bcas pa la phul nas/ phyag dang bskong ba lan du ma byas te/ khro bo khams gsum rnam par rgyal bas gsol pa/ e ma ho rig pa'i ye shes 'khor 'das gzhi// rtogs na bla </text>
</item>

<item><p>24</p><section>1</section>
<text>med dbyings kyi ngang// ma rtogs 'khor ba nyid du 'khor// de bas thogs med kun 'gro ba'i// nam mkha' bzhin du brtag dka' yang// 'khor ba'i 'dam las thar pa'i thabs// bdag dang 
gzhan la sman slad du// don dam dbyings kyi thig le las// 'du 'bral med pa'i ngang nyid du// yang dag don gyi mthar phyin pa'i// gsang ba las kyang ches gsang ba// gsang chen rgyud 'di bka' stsol 
cig/ ces gsungs pa dang/ bcom ldan 'das kyis bka' stsal pa// legs par nyon cig khams gsum rgyal// dbyings la skye 'gag mi gnas kyang// 'on kyang 'khor ba las thar phyir// dri mas dri ma dag
byed cing// dug gi dug ni zhi bar byed// zhe sdang drag po rgyas pa la// yang dag dbyer med don dang ldan// zhe sdang rdo rje rgyud 'di nyon// zhes bka' stsal to// dpal rdo rje gzhon nu thugs rje khros pa'i rgyud kyi 
bshad pa las/ gleng gzhi'i le'u ste dang po'o//// de nas khams gsum rnam par rgyal bas gsol ba/ bdud rnams 'dul ba'i bcom ldan 'das// zhe sdang can gyi gang zag rnams// rdo rje'i rigs su smin 
pa'i thabs// rim pa ji ltar bshad du gsol// bcom ldan 'das kyis bka' stsal pa// rdo rje rigs kyi srog la yang// 'bum phrag gcig tu nges bzlas pas// lha yis lung ni bstan pa dang// sa brtag dkyil 
'khor drag por sbyar// rdo rje rigs kyi dkyil 'khor ni// gru gsum gru bzhi mthing nag ldan// ma traM bsgral zhing bdud rtsi lnga// dur khrod rdzas kyis byug par bya// oM pany+tsa a mr-i ta maN+Dal hU~M// oM rak+ta maN+Dal hU~M/ 
oM namaH sa man+ta maN+Dal hU~M/ oM keng ka pA la maN+Dal hU~M// ba yi rnam lnga de bzhin te// lha yi gnas su me tog ni// tshom bu sngon po lha grangs dgod// bdud rtsi lnga yi thig le dgod// phun sum tshogs pa lnga ldan 
pas// dkyil 'khor lha la gsol ba gdab// bla ma rdo rje slob dpon gyis// slob ma dag la byin gyis brlab// oM AHhU~M badzra satwa hU~M// hU~M stong gsum stong gi 'jig rten na// 'gro ba rigs drug sems can 
rnams// dug lnga nyon mongs tshar gcod phyir// rigs lnga khrag 'thung nyid du brjod// a/ 'gro ba rigs lngar gsal ba 'di// rtog 'joms ye shes lnga rang bzhin// ye nas skye med chos sku la// snang ba 'khrul 
pa snying re rje// badzra/ thams cad rdo rje'i rang bzhin te// cis kyang mi chod mi shigs shing// skye 'gag med pa rdo rje'i ngang// de bzhin nyid du rnam par dag sa/ dbyings las ngo bo ma grub kyang// snang ba tsam du 
khrag 'thung sku// dug lnga rtsad nas gcad pa'i phyir// rigs lnga'i khro bor rnam par dag/ twa/ rigs lnga khro bo bsgrub pa la// snying rje sems can la bskyed nas// thar par 'dod pa'i bsam pa yis// dam </text>
</item>

<item><p>25</p><section>1</section>
<text>tshig lnga po gzung bar bgyi// 'di yis myur du sgrol bar nges// hU~M/ thams cad mkhyen pa'i bcom ldan 'das// rigs lnga 'dus pa'i khro rgyal gtso// rdo rje gzhon nu khros pa'i dpal// skal ldan 
rnams kyis thob par shog/ slob dpon rigs drug rdo rje 'chang// A+oM/ gtsug gtor sangs rgyas khrag 'thung dpal// badzra/ lag g.yas rdo rje khrag 'thung dpal// sa/ lag g.yon rin chen khrag 'thung 
dpal// twa/ rkang g.yas las kyi khrag 'thung dpal// a/ rkang g.yon pad+ma khrag 'thung dpal// hU~M/ thugs ka gsang ba'i dkyil 'khor nyid// lus kyi dkyil 'khor 'di yin no// mthong bas rigs lnga khrag 
'thung sku// bshags pas lus ngag dag par bya'o// oM AHhU~M badzra sa twa hU~M// oM/ ye shes lnga ldan bla ma rdo rje 'dzin// rdo rje rigs kyi lha tshogs dgongs su gsol// khrag 'thung khro bo khro mos byin gyis 
brlobs// bdag gi lus kyi srog bcad ma byin blangs// mi tshangs spyod cing ting 'dzin sku ma gsal// sku yi dam tshig nyams pa mthol lo bshags// a/ bdag gi ngag ni rdzun dang phra ma dang// ngag 'khyal 
tshig rtsub bzlas brjod grangs ma 'khyol// rdo rje'i bzlas pa'i don ni bdag gis ma rtogs te// gsung gi dam tshig nyams de mthos lo bshags// badzra/ bdag gis snod ldan sems can thams cad 
la// brnab sems gnod sems log lta bskyed pa dang// chos nyid zab mo'i don ni ma rtogs te// lta bas sangs rgyas thugs kyi dam tshig nyams pa mthol lo bshags// sa/ sems can thams cad ye 
nas sangs rgyas rgyu// ma rtogs bdag gis mngan dang skyon du bgrangs// sangs rgyas yon tan mtha' yas ma brjod cing// yon tan dam tshig nyams te mthol lo bshags// twa/ sangs rgyas phrin las sna tshogs 
dpag med kyis// snying rje chen pos sems can don ma byas// bdud rtsi lnga la longs spyod ma nus shing// phrin las dam tshig nyams pa mthol lo bshags// hU~M/ skye ba rnams bzhis bsdus pa'i sems 
can rnams// chos sku rnam dag dbyings las gzugs sku snang// bde ba chen pos kun la khyab dmigs te// yang dag don dam ma rtogs mthol lo bshags// bla ma rdo rje 'dzin mchod cing// skyabs 'gro sems 
bskyed gzhan don dmigs// bla ma rdo rje 'dzin sogs dang// mkha' 'gro'i tshogs rnams dgongs su gsol// oM/ chos sku mkha' 'dra gzugs sku mja' ltar snang// AH/ gsang sngags sgra brnyan lta bur sgra 
grags cing// hU~M/ khro bo khro mo gdug pa 'dul// bla med dkon mchog gsum la skyabs su mchi// A+oM/ bdag gis byang chub mchog gis sems// a: ma lus par ni bskyed par bgyi// badzra/ ngan song </text>
</item>

<item><p>26</p><section>1</section>
<text>gsum las ma grol ba// lha mi gnyis su grol bar bgyi// sa/ ma bsgral ba yi lha mi rnams// byang chub sa la bsgral bar bgyi// twa/ dbugs ma phyung ba'i sems can rnams// sa brgyad pa la 
dbugs dbyung zhing// hU~M/ sems la mya ngan 'das pa'i mtha'// rdo rje 'chang la rab tu 'god// lan gsum rgyud la gnas par 'gyur// bsrung ba so shing 'khyor ba'i chu// ku sha'i sngas stan steng du ni// dur khrod 
zhig lpags rting nyal rmi lam brtag/ 'grub pa'i rtags rnams rab tu 'byung// bum pa mthing shun sngon po'i mdog/ gsang zhing dur khrod ras kyis dkris// ljon shig bzang pos kha brgyan cing// bdud rtsi lnga 
yis bum par dgang// dbang dang bdud sel bgegs bsal ba'i// bum pa gsum du yang dag nges// rdo rje gzhon nu rigs kyi lha// ye shes khro bo thugs bskul sngags// lha yi sngags rnams rab tu 
bzlas// khri dang stong gis dngos grub 'byung// rtags byung nyi ma rtse shar la// rgyu ma rigs lnga khrag 'thung dpal// mi 'gyur thig gis legs par btab// dur khrod tshon rtsi sna lnga yis// dkyil 'khor rdo 
rje rigs su nges// rdzas rnams phun sum tshogs ldan pas// lha rnams bsgrub pa tshul bzhin bya// slob ma'i bdud dang bgegs bsal te// yon ni khas ni len du gzhug/ hU~M khrag 'thung rdo rje he ru ka/ bdag 
gis bdud rtsi lngas mchod de// bdag gis rab tu bsgral slad du// mi phyed rdo rje bdag la stsol// slob mas lan gsum legs brjod pas// bla ma rdo rje slob dpon gyis// slob ma bzang la 'di skad brjod// hU~M 
skal ldan rig 'dzin rigs kyi bu// lhag pa'i bsam pa bzang po'i phyir// da lta'i dus ni sems bskyed nas// bu khyod dga' ba ci la dga'// mtshan ldan slob mas 'di brjod do// hU~M/ bdag ni skal bzang 
bde chen la// bde chen mchog la bdag dga' ste// bla med byang chub thob bya'i phyir// khrag 'thung dpal la bdag dga' 'o// skal ldan de la dam tshig dbog/ hU~M/ sangs rgyas kun gyis grub pa'i gzhi// bla 
med rdo rje dam tshig ste// dam pa 'di ni gzur bar 'gyi// bla ma rdo rje slob dpon dang// dkon mchog mkha' 'gro yang dag gzung// phyag rgya sngags rnams rgyun mi gcad// yang dag lam du zhugs la 
byams// gsang ba chen po smra mi bya// 'di ni rtsa ba lnga rnams bzung// sgrub dang srung ba'i dam tshig mchog/ zhe sdang gti mug chags nga rgyal// dkar dmar ljang ser mthing ga'i mdog/ dag pa'i snod bcud mi 
'dor ro// yan lag bcu yi dam tshig ste// bdag gis brtan par gzung bar bgyi// nam du yang ni mi spang ngo// lan gsum rgyud la gnas par 'gyur// rdo rje dam tshig mna' bsgag ste// oM badzra sa </text>
</item>

<item><p>27</p><section>1</section>
<text>ma ya hU~M hU~M thA/ me tog sngon po sna tshogs gtad// hU~M/ dur khrod gsang ba mchog gi dkyil 'khor 'dir// rdo rje rigs kyi me tog dor nas kyang// khrag 'thung rdo rje rigs kyi lha tshogs kyis// sku 
gsung thugs kyi dngos grub rab 'byams rnams// skal ldan rig 'dzin bdag la stsal du gsol// bdag ni rdo rje'i rigs su gzung du gsol// oM bod+hi tsit+ta pU tsa ho// bla ma rdo rje slob dpon gyis// lha ngo 
bstan cing cod pan sbyin// dur khrod gsang ba mchog gi dkyil 'khor du// byang chub rdo rje lam nas drangs nas kyang// khrag 'thung rdo rje rigs kyi lha tshogs kyi// sku gsung thugs kyi dngos grub rab byams 
rnams// skal ldan rig 'dzin khyod la sbyin par bya// drag po'i lha tshogs khyed kyis blta bar byos// puSh+pe A we sha ya a a/ gang gis slob mar dbang bskur phyir// bum pa rdo rje dril bu dang// thod pa rdo rje ming 
du grags// phur pa khro bcu dpa' bo'i tshul// gsang sngags 'chi med 'dod yon che// oM bo d+hi tsit+ta sa ma ya s+t+waM/ a b+hi Shiny+tsa A/ nus pa skyed par byed pa yis// rdo rje nang gi dbang lnga ste// thos bsgom smra byed phrin 
las dbang// rdo rje slob dpon dpa' bo che// yab yum bde ba sbyor ba'i sgras// byang sems dkar dmar thig le'i dbang// sa/ nyan byed rna ba'i gzhal yas su// gsal ba rin chen ngo bo nyid// sa yi phyag 
rgya'i tshogs mchog las// rin chen khrag 'thung gsal spro bstim// sa/ dbang de bskur zhing smin pa yis// gsang ba'i gsang mchog dam pa las// gsang ba gzhal yas bsnyen par bya// gsang ba'i don nyid 
rtogs par bya// gsang ba gzhan du smra mi bya// badzra/ bsam byed snying gi gzhal yas su// gsang ba rdo rje'i ngo bo nyid// yi ge phreng ba'i tshogs mchog las// rdo rje khrag 'thung gsal spro bstim// badzra/ dus 
gsum rgyal ba'i sras chen po// sku gsung thugs kyi rdo rje'i gdan// rgyal ba thams cad mnyes mchod la// rgyal ba kun dang mnyam par sbyor// twa/ lag mthil gnyis kyi gzhal yas su// gsal ba'i rgya gram ngo 
bo nyid// twa yi phyag rgya'i tshogs mchog las// las kyi khrag 'thung gsal 'phro bstim// twa// khyod ni rdo rje las yin pas// las rnams ma lus kun gyis shig/ pho nya 'du 'phro mang po kun// khyod kyi dgongs pa 
byed par 'gyur// a/ smra byed lce yi gzhal yas su// gsal ba a yi ngo bo nyid// a yi phyag rgya'i tshogs mchog las// pad+ma khrag 'thung gsal spro bstim// a/ chos kyi bdud rtsi bla na med// dad ldan skyes bu 
ngoms par byed// rab 'bring tha ma'i blo can la// 'thung bar gsang bsgrag gzhan du min// oM/ bskyod chen lan lag gzhal yas su// gsal ba oM gyi ngo bo nyid// oM AHbadzras twa hU~M las// rigs lnga khrag </text>
</item>

<item><p>28</p><section>1</section>
<text>'thung lnga ru gsal// oM/ phyogs bcu dus gsum thams cad kyi// sku gsung thugs kyi rdo rje che// dkyil 'khor kun gyi sbyin pa spyod// dkyil 'khor kun gyi mnga' bdag 'gyur// oM/ slob ma'i 
lus ni dag cing smin// rdo rje'i lus ni rnam par dag/ de ni bum pa'i dbang yin te// lha yi sku ni rnam dag dpa'// myur du thob ste the tshom med// rdo rje theg la mos pa yi// bu mo mtshan bzang ldan pa 
btsal// thabs ni rdo rje gzhon nu ste// de nyid shes rab bde ba'i yum// rdo rje'i lam nas pad+mor 'khyil// bde ba thugs kyi thig le spro// oM a nu rA ga pU tsa ho/ zag med nyi zla'i snying po de// slob ma'i ngag la
yang dag sbyin// kA ya sid+d+hi oM/ wAk+ka sid+d+hi A/ tsit+ta sid+d+hi hU~M/ oM AHhU~M ma hA su kha ho// hU~M bde chen thig le yab yum bcud// rdo rje'i lam nas pad+mor 'khyil// bu yi lce la dbab par bya// snying gi dkyil du gzung 
bar gyis// A+oM bo d+hi tsit+ta a b+hi Shiny+tsa a/ gsang ba byang sems rdo rje'i ngag/ rdo rje gsum gyis rnam par dag/ rdo rje gzhon nu khrag 'thung dpal// shes rab bcu drug lon pa yi// bu mo mtshan dang ldan pa 
la// gar dang ldan pas yang dag spyod// bde chen sgyu ma'i brda mtshon te// gnyis shor gnyis mnyam dbus dag tu// dbyibs kyi bde chen byung ba ste// rang rig ye shes de la yod// hU~M bde ba thugs kyi sems 
dpa' che// yab yum gnyis med mu tig gi/ khu 'phang byang sems phab pa yi// dus gsum bla ma sangs rgyas dang// mkha' 'gro'i tshogs la bde chen gyis// byang chub sems kyi mchod pa phul// rdo rje bde 
chen thig le dbyings// zag med dbyings su mi rtog skye// de bas blo mchog longs spyod cig/ hU~M yab chen chos kyi dbyings mthong ba'i// pad+ma dag la 'o byed dam// de las byang chub sems 'khyil ba'i// zag 
med bde ba longs spyod dam// e ma ho// shes rab lha mo yum chen mo// chos kyi dbyings 'thob 'o byed dam// byang chub sems mthong thig le la// rtag tu gus shing bde bar sbyor// ho/ A+oM a badzra satwa hU~M// de 
yi shes rab ye shes kyi// dbang gi rdo rje thugs nyid bdag/ rdo rje sems dpa'i byin rlabs kyis// sems nyid mkha' dang mtshungs par mthong// chos sku mngon gsum mthong ba'i tshe// mchog gi dbang du de nyid 
nges// rdul tshon lus dang byang chub sems// de bzhin nyid kyi dkyil 'khor mchog/ brten nas dbang rnams yang dag bskur// bum pa gsang ba shes rab dbang// bzhi pa mchog gi dbang chen yin// bla ma 
mnyes par ma byas shing// dbang gis smin par ma byas na// thos bsam bsgom pa don med 'gyur// de bas dbang bskur mchog thob kyis// bla ma mnyes pas don 'grub 'byung// dam tshig nyams par gyur pa </text>
</item>

<item><p>29</p><section>1</section>
<text>na// bla ma mnyes par byas pas skongs// gong bzhin dam tshig bsrung ba dag/ dam tshig dang po yin par brjod// bdud rtsi lnga la longs spyod cing// de bzhin bum bu ga'i yang pa'i snying 
po gzhib// dam tshig gnyis pa yin par nges// shes rab rang bzhin bud med la// rigs lnga'i mkha' 'gro nyid du brtag/ mdog dang spyod pa ri mo dang// dri dang pad+ma yongs brtags la// gus pas bsten cing 
brtse bar bya// dam tshig gsum pa yin pas nges// ting 'dzin gsum ldan nges pa yis// sems can sangs rgyas dbyer med kyang// nam mkha'i mtha' dag mnyam par dmigs// nam yang 'bral bar mi byed 
pa// dam tshig bzhi pa yin par bshad// badzra/ gsang gsum dam tshig las byung ba// yab yum gnyis med bde chen las// byang chub sems kyi chu rgyud 'dis// rdo rje rigs kyi dbang bskur ro// oM bo d+hi tsit+ta 
A dar+sha dz+nyA na badzra a b+hi Shiny+tsa mAM// swA/ sangs rgyas kun gyi rgyal srid che// thod pa lnga yi dbang bskur bas// rin chen rigs kyi dbang bskur mchog/ rin chen khrag 'thung brtan gyur cig/ sa man+ta rat+na badzra a 
b+hi Shiny+tsa mAM// a/ sangs rgyas kun gyi rdo rje'i dbang// rdo rje gsung gis don mdzad pa// pad+ma khrag 'thung rdo rje dpal// rdo rje chos kyi dbang bskur ro// badzra a b+hi Shiny+tsa mAM/ prat+ya bek+Sha Na dz+nyA na a b+hi Shiny+tsa mAM// twa/ 
mkha' 'gro kun gyi dril bu'i dbang// rtog med chos kyi sgra 'byin zhing// las kyi khrag 'thung phrin las bdag/ shes rab dril bu'i dbang bskur ro// tiSh+Tha a nuSh+ThA na badzra a b+hi Shiny+tsa mAM// oM/ rdo rje ming gi chos nyid 
de// cis kyang mi tshugs mi shigs te// sangs rgyas khrag 'thung ngo bo nyid// rdo rje ming du dbang bskur ro// d+harma d+hA tu bi shod+ha/ badzra a b+hi Shiny+tsa mAM// thams cad 'dus pa'i ye shes la// drug pa rdo rje gzhon nu'i 
sku// zla ba drug gis nges par 'grub// lha klu thams cad dbang sdud cing// mkha' 'gro'i gnas su myur du 'gro// dpal rdo rje gzhon nu thugs rje khros pa rtsa ba'i rgyud kyi bshad pa las dbang gis le'u ste gnyis 
pa'o//// de nas rnam rgyal khro bo yis// bcom ldan 'das la 'di skad gsol// e ma ho bcom ldan khro bo'i gtso// sems kyi zhe sdang 'dul ba'i phyir// rdo rje rigs kyi dkyil 'khor rdzas// lha yi de 
nyid bshad du gsol// bcom ldan 'das kyis bka' stsal pa// gnas dang dkyil 'khor phur pa dang// lha yi sku mdog phyag mtshan rnams// nga yis bshad kyis legs par nyon// rdo rje rigs kyi sgrub pa'i 
gnas// dur khrod chen po rab 'jigs dang// ri dang brag dang sa yi dbyibs// rigs kyi mtshan mar nges pa dang// nyams dga' ba yi sa phyogs su// gnag cing cher rtsub sa btsal la// rdo rje'i </text>
</item>

<item><p>30</p><section>1</section>
<text>dkyil 'khor gru gsum pa// gru bzhi mnyam zhing 'thas par bzhag/ 'byung chen rab 'jigs rU tra bsgral// dur khrod dkyil 'khor gzhi yin no// rdo rje thod pa mtshan ldan la// thig gdab dur 
khrod tshon gyis bri// lcags sam seng ldeng rtsub pa'i shing// drag po'i phur pa sor brgyad pa// ye shes lnga yi bsnyen pa brtsam// dur khrod thig tshon rab ldan pas// 'khor lo rtsibs brgyad rab bris te// phur pa'i 
dbyibs la khro bor rdzogs// ting 'dzin rdzogs pa'i bsnyen pa brtsam// gru gsum shel gyi dkyil 'khor ni// nyi shu rtsa gcig rab tu bri// phur pa lha yi bsgrub pa brtsam// dur khrod thig tshon rab ldan pas// drag 
po'i dkyil 'khor gru gsum ni// drag po'i phur pas las la sbyar// dkyil 'khor bzhi yis las bzhi 'grub// rdo rje phur pa'i bsam gtan gnas// khams gsum sems can bsgral gyur na// bsad pa 'di 
yis mchog thob cing// rdo rje'i rigs su mngon 'tshang rgya// ting 'dzin dkyil 'khor rgyu nyid kyis// mdzes shing 'jigs par rab tu gnas// phyi ni rin chen lnga las grub// dbus su nor bu bai DUr+ya// shar ni 
shel yin lho ni gser// nub ni pad+marA ga la// byang ni in+d+ra nI lar gnas// rin chen lnga yi rtsig pas mdzes// 'dod yon lha mo rin chen bdag/ me tog phreng ba mu tig har// tA ra Na zhing 'khor lo 
gdugs// ba dan la sogs rab tu mdzes// tog ni rdo rje rtse dgu pa'o// nang ni dur khrod gzhal yas khang// klu chen brgyad kyi ka ba la// nyi ma zla ba lha yi bus// ka gdan ka gzhu mdzes par gnas// lha chen 
brgyad kyi gdung la ni// zla ba'i skar khung yang dag gnas// gza' chen brgyad kyi phyam la ni// nyi ma'i mthongs khung bcu yis mdzes// nyi shu rtsa brgyad rgyu skar gyis// gral ma rnams su rab tu mdzes// thod pa 
skam rlon ra ri yis// phyogs bzhir rtsigs pa rab tu byas// 'byung po bsnol ba'i ma thems byas// chu srin ya thems nyid du gnas// ro rlon la sogs skyes bu la// rigs bzhi klu yis sgo bzhi mdzes// dbus 
kyi gru gsum mthing nag la// zla gam dmar po gsum dang ldan// 'khor lo rtsibs brgyad nag por gnas// dur khrod brgyad du gnas pa ste// mtsho dang klu dang sprin dang ni// zhing skyong phyogs skyong mchod rten 
dang// brag dang me yi rnam par gnas// ro ni rlon pas ra ri dang// keng rus bam rul rnam par 'thor// bya gcan 'jigs pa'i ma mo dang// srid pa'i mkha' 'gro mang po gnas// gzhal yas mdzes shing 
'jigs pa der// lha ni brgyad dang nyi shu gnyis// dbus su drug pa rdo rje 'dzin// rU tra bsnol ba'i gdan stengs na// pad+ma nyi zla bdud bzhi mnan// dpal chen rdo rje gzhon nu ni// sgeg pa dpa' ba gar dgu </text>
</item>

<item><p>31</p><section>1</section>
<text>pa// rab 'jigs me dpung dkyil na bzhugs// zhal gsum pa la phyag drug mdzes// zhabs gnyis gyad kyi dor thabs bgrad// zhabs gnyis brkyang bskum tshul du bzhugs// skra mdzes bzhad 
khro gshe ba'i zhal// spyan dmar smin ma sma ra ser// khro gnyer chu ni rlabs bzhin 'khrugs// phyag drug g.yas kyi dang po yis// gser gyi rdo rje rtse dgu bsnams// bar pa rdo rje rtse lnga bsnams// g.yon gyi dang po 
me dpung bsnams// bar pa kha T+wAM rtse gsum bsnams// mtha' gnyis ri rab phur pa 'dril// mthing nag sku la dur khrod brgyan// rigs lnga thod pa lnga yis brgyan// klu chen brgyad dang thod pas brgyan// 'khor 
lo rgyas 'debs bde ba'i yum// zhal gcig phyag gnyis bde ba'i sku// sbrul dang thod pa gzigs gis brgyan// dril bu thod khrag phyag na bsnams// e ka tsa ti sgrol ba'i yum// gri gug thod khrag khams gsum 
sgrol// res 'ga' kha T+wAM rtse gsum bsnams// g.yer kha dril bu nyid la yang// rtog med chos kyi sgra 'byin ma// ma mo bcu drug pho nyar 'gyed// yab yum gnyis med sbyor ba'i sras// stod ni gtso bo yab 'dra 
la// smad ni chu srin phur bu'i dbal// rdo rje phur pas dgra bgegs sgrol// de nas phyogs skyong tshar bcad phyir// 'od kyi gong bu sgo nga bcu// yab yum phra thabs nyi shur bcas// steng 'og nyi zla'i gdan 
steng du// rdo rje khro bo hU~M mdzad dang// yum chen rdo rje sgra 'byin ma// sprul pa g.yag dang smig bu'i mgo/ shar phyogs dri za'i gdan steng du// khro bo rdo rje rnam par rgyal// yum chen rdo rje snyems ma dang// sprul pa 
stag dang bya rgod mgo/ shar lho me lha'i gdan steng du// khro bo rdo rje dbyug sngon can// yum chen rdo rje sder mo dang// sprul pa g.yag dang bya rog mgo/ lho phyogs gshin rje'i gdan steng du/ khro bo rdo rje gshin rje'i 
gshed// yum chen dur khrod bdag mo dang// sprul pa sha ba 'ug pa'i mgo/ lho nub srin po'i gdan steng du// khro bo chen po mi g.yo mgon// yum chen rdo rje gtun khung ma// sprul pa gzig dang khwa ta'i mgo/ nub 
phyogs klu yi gdan steng du/ khro bo chen po rta mgrin rgyal// yum chen rdo rje gtum mo dang// sprul pa byi la pu shud mgo/ nub byang rlung lha'i gdan steng du// khro bo chen po gzhan mi thub// yum chen rdo rje mda' 
snyems ma// sprul pa spyang ki khra yi mgo/ byang phyogs gnod sbyin gdan steng du// khro bo rdo rje bdud rtsi 'khyil// yum chen rdo rje rlung 'byin ma// sprul pa pha wang seng ge'i mgo/ byang shar 'byung po'i gdan 
steng du// khro bo rdo rje khams gsum rgyal// yum chen rdo rje gsod ma dang// sprul pa dom dang sre mo mgo/ 'og phyogs sa bdag gdan steng du// khro bo rdo rje stobs po che// yum chen rdo rje bskyod ma dang// sprul pa </text>
</item>

<item><p>32</p><section>1</section>
<text>dred dang byi la'i mgo/ lha ni bzhi bcu gnyis rnams kyang// zhal gcig phyag gnyis mdog nag gzugs// stag dang gzig gi sham thabs can// mche ba can dang gshog pa can// phra men mgo 
brnyan nyi shu ni// sbrul dang thod pas rab tu brgyan// phur pa lcags kyu phyag na bsnams// skra brdzes spyan dmar mche ba gtsigs// dus mtha'i 'od zer 'phro bas 'khrugs// drod gsher las skyes sgo ma 
bzhi// shar phyogs dri za'i gdan steng du// skye ka'i mgo can lcags kyu ma// lho phyogs grul bum gdan steng du// pu shud mgo can zhags pa ma// nub phyogs chu bdag gdan steng du// srin bya'i mgo can lcags 
sgrog ma// byang phyogs gnod sbyin gdan steng du/ khra yi mgo can dril bu ma// 'di bzhi zhal gcig phyag gnyis ma// dkar ser dmar dang ljang ba'i mgo/ gzig dang thod sbrul rgyan du byas// bskum zhing brkyang 
ba'i zhabs kyis gnas// phyag g.yon phur pa 'debs par mdzad// med dpung dkyil na khro tshul bzhugs// lha ni brgyad dang bzhi bcu rnams// drag po'i tshul gyis zhe sdang 'joms// 'di yis lus ngag sems 
sbyangs te// bdud kyi 'tshe ba zhi ba dang// tshe 'di nyid la bud+d+har 'gyur// dpal rdo rje gzhon nu thugs rje khros pa rtsa ba'i rgyud kyi bshad pa las/ dkyil 'khor lha'i le'u ste gsum pa'o//// de nas rnam 
rgyal khro bo yis// bcom ldan 'das la 'di skad gsol// e ma ho bcom ldan rig pa'i gtso// dug lnga rtsad nas bcad pa'i phyir// rdo rje khrag 'thung khro tshogs kyi// mngon rtogs rim pa bshad du 
gsol// bcom ldan 'das kyis bka' stsal pa// dug 'joms ye shes lnga ldan 'di// nga yis bshad kyis legs par nyon// dang po bdud bzhi log 'dren tshogs// tshar gcad bsrung ba rab tu bya// sems 
bskyed gzhan la rab dmigs la// oM ma hA shu n+ya tA dz+nyA na badzra swa b+hA wa At+ma ko\u0f85haM/ nam mkha' rdo rje ting 'dzin gnas// rdzus skyes gtso 'khor khro bo ni// skad cig tsam la rab tu gsal// sgra yi rkyen gyis yongs 
su rdzogs// hU~M nyon cig bgegs dang log 'dren tshogs// nga yi bka' las 'da' ma byed// rdo rje gsang ba'i bka' las ni// sdig can gang zhig 'da' byed pa// stobs chen khro bo chen po yis// klad pa tshal 
pa brgya ru khos// lus kyang dum bu stong du gtubs// snying yang tshalapa bdun du gtubs// drag po sngags kyis tshar gcod do// oM badzra satwa hU~M// nyi shu rtsa gcig nyams pa bskang// phyi nang gsang ba rab tu 
brjod// mtshan ldan rdo rje ka pA lar// bdud rtsi lnga dang rak+ta'i tshogs// sha khrag rus pa gtor mar bsham// oM AHhU~M sarba pany+tsa a mr-i ta hU~M hrI ThA/ oM AHhU~M ma hA rak+ta dz+wal sa muny+tsa hU~M/ oM AHhU~M ba liM ta te dz+wa ba liM ta </text>
</item>

<item><p>33</p><section>1</section>
<text>ba la ba te gu ya sa ma yahU~M/ sngags kyi sgra yis dag pa gsum// mchod rdzas rang bzhin dug lnga dang// dug gsum mchod pa bla na med// hU~M rdo rje khros pas zhe sdang gcod// mtshon cha sngon po 'bar 
ba yis// nam mkha'i dkyil nas shar ba 'dra// srog gi go ru shar ba dang// snying gi go ru bsgom par bya// hU~M e yaM ra suM keM raM b+h+rUM/ b+h+rUM bi shwa bi shud+d+hA+e dz+nyA na tsa kra maN+Da la b+h+rUM/ srog las nam mkha' gru gsum dang// 
rlung khrag sha chen keng rus me// 'jigs pa'i dur khrod gzhal yas khang// sgra yi rkyen gyis rab tu rdzogs// dzaHhU~M baM hoH// ti ra baM/ a ma paM las rdzogs pa'i gdan// rU tra pho mo dam srin bcu// bdud bzhi 
bgegs bzhi yab yum rnams// kha sbub gan rgyal byi chings mnan// pad+ma nyi zla yon tan sgras// rab bskyed 'od zer rab tu 'khrugs// hU~M hU~M gdug pa 'joms byed tshogs// oM AHbadzra satwa hU~M/ rdo rje sems 
dpa' yab yum ni// mtshan dang dpe byad yang dag rdzogs// rdo rje dril bu bde bar 'khyud// kun+da lta bur dkar ba'i mdog/ rigs lnga khrag 'thung yab yum bcu// 'dus pa'i rdo rje gzhon nu'i sku// oM badzra kI li 
kI la ya dIb+da tsakra ha na ha na ru lu ru lu hU~M b+h+yo hU~M/ zhes pa khrag 'thung rgyal po dang// bde bar sgrol bar byed pa'i yum// khro zhing rngams pa'i tshul bskyed pas// gdug pa ma lus sgrol bar byed// hU~M/ snying rjes 
bsgral ba'i dam tshig ni// gsad cing gnan pa ma yin te// phung po rdo rjes gtams byas na// rnam par shes pa rdo rjer bsgom// srag gi go ru shar ba dang// snying gi go ru bsgom par bya// sgra yi stobs kyis 
gsal bar bsgom// yab yum mkha' gsang byin gyis brlab// a dang hU~M las rab tu sbyangs// yum gyi yab kyi lce gzhibs nas// yum gyi thugs kar ut+pal gtad// gdung ba'i nga ro 'di skad brjod// hU~M rdo rje 
gzhon nu'i rig 'dzin rnams// srid pa rdo rjer grub mdzod cig/ srid pa rdo rje phur pa'i lha// ye shes khro bo grub par mdzod// sa ma ya ho// sa ma ya s+t+waM/ zhes brjod pas yab yum bde bas sgo nga bcu phyung ste 
phyogs bcu rab tu spro// A+oM badzra kro d+ha hU~M kA ra hU~M/ gardza hU~M phaT/ gardza hUM phaT/ oM badzra kro d+ha bi dza ya hU~M/ ha na hU~M phaT/ ha na hU~M phaT/ oM badzra kro d+ha nI la daN+Da hU~M/ da ha hU~M phaT/ da ha hU~M phaT/ oM badzra kro d+ha ya mAn ta 
ka hU~M/ pa tsa hU~M phaT/ pa tsa hU~M phaT/ oM badzra kro d+ha Ar+ya a tsa la b+h+yo hU~M/ ban+d+ha hU~M phaT/ ban+d+ha hU~M phaT/ oM badzra kro d+ha ha ya grI wa hri/ hu lu hU~M phaT/ hu lu hU~M phaT/ oM badzra kro d+ha a pA ra dzi ta hU~M/ tiSh+Tha hU~M phaT/ tiSh+Tha hU~M phaT/ 
oM badzra kro d+ha a mr-i ta kuN+Da li hU~M/ ts+tshin+d+ha hU~M phaT/ ts+tshin+d+ha hU~M phaT/ oM badzra kro d+ha trai lo kya bi dza ya hU~M/ b+hin+d+ha hU~M phaT/ b+hin+d+ha hU~M phaT/ oM badzra kro d+ha ma hA ba la kro d+ha hU~M/ s+pho Ta hU~M phaT/ s+pho Ta hU~M phaT/ yab kyis de brjod sgra </text>
</item>

<item><p>34</p><section>1</section>
<text>stobs kyis// khro bo yab yum mgo brnyan tshogs// lha ni bzhi bcu tham pa bskyed// nyi zla yi ge bzhi nyid las// oM badzra kI li kI la ya bi d+ha ya bing bing hU~M phaT/ oM badzra kI li kI la ya na 
maHsarba ta thA hring hring hU~M phaT/ oM badzra kI li kI la ya su ru su ru pra su+u ru+u hU~M phaT/ oM badzra kI li kI la ya mA ra ya mA ra ya hU~M phaT/ drod dang gsher las grub pa yi// sngags brjod khro mo bzhi po bskyed// yab yum 
'dod chags nga ro brjod// byin gnyis dam du rab 'khyud de// lag pa dam 'khyud ma mchu 'jibs// hU~M sangs rgyas kun gyi ye shes sku// ngang nyid rdo rje'i chos dbyings las// 'bar ba'i khro bo mi bzadapa// sku 
yi dbyig tu sras bskyed cing// de brjod bde ba'i rba rlabs kyis// yi ge 'joms byed sgra yis bskyed// oM badzra kI li kI la ya sarba big+h+nAM baM hU~M phaT/ sras mchog rdo rje phur pa ni// yum gyi b+ha gar sku gsum 
rdzogs// badzra sa ma ya dzaH/ de brjod yab kyi phyag gi blangs// phyag ni rigs lnga yab yum bcu// sa ma ya ho// sa ma ya s+t+waM/ bde ba'i rlabs kyis dbang bzhi bskur/ oM badzra kI li kI la ya a b+hi She ka hU~M 
phaT// rigs lnga dbu yi gtsug tor can// thams cad 'dus pa'i sras mchog ste// dug lnga rtsad nas gcod par byed// sangs rgyas 'dus pa thams cad kyis// sku gsung thugs su byin gyis brlab// oM bud+d+ha kI 
li kI la ya badzrA NAM dz+wa la dz+wa la pra dz+wa la/ s+phu Ta s+phu Ta sarba na sa pa na ye hU~M phaT/ oM pad+ma kI li kI la ya wA ka badzrA NAM sarba duSh+ThA na hri shod+ha ya hU~M phaT/ oM badzrA kI li kI la ya badzra tsit+ta nAn/ ts+tshin+d+ha ts+tshin+d+ha hU~M phaT/ lus kyi ba 
spu'i bu ga kun// khro chung nyid kyi rab tu gtams// oM badzra kI li kI la ya be ta lI maN+Dal rak+Sha rak+Sha hU~M phaT/ lus ni bkrag dang ldan pa dang// ba spu'i bu+u ga rdo rje gtams// oM badzra kI li kI li ya ma gu ta la ta la 
pra ta la hU~M phaT/ oM bud+d+ha thams cad 'dus pa'i sku// khro bo du mas byin gyis brlab// khams gsum gdug pa bsgral ba'i phyir// gdul bya'i gdan la bzhugs su gsol// sa ma ya tiSh+Tha/ sgra yi stobs kyi yub 
yum gyi// sngon du bka' stong tshul du ni/ khrag 'thung 'dus pa'i phur pa ni// sras kyi mchog tu rab tu dmigs/ khrag 'thung 'dus pa'i dkyil 'khor la// dbang ni rab tu blang bar bya// dang po bde ba'i sku yis 
mchod// hU~M thabs kyis spyod pas 'gro don du// byams dang snying rjes gang 'dul ba// sangs rgyas phrin las rdzogs mdzad pa// dbang dang byin brlabs bdag stsol cig/ dbang bzhi rdzogs par rab tu 
blangs// oM AHhU~M/ hU~M hU~M hU~M/ 'gro drug nyon mongs bcings ba rnams// hU~M gis dug chen rab sbyang ste// a nr-i su tri pre dur 'gyur// raM yaM khaM las me rlung chus// 'gro ba rab sbyangs hU~M du gyur/ khams </text>
</item>

<item><p>35</p><section>1</section>
<text>gsum thams cad rdo rje sems// til gyi gong bus lta bus gang// hU~M rta mgrin rgyal po ye shes la// bstims pas byang chub sems rgyas gyur// yab yum gnyis med sbyor ba'i sgras// ye shes khro 
bo spyan drangs te// hU~M srid pa'i phur bu sgrub pa dang// dbang dang dngos grub blang ba'i phyir// ye shes khro bo gshegs su gsol// khro bo chen po gshegs nas kyang// rtags dang mtshan ma bstan pa dang// rdo rje 
phur pa'i dngos grub stsol// oM badzra kI li kI la ya sa ma ya dzaH/ a ti pu ho// pra tI ts+tsha ho/ sarba ta thA ga ta ban+da naM ka ro yA mi/ dzaHhU~M baM hoH/ yab yum bde ba'i sbyor ba las// mchod pa rnams dang 'dod yon 
lnga// bde ba'i mchod pa rab tu brtsam// oM badzra kI li kI la ya dzaHhU~M baM hoH/ sarba big+h+nAM baM hU~M phaT/ pU dza badzra swa b+ha wa At+ma ko\u0f85haM/ gtor mas lha rnams tshim par bya// hU~M mthu rtsal dbyung ba'i dus la bab// dam 
tshig chen po'i dus la bab// sprul pa chen po'i dus la bab// phyag brnyan chen po'i dus la bab// oM badzra kI li kI la ya dzaHhU~M baM hoH/ sarba big+h+nAM baM hU~M tuMphaT/ ma hA ba liM ta khA hi/ dug gsum mchod pa rab phul 
bas// sangs rgyas sku gsung thob par 'gyur// bdud rtsi lnga yi mchod pa yis// khro bo'i tshogs rnams mnyes par 'gyur// oM badzra kI li kI la ya na maHsarba ta thA ga ta ar+g+haMpra tI ts+tsha ho/ shrI pany+tsa a mr-i ta/ khA hi khA 
hi/ kha raM khA hi/ kha raM khA hi/ oM badzra kI li kI la ya dzaHhU~M baM hoH// sarba big+h+nAM baM hU~M hU~M phaT/ pany+tsa a mr-i ta kha raM khA hi/ bdud rtsi lnga yi mchod pa yis// dug chen lnga po rab dag nas// sangs rgyas lnga yi ngo bor 
gyur// oM AHhU~M/ shes rab thabs kyi ngo bo las// sangs rgyas sku gsung thugs rnams 'grub// 'dod chags rab tu dag bya'i phyir// rak+ta'i mchod pa brtson par bya// hU~M dngos grub bar chod byed pa'i 
bgegs// gdug cing sdang sems ldan pa rnams// zung zhig rgyob cig rnam par chings// gtogs shig grogs dang bral bar gyis// rengs par khug la smrar chug cig/ phob cig rnam par gzir bar gyis// nga 
yi dbang du gyur nas kyang// bsgo ba'i bka' 'di nyan par byos// ma ha rak+ta khA hi/ hU~M bran dang bka' nyan pho nya'i tshogs// khyed kyi dam tshig dus la bab// sngaun chad ji bzhin bcas pa yis// mngon spyod phrin 
las myur du mdzod// ma hA rak+ta khA hi/ hU~M dngos grub bar chad byed pa'i bgegs// gdug cing sdang sems ldan pa rnams// lha'am 'on te bdud kyang rung// nga la bar chad byed pa rnams// mthu dang rdzu 'phrul 
med par shog/ ma hA rak+ta la khA hi/ lag pa khrag 'thung yab yum bcus// dug gsum rtsad nas bcad pa'i phyir// khams gsum yongs sgrol sbyor bar bya// hU~M rdungs shig rdo rje 'bar ba'i gtun// bka' </text>
</item>

<item><p>36</p><section>1</section>
<text>las 'da' byed sdig can rnams// rdo rje me dbal snying bsreg nas// lus ngag rdul phran bzhin du rlogs// khro mo 'bar ba'i gtun khung du// rdo rje tho bas brdung byas nas// lha yang rung ste bsgral 
bar gyis/ kha thaM kha thaM kha thaM/ khA hi khA hi khA hi/ hU~M hU~M hU~M/ phaT phaT phaT/ ha ha ha/ dpal ldan khrag 'thung 'khor bcas kyis// 'gro ba rigs drug sems can gyi// dug gsum rtsad nas bcad par 'gyur/ 
tshogs kyi dkyil 'khor rnam pa gsum// mchod dang bshags dang bstab pa bya// lhag mas mkha' 'gro mnyes par 'gyur// lhag ma rnam pa gnyis yin te// dpal gyi lhag ma dang/ rig 'dzin gyi phud/ rig 
'dzin gyi lhag ma bsres la/ rang gi khar rak+ta dang chang blug la/ rta mgrin gy-i phyag rgya bcas la/ rang gi lce thog tu hrIHdzi la rta mgrin yab yum zhal gcig phyag gnyis pa dmar po pad+ma thod khrag can du bsam 
phyag rgya byas te gtor ma yang/ de kho na 'dra bar bsam kha phru phyag rgya nas gtor mar btab pas/ lce'i rta mgrin yab yum sbyor ba byas pa'i thig le 'od du zhu phyag rgya la phog ste/ sbyor bas gtor mar 'od du zhu 
nas/ bdud rtsi mu tig dkar po lta bur gyur/ dam can rnams kyis gsol nas bar chod bsal lo// dga' zhing spro dang bcas pa yis// gsang sngags drag po'i sngags 'di bzlas// oM badzra kI li kI la ya 
hU~M phaT/ yi ge dgu pa sngags kyi mchog/ ma byung 'byung ba'i mi 'gyur ro// oM badzra kI li kI la ya dIp+ta tsakra ha na ha na ru lu ru lu hU~M b+h+yo hU~M/ yab yum gnyis kyi snying po mchog/ sdig pa thams cad zad 'gyur 
cing// sdug bsngal thams cad med par byed// gdug pa tshar gcod bdud las rgyal// bde sgrol mkha' mnyam dbyer med thob// oM badzra kI li kI la ya sarba big+h+nAM baM hU~M phaT/ lha rnams bsdus pa'i nye snying 
ste// sems kyi sdig pa'i sdug bsngal sel// lha rnams dbang 'gyur dngos grub thob// mab+h+yo dra ga dza/ mkha' 'gro kun gyi srog 'phrog sngags// yi ge mtshan ma mthong ba dang// 'od me 'tshag 'khrol mchong lding 
'gyur// myur du lha yi zhal mthong 'gyur// dpal rdo rje gzhon nu thugs rje khros pa rtsa ba'i rgyud kyi bshad pa las/ bsam gtan gyi le'u ste bzhi pa'o//// de nas rnam rgyal khro bo yis// bcom ldan 'das 
la 'di skad gsol// gdug pa tshar gcod bcom ldan 'das// klu tshogs dbang du ji ltar bsdu// 'gro ba rigs drug ji ltar bsgral// thugs rje can gyis bshad du gsol// bcom ldan 'das kyis bka' stsal 
pa// nga yis bshad kyis legs par nyon// klu dang gshin rje bdud la sogs// drag po thams cad dbang sdud na// gru gsum drag po'i gnas nyid du// dur khrod sa la dkyil 'khor ni// gru gsum mthing nag </text>
</item>

<item><p>37</p><section>1</section>
<text>dkyil 'khor bya// sor brgyad phur pa nyi shu brgyad// dkyil 'khor rdzas su yang dag bkod// gong bzhin mngon rtogs rim pa las// bzhi bcu zhe brgyad lha tshogs kun// kun gyi spyi bo'i gtsug 
tor na// rta mgo ljang zhur rta skad mtsher// khams gsum klu tshogs dbang du sdud// rdo rje'i gshog pas bar snang khebs// phyag na phur pa bya khyung bsnams// zhabs kyi chu srin phur pa'i dbal// klu la sogs 
pa'i snying gar gzer// kun kyang kha dog dmar por dmigs// gdug pa thams cad dbang du 'gyur// oM badzra kI li kI la ya dzaHhU~M baM hoH/ badzra kro d+ha ha ya grI wa hri/ hu lu hu lu hri/ pad+ma pad+ma hri/ b+han+d+ha b+han+d+ha hri/ hU~M 
gar ru Na tsa le tsa le hri/ sarba big+h+nAM baM hU~M hU~M phaT phaT b+h+yo nA ga b+h+yo/ zhag gsum lon nas dbang du 'gyur// klu sogs thams cad dbang du 'gyur// gang zhig gsad par 'dod pa na// drag po'i las kyi bsam 
gtan brtsam// lha rnams sku mdog nag po ste// sngags kyang sgra dang me ru byung// gang zhig gsad par 'dod pa la// phur pa'i ser chen rab tu dbab// oM badzra kI li kI la ya dzaHhU~M baM hoH/ badzra kro d+ha ha ya grI wa 
nA ga hu lu hu lu sarba big+h+nAM baM hU~M phaT/ sbyor ba zhag bdun byas gyur na// lha klu thams cad 'ching bar 'gyur// mi dang lha dang klu la sogs// yang dag sa la bsgral 'dod pas// ngang nyid rdo rje snying rje 
yis// gsad cing mnan pa ma yin te// phung po rdo rje gtams byas nas// rnam shes rdo rje ting 'dzin gnas// hU~M rdo rje rigs kyi lha tshogs ni// til gyi gong bu lta bu yis// rtsa bcud kun gyi rtse la 'bar// nga 
nyid sku yi rnam pa las// sngags kyi 'od zer du ma byung// khro rgyal khyod kyis mnyam par byos// de tshe de yi rjes la ni// thugs kyi dpal be'u rtse mo dang// ljags kyi pad+ma'i klong dkyil nas// ngan sngags snying po 
'di phyung ngo// oM badzra kI li kI la ya log 'dren thams cad mA ra ya/ dz+wa la pa ya dz+wa la pa ya hU~M phaT/ de yis log 'dren thams cad kun// smyo zhing smra bar 'gyur ba yin// rdo rje rigs kyi lha tshogs kyis// smyo 
byed ces bya'i sngags su gsungs// bcom ldan dbu yi gtsug gtor nas// oM badzra kI li kI la ya log 'dren thams cad mA ra ya/ ta thA ya ta thA ya hU~M phaT/ snod bcud log 'dren thams cad kun// rdul phran 
bzhin du phye mar 'gyur// rdo rje rigs kyi lha tshogs kyis// rdul rlog ces bya ba'i sngags su gsungs// bcom ldan gsang ba'i sbubs nas ni// ngan sngags snying po 'di byung ngo// oM badzra kI li kI la ya log 
'dren thams cad mA ra ya/ b+hin+d+ha ya b+hin+d+ha ya hU~M phaT/ snod bcud log 'dren thams cad kun// bcom ldan 'das kyi zhal du gsol// rdo rje rigs kyi lha tshogs kyis// zhal du gsol ba'i snying po </text>
</item>

<item><p>38</p><section>1</section>
<text>gsungs// bcom ldan 'das kyis mdzod sbu nas// ngan sngags snying po 'di byung ngo// oM badzra kI li kI la ya/ gnod pa'i nus pa ha sa ra ya hraM da ya hU~M phaT/ ngan sngags snying po 'di byung bas// lo 
ka khams 'di rab tu g.yos// bdud dpung thams cad pham par gyur// rdo rje rig kyi lha tshogs kyis// lha dang dpral ba'i sngags su gsungs// bcom ldan 'das kyis lte ba nas// dbang sdud 'gugs pa'i 
snying po byung// oM badzra kI li kI la ya log 'dren thams cad A we sha ya A we sha ya hU~M phaT/ stong gsum log 'dren thams cad kun// gzugs nas dbang sdud rdo bzhin 'gyur// rdo rje rigs kyi lha tshogs 
kyis// 'bebs par byed pa'i sngags su gsungs// bcom ldan 'das kyi phyag zhabs las// ngan sngags snying po 'di byung ngo// oM badzra kI li kI la ya log 'dren thams cad mA ra ya shrI g+h+raM a na ya hU~M phaT/ bdud 
dang log 'dren thams cad kun// yan lag gru gu bzhin du gyur// rdo rje rigs kyi lha tshogs kyis// byad du gzhug pa'i sngags du gsungs// bcom ldan thugs ka'i dpal be'u nas// gsang ba'i snying po 'di 
byung ngo// oM lam hU~M lam staM b+ha ya nan/ mo ha g+ha ya b+ha ga wAn hrIHSh+Th-IHbi kri badzra hU~M kA ra A/ hU~M ma ma pa shaM ku ru maSh+taM dz+nyA na ka ra i dan/ d+ha ti ma ma karma pa shi karma ya shI g+h+raM kA ra ya hU~M phaT/ 'di byung log 
'dren thams cad kyi// rnam shes 'phos shing bde ba thob// rdo rje rigs kyi lha tshogs kyis// dag cing tshe 'dzin sngags su gsungs// bcom ldan 'das kyi lte ba dang// thugs ka dpung pa dpyi mig dang// gtsug 
tor gsang ba'i lam dang ni// spyi bo gsang ba'i gnas rnams nas// gsang ba'i snying po 'di byung ngo// hU~M pa ra bid+yA na bi ga nAM/ tshin+d+ha tshin+d+ha hU~M phaT/ bin+d+ha bin+d+ha hU~M phaT/ gr-ih+na gr-ih+na hU~M phaT/ ha na ha na hU~M phaT/ 
ban+d+ha ban+d+ha hU~M phaT/ sarba A na ya hU~M phaT/ ta thA ya ta thA ya hU~M phaT/ 'di byung khro mo bcu po yi// gnas bcu nyon mongs rang dag nas// log 'dren thar pa nyid du gyur// bcom ldan 'das kyi shangs dang ni// spyan 
snyan lte ljags gsang sbubs dang// thugs kyi dpal be'u rtse mo nas// gsang ba'i snying po 'di rnams byung// ha na ha na badzra/ da ha da ha badzra/ pa tsa pa tsa badzra/ ma tha ma tha badzra/ dz+wa la dz+wa la badzra/ su ru su ru badzra/ 
mu ru mu ru badzra/ ka tang ka ye/ dza ye bi dza ye/ a dzi te a pa ra dzi te/ mA' ra se na pra marda na ya hU~M phaT/ 'di byung rig pa'i khro bo bcus// log par 'dren pa thams cad kyis// gnas bcu'i nyon mongs rnam dag 
nas// thig le dbyings su mi 'gyur thim// bcom ldan 'das kyi spyi bo dang// snying ga lte ba'i gnas gsum nas// oM badzra kI li kI la ya b-id ya bid ya hU~M phaT/ namaHsa man+ta hring hring hU~M phaT/ su ru su ru pra su ru </text>
</item>

<item><p>39</p><section>1</section>
<text>phaT/ mA ra ya mA ra ya hU~M phaT/ de byung sgo ma bzhi po yis// mtsho bzhi nyon mongs gnas dag nas// dag pa'i mtsho ni nyag gcig ste// chos kyi dbyings su rnam par dag/ ngan sngags 'dus pa'i 
dkyil 'khor ni// gru gsum mthing nag dkyil 'khor la// rgyar ni khru gang zabs su phyed// kha khyer gsum la sor bzhi ste// dkyil 'khor rnam pa bzhi yin te// drag po'i me yi dkyil 'khor dang// mA ra ya 
gsang ba'i dkyil 'khor dang// 'brub khung las kyi dkyil 'khor dang// bstab pa zhal gyi dkyil 'khor ro// gnag pa dmar ba'i mdog 'dra ba// mthun pa'i rdzas ni tsakra gtso// sra ba klad rgyas 'khor lo 
ni// lha dang dpral ba'i dkyil 'khor yin// pad+ma 'dab bzhi'i 'khor lo ni// gzugs la dbab pa'i 'khor lo yin// nya lta bu yi tsakra ni// byang du gzhug pa'i tsakra yin// pad+ma 'dab 'dra'i tsakra ni// smyo bar 
byed pa'i tsakra yin// pad+ma 'dab bzhi'i tsakra ni// rdul du rlog pa'i tsakra yin// rdo rje dbyibs 'dra'i tsakra ni// zhal du bstab pa nyid du 'gyur// srog la 'khor lo bskor ba ni// rtsibs drug lte bar ling+ga 
bkod// gtad mnan byas pas las 'grub cing// khyad par klu la gtad pas 'grub// rdzas ni rnam pa drug yin te// gu gu tshil chen dri chen gsum// rkang drag gu gul ra yi gzhob// lha dang phral ba'i rdzas yin 
no// dbab la nyung dkar rgyal po dang// smad dkris rak+ta tsha ba yin// tshon sna lnga yi byad du gzhug/ smyo ba dug gi chu yis so// rdo rje tho bas rdul du brlag/ bstab pa me yi dkyil 'khor ro// lha dang bral bas 
dgug pa dang// rnam shes bstim zhing byad du gzhug/ smyor gzhug rdul du brlag pa dang// zhal du bstab pas dgyes par 'gyur// dngos grub bar chod byed pa'i bgegs// gdug cing sdang sems ldan pa 
rnams// gtogs shig grogs dang phral bar gyis// phob cig rnam par gzir bar byos// zung zhig rgyob cig rnam par chings// rengs par khug la smyor chug cig/ nga yi dbang du gyur nas kyang// bsgo ba'i 
bka' 'di nyan par byos// zhal du bstab po mgul du bstim// sku yi gzi brjid rgyas par mdzod// badzra yak+Sha kro d+ha kha tham kha tham kha tham/ khA hi khA hi khA hi/ hA hA hA/ hU~M hU~M hU~M/ phaT phaT phaT/ phur pa nyi shu rtsa 
brgyad la// yab yum gnyis kyi bden gnyis kyis// phyag rgya chen po'i sku ru gsal// dza tis dgug dang bsad pa'i mchog/ sras kyi mchog gis las rnams 'grub// khro bo yab yum bcu po yi// gnas bcu 
drug gsum rtsad nas gcod// sgo ba bzhi yis mtsho bzhi skems// srid pa rdo rje phur pa'i lha// ye shes 'khor lo rab grub nas// nyon mongs dug lnga rtsad nas gcod/ khrag 'thung rigs lnga 'dres pa la// rdo rje </text>
</item>

<item><p>40</p><section>1</section>
<text>gzhon nu'i dngos grub thob// las bzhi grub pa'i smon lam gdab// gang zhig mtshon cha mang po yis// phyag mtshan phreng ba'i yig 'bru dang// sgra dang me dang 'od dang 'ja'// drag byed thams 
cad phran du bkol/ khrag mtsho sha rus spung pa yi// drag byed mngon du mthong ba dang// 'od dang du ba me rnams 'byung// tshe dang mi 'phel longs spyod dang// rig 'dzin sa dang dbyings rnams thob/ khams 
gsum yongs grol ting 'dzin gyis// nam mkha' chos sku nyag gcig thob// dpal rdo rje gzhon nu thugs rje khros pa rtsa ba'i rgyud las sngags drug gi le'u ste lnga pa'o//// de nas rnam rgyal khro bo 
yis// bcom ldan 'das la 'di skad gsol// 'gro ba'i mgon mdzad bcom ldan 'das// ro yi dngos grub ji ltar lags// dur khrod spyod pa ji ltar lags// mgon mdzad khyod kyis bshad du 
gsol// bcom ldan 'das kyis bka' stsal pa// ro sgrub spyod pa byed pa rnams// nga yis bshad kyis legs par nyon// ro yi mtshan nyid legs par brtag/ mi rigs lnga la kun tu bshad// sha chen lnga la 'di 
ltar brtag/ grub rdzas dngos grub lha ru brtag/ A+oM badzra kI li kI la ru lu ru lu hU~M b+h+yo hU~M/ gshed dang phral phyir bdud rtsi 'khyil// mchog phur sor brgyad nyid la bsgrub// gnas pa'i khung du sbyor bar 'gyur// pha 
rol phyin bcu dag pa yi/ khro bo bcu yis sdig pa sbyang// yi ge drug gis 'gro drug sbyang// bar chad bsal phyir bro brdungs ste// hU~M stong gsum stong gi lo ka na// dbus phyogs stong gi lo ka na// dregs pa bsnol 
ba'i gdan steng na// rdo rje khrag 'thung bro ra bcas// zhal gcig phyag gnyis mthing nag sku// rdo rje dbyings phyug yum la 'khyud// rdo rje thod khrag dkrug cing gsol// dur khrod chas kyis lha srin 'dul// rdo 
rje'i gshog pa bar snang brkyangs// spyan gsum dmar zlum stong gsum bsreg/ mche ba gtsigs pas bdud bzhi 'joms// ljags dmar glog ltar 'khyug pa yis// stong gsum ma lus gsal bar byed// hU~M 
gi sgra ni 'brug bzhin sgrogs// brkyang bskum zhabs kyis bro brdung bas// bdud ni phye mar 'thag pa'i bro// klu ni yos su rngod pa'i bro// bgegs rnams mer ni sreg pa'i bro// ma bdud thar bar rlog pa'i 
bro// dur khrod 'di la bro brdung bas// dam nyams gshed ni rlag par 'gyur// A+oM ru lu ru lu hU~M b+h+yo hU~M/ phyogs bzhi rigs kyi bro brdung bas// bar chad bgegs ni sbyang bar 'gyur// khro chu rdo rje 'gros kyis 
blang// drag po bya yi 'gros kyis blang// mkha' 'gro ce spyang 'gros gyis blang// bdud kyi sgo la 'ju+u thag bcad// sa yi rten phur 'og tu bkod// rdo rje rgya gram thag pas gdags// dkyil 'khor steng du rU tra </text>
</item>

<item><p>41</p><section>1</section>
<text>bzhin// dur khrod gzhal yas khang du bzung// sgrub pa byed pa'i rdzas su bzung// thugs dam skong ba'i bdud rtsi bzung// A+oM ru lu ru lu hU~M b+h+yo hU~M/ dur khrod gnas su byin gyis brlab// bsgrub pa 
lha dang bdud rtsi lngar// byin gyis brlabs pa'i yon tan sgra// hU~M dza ti dbyings kyi yum chen las// mkha' 'gro mang po'i sprul pa 'gyed// kau rI b+han dmar zhing dbyug sngo// tsau rI ser mo mda' gzhu 'gengs// pra 
mo chu srin rgyal mtshan dmar nag sngo// be tA nag mo zhing chu za// puk+ka dmar ser rgyu zhags 'dren// g+hasma ljang gu dung khrag 'thung// sma sha ljang nag zhing snying za// tsaN+Da ser skya zhing lus 'bral// ma mo chen mo khyed 
brgyad kyis// dur khrod gnas su byin gyis brlobs// he ru ka yi grong khyer mdzod// bdud rtsi lnga ru byin gyis brlobs// b+h+yo seng gdong ser mo ro bsnol za// stag gdong dmar mo bsnol mar blta// wa gdong 
nag mo ro la ldag khyi gdong mthing nag zur blta len// bya rgod gdong dmar rgyu ma 'dren// kaM ka sngo skya zhing la za// bya rog mdog nag b+han gri 'dzin// 'ug gdong khra mo rgya gram 'dzin// phra men rdo rje khyed 
brgyad kyis// ru lu zlos shing byin gyis brlab// A+oM ru lu ru lu hU~M b+h+yo hU~M/ thugs dam bskang ba bsgrub pa'i rdzas// bdud rtsi lnga sogs ba liM bskang// brten pa'i gnas kyis thugs dam bskang// ro yi ha 
stas spyan drangs la// hU~M/ bskang ngo bskal pa'i thugs dam bskang// d+hU tI rtsa yi byang sems kyis// bla ma dam pa'i thugs dam bskang// dam tshig gnyen po bskangs 'gyur nas// zag med bde ba rgyas gyur 
cig/ hU~M ro lus 'dom gang gru bzhi 'di// dur khrod gzhal yas khang du gsal// gru bzhi pa la kha dog lnga// dri ma nag po baiDUr sngo// rtsib rnams ljang gu+u ma rgad mdog/ tshil bu ser po gser ltar snang// rus 
pa dkar po shel dngul mdog/ lnga yi rtsigs par rab tu mdzes// sgal tshigs dung gi rang bzhin la// rkang brgyad ka ba brgyad yin no// ther ma lcam la rtsib ma dral// rtsa yi dra bas rab 'brel cing// mgo yi 
gsang sgo shel ltar dkar// mig g.yas lho sgo gser ltar ser// mig g.yon byang sgo dmar dang ljang// nub kyi tsha sgo pad ltar dmar// 'og gi spu nag smin ma dang// skra rnams sgo yi rgyan yin no// rkang lag 
sen mo'i phreng ba rnams// mu tig dra ba phyed pas mdzes// tshig mdud rin chen pha gu la// phag la 'don yon lha mos mdzes// dur khrod gzhal yas mdzes pa yis// dkyil 'khor lha yi thugs dam 
bskang// phung po lnga ni gnas gyur pa// khrag 'thung lnga yi thugs dam bskang// 'byung ba lnga yi gnas gyur pa// yum chen lnga yi thugs dam bskang// kun gzhi'i rnam shes gnas gyur pa// rdo rje gzhon </text>
</item>

<item><p>42</p><section>1</section>
<text>nu'i thugs dam bskang// sgo lnga'i rnam shes gnas gyur pa// e ka tsa ti'i thugs dam bskang// ma mo bcu drug thugs dam bskang// yid kyi rnam shes gnas gyur pa// 'khor lo rgyas 
'debs thugs dam bskang// yan lag cha shas dum bu bcu// gnas gyur khro bo bcu yi thugs dam bskang// khro mo bcu yi thugs dam bskang// sgal tshig nyi shu gnas gyur pa// mgo brnyan nyi shu'i thugs dam 
bskang// lus kyi mtsho bzhi gnas gyur pas// sgo ma bzhi yi thugs dam bskang// ro la gnas pa'i bdud rtsi lngas// dkyil 'khor lnga yi thugs dam bskang// dug lnga rtsad nas gcod gyur cig/ ye shes lnga dang 
ldan gyur nas// zag med bde ba rol pa dang// sangs rgyas lhun gyis 'grub par shog/ thig gdab bdud rtsi bum pa dbye// A+oM AH hU~M a mr-i ta sid+d+hi hU~M hri ThA/ bla ma rdo rje slob dpon dang// ye shes lnga dang mkha' 
'gro'i tshogs// ma lus bdag la dgongs su gsol// bdag gi thog ma med pa nas// da lta yan chad sdig bgyis dang// dam tshig nyams pa mthol lo bshags// dngos grub rnam gsum bdag la stsol// sku 
gsung thugs kyi dag pa dang// rdo rje gsum ni bdag la stsol// dug lnga 'joms pa'i khrag 'thung dpal// ye shes lnga ni bdag la stsol// ting 'dzin tshe yi dngos grub dang// mngon shes lnga yi dngos grub 
stsol// grub pa brgyad kyi dngos grub dang// phrin las bzhi yi dngos grub stsaul// 'byor ldan longs spyod dngos grub stsol// a la la ho// sa ma ho// sa ma ya staM// rdo rje gsum ldan nyid du 'gyur// hU~M bla ma rdo rje 
slob dpon dang// he ru ka sogs khrag 'thung tshogs// ma mo mkha' 'gro brten pa'i phyir// tsit+ta gsang ba'i rten du bcangs// mtshan ldan rdo rje ka pA la// bdud rtsi lnga yi snod du bcangs// lus la gnas pa'i 
bdud rtsi lnga// lha rnams 'dus pa'i rdzas su bcangs// phung po'i rkang la phur pa ste// khro bo bcu yi rten du bcangs// brla yi rkang la 'bud pa'i dud// lcang lo mtshan dang ldan pa la// ma mo mkha' 'gro'i rten du 
bcangs// lag pa g.yas pa hasta yang// mkha' 'gro g.yob pa'i rten du bcangs// sog pa dam sri bri ba'i rdzas// zhing lpags g.yang gzhi byas pa yang// phra men nyi shu'i rten du bcangs// rgyu ma'i zhags pa 'dren 
pa yang// ma mo bcu drug brten pa'i rdzas// dbang po lnga yi me tog kyang// yab yum gsum ni brten pa'i rdzas// mtsho bzhi dum bu 'chang ba yang// sgo ba bzhi yi rten du zung// a la la ho// dur khrod ro la 
longs spyod cing// dur khrod chas kyis rab tu brgyan// dur khrod gnas su rgyu bya zhing// bdud rtsi lnga la longs spyod nas// dur khrod mkha' 'gro kun dang 'grogs// 'dod yon lnga la longs spyod cing/ khams </text>
</item>

<item><p>43</p><section>1</section>
<text>gsum pa yi sems can kun// bsad pas grol bar 'gyur ba yin// rtogs med dbyings la gnas gyur na// bsad pas sdig gis ma gos shing// rig 'dzin sa la myur du 'gro// zag med bde 
stong dbyer med la// mkha' 'gro kun dang longs spyod 'gyur// dpal rdo rje gzhon nu thugs rje khros pa rtsa ba'i rgyud kyi bshad pa las/ ro sgrub pa spyod pa'i le'u ste drug pa'o//// de nas rnam rgyal khro bo 
yis// bcom ldan 'das la 'di skad gsol// phrin las mdzad pa'i bcom ldan 'das// phur pas phrin las 'grub pa yang// 'gro ba'i don du bshad du gsal// bcom ldan 'das kyis bka' stsal pa// phur 
pa rnam pa bzhi yin te// chos nyid don gyi phur pa dang// rig pa ye shes phur pa dang// 'dus byas rdzas kyi phur pa dang// brten pa lus kyi phur pa'o// 'dus byas rdzas kyi phur pa ni// dngul lam 'o ma can gyi 
shing// zangs sam tsan+dan dmar po'i shing// lcags sam rkang dang tsher ma'i shing// gser ram 'o se ser po'i shing// sor brgyad sor drug bcu gnyis dang// bcu drug phur pa'i tshad yin no// zlum dang gru bzhi 
zla gam dang// zur gsum dbyibs su nges pa yin// gcig dang lha grangs mnyam pa'o// maN+Dal dbyibs dang kha dog nyid// gzungs thag kha dog bzhi dang ldan// gtor ma'i rigs su nges pa yin// bzlas 
pas dngos grub myur du thob// shAn+ting ku ru swA hA/ puSh+ting ku ru oM/ wa shang ku ru ho/ mA ra ya phaT/ ling+ga nyid la mngon par bsgrub/ bdun 'bum grangs kyi 'grub par 'gyur// 'gul dang 'phro dang 'tsheg pa 
'byung// grub nas so so'i las la sbyar// dgra dang bgegs dang nad zhi dang// tshe dang longs spyod rgyas par 'gyur// 'di nas phyi mar bsgral ba dang// bla med lnga ru bsgral bar bya// 'di bsgral bsod nams 
dpag tu med// rdo rje 'dzin pa ku mA ra'i// dngos grub thams cad myur du 'grub// dpal rdo rje gzhon nu thugs rje khros pa rtsa ba'i rgyud kyi bshad pa las/ phur pas phrin las bzhi 'grub pa ste le'u bdun 
pa'o//// de nas rnam rgyal khro bo yis// bcom ldan 'das la 'di skad gsol// thugs rje byams mgon bcom ldan 'das// tshe yi rig 'dzin ji ltar sgrub// bsgrub pa'i dngos grub ji ltar 
blangs// mgon mdzad khyod kyis bshad du gsol// bcom ldan 'das kyis bka' stsal pa// de yang sgrub pa'i dngos grub ni// nga yis bshad kyis legs par nyon// tshe ni rnam pa gsum yin te// mi 'gyur mi 
'phrog rdo rje'i tshe// nyams shing 'pho ba thig le'i tshe// 'khrul zhing rtog pa snang ba'i tshe// nyams shing 'pho ba tshe'i rang bzhin// nyams pa'i rgyu ni 'di ltar te// dam nyams bzhin 'gyur spyod lam nyams// dam </text>
</item>

<item><p>44</p><section>1</section>
<text>can 'khrugs shing sems 'khrugs dang// zhe sdang rgyas dang bgegs dang 'phrad// bred dngangs rbod gtong khar zad dang// dam can gtor chags tshe nyams 'gyur// bla ma la gus rgyud la 
sbyangs// ting 'dzin brtan zhing rigs sngags 'dzin// dam can nye bar 'gyur ba yi// 'di yi tshe ni khugs 'gyur te// nyams pa gso bar 'dod pa yis// bkra shis sa la maN+Dal bya// pad+ma 'khor lo rgya gram 
ldan// lha yi rten ni mar me dgu// khro bcu'i phur pas bgegs bsal zhing// bdud rtsi lnga dang sman lnga dang// phung po brten pa'i zas mchog la// thod pa lcags dang rin chen snod// bum pa yid 'ong mdzes pa 
ru// bsgrub pas tshe ni rab tu 'phel// b+hud+d+ha kun gyi byin gyis rlobs// A+oM badzra kI li kI la ya dzaHhU~M baM hoH/ A yur+dz+nyA na A kar+Sha ya dza/ ru lu ru lu hU~M b+h+yo hU~M/ A+oM AHhU~M/ tshe ni rigs lnga khrag 'thung ste// dug 'joms 
ye shes lnga'i rang bzhin// thig le mi shigs ngo bo nyid// gdod nas ma skyes ngo bo la// rang bzhin dag pas rin chen 'dra// hU~M dbus nas rang byung grub pa'i lha// dpal chen rdo rje khrag 'thung dang// khro mo rdo rje 
dbyings phyug ma// mthing nag mi 'gyur nam mkha'i mdog/ zhal gcig phyag gnyis khro mo'i tshul// rdo rjes gdug pa 'dul mdzad cing// baiDUr+ya yi bum pa g.yon// nad ni 'chi med bdud rtsi bkang// ka shi 
dar gyis mgul chings la// dpag bsam ljon pas kha brgyan nas// yab yum bde ba'i sbyor ba las// byang sems mu tig khu 'phangs 'bebs// rdo rje khrag 'thung dpag med kyis// stong gsum stong gi 'jig 
rten bkang// zhal nas tshe yi sngags zlos shing// lha klu gnod sbyin gshin rje dang// mkha' 'gro'i lag nas tshe khug cig/ drongs shig drongs shig tshe drongs shig/ tshe bum 'di la byin gyis rlobs// tshe bum 'di 
la rtags phyung zhig/ rig 'dzin sgrub pa po yi tshe spel cig/ sku gsung thugs kyi dngos grub bstsol// A+oM ru lu ru lu hU~M b+h+yo hU~M/ A yur+dz+nyAn tsit+ta b+h+rUM/ hU~M shar nas rang byung grub pa'i lha// dpal chen bder gshegs 
khrag 'thung ste// khro mo sangs rgyas dbyings phyug ma// sku mdog shel ltar dkar gsal zhing// zhal gcig phyag gnyis khro mo'i sku// 'khor los bdud bzhi 'joms par mdzad// g.yon na shel gyi bum pa 
bsnams// nang na 'chi med bdud rtsis bkang// ka shi dar gyis mgul chings la// dpag bsam ljon pas kha brgyan nas// yab yum bde ba'i sbyor ba las// byang sems mu tig khu 'phang 'bebs// b+hud+d+ha khrag 
'thung dpag med kyis// stong gsum stong gi 'jig rten bkang// zhal nas tshe yi sngags zlos shing// lha klu gnod sbyin gshin rje dang// mkha' 'gro'i lag nas tshe khug cig/ drongs shig drongs shig tshe drongs </text>
</item>

<item><p>45</p><section>1</section>
<text>shig/ tshe bum 'di la byin gyis rlobs// tshe bum 'di la rtags shig phyung// rig 'dzin sgrub pa po yi tshe spel cig/ sku gsung thugs kyi dngos grub stsol// A+oM ru lu ru lu hU~M b+h+yo hU~M/ A yur+dz+nyAn b+h+ruM/ hU~M 
lho nas rang byung grub pa'i lha// dpal ldan rin chen khrag 'thung dang// jo mo rin chen dbyings phyug ma// sku mdog ser 'od rgyas mdzad cing// zhal gcig phyag gnyis khro mo'i sku// rin chen dgos 'dod re ba 
skong// g.yon na gser gyi bum pa bsnams// nang na 'chi med bdud rtsis bkang// ka shi dar gyis mgul chings la// dpag bsam ljon pas kha brgyan nas// yab yum bde ba'i sbyor ba las// byang sems mu 
tig khu 'phang 'bebs// rin chen khrag 'thung dpag med kyis// stong gsum stong gi 'jig rten bkang// zhal nas tshe yi sngags zlos shing// lha klu gnod sbyin gshin rje dang// mkha' 'gro lag nas tshe khug 
cig/ drongs shig drongs shig tshe drongs shig/ tshe bum 'di la byin gyis rlobs// tshe bum 'di la rtags shig phyung// rig 'dzin sgrub pa po yi tshe spel cig/ sku gsung thugs kyi dngos grub stsol// A+oM ru lu ru lu hU~M 
b+h+yo hU~M/ A yu r+dz+nyA na tsit+ta b+h+rUM/ hU~M nub nas rang byung grub pa'i lha// dpal ldan pad+ma khrag 'thung dang// khro mo pad+ma dbyings phyug ma// sku mdog dmar gsal dbang du byed// zhal gcig phyag gnyis khro mo'i 
tshul// pad+ma nyon mongs chags pa sel// pad+ma rA ga'i bum pa g.yon// nang ni 'chi med bdud rtsis bkang// ka shi dar gyis mgul bcings la// dpag bsam ljon pas kha brgyan nas// yab yum bde ba'i sbyor 
ba las// byang sems mu tig khu 'phang 'bebs// pad+ma khrag 'thung dpag med kyis// stong gsum stong gi 'jig rten bkang// zhal nas tshe yi sngags zlos shing// lha klu gnod sbyin gshin rje dang// mkha' 
'gro'i lag nas tshe khug cig/ drongs shig drongs shig tshe drongs shig/ tshe bum 'di la byin gyis rlobs// tshe bum 'di la rtags shig phyung// rig 'dzin sgrub pa po yi tshe spel cig/ sku gsung thugs kyi dngos grub 
stsol// A+oM ru lu ru lu hU~M b+h+yo hU~M/ A yur+dz+nyAn tsit+ta b+h+rUM/ hU~M byang nas rang byung grub pa'i lha// dpal ldan las kyi khrag 'thung dang// khro mo las kyi dbyings phyug ma// ljang gu phrin las sna tshogs 'grub// rgya gram phrag 
dog sdug bsngal sel// in+da nI la'i bum pa bsnams// nang na 'chi med bdud rtsis bkang// ka shi dar gyis mgul chings la// dpag bsam ljon pas kha brgyan nas// yab yum bde ba'i sbyor ba las// byang 
sems mu tig khu 'phang 'bebs// las kyi khrag 'thung dpag med kyis// stong gsum stong gi 'jig rten bkang// zhal nas tshe yi sngags zlos shing// lha klu gnos sbyin gshin rje dang// mkha' 'gro'i lag nas </text>
</item>

<item><p>46</p><section>1</section>
<text>tshe khug cig/ drongs shig drongs shig tshe drongs shig/ tshe bum 'di la byin gyis rlobs// tshe bum 'di la rtags shig phyung// rig 'dzin sgrub pa po yi tshe spel cig/ sku gsung thugs kyi dngos grub 
stsol// A+oM ru lu ru lu hU~M b+h+yo hU~M/ A yur+dz+nyA na tsit+ta b+h+rUM/ hU~M dbus nas rang byung grub pa'i lha// dpal chen rdo rje gzhon nu ni// zhal gsum phyag drug zhabs bzhi bgrad// gar dgu'i rol pas gnas mdzad 
cing// 'khor lo rgyas 'debs yum la 'khyud// yab yum gnyis med sbyor ba'i rdzas// dus gsum b+hud+d+ha rab mchod nas// byang chub sems kyi thig le las// mu tig khu 'phang dbab tu gsol// tshe bum 'di la 
byin gyis rlobs// tshe bum 'di la rtags phyung zhig/ rig 'dzin sgrub pa po yi tshe spel cig/ sku gsung thugs kyi dngos grub stsol// A+oM badzra kI li kI la ya dzaHhU~M baM hoH// A yur+dz+nyAn A kar+Sha dzaH/ A+oM ru lu ru lu hU~M b+h+yo 
hU~M/ oM AHhU~M/ sgrol yum e ka tsa ti ma// chos kyi dbyings kyi mkha' 'gro yum// khrag 'thung lha tshogs mnyes byed ma// b+hud+d+ha kun dang mnyam sbyor la// bde 'od nyi ma'i gzi brjid kyis// mkha' 'gro thams cad 
dbang bsdus nas// byang chub sems kyi thig le ni// mu tig khu 'phang dbab tu gsol// tshe bum 'di la byin gyis rlabs// tshe bum 'di la rtags shig phyung// rig 'dzin sgrub pa po yi tshe spel cig/ sku 
gsung thugs kyi dngos grub stsol// A+oM ru lu ru lu hU~M b+h+yo hU~M/ A yur+dz+nyA na dza/ rdo rje ma mo kau rI ma// g.yas g.yon zhing dbyug thod khrag mthing// rdo rje ma mo tsau rI ma// ser mo phyag gnyis mda' gzhu 'gengs// rdo rje 
ma mo pra mo hA// chu srin rgyal mtshan thod khrag dmar// rdo rje ma mo be ta lI/ g.yas na rdo rje zhing dbyug mthing// rdo rje ma mo puka ka sI// dmar ser zhing bcu'i rgyu ma 'dren// rdo rje ma mo g+hasma rI// ljang gu rdo rje thod 
khrag thogs// rdo rje ma mo sma sha nI// phyag gnyis ro 'dzin snying za zhing// rdo rje ma mo tsaN+Da lI// ser skya ro 'dzin mgo lus 'bral// ma mo chen mo khyed brgyad ni// sprul pa'i ma mos stong khams 'gengs// thugs 
ka ma mo'i dpa' be'u nas// byang chub sems kyi tshe 'dzin ma/ khug cig drongs shig tshe drongs shig/ tshe bum 'di la byin gyis rlobs// tshe bum 'di la rtags shig phyung// rig 'dzin sgrub pa po yi tshe spel cig/ sku 
gsung thugs kyi dngos grub stsol// rtags dang mtshan ma dbyung du gsol// A+oM badzra gau rI ha/ A+oM badzra tsau rI ha/ oM badzra phra mo ha/ badzra be ta lI ha/ badzra phuk+ka sI ha/ badzra g+hasma rI ha/ badzra sma sha nI ha/ badzra tsaN+Da lI ha/ 
oM ru lu ru lu oM b+h+yo hU~M/ a yur+dz+nyAn ang+ku sha dza/ b+h+yo rdo rje phra men seng gdong ma// phyag gnyis kha yis ro 'dzin ser// rdo rje phra chen stag gdong ma// phyag gnyis bsnol zhing mnan nas ro la blta// rdo rje phra men wa </text>
</item>

<item><p>47</p><section>1</section>
<text>gdong ma// dmar nag ro snying phyung nas ldag/ rdo rje phra men khyi gdong ma// ro yi khog 'byed nang blta mthing// rdo rje phra men bya rgod gdong// dmar po rgyu+u za gri thod bsnams// rdo rje phra men kang+ka 
gdong// smug nag gzhi 'dzin phrag la bkal// rdo rje phra men bya rog gdong// nag mo ro 'dzin gri thod bsnams// rdo rje phra men 'ug pa'i gdong// ljang gu lcags kyu thod khrag bsnams// rdo rje phra men khyed 
brgyad ni// sprul pa dpag med stong khams 'gengs// thugs ka dpal be'u'i dkyil 'khor nas// byang sems thig le khu 'phang 'bebs// khug cig khug cig tshe khug cig/ drongs shig drongs shig tshe drongs 
shig/ tshe bum 'di la byin gyis rlobs// tshe bum 'di la rtags shig phyung// A+oM badzra sid+ha mu khI he// A+oM badzra byA g+ha mu khI he/ A+oM badzra shA'i ga la mu khI he// A+oM badzra shwa na mu khI he/ A+oM badzra gr-id+d+ha mu khI he/ A+oM badzra kAM ka mu 
khI he/ A+oM badzra u lU mu khI he/ A+oM badzra kA ka mu khI he/ oM ru lu ru lu hU~M b+h+yo hU~M/ A yur+dz+nyA na ang+ku sha dzaH/ hU~M b+ha ga dbyings kyi pho brang nas// sras mchog rdo rje phur pa ste// bud+d+ha kun gyi thugs kyi sras// khro bo'i tshul 
ston gdug pa 'dul// stong gsum stong gi 'jig rten 'dir// sprul pa grangs med khro tshogs kyis// dgra bgegs gdug pa dbyings su sgrol// mkha' mnyam bde chen dbyings su chug/ byang sems thig le mi 
shigs dbus// mu tig khu 'phang dbab tu gsol// tshe bum 'di la byin gyis rlobs// tshe bum 'di la rtags shig phyung// A+oM badzra kI li kI la ya sarba big+h+nAM baM hU~M hU~M phaT/ hU~M steng nas rang byung grub pa'i lha// rdo rje 
khro bo hU~M mdzad ni// yab yum phra thabs dpag med kyang// mthing nag zhal gcig phyag gnyis te// bgegs chen 'dul ba'i khro tshul ston// g.yas na lcags kyu phur pa bsnams// g.yon na bdud rtsi bum pa 
bsnams// thugs ka'i nyi zla kha sbyor nas// tshe 'dzin thugs kyi dpal be'u nas// byang sems thig le khu 'phang 'bebs// khug cig khug cig tshe khug cig/ drongs shig drongs shing tshe drongs shig/ lha yi gnas 
nas tshe khug cig/ tshe bum 'di la byin gyis rlobs// A+oM badzra kro d+ha hU~M kA ra hU~M gardza gardza hU~M phaT/ A yur+dz+nyA na dza/ hU~M shar nas rang byung grub pa'i lha// rdo rje khro bo rnam par rgyal// yab yum phra thabs dpag med 
kyang// mthing nag zhal gcig phyag gnyis te// bgegs chen 'joms shing khro tshul ston// g.yas na lcags kyu phur pa bsnams// g.yon na bdud rtsi bum pa bsnams// thugs ka'i nyi zla kha sbyor nas// tshe 
'dzin thugs kyi dpal be'u nas// byang sems thig le'i khu 'phang 'bebs// khug cig khug cig tshe khug cig/ drongs shig drongs shig tshe drongs shig/ shar phyogs dri za'i lag nas tshe drongs shig/ tshe bum 'di </text>
</item>

<item><p>48</p><section>1</section>
<text>la byin gyis rlobs// A+oM badzra kro d+ha bi dza ya hU~M/ ha na ha na hU~M phaT/ A yur+dz+nyA na dza// hU~M shar lho mtshams nas rang byung grub pa'i lha// rdo rje khro bo dbyug sngon can// yab yum phra thabs dpag med 
kyang// mthing nag zhal cig phyag gnyis te// bgegs chen 'dul ba'i khro tshul can// g.yas pa lcags kyu phur pa bsnams// g.yon pas bdud rtsi bum pa bsnams// thugs ka'i nyi zla kha sbyor nas// tshe 
'dzin thugs kyi dpal be'u nas// byang sems thig le khu 'phang 'bebs// khug cig khug cig tshe khug cig/ drongs shig drongs shig tshe drongs shig/ me lha'i lag nas tshe khug cig/ tshe bum 'di la byin gyis 
rlobs// A+oM badzra kro d+ha nI la daN+Da hU~M da ha da ha hU~M phaT/ A yur+dz+nyA na dza hU~M/ hU~M lho nas rang byung grub pa'i lha// rdo rje khro bo gshin rje'i gshed// yab yum phra thabs dpag med kyang// mthing nag zhal gcig phyag 
gnyis te// bgegs chen 'dul ba'-i khro tshul ston// g.yas na lcags kyu phur pa bsnams// g.yon na bdud rtsi bum pa bsnams// thugs ka'i nyi zla kha sbyor nas// tshe 'dzin thugs kyi dpal be'u nas// byang 
sems thig le khu 'phang 'bebs// khug cig khug cig tshe khug cig/ drongs shig drongs shig tshe drongs shig/ gshin rje lag nas tshe khug cig/ tshe bum 'di la byin gyis rlobs// A+oM badzra kro d+ha ya mAn+ta ka hU~M pa tsa 
pa tsa hU~M phaT/ A yur+dz+nyAn dza/ hU~M lho nub mtshams nas rang byung grub pa'i lha// rdo rje khro bo mi g.yo mgon// yab yum phra thabs dpag med kyang// mthing nag zhal gcig phyag gnyis te// bgegs chen 'dul zhing 
khro tshul ston// g.yas na lcags kyu phur pa bsnams// g.yon na bdud rtsi bum pa bsnams// thugs ka'i nyi zla kha sbyor nas// tshe 'dzin thugs kyi dpal be'u nas// byang sems thig le khu 'phang 'bebs// khug cig khug 
cig tshe khug cig/ drongs shig drongs shig tshe drongs shig/ srin po'i lag nas tshe khug cig/ tshe bum 'di la byin gyis rlobs// A+oM badzra Ar+ya a tsa la hU~M b+han+d+ha b+han+d+ha hU~M phaT/ A yur+dz+nyAn dza hU~M/ hU~M nub nas 
rang byung grub pa'i lha// rdo rje khro bo rta mgrin dpal// yab yum phra thabs dpag med kyang// mthing nag zhal gcig phyag gnyis te// bgegs chen 'dul ba'i khro tshul ston// g.yas na lcags kyu phur pa bsnams// g.yon na bdud rtsi bum pa 
bsnams// thugs ka'i nyi zla kha sbyor nas// tshe 'dzin thugs kyi dpal be'u nas// byang sems thig le khu 'phang 'bebs// khug cig khug cig tshe khug cig/ drongs shig drongs shig tshe drongs shig/ klu yi lag nas tshe khug cig/ tshe bum 'di la byin gyis rlobs// A+oM badzra kro d+ha ha ya grI wa hu lu hu lu hU~M phaT/ A yur+dz+nyA na dza/ hU~M nub byang mtshams nas rang byung grub pa'i lha// rdo rje khro </text>
</item>

<item><p>49</p><section>1</section>
<text>bo gzhan gyis mi thub pa// yab yum phra thabs bdag med kyang// mthing nag zhal gcig phyag gnyis te// bgegs chen 'dul ba'i khro tshul ston// g.yas na lcags kyu phur pa bsnams// g.yon 
na bdud rtsi bum pa bsnams// thugs ka'i nyi zla kha sbyor nas// tshe 'dzin thugs kyi dpal be'u nas// byang sems thig le khu 'phang 'bebs/ khug cig khug cig tshe khug gcig/ drongs shig drongs shig tshe drongs 
shig/ rlung lha'i lag nas tshe khug cig/ tshe bum 'di la byin gyis rlobs// A+oM badzra kro d+ha a pa ra dzi ta hU~M// tiSh+Tha tiSh+Tha hU~M phaT/ A yur+dz+nyA na dza/ hU~M byang nas rang byung grub pa'i lha// rdo rje khro bo bdud rtsi 'khyil// yab 
yum phra thabs dpag med kyang// mthing nag zhal gcig phyag gnyis te// bgegs chen 'dul ba'i khro tshul ston// g.yas na lcags kyu phur pa bsnams// g.yon na bdud rtsi bum pa bsnams// thugs ka'i nyi zla 
kha sbyor nas// tshe 'dzin thugs kyi dpal be'u nas// byang sems thig le khu 'phang 'bebs// khug cig khug cig tshe khug cig/ drongs shig drongs shig drongs shig tshe drongs shig/ gnod sbyin lag nas tshe khug 
cig/ tshe bum 'di la byin gyis rlobs// A+oM badzra kro d+ha a mr-i ta kuN+Da li hU~M paT/ ts+tshin+d+ha ts+tshin+d+ha hU~M phaT/ A yur+dz+nyA na dza/ hU~M byang shar mtshams nas rang byung grub pa'i lha// rdo rje khams gsum rnam rgyal dang// yab yum 
phra thabs dpag med kyang// mthing nag zhal gcig phyag gnyis te// bgegs chen 'dus pa'i khro tshul ston// g.yas pa lcags kyus phur pa bsnams// g.yon na bdud rtsi bum pa bsnams// thugs ka'i nyi zla kha 
sbyor nas// tshe 'dzin thugs kyi dpal be'u nas// byang sems thig le khu 'phang 'bebs// khug cig khug cig tshe khug cig/ drongs shig drongs shig tshe drongs shig/ 'byung po'i lag nas tshe khug cig/ tshe bum 
'di la byin gyis rlobs// A+oM badzra kro d+ha trai lokya bi dza ya hU~M phaT// bin+d+ha bin+d+ha hU~M phaT/ A yur+dz+nyA na dza/ hU~M 'og gi phyogs nas rang byung grub pa'i lha// rdo rje khro bo stobs po che// yab yum phra thabs 'khor bcas 
kyang// mthing nag zhal gcig phyag gnyis pa// bgegs chen 'dul ba'i khro tshul ston// g.yas na lcags kyu phur pa bsnams// g.yon na bdud rtsi bum pa bsnams// thugs ka'i nyi zla kha sbyor nas// tshe 
'dzin thugs kyi dpal be'u nas// byang sems thig le khu 'phang 'bebs// khug cig khug cig tshe khug cig/ drongs shig drongs shig tshe drongs shig/ sa bdag lag nas tshe khug cig/ tshe bum 'di la byin gyis 
rlobs// A+oM badzra kro d+ha ma ha ba la hU~M/ s+pho Ta s+pho Ta hU~M phaT/ A yur+dz+nyAn dza/ hU~M shar gyi phyogs nas tshe 'gugs ma// dkar mo zhi mdzad skya ka'i mgo// lcags kyu tshe yi bum pa bsnams// log 'dren 'gugs mdzad </text>
</item>

<item><p>50</p><section>1</section>
<text>sgo srung ma// khug cig khug cig tshe khug cig/ drongs shig drongs shig tshe drongs shig/ dri za'i lag nas tshe khug cig/ A+oM badzra kI li kI la ya/ bi da bing bing hU~M phaT/ A yur+dz+nyAn dza/ hU~M lho yi phyogs 
nas rang byung grub pa'i lha// ser mo pu shud mgo can ma// zhags pa tshe yi bum pa bsnams// tshe dang longs spyod rgyas par 'dzod// khug cig khug cig tshe khug cig/ drongs shig drongs shig tshe drongs shig/ grul 
bum lag nas tshe khug cig/ tshe bum 'di la byin gyis rlobs// A+oM badzra kI li kI la ya na ma sa man+ta hring hring hU~M phaT/ A yur+dz+nyA na dza/ hU~M nub nas rang byung grub pa'i lha// dmar mo srin bya'i mgo can ma// lcags 
sgrog tshe yi dngos grub stsol// log 'dren dbang mdzad sgo srung ma// khug cig khug cig tshe khug cig/ drongs shig drongs shig tshe drongs shig/ klu yi lag nas tshe khug cig/ A+oM badzra kI li kI la ya/ su ru su ru pra su 
ru hU~M phaT/ A yur+dz+nyA na dza/ hU~M byang gi phyogs nas rang byung grub pa'i lha// ljang gu khra yi mgo can ma// dril bu tshe yi bum pa bsnams// log 'dren sgrol mdzad sgo srung ma// khug cig khug cig tshe khug cig/ drongs 
shig drongs shig tshe drongs shig/ gnod sbyin lag nas tshe khug cig/ oM badzra kI li kI la ya mA ra ya mA ra ya hU~M phaT/ A yur+dz+nyA na dza/ tshe yi dngos po 'chi med 'di// khrag 'thung lnga yi thugs kar sba// mi 'gyur tshe 
yi thig le la// rdo rjes rgyas btab mi gshegs dbus// 'khor los rgyas btab bdud bzhi bcom// rin chen rgyas btab bsam zhing 'grub// pad+mas rgyas btab nyon mongs bsgrol// rgya gram rgyas btab don 
rnams 'grub// ye shes lnga yi rgyas btab pas// dbyings kyi thig le mi shigs so// A yu A be ya A/ nam mkha' lta bur skyon med kyang// char sprin lta bur tshe dbang blang// hU~M dpal chen rdo rje gzhon nu 
ni// bde chen rgyas pa b+ha ga'i dbyings// khrag 'thung 'dus pa'i khro rgyal bcu// 'gyur ba med pa tshe yi thugs// thabs kyis spyod pas 'gro don du// byams dang snying rjes gang 'dul ba// bud+d+ha phrin las rdzogs 
mdzad pa// dbang dang byin rlabs bdag stsol cig/ hU~M khrag 'thung lnga yi dbang bskur bas// nyon mongs dug lnga rab dag nas// ye shes lnga rdzogs thig le rgyas// 'chi med tshe yi rigs 'dzin thob// oM badzra kI 
li kI la ya dza hU~M baM hoH/ badzra shrI he ru ka badzra kro d+hI shwa rI s+t+waM/ a b+hi Shiny+tsa mAM/ b+hud+d+ha shrI he ru ka b+hud+d+ha kro d+hI shwa rI s+t+waM/ rat+na shrI he ru ka/ rat+na kro d+hI sha rI s+t+waM// pad+ma shrI he ru ka/ pad+ma kro d+hI shA rI s+t+waM/ karma shrI he ru ka/ karma 
kro d+hI shwa rI s+t+waM/ a b+hi Shiny+tsa mAM/ oM AHhU~M/ tshe yi dngos grub blang ba yis// nad dang bral zhing sdug bsngal zhi// bgegs med nyi zla'i tshe dang mnyam// khrag 'thung sku dang dbyer med 'gyur// 'od dang 'ja' dang du </text>
</item>

<item><p>51</p><section>1</section>
<text>ba me// khol ba tshe yi rtags yin no// nye bsnyen bsnyen sgrub sgrub chen no// dmigs pa'i rten la nges par 'grub// sku gsung thugs la bsgrub gyur kyang// khyad par thugs la nye bar 'grub// grub 
pa'i rtags ni byung ba dang// lcang lo thod pa kha sbyar du// bdud rtsi rtsa ba lnga btsal nas// rtsa brgyad stong la sbyar ba'i ril bu gzhug/ 'od zer lnga dang yang dag ldan// de bzhin bza' ba bca' ba dang// btung 
dang ldag dang gzhi la sogs// rgyan dang rin chen gos rnams la// dag cing spel ba'i sngags 'di brjod// A+oM badzra kI li kI la ya dzaHhUM baM hoH// a mr-i ta sid+d+hi hU~M hU~M hri thA/ A be sha ya ho/ 'dod pa'i yon tan lnga 
rnams kyang// myur du 'grub cing mngon shes 'char// rig pa 'dzin pa myur du thob// a la la ho/ e ma ho/ bcom ldan 'das ni khro rgyal gtso// rdo rje srin po nam ni langs lags na// gza' skar rgyal po nyi ma 
rtse shar gyis// bzlas brjod bsnyen pa'i grangs ni thems lag na// 'grub pa'i rtags mtshan myur du bstan nas kyang// sku gsung thugs kyi dngos grub stsol re ran// dbang dang byin rlab thams cad bdag stsol 
cig/ hU~M brjod med spros bral chos kyi sku// sku gsum rdzogs pa khro rgyal sku// mi gnas ye shes nam mkha'i thugs// thun mong ma yin khyad par 'phags// ye shes mi 'gyur dpal be'u nas// bde chen thig le 
byang chub sems// bdud 'dul rdo rje gzhon nu yi// sku gsung thugs kyi dngos grub rnams// ma thogs myur du stsal du gsol// mi 'chi tshe yi dngos grub stsol// mngon par shes pa'i dngos grub stsol// rdzu 'phrul 
mthu yi dngos grub stsal du gsol// rig pa 'dzin pa'i dngos grub stsal du gsol// phrin las rnam bzhi'i dngos grub stsal du gsol// rigs rgyud 'phel ba'i dngos grub stsal du gsol// grub mchog brgyad kyi 
dngos grub bstsal du gsol// nad bgegs 'joms pa'i dngos grub stsal du gsol// hU~M bde mchog nam mkha'i dkyil yangs nas// yid 'ong skyon bral bde spyod ma// 'khor lo rgyas 'debs khro mo'i 
gtso// yum gyi mkha' klong thig le las// thugs kyi dngos grub stsal du gsol// hU~M nam mkha' lta bur dag pa'i sku// mkha' 'dus bde klong rgyas pa'i sku// dbyings kyi thig le dza ti ma// zag med bde ba'i 
dngos grub stsol// hU~M yab yum gnyis med bde chen las// mi shigs thig le las byung ba'i// lha rnams 'dul pa'i bur sras mchog/ phrin las sna tshogs dngos grub stsol// hU~M nyi zla bsnol ba'i gdan steng 
na// lha rnams 'dul ba'i khro rgyal gtso// rdo rje hU~M mdzad sgra 'byin ma// sprul pa phag dang smig bu'i mgo/ phyag brnyan yang sprul mang po'i tshogs// lha yi gdon chen 'dul ba dang// tshe la dbang ba'i dngos grub </text>
</item>

<item><p>52</p><section>1</section>
<text>stsol// hU~M dri za bsnol ba'i gdan steng na// dri za 'dul ba'i khro bo gtso// rdo rje rnam rgyal mda' snyem ma// sprul pa stag dang bya rgod mgo/ phyag brnyan yang sprul mang po'i tshogs// dri za'i gdon chen 
'dul ba dang// las la dbang ba'i dngos grub stsol// hU~M me lha bsnol ba'i gdan steng na// me lha 'dul ba'i khro bo gtso// rdo rje dbyug sngon sder mo dang// sprul pa g.yag dang bya rog mgo/ phyag brnyan yang sprul 
mang po'i tshogs// me lha'i gdon ni 'dul ba dang// yo byad dbang ba'i dngos grub stsol// hU~M gshin rje bsnol ba'i gdan steng na// gshin rje 'dul ba'i khro bo'i gtso// gshin rje'i gshed po dur khrod 
bdag/ sprul pa sha ba 'ug pa'i mgo/ phyag brnyan yang sprul mang po'i tshogs// gshin rje'i gdon rnams 'dul ba dang// mos la dbang ba'i dngos grub stsol// hU~M srin po bsnol ba'i gdan steng na// srin po 
'dul ba'i khro rgyal gtso// rdo rje mi g.yo gtun khung ma// sprul pa gzig dang khwa yi mgo/ phyag brnyan yang sprul mang po'i tshogs// srin po gdon tshogs 'dul ba dang// smon lam dbang ba'i dngos grub stsol// hU~M 
klu dbang bsnol ba'i gdan steng na// klu dbang 'dul ba'i khro bo gtso// rta mgrin rdo rje gtum mo dang// sprul pa byi la pu shud mgo/ phyag brnyan sprul pa mang po'i tshogs// klu yi gdon rnams 'dul ba dang// rdzu 
'phrul dbang ba'i dngos grub stsol// hU~M rlung lha bsnol ba'i khri steng du// rlung lha'i gdon 'dul khro bo'i gtso// gzhan gyis mi thub mda' snyem ma// sprul pa spyang ki khra yi mgo/ phyag brnyan yang sprul mang po'i 
tshogs// rlung lha'i gdon rnams 'dul ba dang// skye la dbang ba'i dngos grub stsol// hU~M gnod sbyin bsnol ba'i gdan steng na// gnod sbyin 'dul ba'i khro bo'i gtso// rdo rje bdud rtsi rlung 'byin ma// sprul pa seng 
ge pha wang mgo/ phyag brnyan yang sprul mang po'i tshogs// gnod sbyin gdon rnams 'dul ba dang// chos la dbang ba'i dngos grub stsol// hU~M 'byung po bsnol ba'i gdan steng na// 'byung po 'dul ba khro bo'i 
gtso// khams gsum rnam rgyal gsod ma dang// sprul pa bsre mo dom gyi mgo/ phyag brnyan yang sprul mang po'i tshogs// 'byung po gdon rnams 'dul ba dang// sems la dbang ba'i dngos grub stsol// hU~M sa 
bdag bsnol ba'i gdan steng na// sa bdag 'dul ba'i khro rgyal gtso// stobs chen rdo rje bskyed ma dang// sprul pa dred dang byi la'i mgo/ phyag brnyan yang sprul mang po'i tshogs// sa bdag gdon rnams 'dul ba 
dang// sems la dbang ba'i dngos grub stsol// lcags kyu zhags pa lcags sgrog dril bu ma// skya ka pu shud srin bya khra yi mgo/ 'gugs 'degs sdom 'bebs mkha' 'gro ma bzhi yis// phrin las rnam bzhi'i </text>
</item>

<item><p>53</p><section>1</section>
<text>dngos grub stsol// lha yi sku rnams g.yo 'gul yig 'bru sgra// thugs ni lding 'phyo gos 'od me// bdud rtsi bza' btung gos rnams kyang// du+u ba 'ja' dang me dang 'tshag/ mdangs rnams gsal 
na dngos grub thob// phrin las bzhi dang grub pa brgyad// mkha' spyod gnas su myur du 'gro// rdo rje me lce gsum ldan zhing// mi nas ye shes skur 'gyur zhing// thig le nyag gcig myur du thob// dpal rdo rje 
gzhon nu thugs rje khros pa rtsa ba'i rgyud kyi bshad pa las/ tshe dang dngos grub blang ba'i le'u ste brgyad pa'o//// de nas rnam rgyal khro bo yis// bcom ldan 'das la 'di skad gsol// gdug pa 'dul 
ba'i bcom ldan 'das// bar chod thams cad gnon pa'i thabs// de ni gang lags bshad du gsol// bcom ldan 'das kyis bka' stsal pa// bsgral ba'i zhing ni dgra dang ni// bar du gcod pa'i bgegs 
chen la// dkyil 'khor lho nub srin po'i sar// gru gsum rim gsum nag por bya// rnam lnga'i ling+ga 'khor lor ldan// 'khor lo rtsibs drug mu khyud ldan// ling+ga 'khor lo'i lto bar sbyar// rgyu ma chen pos rab tu 
bsdam// ras skud kha dog lnga yis bcing// rnam lnga dur khrod bgegs kyi shul// gnod pa'i ling+ga de ru sbyar// bsam gtan rtse gcig yid kyis 'grub// sngags kyi grangs ni khri tsho gcig/ 'grub 'gyur 'di 
la the tshom med// nyung dkar nyung nag ske tshe dang// shang tshe bye ma gsum dang ldan// rdo dreg zi ra til nag dang// dug khrag tshogs pas rno ngar bskyed// oM badzra kI li kI la ya dAp+ti tsa kra ha na ha na ru lu ru lu hU~M b+h+yo 
hU~M dzaHhU~M baM hoH// sarba big+h+nAn baM hU~M phaT/ oM laM hU~M laM/ mo ha g+ha ya che ge mo s+t+waM b+ha ya nan/ mon dang rabs chad thod pa dang// la cha'i sbal pa glang ru dang// snel gri ra yi thod pa dang// spre'u byi la phag thod
dang// sbrul sbal rus sbal khog pa dang// mchod rten sats+tsha rdo rje dang// ri rab rgya gram rdo rje dang// mkha' lding sku gdung 'og tu mnan// mi nyid gshin rje mgon po dang// bdud srin ma mo pho mo'i rigs// klu 
gnyan sa bdag klu mo rnams// mnan pas bsod nams chen po thob// bag chags nyon mongs rab dag nas// skye 'gag med cing rol pa'i ngang// bsam du med cing brjod las 'das// rtogs nas bla med 
yul du 'gyur// dpal rdo rje gzhon nu thugs rje khros pa rtsa ba'i rgyud kyi bshad pa las/ mnan pa'i le'u ste dgu pa'o//// de nas rnam rgyal khro bo yis// b+ha ga wAn la 'di skad gsol// thugs rje ldan 
pa'i bcom ldan 'das// zor gyi bzlog dang gsod byed pa'i// thabs ni gang lags bshad du gsol// bcom ldan 'das kyis bka' stsal pa// zor ni lha yi sku yin te// nub byang rlung lha 'du mtshams </text>
</item>

<item><p>54</p><section>1</section>
<text>su// bsam gtan rtse gcig yid kyis bsgrub// drag po phur thun khro bo'i las// drag po'i las ni mda' yi zor// mkha' 'gro rnams kyi khrag gi zor// dbang phyug phra men sgo nga'i zor// rwa 
dang thod pa zor du 'phang// rno bar byed pa thun gyi rdzas// drag por byed pa sngags kyi dpal// oMbadzra kI li kI la ya dzaHhU~M baM hoH/ sarba big+h+nA baM hU~M phaT/ ma ma pa shi ku ru ma taM nya ka ra i dan/ d+ha ti ma ma karma shi 
g+h+raM kA ra ya mA ra ya thun// rab 'bring tha ma brdeg pa'i gnas// dmag dang gtor ma mda' 'phen dang// khrag mtsho khol na grub pa'i rtags// gang la 'phen pas bzlog par 'gyur// glo dang gzer thabs 
mchin nad kyis// 'chi 'gyur 'di la the tshom med// lha klu kun kyang gsod par 'gyur// bsad pas byang chub sgrub par byed// skye mchi med pa'i byang chub sems// 'khor 'das ro gcig chos kyi dbyings// nam 
mkha' lta bur khyab pa'i sku// myur du 'grub ste the tshom med// dpal rdo rje gzhon nu thugs rje khros pa rtsa ba'i rgyud kyi bshad pa las/ zor gyi le'u ste bcu pa'o//// de nas rnam rgyal khro bo yis// bcom 
ldan 'das la 'di skad gsol// bdud rnams sreg mdzad bcom ldan 'das// sbyin sreg las ni ci ltar sgrub// bcom ldan 'das la 'di skad gsol// bcom ldan 'das kyis bka' stsal pa// gang zhig sbyin 
sreg ma byas na// las rnam 'grub par mi 'gyur cing// dam tshig nyams pa mi skongs shing// sdig pa dag par mi 'byung bas// de bas nan tan cher bskyed nas// sbyin sreg las la sbyor bar bya// gza' skar 
phun sum tshogs pa la// dus tshod ldan pas gnas nyid du// bram ze khyim dang gtsug lag khang// smad tshong khyim dang dur khrod du// zhi dang rgyas pa dbang drag gi/ thab khung zlum zhig dkar la 'tsher// zla gam 
dmar la gdengs pa dang// gru bzhi ser la snum pa dang// gnag cing rtsub pa drag po'i thab// rim pa gsum ldan zhal gyi dbyibs// shar lho me lha'i mtshams nyid du// ma traM dkyil 'khor yang dag gnas// 'o 
ma can dang dri zhim dang// dkar nag tsher ma can gyi shing// til dkar yungs kar tsan+dan dmar// til dang zi ra nag po dang// sha khrag rus pa gu gul nag/ dug khrag snying sna tshogs tshad rnams// dUr ba ku 
sha yam shing dang// 'bras dang 'bras so sran ma nas// bra 'o mar khu ske tshe mar// bong bu rnga mo'i spangs dang ni// bya rog 'ug pa'i sha dang bcas// rnga mo ma he glang gi sha/ chang dang mi sha nya yi sha/ yung ba gur 
gum me tog ser// 'o ma zho mar mngar gsum bcas// me tog dmar po lcags lta bu// sbal pa lcong mo sprul gyi sha/ bsreg pas las rnams thams cad 'grub// me yi bdag po drang srong kyang// bsam gtan rtse </text>
</item>

<item><p>55</p><section>1</section>
<text>gcig ma yengs gsal// hU~M/ dad pa dang ni dam tshig gis// tshur gshegs me lha'i rgyal po che// bsreg blug zhal zas bzhes su gsol// 'bar ba'i gdan la bzhugs nas kyang// las rnams 
'grub par mdzad du gsol// dngos grub tshul bzhin stsal du gsol// ang+ku sha dza/ mchod pas me lha mnyes par bya// hU~M/ tshangs pa 'jig rten mgon gyi sras// drang srong chen po'i cha byad can// tshangs pa'i skud 
pas rab dge ba// rin chen rus pa'i rgyan gyis mdzes// zhal gsum phyag drug khro tshul ston// sku mdog 'dod dgur sgyur mdzad cing// phyag drug mdzes pa'i mtshon cha ni// g+hun d+he me thab bgrang phreng dang// spyi 
blug skyabs sbyin phur bu bsnams// rgyud drug rtsad nas gcod la bstod// zhabs bzhis bdud rtsa gcod la bstod// zhabs bzhi bdud bzhi gnon pa'i tshul// chu skyes nyi ma'i steng na bzhugs// dag byed ra yi 
gdan la bzhugs// bdud rnams 'dul la bdag bstod do// yon tan chu thigs tsam bstod pas// drang srong chen po mnyes par byas// bsregs pa'i rdzas kyis las 'grub po// oM ag+na ye swA hA/ shAn+tiM ku ru swA 
hA/ puSh+tiM ku ru swA hA/ pa shaM ku ru ho// mA ra ya phaT/ uts+tsha Ta ya/ u min+ta/ an+ma nga 'dra/ ang+ku sha dzaHzhes pas drang srong mnyes par 'gyur// rtsa ba gtso bo'i dkyil 'khor dang// phur pa lha yi dkyil 'khor dang// phyogs 
bcu'i khro bo'i dkyil 'khor rnams// me lha'i snying gar rdzogs par bskyed// ting 'dzin brtan pas 'grub par 'gyur// oM badzra kI li kI la ya dzaHhU~M baM hoH/ sarba big+h+nAn baM hU~M phaT/ las rnams sngags kyis 'grub 
par 'gyur// zhi rgyas dbang drag bskrad pa dang// dbye ba rengs pa rmongs byed cing// 'gugs pa la sogs dpag tu med// sbyin sreg gis ni thams cad 'grub// dam tshig nyams pa bskong 'gyur 
cing// mtshams med lnga yi sdig byas pa// 'di yi dag par 'gyur ba yin// phrin las mthar phyin sbyin sreg ste// khro bo'i rgyal po gzhon nu yis// khro bo rnams kyi mtshan nyid kyang// dpag tu med cing brjod du 
med// yab yum sras su snang ba yang// chos kyi sku las ye ma 'das// sems kyi rang bzhin cir snang yang// dper na nam mkha'i 'ja' tshon bzhin// thog ma tha ma skye 'gag med// rgyal ba'i dbang po nyid thob 
'gyur// dpal rdo rje gzhon nu thugs rje khros pa rtsa ba'i rgyud kyi bshad pa las/ sbyin sreg gi le'u ste bcu gcig pa'o//// 
de nas rnam rgyal khro bo yis// bcom ldan 'das la 'di skad gsol// e ma ho bcom ldan dngos grub stsol// bde gshegs sras kyi dngos grub rnams// sgrub pa'i thabs ni ji ltar lags// bcom ldan 'das </text>
</item>

<item><p>56</p><section>1</section>
<text>kyis bka' stsal pa// thun mongs dngos grub thams cad kun// nga yis bshad kyi legs par nyon// phur pa lha yi dkyil 'khor yang// thugs kyi rten las yang dag 'grub// de yi rgyu yang rnam 
pa gnyis// lcags dang shing gi bye brag go/ lcags ni rnam lnga 'dus pa yin// spu gri srog rtsa bcad pa'i lcags// gnam lcags ngur mo thog gi lcags// khab len dbang bsdud rgyal po la// lha dang phral ba sgo yi 
lcags// mnyen la lcugs pa rno ba'i lcags// dge slong bshan pa dge bsnyen dang// rnal 'byor rig sngags 'chang dang ni// lha bzos blang ba mchog yin no// zhe gnag khrims gtsang sdom ldan 
pa// dbang thob dad pa ldan pas brdung// gdug pa'i shing ni rnam mang yang// rdo rje'i rigs kyis byin brlabs pa'i// chu 'gram brag ri sa las skyes// ljang nag dkar ser dmar po ni// las bzhi 'grub pa'i 
phur pa ste// tsher ma can la bug pa khrag/ sha skam rus pas dug gsum 'joms// mtshan ldan drag po'i phyogs las blangs// bzo mkhas yon tan ldan pas bya'o// shing lcags gnyis kyi tshad dang 
dbyibs// sor brgyad tshad du rdzogs pa la// dbu yi rgya mdud sor gcig ste// zur gsum brgyad dang gru bzhi lnga// hU~M mdzad khrag 'thung lnga rdzogs te// sor gnyis lte ba yan chad la// bcum bzhog brgyad du 
yang bdag shes// khro brgyad mgo brnyan bcu drug rdzogs// sor cig lte ba gsus pa ste// sgo bzhi sgo ma bzhi dang ldan// 'og gi stobs chen de nyid do// sor gcig btsos so mtshan ma ste// chu srin kha ru yang 
dag rdzogs// drag po khro bo dkyil 'khor yin// sor gsum dpal dang ldan pa ste// yum chen lnga yi dkyil 'khor yin// bcu gnyis ldan na dbus de gtso// sor mgo'i rgya mdud re yin zhing sku stod la// sor gsum
ldan pa cung bzhog rdzogs rkang pa'i rgya mdud yin par byas// gzhan drug dbal du shes par bya// sor drug brgyad 'dra chung ba gnyis// sor ni bcu drug ldan pa la// sor gnyis dbu yin sku stod bzhi// lte ba gnyis la 
mtshan ma gnyis// drug ni dbal du rdzogs pa yin// chag tshad ldan pas rtags myur ro// rab gnas rtse gcig yid kyis rdzogs// rang gi lus nyid phur pa ste// mgo bo rgya mdud gong ma yin// sku stod bcum 
zhog brgyad yin no// lte ba rgya mdud 'og ma yin// rtsos so mtshan ma chu srin kha// rkang pa gnyis ni dpal du shes// lus kyi nang du lha rdzogs pas// phur pa gcig tu bsgrub pa yis// las rnams 'grub par the 
tshom med// tshon sna lnga'am ba su tas// gzungs thag ldan la bzlas pa ni// bye ba gcig gis lding bar 'gyur// 'khrol ba me dang 'od rnams 'byung// de yis las rnams thams cad 'grub// mtshan ldan rdo rje </text>
</item>

<item><p>57</p><section>1</section>
<text>ka pA lar// dkar rtsi dmar rtsi dri sha chen// rigs lnga khrag 'thung yab yum rdzogs// bsam gtan rdzogs nas bzlas pa ni// oM AHhU~M/ sarba pany+tsa a mr-i ta hU~M hrI tha swA hA/ 'bum phrag gsum bzlas 
du ba dri// 'od rnams byung na grub pa ste// A+oM badzra kI li kI la ya dzaHhU~M baM hoH/ ma b+h+yo trag dza/ sarba big+h+nAn baM hU~M hU~M phaT/ badzra a mr-i ta hU~M hri tha/ 'bum phrag gcig gi bzlas pas 'grub// 'od dang 'ja' khol me 
byung rtags// oM ru lu ru lu hU~M b+h+yo hU~M/ lha rnams kun gyi snying po'i mchog/ mkha' 'gro kun gyi srog snying yin// bdud rtsi sgrub pa'i sngags yin te// yang dag don gyi lha'o// 'grub na las brgyad bsgrub par 
bya// bdud rtsi ril bu ljags su dril// khar bcug lag na phur pa thogs// gzhan gyis mi mthong gnas su phyin// yang dag pa yi don la spyod// sman de gang gi mig la bskus// gzhan gyis mi mthong lha srin 
mthong// sgyu ma lta bu'i sid+d+hi rdzogs// sa 'og gter kyang mthong bar 'gyur// nam mkha' mdzod la mnga' yang brnyes// longs spyod kun la ma chags shing// kun snang sid+d+hi ldan pas spyad// phur pa lha yi dngos po 
la// ril bu de nyid rab bsdus na// phur pa'i rig pa 'dzin pa thob// nam mkha' la spyod rig 'dzin dang// mkha' 'gro'i gnas su 'gro bar 'gyur// ril bu de nyid rkang la bskus// phur pa lag na thogs 
gyur na// nam mkha' nyid la 'phur bar 'gyur// ril bu de nyid rtag tu zos// nad rnam 'joms shing bgegs rnams med// bde chen nyid la longs spyod cing// bdag gzhan bde bas khyab par 'gyur// phur 
pa thogs shing ril bu la// A yur+dz+nyA na 'bum bzlas na// zos pas tshe yi rig 'dzin 'gyur// de bzhin nyid la byas nas spyod// ril bus dbang po rab sbyar cing// khrag 'thung lnga dang ldan pa yis// mngon shes 
lnga po rgyud la skye// phur pa lha mis 'grub par 'gyur// he ru ka yi zhal mthong 'gyur// sku gsum myur du 'grub par 'gyur// sku gsum zhing dang sku gsum lam// 'bras bu mthar phyin yongs su rdzogs// ser ba 
gcod cing 'bebs pa dang// char pa bcad 'bebs las rnams kun/ phur pa 'di yis 'grub par 'gyur// srog chags 'bru la gnod pa yang// phur pa 'di yis gnod pa 'joms// nad dang gdon gyis 
gnod pa yang// phur pa 'di yis srung bar byed// tshe thung ba yang tshe ring 'gyur// me stag seng ge'i 'jigs pa dang// sbrul gdug glang chen smyon pa dang// dred mo me dang chur bcas rnams// phur pa 'di yis 
'bigs pa sel// mdze yi nad 'joms klu dug sel// las rnams thams cad 'grub par 'gyur// dpal rdo rje gzhon nu thugs rje khros pa rtsa ba'i rgyud kyi bshad pa las/ phur pa dang bdud rtsi lnga las thams </text>
</item>

<item><p>58</p><section>1</section>
<text>cad grub pa'i le'u ste bcu gnyis pa'o//// de nas rnam rgyal khro bo yis// bcom ldan 'das la 'di skad gsol// e ma ho bcom ldan bdud 'dul dag/ rang bzhin rnam dag bde klong 
nas// rdo rje khrag 'thung skur snang ba// de yi yon tan ji ltar lags// yang dag lha dang dpal grub pa// bcom ldan bdud 'joms bshad du gsol// sku yi cha byad rab 'jigs pas// ting nge 'dzin la snyoms 
zhugs so// bcom ldan 'das kyi thugs ka nas// khro rgyal khrag 'thung lnga byung ste// gsung dbyangs lnga yis 'di skad brjod// hU~M bde klong nam mkha'i dkyil nyid nas// dur khrod gzhal yas 'jigs rngam 
dbus// gru gsum mthing nag klong dkyil nas// dpal chen rdo rje gzhon nu ni// sgeg pa dpa' ba gar dgu'i tshul// rab 'jigs med dpung dkyil na bzhugs// mnyam nyid ngang las ma g.yos kyang/ khro rgyal 
'dus pa rdo rje phur pa'i lha// zhal gsum phyag drug zhabs bzhir bgrad// dkar dang dmar dang gnag pa'i zhal// mchog gi sku gsum ldan la bstod// phyag drug pha rol phyin pa drug/ phyag g.yas rdo rje rtse dgu 
yis// 'gro ba sa rim dgu la dgod// bar ma rdo rje rtse lnga yis// dug lnga rtsad gcod ye shes lnga// phyag g.yon med dpung 'bar ba yis// nyon mongs 'dam rdzab skem par byed// bar ma kha T+wAM rtse gsum 
gyis// dug gsum rtsad nas gcod par byed// mtha' gnyis ri rab phur bu 'dril// dgra bgegs gtan nas sgrol bar byed// spyan dgu sdang mig dmar la zlum// 'gro drug dug gsum sreg par byed// smin 
ma sma ra glog ltar 'khyug/ thugs rje chen pos 'gro ba sgrol// khro gnyer chu yi rlabs bzhin 'khrug/ srid gsum ma lus sgrol bar mdzad// dbu skra kham nag gyen du brdzes// 'gro drug bde chen dbyings su 
sgrol// zhabs bzhi brkyang bskum bdud rnams gnon// rU tra sgrol la bdag bstod do// dur khrod chas brgyad sku la brgyan// lha srin sde brgyad dbang du sdud// thod pa lnga yis dbu la brgyan// rigs lnga khrag 
'thung lnga la bstod// phyag drug sbrul gyis brgyan pa la// a dang ha la'i sgra sgrogs shing// klu chen brgyad po rab btul nas// rigs bzhi'i klu rnams 'joms la bstod// zhal nas ljags 'dril gad rgyangs 
sgrogs// 'jigs pa'i hU~M sgra phyogs bcur sgrogs// sku las rdo rje khro chung 'phro// bgegs chen sreg mdzad khyed la bstod// phrin las drag byed 'dul la bstod// bde chen mkha' klong rgyas la bstod// rtog med 
bsam mi khyab la bstod// hU~M gsang ba zag med bde ba'i yum// 'khor lo rgyas 'debs khro mo'i gtso// mnyam nyid mi 'gyur mthing nag sku// zhal gcig phyag gnyis sku la 'khril// phyag g.yas dril bu dku la </text>
</item>

<item><p>59</p><section>1</section>
<text>'khyud// stong pa nyid kyi sgra sgrogs shing// g.yon pas dung dmar gtso la stob// zag med bde ba rgyas la bstod// gzig dang thod sbrul rgyan du byas// mi rtogs ye shes 'phel bar mdzad// mi 
'gyur brtan pa thugs gyi rigs// bde chen lus la bdag bstod do// hU~M g.yon nas rol pa sgrol ba'i yum// za byed rngam thabs khro gtum 'bar// mthing nag 'bar chen gdug pa sreg/ rak+ta tshil chen thal 
bas brgyan// gzig dang thod sbrul rgyan du byas// lha klu thams cad dbang du sdud// g.yas pas rdo rje gri gug bsnams// res 'ga' kha T+wAM rtse gsum bsnams// srid pa gsum po dbang du sdud// dgra bgegs 
srog rtsa gcod par byed// g.yon pas thod pa tsit+ta bsnams// b+hud+d+ha kun gyi thugs dam bskang// thugs ka'i ru lu 'bru brgyad las// ma mo phra med bcu drug 'gyed// gsang chen mi bzad ral gcig ma// e ma 
tsa ti mkha' 'gro'i gtso// khro mo'i gtso la phyag 'tshal bstod// snang srid dbang sdud khyod la bstod// hU~M srid gsum sdug bsngal mthar mdzad ma// sku gsung thugs mchog bdud 'dul sku// yab yum gnyis med 
sbyor ba'i sras// dbu gsum phyag drug gtum chen sku// phyag na mtshon cha bsnams pa yis// rgyud drug 'khor ba rtsad nas gcod// mi 'gyur brtan pa'i gdug pa 'dul// sku smad phur pa zur gsum po// dgra 
bgegs gdug pa'i snying la 'debs// dug gsum ma lus rtsad nas gcod// gdug pa chu srin kha nas phyung// rgya mdud nang nas 'brug stong ldir// chu srin kha nas glog stong 'khyug/ gdug pa sdig sbrul sbal 
lcong 'phyo// klu bdud dbang du sdud la bstod// khams gsum ma lus sgrol la bstod// hU~M phyogs bcu dam sri gnon mdzad sku// yab yum gnyis med las la grub// hU~M mdzad la sogs khro rgyal bcu// drag po 
'bar ba'i sku mdog nag/ zhal gcig phyag gnyis stag lpags dkris// phyogs skyong bcu po 'dul bar byed// phur pa lcags kyu bsnams pa yis// 'gugs shing 'debs pas srid gsum sgrol// hU~M gi nga ro 
sgrogs par byed// mnyam nyid khro rgyal bcu la bstod// mi 'gyur brtan pa sbyor ba'i yum// mthing nag zhal gcig phyag gnyis ma// gtso mo yab bzhin 'gugs 'debs mdzad// sgra 'byin yum bcu me ltar 
'bar// hU~M sgra 'brug ltar rngam pa'i sgras// dgra bgegs gnas su sgrol la bstod// hU~M yab yum gnyis med thugs las sprul// za byed gsod byed phra men tshogs// mgo brnyan nyi shu phyag brnyan te// gdug pa 
'dul byed sku mdog nag/ zhal gcig phyag gnyis mi bzod sku// phrin las 'gugs shing 'debs par mdzad// snang srid sgrol mdzad mthu stobs can// hU~M dang phaT gi stong gsum sgrogs// kha rlangs me 'bar </text>
</item>

<item><p>60</p><section>1</section>
<text>gdug pa sreg/ phyogs bcur sprul pa 'gyed la bstod// hU~M drod dang gsher las sku 'khrungs pa// zhal gcig phyag gnyis sgo ba bzhi// skya ka pu shud srin bya khra// mgo brnyan zhal gcig phyag 
gnyis ma// phrin las 'gugs 'ching sdom pa dang// myos shing mnyes pa'i las mdzad ma// lcags kyu zhags pa lcags sgrog dril// phur pa 'debs pa'i las mdzad cing// dkar ser dmar ljang khro 
mo'i sku// zhal las dzaHhU~M baM hoH'i sngags// 'brug sgra chen po phyogs bzhir sgrogs// dgra bgegs gnas su sgrol la bstod// hU~M thugs ka dpal be'u dkyil 'khor nas// sgo gcig rin chen gzhal 
yas khang// bde stong dbyer med ngang nyid las// chos kyi sku las longs sku shar// pad+ma zla ba'i gdan la bzhugs// skyon gyis ma gos gti mug sel// yab yum gnyis med zag med sku// sku mdog 
dkar gsal rnam dag dbyings// rdo rje dril bu phyag na bsnams// shes rab byang chub sems dang ldan// rtog med mi 'gyur skyil krung bzhugs// mkha' dbyings bde chen sku la bstod// khrag 'thung lnga 
ni dbyings la thim// yon tan rgya mtsho lta bu la// chu thigs tsam gcig bstod gyur pas// bdud rtsi log 'dren nad med cing// dngos grub thams cad thob par 'gyur// thig le nyag gcig des thob po// 
e ma ho// yang dag don la ma yengs kyang// kun kyang khrag 'thung rang bzhin te// nges pa'i don 'di khyod kyis nyon// hU~M stong gsum stong gi 'jig rten na// dbus phyogs stong gi 'jig rten na// 
brtan g.yo rtsi shing nags tshal kun// kun kyang rdo rje phur pa'i lha// zhal gsum phyag drug zhabs bzhir bgrad// mthing nag me yi 'od 'phro zhing// rgod dang gshe dang khro ba'i tshul// phyag drug 'jigs 
pa'i mtshon cha yis// 'gro drug b+ha ga'i dbyings su sbyor// zhabs bzhis bdud bzhi zil gyis gnon// zhal nas kI la'i sngags zlos zhing// gnas 'dir spyan 'dren gshegs su gsol// gnas 'dir spyan 
'dren gshegs nas kyang// dkyil 'khor 'di la brtan par bzhugs// phur pa 'di la dbang zhig skur// phur pa 'di la byin gyis rlobs// rtags dang mtshan ma dbyung ba dang// rig 'dzin bdag la 
dngos grub stsol// A+oM badzra kI li ki la ya ru lu ru lu hU~M b+h+yo hU~M/ hU~M stong gsum stong gi 'jig rten na// shar phyogs stong gi 'jig rten na// brtan g.yo rtsi shing nags tshal kun// kun kyang b+hud+d+ha phur pa'i lha// zhal 
gsum phyag drug zhabs bzhir bgrad// dkar gsal me yi 'od 'phro zhing// khro dang bzhad dang gshed dang tshul// phyag drug 'jigs pa'i mtshon cha yis// 'gro drug b+ha ga'i dbyings su sbyor// zhabs bzhis </text>
</item>

<item><p>61</p><section>1</section>
<text>bdud bzhi zil gyis gnon// zhal nas kI la'i sngags zlos shing// gnas 'dir spyan 'dren gshegs su gsol// gnas 'dir spyan 'dren gshegs nas kyang// dkyil 'khor 'di la brtan 
par bzhugs// phur pa 'di la dbang zhig skur// phur pa 'di la byin gyis rlobs// rtags dang mtshan ma dbyung ba dang// rig 'dzin bdag la dngos grub stsol// A+oM b+hud+d+ha kI li kI la ya ru lu ru lu hU~M b+h+yo hU~M/ hU~M stong gsum 
stong gi 'jig rten na// lho phyogs stong gis 'jig rten na// brtan g.yo rtsi shing nags tshal kun// kun kyang rin chen phur pa'i lha// zhal gsum phyag drug zhabs bzhir bgrad// ser 'od me yi 'od 
'phro zhing// sdang dang khro dang gshe ba'i tshul// phyag drug 'jigs pa'i mtshon cha yis// 'gro drug b+ha ga'i dbyings su sbyor// zhabs bzhis bdud bzhi zil gyis gnon// gnas 'dir spyan 'dren gshegs su 
gsol// gnas 'dir spyan 'dren gshegs nas kyang// dkyil 'khor 'di la brtan par bzhugs// phur pa 'di la dbang zhig skur// phur pa 'di la byin gyis rlobs// rtags dang mtshan ma dbyung ba 
dang// rig 'dzin bdag la dngos grub stsol// A+oM rat+na kI li kI la ya ru lu ru lu hU~M b+h+yo hU~M/ hU~M stong gsum stong gi 'jig rten na// nub phyogs stong gi 'jig rten na// brtan g.yo rtsi shing nags tshal kun// kun 
kyang pad+ma phur pa'i lha// zhal gsum phyag drug zhabs bzhir bgrad// dmar gsal me yi 'od 'phro zhing// gshe dang khro dang bzhad pa'i tshul// phyag drug 'jigs pa'i mtshon cha yis// 'gro drug b+ha ga'i dbyings 
su sbyor// zhabs bzhis bdud bzhi zil gyi gnon// zhal nas kI la'i sgra zlos shing// gnas 'dir spyan 'dren gshegs su gsol// gnas 'dir spyan 'dren gshegs nas kyang// dkyil 'khor 'di la brtan 
par bzhugs// phur pa 'di la dbang zhig skur// phur pa 'di la byin gyis rlobs// rtags dang mtshan ma dbyung ba dang// rig 'dzin bdag la dngos grub stsol// A+oM pad+ma kI li kI la ya ru lu ru lu hU~M b+h+yo hU~M/ hU~M 
stong gsum stong gi 'jig rten na// byang phyogs stong gi 'jig rten na// brtan g.yo rtsi shing nags tshal kun// kun kyang las kyi phur pa'i lha// zhal gsum phyag drug zhabs bzhir bgrad// ljang gu me yi 'od 
'phro zhing// rngam dang bzhad dang khro bo'i tshul// phyag drug 'jigs pa'i mtshon cha yis// 'gro drug b+ha ga'i dbyings su sbyor// zhabs bzhis bdud bzhi zil gyis gnon// zhal nas kI la'i sgra zlos shing// gnas 
'dir spyan 'dren gshegs su gsol// gnas 'dir spyan 'dren gshegs nas kyang// dkyil 'khor 'di la brtan par bzhugs// phur pa 'di la dbang zhig skur// phur pa 'di la byin gyis rlobs// rtags </text>
</item>

<item><p>62</p><section>1</section>
<text>dang mtshan ma dbyung ba dang// rig 'dzin bdag la dngos grub stsol// A+oM karma kI li kI la ya ru lu ru lu hU~M b+h+yo hU~M/ b+ha ga bde ba'i klong yangs nas// mi 'gyur mthing ga'i thugs nyid de// thig le 
dbyer med thugs kyi sku// rigs lnga khrag 'thung chos dbyings ngang// dbyings las ma g.yos rnam dag ste// e ma ho sras kyi mchog las ma g.yos kyang// b+ha ga'i dbyings las byung ba ste// rang bzhin rnam dag 
khro bo'i sku// yang dag pa yi don 'di nyon// hU~M yab yum bde klong thig le nas// mi shigs byang chub sems kyi hU~M// 'joms byed dpal be'u phur pa'i dbyibs// thig le yig 'bru rnam pa kun// phur pa'i 
logs la lha bkod nas// 'gyur med dbyings kyi ngang nyid las// khrag 'thung 'dus pa phur pa'i lha// sras kyi mchog gyur phur pa'i tshul// zhal gsum phyag drug 'jigs byed sku// ut+pal sngon po'i mdog 'dra 
zhing// khro dang bzhad dang gshe ba'i tshul// phyag drug rgyud drug rtsad nas gcod// phyag mtshan mtshon chas 'gro drug sgrol// sku smad chu srin phur pa'i dbal// rgya mdud nang nas sngags kyi sgra// 'brug stong lta bur 
ldir zhing grags// chu srin kha nas me lce 'od// glog ltar 'khyug cing stong gsum gsal// gdug pa chu srin kha nas ni// sdig sbrul sbal lcong cho 'phrul 'gyed// stong khams gang zhing klu rnams 'dul// thugs 
ka'i dpal be'i dkyil 'khor nas// bzhi bcu rtsa bdun lha tshogs gnas// dgu la rigs lnga'i khrag 'thung rdzogs// ye shes lnga ldan dug lnga 'joms// sras kyi thugs kyi dkyil 'khor nas// bde chen yab 
yum dbyings su bzhugs// khro bo'i sprul pas nam mkha' gang// khro mo'i sprul pas sa gzhi gang// phra men sprul pas bar snang gang// sgo ba'i sprul pas phyogs bcur 'gyed// khro bo phra men sgo ba'i 
tshogs// thams cad 'dus pa sras kyi mchog/ ma btab tsam na lhun gyis grub// btab na lha yang brlag par 'gyur// dgra bgegs thig le'i dkyil du kI la ya// dug gsum rtsad nas gcod cig kI la 
ya// rgyud drug gnas su sgrol cig kI la ya// sems kyi bag chags sbyongs shig kI la ya// sems nyid dbyings su bstims shig kI la ya// dbyings las bde chen rgyas gyur kI la ya// sprul skus 'gro don 
mdzod cig kI la ya// A+oM badzra kI li kI la ya sarba big+h+nAn baM hU~M hU~M phaT/ e ma ho/ sems ni nam mkha'i rang bzhin te// nam mkha' nyid las cho 'phrul 'byung// cho 'phrul nam mkha'i dbyings la thim// rnam rgyal 
yang dag don 'di nyon// thams cad 'dus pa'i sras mchog nyid// sbyor sgrol sbyor spor thim pa'i tshe// nam mkha'i klong nyid las byung ngo// gdod nas ma skye rang bzhin rnam par dag/ srid pa'i phur bu sgrub pa'i </text>
</item>

<item><p>63</p><section>1</section>
<text>phyir// gzhi dang lam dang 'bras bu nyid// dbyer med ngang las yang dag ste// dag dang ma dag dbyer med dbyings// bsam dang mi bsam brjod du med// cho 'phrul sna tshogs cir snang yang// b+ha 
ga dbyings kyi ngang nyid du// thams cad bde ba klong nas shar// bsam gyi mi khyab kun las 'das// rjod med dbyings kyi thig le che// 'gro ba yongs la thams cad khyab// skye dang mi skye kun snang yang// yang 
dag don la rig mi nus// phur pa'i rdzas nyid la brten nas// phrin las sna tshogs sgrub pa yang// yang dag don la yod ma yin// thams cad 'gro ba drang phyir te// dri mas dri ma dag byed cing// 'khrul pa bskyed 
pa'i rim pas 'jigs// bskyed pa'i rim pa lha bsgom yang// yang dag don du yod min te// snang ba sprul sku sngags brjod med// bde chen rgyas par longs spyod nyid// dbyings su thim pa chos kyi sku// brjod 
med gnyis su med pa ste// brjod du med pa sangs rgyas nyid// sngags kyi sgra yang brjod las 'das// thig le chen po mi shigs dbus// bdag dang bdag med dbyer med nyid// gnyis med ye shes rdo rje 
ste// chos sku byang sems gzhon nu nga// srid pa'i 'khor lo phur pa ste// mi rtog dbyings kyi rgyas 'debs ma// e ka nam mkha'i rang bzhin te// dza ni dug chen bde dbyings thim// ti ni dug chen rtog med 
dbyings// yab yum byang sems chos sku sras// dug thim phur pa brjod bral thim// bde chen dug gsum dbyings su thim// khro rgyal byang sems zhe sdang 'joms// hU~M mdzad dug 'joms thig le lnga// dbyings 
su thim pas thig le ste// hU~M gi ye shes dang ldan zhing// kA yis dug lnga 'joms par byed// ras ni rnam rtog dbyings su thim// yum chen mi phyed rdo rje ste// sangs rgyas skyed par byed pa'i yum// sems can b+hud+d+ha 
'gyur byed che// mi phyed ye shes rdo rje ste// sgra 'byin brag cha ltar snang la// ma ni sprul pa bskyed pa'i yum// sprul pa rol pa 'gag med nyid// phag las ma rig mun pa sel// smig bus 'dam rdzab skam par 
byed// 'od gsal bdud 'jigs rnam par rgyal// snang ba mun sel rdo rje snyem// snang ba sna tshogs stag gi mgo/ bya rgod nam mkha' lta bu ste// dbyug pas lta log 'joms byed cing// sngon pos mtshan ma'i rnam 
rtog 'joms// gnyis med rdo rje sder mo rno// las rnams mi rtog dbyings su thim// g.yag mgo dbyings las 'gyur ba med// bya rog chos dbyings rnam par dag/ gshin rje gzung 'dzin dag pa dang// dmyal 
ba'i khams ni dpag med kyang// don dam dbyings la yod ma yin// rjes ni chos kyi dbyings su thim// dur khrod rol pa dpag med kyang// bdag mo mkha' dbyings rnam par dag/ sha ba skye </text>
</item>

<item><p>64</p><section>1</section>
<text>'gag med pa nyid// 'ug pa shes rab dbyings nyid de// lo ka chos brgyad nyid kyi sems// rtag tu yengs shing gnas pa yang// rdo rje lta bu'i ting 'dzin gyis// mi g.yo thig le nyag cig 
go/ sems can don byed thams cad kyang// dam pa'i dbyings ni mgon yin no// rdo rje gnyis med zung 'jug pa// gtun khung snang ba 'joms byed ma// don dam nyid las ma g.yos kyang// thig le nyag 
gcig gzigs gi mgo/ kha twa nam mkha' lta bur khyab// rta mgrin rta skad sgra snyan lta bu ste// rdo rje stong pa'i ngang nyid kyis/ khro bar snang bas gtum mo'o// byi las gzung 'dzin rnam rtog 'joms// pu shud bzang 
ngan rnam rtog med// don dam nyid las yod ma yin// nyon mongs nye ba'i nyon mongs rnams// rtog med mkha' dbyings gzhan mi thub// mi shigs rdo rje 'bigs byed mda'// mtshan ma 'joms par byed snyem 
ma// spyang ka'i mgo ni ye sangs rgyas// rnam rtog phra mo sems byed kyang// yang dag nyid blta khra yi mgo/ bdud ni bzhi por snang byed pa// rtsi yis mi shigs klong du thim// 'khyil pa bde ba chen po'i 
ngang// gcig dang du ma dang bral zhing// rtog med dbyings ni rlung 'byin ma// nyi ma lta bu'i gzi brjid kyis// mun pa'i tshogs 'joms seng ge'i mgo/ yod med gnyis las 'das pa yis// mtha' gnyis 
bral ba pha wang mgo/ lus ngag yid gsum snang ba yang// don dam nyid la yod min te// 'khor ba las 'das khams gsum rgyal// mi shigs rdo rjes log 'gro 'joms// gzung 'dzin rtogs pa shes pa 
gsod// pha rol phyin pa yin pa ste// spyod pa brlang po dom gyi mgo/ gang du mi gnas sre mo'i mgo/ don dam bden pas sems can gyi// nyon mongs stob byed stobs po che// rdo rje don dam bden pa ste// dag 
pa mkha' dbyings klong du bskyod// bud+d+ha skyed pa'i yum yin ma// ye shes thogs med dred kyi mgo/ log pa'i lam zhugs sum byed cing// de bzhin nyid gnas byi la'i mgo/ snang ba stong pas 'gugs byed 
ma// lcags kyus ye shes sa la dgod// stong pa bco brgyad zhags pa yis// mi rtog rtog pa 'ching byed ma// yod dam med pa'i phyogs spangs shing// snying rjes mi phyed lcags sgrog ma// stong pa nyid kyi sgra sgrogs 
pas// mtshan ma'i rnam par rtog pa 'joms// shes rab pha rol phyin ma nyid// gzung 'dzin dang bral dril bu ma// sa ni thams cad kun gyi rten// de bzhin lta ba kun gyi gzhi// de ni gang du'ang ma grub 
pa// bsam dang brjod pa'i yul las 'das// me yis sreg par byed pa ste// lha yi mtshan ma de bzhin nyid// chu yis sdud par byed pa ste// chu ltar snang ba'i sna tshogs kyang// de bzhin nyid las byung nas </text>
</item>

<item><p>65</p><section>1</section>
<text>ni// slar yang de bzhin nyid la thim// rlung gis g.yo bar byed pa nyid// rlung g.yos chu dang sprin las kyang// sems can kun gyi don la g.yo// nam mkha' go 'byed kun la khyab// cho 'phrul dam 
pa'i dbyings la thim// log lta 'joms byed don la spyod// yang dag don la spyod pa gyis// nyi mas mun sel rnam rtog thim// nyi mas mun sel 'joms byed cing// mtshan ma'i rnam par rtog pa rnams// ye 
shes dbyings kyi ngang du thim// zla ba chu shel grub pa nyid// zla ba dug gsum gdung ba sel// nyi shu nye ba'i nyon mongs rnams// dbyings las ma 'das thig le nyid// de bzhin re skong skur snang yang// rin chen 
dgos 'dod re ba skong// gdul bya'i don du skur snang yang// yang dag dbyings las ma g.yos so// dpag bsam shing gis don rnams 'grub// yang dag don la gang dmigs pa// don dam myur du rtogs par 
'gyur// pad+ma mi spang 'dam mi chags// pad+ma skyon gyis ma gos te// 'khor ba mi spang 'dam mi chags// yod med gnyis su mi gnas shing// dbyer med bag nas yang dag lta// nam mkha' sa chu mi gnas 
pa'i// tshad med bzhi la gnas nas kyang// phyag rgya bzhi rdzogs thig le gcig/ yang dag don dang ldan gyur na// thig le nyag gcig brjod dang bral// e ma ho// sems can tham cad bud+d+ha yang// glo bur dri 
mas sems can bsgribs// nam mkha' chu gser lta bur dag/ yang dag lta mthong rnam par grol// gzugs sku rnam gnyis 'ja' lta bu// gzugs brnyan lta bur snang gyur kyang// yang dag don la reg ma 
yin// nam mkha' nyid las sprin byung ltar// 'khrul rtog don rtogs gnyis med lta// ji ltar sprin rnams sna tshogs kyang// nam mkha' nyid las byung ltar thim// las gnyis amra'i 'bras bu bzhin// 'khrul 
zhing rtogs pa'i gang zag blun// yang dag lta ba nyid mthong na// dbyer med pa yi ngang la gnas// de yang smra bsam brjod med brda// yod med mtshan mar 'dzin dang bral// mtha' gnyis gang du mi gnas 
pa// yang dag lta ba gzung bar byos// de rtogs pa yi gang zag rnams// 'chi ba zhes ni rnam rtog ste// mkha' spyod gnas su 'khrid par 'gyur// dkyil gsum bdag nyid brjod las 'das// gang du mi gnas 
lta spyod sgom pa'o// tha snyad mtshan mar 'dzin pa gang brjod rnams// gang du ma grub 'dir ni brjod pa min// 'gyur med dag pa'i sems rang bzhin// sems ni gang du gnas pa'ang med// de rtogs pa yi gang 
zag rnams// thugs kyi rigs la gnas par 'gyur// rdo rje'i rigs su mngon sangs rgya// nga yis bstan pas mngon sangs rgyas// sems can dug lnga rgyas pa'i dus// drag po'i las kyi tshar gcod </text>
</item>

<item><p>66</p><section>1</section>
<text>pa'i// sngags la sbyangs pas rgyal po'i rigs// pad+ma las skyes skye ba dran// spyod pa sna tshogs byas gyur nas// mkha' 'gro ma yi lung bstan thob// tshe gcig nyid la bud+d+ha 'gyur// zhe sdang rdo rje'i 
rigs yin no// rdo rje khrag 'thung ngang nyid kyis// chos la rtag tu sgrub 'gyur zhing// nga yi bstan pa 'di yis 'dzin// 'di la brten pa'i gang zag rnams// thams cad grol 'gyur the tshom med// rdo rje khrag 
'thung nga nyid kyis// yi ge hU~M tsam bzlas pa yang// bar chod bdud kyis mi tshugs shing// mtshan ma grub par the tshom med// rdo rje can gyi zhing du skye// lha klu kun la dbang byed 'gyur// 'di sgrub pa yi gang zag 
rnams// snga nas sbyangs par the tshom med// tshe gcig 'di la brtson ldan pas// 'khor bar mi ldog mngon sangs rgyas// gang gis dbang dang man ngag thob// skad gcig tsam gyis mos gyur na// 'chi ba zhes ni 
rnam rtog ste// mkha' spyod gnas su 'khrid par 'gyur// gang zhig 'di la mos pa tsam// dbang dang dam tshig 'dzin 'gyur na// skye bdun nyid la sangs rgyas 'gyur// skye ba gzhan gyis bar ma chod// 'di la the 
tshom le lo spang// brtson 'grus dad ldan can gyis sgrub// rgyud 'di rtag tu gsang bar bya// mkha' 'gro'i tshogs kyis srung bar 'gyur// b+ha ga wAn gyis de skad ces bka' stsal nas/ bud+d+ha dang kro d+hA dang kro d+hI 
dang/ byang chub sems dpa' dang/ mkha' 'gro ma rnams yi rang ste bcom ldan 'das kyis gsungs pa la mngon par bstod do// dpal rdo rje gzhon nu thugs rje khros pa rtsa ba'i rgyud kyi bshad pa las/ bstod 
pa'i le'u ste bcu gsum pa'o//// dpal rdo rje khros pa'i rtsa ba'i rgyud kyi bshad pa zhes bya ba rdzogs so//// rgya gar kha che'i yul/ dur khrod bi sa ka'i rang byung mchod rten rtser/ dngos grub brnyes pa'i 
rje btsun rdo rje sems ma dang/ sgra bsgyur lots+tsha ba 'gar shes rab 'byung zhes bya bas bsgyur cing zhus te gtan la phab pa'o// slad nas rje btsun ma de nyid dang sgra bsgyur lots+tsha ba 'bro ston rgyal bas bcos te 
gtan la phab pa'o// sgra log na rje btsun mas bzod par gsol lo//// rgya gar skad du/ badzra kI li ya gu h+ya mU la ma hA yo ga saM gi ti tan+t+ra nA ma/ bod skad du/ rdo rje phur bu 
gsang ba'i rtsa ba rnal 'byor chen po yang dag pa'i rgyud ces bya ba/ bcom ldan 'das dpal rdo rje gzhon nu khros pa thams cad mkhyen pa la phyag 'tshal lo// 'di skad bdag gis thos pa'i dus gcig na/ bcom 
ldan 'das badzra kI la ya bde ba chen po des/ dbyings rnam par dag pa'i ngang las ye shes ma 'gags par snang ba ni/ sku gsung thugs dang ldan pa/ snang ba yum gyi b+ha ga phyi med nang med kun tu gsal </text>
</item>

<item><p>67</p><section>1</section>
<text>ba'i gzhal yas khang/ phyi rin po che 'bar ba'i gzhal yas khang/ nang dur khrod 'jigs pa gru gsum mthing nag 'bar ba'i gzhal yas khang/ rgyan sna tshogs dang ldan pas/ rgya phyogs bcur 
yongs su ma chad pa/ 'byung ba yum dang ldan pa'i gzhal yas khang/ 'og min chos kyi dbyings/ thabs dang shes rab ma chags shing nyon mongs pas ma gos pa'i gdan la/ yum 'khor lo rgyas 'debs ma dang 
gnyis su med par bzhugs so// yab yum thabs shes gnyis su med pa'i byin rlabs las byung ba ye shes lnga las grub pa rdo rje 'dus pa la sogs sras mchog lnga dang/ rol pa'i rnam par shes pa las grub 
pa'i khro bo bcu dang/ yum rnam par dag pa las grub pa'i khro mo bcu dang/ byang chub sems kyi bde ba dkar dmar nyi shu grub pa'i phra men ma nyi shu dang/ gzhan yang sprul pa dang yang sprul sum sprul bsam mi khyab 
pa dang/ khro bo karma he ru ka dang/ gzhan yang sa bcu'i byang chub sem dpa' mang po dang/ de dag la sogs pa 'khor du deng 'dus pa ni/ gsang ba'i rig pa 'dzin pa'i khro bo mang po dang/ 'jig rten pa'i dregs 
pa can pho mo khro bo'i gzugs 'dzin pa mang po dang thabs cig tu bzhugs so// de nas bcom ldan 'das badzra kI la yas/ dbyings las sku'i ye shes snang ba zhes bya ba'i ting 'dzin la snyoms par zhugs te/ ting 
nge 'dzin de la snyoms par zhugs ma thag tu sku'i gnas rnam pa lnga nas 'od zer kha dog rnam pa lnga byung ste/ ye shes gsal ba zhes bya bar phyogs bcu ma lus mi lus shing/ lus par mi 'gyur ba'i 'jig 
rten thams cad du khyab par gyur te/ 'od des 'gro ba rigs drug gi nyon mongs pa thams cad dag par mdzad de/ de dag pas phur pa gnyis med nges pa zhes bya bar gsal bar gyur to// de dag slar 'dus 
pas sku thams cad shin tu yang dag par rdzogs par mdzad de/ ye shes ma 'gogs pa ma 'dres pa yongs su rdzogs par mdzad nas slar nyid kyi thugs kar thim mo// 'khor rnams kyis kyang ye shes gnyis med 
dag pa phur pa bde ba chen po zhes bya ba'i don rtogs par gyur to// de nas bcom ldan 'das badzra kI la yas/ rang byung gi phur pa'i don ston pa zhes bya ba'i ting nge 'dzin la snyoms par zhugs te/ sems can 
ma rig pa'i don du nyid kyi sku gsung thugs rdo rje las rdo rje bde ba'i tshig 'di gsungs so// a ho bde ba ye dag pa'i// rang byung phur pa'i nges don 'di// thun mongs ma yin ye dag pa'i// rdo rje gzhon nu 
bdag la gsal// dbyings dang ye shes phur bu 'di// gnyis su med pa bde ba'i phur// ye nas dag pa'i klong dkyil na// ma 'dres dag las so sor gsal// zhes gsungs so// de nas 'khor rnams kyis </text>
</item>

<item><p>68</p><section>1</section>
<text>rang byung gi phur pa bde ba chen po'i don rab tu rtogs te rang rang gi don go ba chen po rnyed par gyur to// de nas sras mchog rnam pa lngas/ rtogs pa'i don 'di gsungs so// a ho rang byung phur pa 
ye shes lngar// grub pa'i don shes byang sems 'di// ye nas ye shes lngar gnas phyir// phur pa thams cad 'di ru nges// zhes gsungs so// de nas hU~M kA ra la sogs pa yab yum gyis rtogs pa don go ba 'di 
gsungs so// a ho gnyis med phur pa chen po'i don// rol pa'i stobs klong phyogs bcur ni// phur pa thams cad 'dir 'dus pas// byang chub sems kyi phur 'dir nges// zhes gsungs so// de nas phag 
mgo can la sogs pa'i phra men ma rnams kyis rtogs don 'di gsungs so// a ho phur pa ma 'gags chen po'i don// byang chub sems ni nyi shu ru// ma lus 'dus pa chen po'i don// byang sems phur pa 'di 
nges so// zhes gsungs so// de nas karma he ru kas/ rang gis rtogs pa'i go ba 'di gsungs so// phur pa dag pa chen po rnams// ma lus phrin las mdzad pa yis// byang chub sems su rab 'dus pas// rdo rje 
phrin las 'di nges pa'o// zhes gsungs so// de nas 'khor dregs pa can mang pos rang byung gi don nges par rig nas/ gzhi ji bzhin pa'i phur bu la/ blo ji bzhin pa'i don gzhag thabs nges par rab tu shes 
par gyur to// de nas yang gtso bo yab yum la sogs pa rnams/ gsang ba rnam par rol pa zhes bya ba'i ting nge 'dzin la snyoms par gyur te bde ba'i rol pa mdzad nas/ gnyis su med pa'i byang chub sems bde 
ba chen po'i dga' ba nyams su myong nas/ bum pa chus gang ba bzhin du byang chub kyi sems kyis nam mkha' thams cad dkar ltem gyis gang bar gyur to// de dag slar rang rang gi bde ba'i gnas su thim ste/ 
rang rang gi byang chub sems bde ba 'di gsungs so// e ma ho rang byung bde ba chen po'i don// phur pa byang sems chen po ste// snang ba ma lus thams cad sems// thams cad de las ma g.yos pas// byang chub 
sems ni nges par 'grub// ces gsungs so// rdo rje phur pa gsang ba'i rtsa ba rnal 'byor chen po yang dag pa'i rgyud las gleng gzhi dang phur bu nges par bkod pa'i le'u ste dang po'o//// de nas phrin las 
kyi bdag po karma he ru kas/ bcom ldan 'das badzra kI li ya la 'di skad ces gsol to// e ma ho// rang byung phur bu'i don bstan pa// 'di ni rab tu nges pa ste// 'di la tha snyad las btags pa'i// phur pa 
nges pa du ru bshad// ces gsol pa dang/ bcom ldan 'das badzra kI la yas/ phur pa'i rnam grangs rnam par nges pa gsal bar 'byed pa zhes bya ba'i ting nge 'dzin la snyoms par zhugs te/ 'di skad ces </text>
</item>

<item><p>69</p><section>1</section>
<text>bka' stsal to// e ma ho/ nyon cig karma he ru ka/ rang byung phur bu don nges pa'i// rnam grangs dbye ba ngas bshad do// phur pa rang byung nges pa la// dbye na rnam pa bzhi yin te// rang rig ye shes 
phur pa yis// yul chos dbyings la gdab pa dang// thugs rje chen po'i phur pa yis// khams gsum sems can gdab pa dang// gsang ba byang sems phur pa yis// yum gyi mkha' la gdab pa dang// mtshan 
rdzogs rdzas kyi phur pa yis// nyams pa bdun la gdab pa'o// de dag rang rang gdab thabs dang// skyon yon thebs tshad shes pa na// phur pa nges par 'grol ba yin// yang na gsum du nges pa yin// dbyings 
dang ye shes bde ba'i don// gdal ba chos nyid phur pa dang// khyab pa'i ye shes phur pa dang// gnyis med bde ba chen po phur// de yi nges don rtogs shes na// phur pa'i don rnams der ngas bshad// yang na 
don dam phur pa dang// kun rdzob phur pa gnyis yin te// dmigs med ye shes dag pa dang// snang ba 'khrul par nges pa yis// gnyis su med par kun 'dus te// shes rab gsum ldan mkhas pas 
dpyad// de la sogs pa'i phur pa ni// tha snyad phyir na nges pa yin// don la phur bu gang yang med// phur pa'i ngo bo nges tshig dang// dbye ba la sogs mang po rnams// kun la rab tu shes par bya// thams cad 
ma lus phur pa yin// ye nas gnas pas bcos su med// rtog pa med pas bde ba yin// mthun gnyis kun rdzob mi spang ngo// gtan tshigs bsgrub bya nges par bshad// don las sangs rgyas phur bu 
dang// sems can phur bu gnyis med de// btsal dus khyab bya khyab byed kyis// phur pa nges par rab tu btsal// phur bu'i nges don dag pa yang// lhangs kyis rtogs na thebs pa yin// gnyis su med na sbyor 
ba yin// mtshan ma bral na brjod du med// nam mkha' chos nyid sems nyid phur// gnyis med phur bu mya ngan 'das// zhes gsungs so// rdo rje phur bu rtsa ba'i rnal 'byor chen po yang dag pa'i rgyud las/ gleng 
bslang ba dang phur pa'i rnam grangs rnam par bshad pa'i le'u ste gnyis pa'o//// de nas yang karma he ru ka/ bcom ldan 'das badzra kI li ya la 'di skad ces gsol to// kye bcom ldan badzra kI la ya// rdo rje zhes ni gang la bgyi// phur pa 
zhes ni gang la bgyis// dgongs pa zhes ni gang la bgyi// rgyud kyis bya ba ji lta bu// chen po zhes ni gang la bgyi// de la sogs pa'i nges pa rnams// gtso bos bdag la bshad du 
gsol// zhes gsol ba dang/ de nas bcom ldan 'das badzra kI la yas/ tha snyad thams cad rnam par nges pa zhes bya ba'i ting 'dzin la snyoms par zhugs te/ 'di skad ces bka' stsal to// e ma ho/ nyon cig </text>
</item>

<item><p>70</p><section>1</section>
<text>karma he ru ka/ thugs rje chen po ldan pa yis// khyod kyi 'dod pa ngas bskong ngo// rdo rje gnyis su med pa ste// mi 'gyur chos kyi sku ru bshad// phur pa ye shes gnyis med don// dbyings dang ye 
shes 'brel bar bshad// gsang ba rnam pa gsum yin te// phyi nang gsang bas gsang ba ste// rgya ru 'debs pa ngas bshad do// dgongs pa sangs rgyas dgongs pa ste// dbyings las gang 'dod skong bar 
byed// rnal 'byor ma bcos blo la'o// rgyud ni thams cad 'brel bas te// don dam kun rdzob phur bur 'brel// chen po gzhan las khyad par 'phags// lta ba spyod pa phrin las dang// dam tshig ye shes la 
sogs 'phags// bcom pa gzung 'dzin gnyis bcom ste// ldan pa dbyings dang ye shes ldan// rdo rje gang yang gnyis med de// nges pa'i phur pa kun rtogs rgya'o// zhes gsungs so// rdo rje phur pa gsang ba'i 
rtsa ba rnal 'byor chen po'i rgyud las/ nges tshig bshad pa'i le'u ste gsum pa'o//// de nas 'jig rten pa'i dregs pa chen po rtogs pa rang rgyud pa/ bden pa'i don ma mthong ba/ dug lnga rang gar spyad pa'i 
nyes pa yis/ lus shin tu 'jigs pa rgyu dang rkyen gyis gol ba'i rU tra chen po des/ 'dod khams kyi lha man chad dbang du bsdus nas lam log pa la 'god cing srog gcod par byed do// de'i 'khor dug lnga 
las grub pa'i lha chen po lnga dang/ mi dge ba bcu las grub pa'i phyogs skyong bcu dang/ dam sri dmar po zhes bya ba dang/ gzhan yang dregs pa can phra men gyi gzugs 'dzin pa mang pos/ sems can mang 
po'i srog gcod cing log pa'i don las bkod cing/ rang rang gi gnas su dur khrod lta bu dug lnga'i rten can gnas so// de nas karma he ru kas/ de lta bu'i don log pa mthong nas/ bcom ldan 'das badzra kI la 
ya la 'di skad ces gsol to// kye kye bcom ldan 'das badzra kI la ya/ 'jig rten log pa'i sems can 'di// rgyu dang rkyen las rang gar 'khrul// dug lnga rtog pa'i las byas pas// rgyu mthun 'bras bu 
'jigs pa'i gzugs// shin tu khro gtum gdug pa yis// 'dod pa'i khams sogs dbang bsdus nas// srog gcod log pa la sdud pa// ma btul nyes pa gnyis su 'gyur// btul na yon tan mang po ste// de 
bzhin gshegs pa mang pokun// ye shes 'khor lo spyan drangs la// gdug pa khro gtum gdul bar bya// zhes gsungs so/ de nas bcom ldan 'das badzra kI li yas/ dregs pa ye shes chen pos 'dul ba zhes bya 
ba'i ting nge 'dzin la snyoms par zhugs te 'di skad ces bka' stsal to// nyon cig karma he ru ka/ bdag rtog zhe sdang las 'khrul pa// shin tu 'jigs pa'i rU tra 'dis// sngon yang bskal pa re re la// bar chod </text>
</item>

<item><p>71</p><section>1</section>
<text>srin por gyur pa ste// 'di ma btul na sems can dag/ thams cad ma lus dmyal bar 'gro// sangs rgyas kun gyi dpung bzlog la// shes rab thabs sbyor chen po yis// de bzhin gshegs pa khro 
bo bya'o// ngang nyid pa yi chos dbyings las// sangs rgyas kun gyi ye shes sku// 'gyur med ye shes dag pa ste// ye shes khro bo gshegs gsol nas// 'khor ba'i sku dbyig rab bskyed bya// srid pa rdo rje rab 
bsgrub ste// srid pa rdo rje phur pa'i lha// ye shes khro bo sgrub par byed// 'bar ba'i khro bo mi bzad pas// rtags dang mtshan ma rab tu bstan// kho la phur pa'i dngos grub sbyin// zhes gsungs te/ zhi ba'i bden 
pas yang nas yang du btul bas ma thul te/ khro bos 'dul bar dgongs nas/ bcom ldan 'das badzra kI la yas/ nam mkha' bkang ba'i de bzhin gshegs pa thams cad rigs lngar bsdus te/ bdag gi lha 
dang gnyis su med par sbyor bar mdzad de/ sku 'jigs pa'i khro bo mang po byung nas/ khro bo 'jigs pa'i gling khams su byon nas/ yum la rol par mdzod do/ 'dod pa'i nyes pa mang po yang gsol nas bzhugs 
pa las/ ru tra log nas rang rang gis gnas khang du phyin pa dang/ rang las lhag pa'i khro bo sngar ma mthong ba 'dug par mthong nas/ shin tu dngangs te nga rgyal skyes so// de nas badzra kI la yas shin tu yang 
'jigs pa'i sbyor ba mdzad de gsungs pa/ dam tshig chen po'i dus la bab// sprul pa chen po'i dus la bab// phyag brnyan chen po'i dus la bab// byang chub mchog tu sems bskyed pa'i// dus gsum rgyal ba'i 
skur sprul pa// rig 'dzin nges pa mang po la// dngos grub 'phrog par byed pa yi// rU tra rtags pa'i rgyal po 'di// khro bo chen po'i byin brlabs kyis// yud tsam gyis ni rab phob la// sdug bsngal nyams su myong 
bar gyis// zhes gsungs nas// oM badzra kI li kI la ya sarba big+h+nAM baM hU~M rU tra mA ra ya phaT// ces gsungs pas/ kho yang kI la ya'i sbyor bas dpa' bo 'dra ba'i gzugs 'jigs par sprul to// de nas nyid kyis 
badzra kI la ya he ru ka ma hA badzra zhes gsungs pas/ dbu dgu phyag bco brgyad par sprul te/ des phyag mtshan yang phrogs te/ 'di skad ces gsungs so// dngos grub bar gcod rU tra 'dis// gdug cing sdang 
sems ldan pas na// zung zhig chings shig rnam par chings// gtogs shing grogs dang phral bar gyis// rengs par khug la smrar chug cig/ phob cig rnam par gzir bar gyis// lus ngag rdul du brlag par 
bya'o// dpa' bo rdo rje'i zhal du rngubs// zhes gsungs te/ sngags drug rim pas gsungs te/ tha mas zhal du rngubs so// rngubs pas kho bde ba'i rgyu rkyen gyis bde ba nyams su myong ba la/ snam nas bton pas </text>
</item>

<item><p>72</p><section>1</section>
<text>gsol pa/ dpa' bo thugs rje nges par chung// bdag nyid bde ldan las las zlog/ de ring phan chad 'bangs su mchi// khyod kyi thabs kyi spyod pa yis// sangs rgyas phrin las rdzogs par 
mdzad// tshad med bzhi yi gang rigs par// bdag la dbang dang byin rlabs stsol// lus po sgrib sbyangs gdan du dbul// zhes gsol pas/ badzra kI la yas/ dam tshig chen po'i phyag rgya bstan te sa ma ya hU~M zhes 
gsungs te bka' stsal pa/ nga yi dbang du gyur nas ni// bsgo ba'i bka' rnams nyan par gyis// snying rjes khyod bsgral dam tshig ni// gsad gnan bya ba ma yin te// phung po rdo rjer gtams byas la// nga yi rnam 
shes rdo rjer bskyod// ces gsungs nas/ gzugs kyi phung po gdan du byas// phung po lnga lhar bskyed/ rnam par shes pa mya ngan las 'das par mdzad do/ de bzhin du yum gyis kho'i chung ma btul lo// kho'i 
'khor lha chen po lnga/ sras mchog lngas 'dul ba ni/ gdug cing sdang sems ldan pa yi// lha chen nyi zla la sogs pa// mthu dang rdzu 'phrul med par byos// nyon cig bgegs dang log 'dren tshogs// nged kyi 
bka' las 'da' ma byed// ces gsungs nas/ rang rang gi sngags kyis phyogs skyong bcu btul lo// de nas karma kI la yas/ dam sri dmar po chos la skur pa 'debs pa'i ngag 'khyal par smra bar byed pa la 
gsungs pa ni/ rdo rje gsang ba'i bka' las ni// sdig can gang zhig 'da' byed pa// khro bo chen po nga yis ni// klad pa tshal pa brgya ru 'gas// zhes gsungs nas/ khro bo stobs chen gyi sngags 'dis bsgral nas/ 
lus po gzhal yas khang gi rkyen byas nas sems bde ba la bkod do// de nas phra men ma rnams kyis rU tra'i 'khor 'dul bar gsungs pa ni/ gdug cing sdang sems byed pa'i 'khor// bka' las 'da' ba'i 
log 'dren 'di// rdo rje me dbal snying bsregs nas// lus ngag rdul phran bzhin du brlag/ ces gsungs nas/ rang rang gi sngags kyis mang po btul lo// de dag kun bsgral nas/ byang chub sems sangs 
rgyas su lung bstan no/ de dag gi lus gdan du+u byas te/ chos kyi dbyings kyi pho brang rnam par 'phrul pa mdzad do// de nas bcom ldan 'das kyi ched du brjod pa 'di gsungs so// e ma ho/ sangs rgyas thams 
cad bdag las 'khrungs// de ni rmongs dang sdang las 'khrungs// nga rgyal phrag dog bdag las 'khrungs// gnyis med rtogs pas rab shes na// 'di ni chos nyid bden par gsungs// gsang sngags byin rlabs 
sangs rgyas mthu// 'di dag bsgral ba'i dus yin te// de dag bsgral nas sangs rgyas 'grub// 'di dag rgyal byed dpa' bo ste// lhag mas ro la gsod pa yin// nyams pa'i nang nas nyams pa'i mchog/ 'dis </text>
</item>

<item><p>73</p><section>1</section>
<text>ni nyams pa brgyad yin te// gcig ni cir shes nyams pa bdun// yin par ngas gsungs nges pa yin// 'di yang rnam par 'phrul pa ste// rjes 'jug rnams kyis de bzhin du// nyams su blangs 
nas sangs rgyas 'grub// ces gsungs so// rdo rje phur pa gsang ba'i rtsa ba rnal 'byor chen po yang dag pa'i rgyud las/ dregs pa btul ba'i le'u ste bzhi pa'o//// de nas 'jig rten gyi khams 'di 
na/ dregs pa can gnas pa ni/ 'di lta ste/ bdud nag po yab yum rol pa'i sras/ lha mo nag mo re wa ti mched bzhi dang/ de'i ming po ma hA kA la ste/ de dag ri rab kyi byang shar na/ mtsho mu le ding gi nang na/ 
lcags mkhar nag po'i nang du dug lnga'i rten can shin tu dregs par gnas so// gnod sbyin zangs tog gi rgyal po yab yum rol pa'i sras/ bse mo bzhi dang ming po bse'i skyes bu gdug pa can bzhi ni/ ri rab 
kyi lho nub mtshams na/ bse mtsho mer ba'i dbus na bse mkhar smug po dug lnga'i rten can yod do// srid pa phya he le yab yum bshos pa'i sras/ sho na mu kha mched bzhi dang/ ming po shel ging dkar po ste/ ri 
rab steng na dug mtsho mer ba dang/ dung mkhar dkar po'i nang na dug lnga'i rten can yod pa de na/ dregs pa can yang dag par gnas so// gzhan yang 'jig rten gyi ma bdun dang srin mo bzhi dang/ dregs pa 
can chen po drug dang/ 'jig rten pa mang po gzhan gyi srog 'phrog cing/ dregs pa'i don dang ldan par gnas so// de nas karma he ru kas don de lta bu gzigs nas/ bcom ldan 'das badzra kI la ya la 'di skad 
ces gsol to// kye kye bcom ldan badzra kI la ya// dpa' bo chen po thugs rje can// 'jig rten dregs pa chen po rnams// rang rang ches cher gyur dregs pas// sems can ma lus srog gcod cing// dug lngas 
brgyal nas gnas pa 'di// thugs rjes rab btul las byed chug/ 'di rnams sangs rgyas bstan pa bsrung// dam can rnam gsum nges pa ni// byas la ye shes bde la bkod// ces gsol pa dang/ bcom 
ldan 'das kyis dam can gnang la rab tu 'bebs pa zhes bya ba'i ting nge 'dzin la snyoms par zhugs te// 'di skad ces gsungs so// nyon cig karma he ru ka/ dregs pa tsho gsum ming sring 'di// bar du thugs 
rjes gdul bar bya// ma btul dregs pa dmyal bar 'gro// btul la sangs rgyas bstan pa ni// rab tu bsrungs ba'i las byed gzhug/ ces gsungs te/ oM badzra kI li kI la ya/ bi shwa kro d+ha b+ha ta ma ma sarba 
big+h+nAM baM hU~M phaT/ ces pa dang nyid kyi thugs ka nas sras mchog zhal gcig phyag gnyis pa/ phyag na mtshon cha sna tshogs thogs pa mang po thon te/ des dregs pa mang po rang dbang med par bkug ste/ bcom ldan </text>
</item>

<item><p>74</p><section>1</section>
<text>'das kyi spyan sngar 'ong ba dang/ bcom ldan 'das kyis badzra A kar+Sha ya nan/ zhes gsungs pas thams cad zhabs 'og tu bcug nas/ sarba big+h+nAM ma ma hU~M/ zhes gzir bas/ shin tu nyam thag pa'i 
sgra phyung ste/ bcom ldan la 'di skad ces gsol to// e ma ho dpa' bo thugs rje can// thugs rje chung bas bdag cag gzir// rang rang zas skal srog gcod lags// de ring phan chad khyed nyid kyi// 'bangs 
mchi bdag cag rnams la ni// dpa' bos 'bangs rnams yang dag rtsol/ kho bo cag la 'tshal skal gsol// khyod kyi dgos 'dod bdag cag gis// rab tu yang dag bskang bar bya// zhes zhus pas/ dpa' 
bos dam tshig gi phyag rgya dang/ zil gyi gnon pa'i phyag rgya bstan/ bdud rtsi lce la byin/ rdo rje phur bu lag tu gtad/ ming so sor btags te gsang ba'i dbang bskur/ ngan song gi chos mang po las bzlog pa'i 
don bstan chos nyid yang dag pa'i ye shes kyang bstan te/ de rnams kyis rig pa'i me tog tu srog snying 'bul ba ni 'di lta ste/ nag mos phul ba/ ma tha ma tha badzra trag rak+Sha ma ti he dun b+h+yo/ 
ma hA yak+Sha tIk+Sh+Nanag mo he dun b+h+yo/ zhes pa dang/ gzhan yang rang rang gi sngags mang po phul lo// bse mos phul ba/ ka tang ka ye dza ye bi dza ye a dzi te/ a pa ra dzi ta su khI b+ha ra b+ha ya tsit+ta yo gI shwa rI ya ma tsit+ta hU~M 
phaT/ ces gzhan yang mang pos phul lo// shwa na mas phul ba/ dz+wa la dz+wa la badzra ma ma mug ta la ye dzA ya du b+hin+d+he shwa ri la phu tsi hU~M b+h+yo hU~M b+h+yo/ zhes pa dang/ gzhan yang mang pos phul lo// mgon pos phul ba/ kA la 
ma taM/ ma hA kA la rati ye kA la rU ba hU~M phaT/ ces phul te/ gzhan yang mang pos phul lo/ bse'i skyes bus phul ba/ mA' ra se ni ra sha ni da sha b+hi kun len phu lan hU~M phaT/ ces pa dang gzhan yang mang pos phul 
lo/ rgyal pos phul ba/ kAr ma kA ra ya/ tri tsa pa la tri la thun/ zhes pa dang/ gzhan yang mang pos phul lo/ ma bdun sring bzhis phul ba/ hU~M ma ma pa shaM ku ru ma tang ka ra i nan/ zhes phul lo// gzhan yang 
'jigs byed drug la sogs pa mang pos phul ba/ d+ha ti ma ma shI g+h+raM karma kA rA ya/ pra marda ni hU~M phaT/ ces gzhan yang mang pos phul lo// thams cad mgrin gcig tu gsol ba/ bcom ldan 'phags pa chen po 
yis// bdag cag rnams kyis srog don 'di// dpa' bos yang dag bzhes su gsol// sangs rgyas bstan pa bsrung bar bgyi// bdag cag de ltar ma bgyis na// rdo rje yak+Sha'i chad pa yis// klad pa tshal pa 
brgya ru khos// mgo bo lus po rul myags shog/ bka' las 'das na rdo rje dmyal bar lhung// zhes pa dang/ bcom ldan 'das badzra kI la yas bka' stsal pa/ bran dang pho nya bka' nyan tshogs// khyed kyi dam </text>
</item>

<item><p>75</p><section>1</section>
<text>tshig dus la bab// nga yi spyan sngar khas blangs shing// phyi rabs rnal 'byor phrin las gyis// bstan par dgra 'dre byung ba'i tshe// shwa na mu kha'i dus la bab// bdag nyid chen po'i dus la bab// sa 
bdag chen po'i dus la bab// dregs pa mang po'i dus la bab// khyed kyi mthu rtsal rab du phyung// sangs rgyas bstan pa bshig pa dang// dkon mchog sku dgra dben tshang 'joms// chos khrims 'dral dang slob 
dpon dgra// rnam 'byor 'joms pa la sogs pa// gsad dang dbab dang las ngan gyis// ci nas brlag par khyod kyis gyis// de la nga yis dbang bskur ro// gar dgar bsad par byas gyur na// dam tshig 
nyams te dmyal bar 'gro// rdo rje yak+Sha gnod sbyin gyis// khyed kyi snying khrag zho bzhin 'thung// bsad nas dmyal ba'i gnas su khrid// chos kyi rgyal pos btso sreg byed// nga ni khrag 'thung he ru ka/ khyod kyi snying 
khrag nga la yod// rdo rje gsang ba'i bka' las ni// khyod kyis 'das par gyur na ni/ khro bo stobs chen he ru kas// mgo bo rdo rjes tshol mar 'gas// de bas bka' las ma 'da' zhig/ khyed la rang rang dam 
rdzas dang// zas skal nga yis legs par byin// zhes gsungs te/ sa ma ya i dan ti na ra kan/ zhes gsungs pas/ thams cad dam tshig chos shes nas/ ye shes kyi lha nyid dang mnyam par 'gyur to// rdo rje 
phur pa gsang ba'i rtsa ba rnal 'byor chen po yang dag pa'i rgyud las/ dam can dregs pa can rnams btul nas dam la btags pa'i le'u ste lnga pa'o//// de nas karma he ru kas/ bcom ldan 'das badzra kI 
la ya la 'di skad ces gsol to// bcom ldan 'das badzra kI la ya/ e ma ho ngo mtshar thugs rje can// dregs pa chen po sgrol la mkhas// phur pa lta ba'i dngos po dang// nges pa'i lung rnams bshad du 
gsol// zhes gsol ba dang// bcom ldan 'das badzra kI la ya don rnam par bkod pa zhes bya ba'i ting nge 'dzin la snyoms par zhugs te/ 'di skad ces bka' stsal to// nyon cig karma he ru ka/ 'dod pa'i 
don rnams rab tu bshad// phur pa ye nas don chen ni// gsang ba las kyang gsang ba ste// rang byung phur pa'i don de nyid// dbyings kyi phur pa ye gnas pa// sangs rgyas kyis kyang brjod du med// de las ye 
shes ma 'gags pa// thams cad rab tu nges par bshad// de nyid dbyer med phur bu ste// bde ba chen po'i phur pa yin// blta ru med pa'i phur pa yin// nga yi thugs su gnas pa ni// ye shes rtse mo mchog nyid 
de// hU~M dus gsum las ni 'das pa'i phyir// rtse mo med pa'i las su bstan// rnam par shes pa ye shes mchog/ srog dang thugs kyi byin rlabs las// byang chub sems kyi phur pa yis// ma btab bzhin du lhun </text>
</item>

<item><p>76</p><section>1</section>
<text>gyi grub// mnyam pa'i rgyal pos thams cad sgrol// sangs rgyas sems can med par nges// thams cad mnyam pa'i phur pa yin// gnyis 'dzin med pa'i phur pa yis// gzung 'dzin rnam 
rtog gnyis la gdab// shes pa'i gnyis 'dzin rnam par sgrol// de ni gzugs dang byin rlabs dang// bzlas brjod dang ni phrin las dang// dus dang gnas dang bdag nyid do// phun sum tshogs pa bdun po 
yis// bstan nas ci 'dod sbyin no zhes// dam tshig bdag po ngas gsungs te// 'das nas nga yang brlag pa'i phyir// rang gis bka' la rang mi 'da'/ gang la btab na nges par thebs// ye shes lnga yi phur 
pa yis// dug lnga 'khrul la rab tu gdab// gnyis su med pa'i phur pa yin// ye shes dag pa'i phur pa yis// 'khor ba'i ma rig la gdab pas// rab tu nges pa'i rig pa 'char// de la sogs pa'i phur pa 
ni// mang po dag ni rab bshad de// rnal 'byor yon tan ldan pa dang// rtsa ba yan lag dam tshig dang// shes rab gsum dang ldan pa yis// phur pa de dag nges par bsgrub/ rdo rje khros pas zhe sdang 
gcod// mtshon chen sngon po 'bar ba yis// nam mkha'i dkyil nas thigs pa shar// srog gi go ru shar ba dang// snying gi dkyil du bsgom par bya// snying rje bsgral ba'i dam tshig ni// bsad cing mnan pa ma 
yin te// phung po rdo rjes gtams byas nas// rnam par shes pa rdo rjer bsgom// oM badzra kI li kI la ya sarba big+h+nAM baM hU~M phaT// rdo rje gzhon nu'i rig 'dzin rnams// srid pa'i rdo rje 'grub mdzod cig/ srid pa 
rdo rje phur pa'i lha// ye shes khro bo 'grub par mdzod// sangs rgyas kun gyi ye shes sku// ngang nyid rdo rje chos dbyings las// 'bar ba'i khro bo mi bzad pa// sku yi dbyig tu bdag skyed cig/ thabs kyi spyod pas 
'gro don du// byams dang snying rjes gang 'dul ba// sangs rgyas phrin las rdzogs mdzad nas// dbang dang byin rlabs 'dir stsol cig/ oM badzra kro d+ha hU~M kA ra hU~M/ gardza gardza hU~M phaT/ rdo rje khro bo hU~M kA ra/ yum rdo 
rje sgra 'byin dang sprul pa'i phra men ma phag gi mgo dang smig bu'i gsang sngags yin/ oM kro d+ha bi dza ya hU~M/ ha na ha na hU~M phaT/ khro bo chen po rnam par rgyal ba dang/ yum rdo rje snyems ma dang/ sprul pa'i phra men stag 
dang bya rgod gsang sngags yin/ oM badzra kro d+ha nI la daN+Da hU~M/ da ha da ha hU~M phaT// khro bo chen po dbyug sngon dang/ yum rdo rje sder mo dang/ sprul pa'i phra men stag dang bya rog gsang sngags yin/ oM badzra kro d+ha ya mAn+ta 
ka hU~M/ pa tsa pa tsa hU~M phaT/ khro bo chen po gshen rje gshed po dang/ yum rdo rje dur khrod ma dang/ sprul pa'i phra men ma sha ba dang 'ug pa'i mgo can gsang sngags yin// oM badzra kro d+ha Ar+ya a tsa la hU~M/ ban+d+ha ban+d+ha hU~M </text>
</item>

<item><p>77</p><section>1</section>
<text>phaT/ khro bo chen po mi g.yo mgon po dang/ yum rdo rje gtun khung ma dang/ sprul pa'i phra men gzig dang khwa'i mgo can gsang sngags yin/ oM badzra kro d+ha ha ya grI wa hU~M hu lu hu lu hU~M phaT/ khro bo chen 
po rta mgrin dang/ yum rdo rje gtum mo dang/ sprul pa'i phra men ma byi la dang pu shud mgo can gsang sngags yin/ oM badzra kro d+ha a pa ra dzi ta hU~M/ tiSh+Tha tiSh+Tha hU~M phaT/ khro bo chen po gzhan gyis mi thub pa dang/ yum rdo 
rje mda' snyems ma dang/ sprul pa'i phra men spyang ki dang khra'i mgo can gsang sngags yin/ oM badzra kro d+ha a mr-i ta kuN+Da li hU~M/ ts+tshin+d+ha ts+tshin+d+ha hU~M phaT/ khro bo chen po bdud rtsi 'khyil pa dang/ yum rdo rje rlung 'byin ma 
dang// sprul pa'i phra men ma seng ge dang pha wang mgo can gsang sngags yin/ oM badzra kro d+ha tra lo kya bi dza ya hU~M/ b+hin+d+hab+hin+d+ha hU~M phaT/ khro bo chen po khams gsum rnam par rgyal ba dang/ yum rdo rje gsod ma dang/ 
sprul pa'i phra men ma dred dang sre mo'i gsang sngags yin// oM badzra kro d+ha ma hA ba la hU~M/ s+pho Ta s+pho Ta hU~M phaT/ khro bo chen po stobs po che dang/ yum rdo rje skyod byed ma dang/ sprul pa'i phra men ma dom dang byi la'i 
mgo can gsang sngags yin/ dkyil 'khor gtams par shes par bya// srid pa'i phur bu bsgrub pa dang// dbang dang dngos grub blang ba'i phyir/ ye shes khro bo gshegs su gsol// khro bo chen po gshegs nas 
kyang// rtags dang mtshan ma bstan pa dang// kI la ya yi dngos grub stsol// dam tshig chen po'i dus la bab// sprul pa chen po'i dus la bab// phyag brnyan chen po'i dus la bab// shwa na mu kha'i dus la 
bab// bdag nyid chen po'i dus la bab// khyed kyi phrin las dus la bab// mthu rtsal dbyung ba'i dus la bab// byang chub mchog tu sems bskyed cing// dus gsum rgyal ba'i gdung gsob pa// rig 'dzin 
bdag cag rnams la ni// gnod cing gdug pa'i dgra dang bgegs// bdud dang bar du gcod pa dang// dngos grub 'phrog cing 'tshe ba rnams// khro bo chen po'i byin rlabs kyis// yud tsam gyis ni 'dir 
khug nas// mngon spyod tshul bzhin bsgral ba dang// lus ngag rdul du bshig nas kyang// sdug bsngal nyams su myong bar mdzod// oM laM hU~M laM s+t+wam+b+ha ya nan/ mo ha ya/ b+ha ga wAn shI g+h+raM bi gri badzra hU~M kA ra hU~M hU~M phaT 
phaT/ badzra kI li kI la ya dzaHhU~M baM hoH/ badzra bu g+ha nAn baM badzra kI li kI la ya badzra hU~M kA ra hU~M hU~M phaT phaT/ badzra hU~M kA ra A/ dngos grub bar chod byed pa'i bgegs// gdug cing sdang sems ldan pa rnams// zung 
zhig chings shig rnam pa chings// gtogs shig grogs dang bral bar gyis// rengs par khug la smra ru chug/ phob cig rnam par gzir bar gyis// nga yi dbang du gyur nas kyang// bsgo ba'i bka' rnams nyan </text>
</item>

<item><p>78</p><section>1</section>
<text>par byos// hU~M pa ra bi d+h+wa na sa ya/ ts+tshin+d+ha ts+tshin+d+ha hU~M phaT/ b+hin+d+ha b+hin+d+ha hU~M phaT/ gr-i h+na gr-i h+na hU~M phaT/ ha na ha na hU~M phaT/ ban+d+ha ban+d+hahU~M phaT/ ta thA ya ta thA ya hU~M phaT/ ha sa ya ra hr-i da na hU~M phaT/ shi g+h+raM A na ya 
hU~M phaT/ dz+wa la pa ya dz+wa la pa ya hU~M phaT/ A we sha ya A we sha ya hU~M phaT/ b+hin+d+ha ya b+hin+d+ha ya hU~M phaT/ bran dang bka' nyan pho nya'i tshogs// khyed kyi dam tshig dus la bab// sngon chad ji bzhin dam bcas 
pa'i// mngon spyod phrin las myur du mdzod// ha na ha na badzra/ da ha da ha badzra/ pa tsa pa tsa badzra/ ma tha ma tha badzra/ dz+wa la dz+wa la badzra/ su ru su ru badzra/ mu ru mu ru badzra/ ka taM ka ye dza ye bi dza ye/ a dzi te a pa ra dzi 
ti/ mA ra se na pra marda na swA hA/ rdo rje gsang ba'i bka' las ni// sdig can gang zhig 'da' byed pa// stobs chen khro bo chen po yis// klad pa tshal pa brgya ru khos// nyon cig bgegs dang log 'dren 
tshogs// nga yi bka' las 'da' ma byed// hU~M ma ma pa shaM ku ru ma tang ka ra i dan d+ha te/ ma ma karma shI g+h+raM kA ra ya/ gdug cing sdang sems ldan pa rnams// lha'am 'on te bdud kyang rung// nga la bar gcod byed 
pa rnams// mthu dang rdzu 'phrul med par byos// sarba A na ya hU~M phaT/ ta thA ya ta thA ya hU~M phaT/ rdungs shig rdo rje 'bar ba'i gtun// bka' las 'da' byed sdig can rnams// rdo rje me dbal snying bsregs 
nas// lus ngag rdul phran bzhin du rlog/ khro mo 'bar ba'i gtun khung du// rdo rje tho bas brdungs byas na// lha yang rung ste bsgral bar bya// kha thaM kha thaM kha thaM/ hU~M hU~M hU~M/ phaT phaT phaT/ badzra yak+sha kro d+ha khA hi khA hi 
khA hi// ha ha ha/ hU~M hU~M hU~M/ phaT phaT phaT/ chos nyid kyi bden pa'o// gsang sngags kyi byin gyis rlabs so// sangs rgyas kyi mthu'o/ ab+hi tsar+ya'i dus la bab pa'i brnags pa de kho na'o// kI la ya bco brgyad 
bzlas dkar nag gi mtshams su'o// kI la ya nyi shu rtsa gcig bzlas so// brnags pa de kho na'o// hU~M hU~M hU~M/ phaT phaT phaT/ de ni rtsa ba 'dus pa ste// gsang sngags las dang bcas pa bshad// yid bzhin nor 
bu lta bu ste// dgos 'dod nges 'byung phra la zab// rgyud dang lung dang man ngag gi/ man ngag rnam gnyis stod smad do// stod la drug ste de la bcu// gnyis su shes bya ting nge 'dzin no// bdag nyid dkyil 'khor 
gsum bstan pa// dbab dang gsol btab dbang bskur dang// spyan dang mchod pa la sogs te// man ngag rnal 'byor don du bshad// smad ni gzas pa po yi las// de nyid bdag gis lam bya ste// stod dang 
smad dang bar gsum mo// stod la gsum du shes par bya// bar la de bzhin smad la gsum// ting 'dzin sngags dang phrin las dang// dgongs pa nges pa'i phur pa 'di// gab pa'i sdom pa gzung ba dang// gzir </text>
</item>

<item><p>79</p><section>1</section>
<text>gnon drag pos bsdu ba dang// snying po drag tu bzlas pa dang// dam can gnad la dbab pa dang// rtsa ba khams gsum bsgral ba dang// bsgral nas mchod pa bstan pa dang// bkrag mdangs 
phrogs nas tshe lung bstan// 'di ni bsgral ba'i las mchog ste// thams cad ma lus 'dus par bshad// gnyis med phur pa shes pa dang// yon tan ldan pa'i sngags pa yis// 'dis ni gzhan bsgral byang 
chub thob// rtogs pas bdag gnyid bsgral ba dang// thugs rjes gzhan bsgral shes par bya// rgyu dang lam dang 'bras bu gsum// rU tra rab tu shes par bya// nyams pa bdun la gtogs pa ni// rjes 
'jug thabs kyis 'di bsgral na// sangs rgyas bstan pa gnyan par bshad// theg pa chen po smod pa dang// rdo rje slob dpon smod pa rnams// man ngag 'di yi nges pa yin// rab tu dben pa'i gnas dag 
tu// nan tan byas te gsod par bya'o// yang na gnas na mi snang bya// 'di yis byang chub mchog dang ni// phur pa'i dngos grub 'thob par 'gyur// dper na me la shing bsnan shing// de nyid nges par 'thob par 
bshad// kun la byas na dmyal bar 'gro// kun la ma byas dam tshig nyams// ye shes gnyis su med pa'i tshul// mi gnas mya ngan 'das par gnas// thog ma tha ma zhes gsungs so// rdo rje phur pa gsang ba'i 
rtsa ba rnal 'byor chen po yang dag pa'i rgyud las/ blta ba'i don dang thams cad bdus pa'i rtsa ba bstan pa'i le'u ste drug pa'o//// de nas yang dag karma he ru kas/ badzra kI la ya la 'di skad ces 
gsol to// phur pa thams cad 'dus pa yi// rtsa ba'i don sgrub rnal 'byor pas// kha mi skong ba'i dbang rnams ni// nges par dag la bshad du gsol// de skad ces ni gsol ba dang// bcom ldan 'das badzra 
kI la ya rin chen sbyin pa zhes bya ba'i ting 'dzin la snyoms par zhugs nas/ gsung ni 'di skad ces bka' stsal to// nyon cig karma he ru ka/ rnal 'byor skal ldan de yi phyir// dbang gi rim par bshad par 
bya// 'khor ba dag las byang chub tu// sems bskyed smin par bya ba ste// dbang rnams thob par ma byas na// gang yang 'bras bu med par 'gyur// kha skong dbang ni gong du bshad// mi skong dbang rnams 'di 
lta ste// dang po zhus pa de yi phyir// phur pa'i bsnyen pa yang dag bya// de nas dkyil 'khor mngon bzhengs la// lnga'am gsum mam gang byed la// rdzas rnams legs par tshogs par bya// phur pa la sogs 
legs par dgram// de nas mig dgab phyi rol tu// bzhag la gang byed dri bar bya// sems bskyed bshad dang sdom pa ni// smad stod dang po tshig gsum dang// stod kyi bar pa'i tshig gsum mo// rta dang glang po </text>
</item>

<item><p>80</p><section>1</section>
<text>'byor pa'i nor// bu dang chung ma nor gyi dbyig/ shin tu gces dang yid 'thad dbul// bdag lus srog la phongs med bya// me tog dkyil 'khor yi dam zhu// de yang srid pa rdo rjes so// rtsa ba 
yan lag dam tshig ni// snying rjes bsgral ba'i bar du bstan// mig dbye dkyil 'khor don rtags rab tu bstan// lus bkru gos ni rab tu phud// slob dpon sta gon gnas pa la// slob ma lha dang bum pa 
rnams// sta gon gnas pa shes par bya// rgyal mchog rnam gsum ldan par bya// phur bu'i kun byas rig pa 'jug/ bstod dang dkyus tshig bzhi pa yis// ye shes phab la dam tshig bstan// stod par tshig 
gnyis dbang dang bcas// bum pas gnas su dbang bskur bas// dbang ni snod dang ldan par bshad// rig dbang bzhi pa rim bzhin no// snying rjes bsgral ba'i tshig bzhi dang// dang po gsum gyi 'og gi tshig 
gnyis kyis// rtsa ba'i maN+Dal dbang bskur te// rgyan dang ye shes sems dpa' dang// dbu rgyan rims pas bskur nas ni// gu h+ya man+t+ra dang po la// dbang gi gsang sngags sbyar bar bya// dang po'i tshig dang don 
gnyis kyis// phyogs bcu khro bo rdzogs par bskur// gu h+ya man+t+ra bcu yis ni// rang rang gnas su phur pas bstims// dang po'i tshig dang de 'og gnyis// sras mchog lnga yi phur pa ni// smad stod bar dang gsang 
sngags kyis// rang rang gnas su rab tu bskur// dam can la sogs rim bzhin du// rang rang phur bu'i rdzas yin te// de rnams 'jug par shes par bya// dbang dang ldan par nges pa'o// rigs dang las su 
gang 'tshams par// dkyil 'khor dbang bskur shes par bya// gsang ba'i tshig gsum sngags dang bcas// gsang sngags bskur te don yang bstan// 'di ni gnod pa gang 'byed pa// dang po tshig des gcig pa 
ni// lta ba'i mthar thug dbang yang bstan// de ltar rdzogs par nges thob nas// bla ma mig gi 'bras bu ltar// ku sha'i rtse rnams don gyis sbyar// dus la bab na drug po dang// de la sogs pa'i tshig rnams 
kyis// lung bstan gnang ba legs par bzung// theg chen smod pa la sogs pa// ci nas bsad par nges pa yin// pha dang rigs kyi skyes pa rnams// bsad pas sangs rgyas rigs su nges// slob dpon slob 
ma bsad nges na// rdo rje rigs su nges pa yin// zhang po dmag pa bsad nges na// rin chen rigs su nges pa yin// ma sring bu mo mo chags la// chags par byas pas pad+ma can// thams cad gsod cing las 
byed pa// las kyi rigs su nges par te// de ltar dgongs pa'i rtogs pa yin// rgyal po yul 'khor gzhom par bya// bram ze btson bzung rje'u rigs bsad// dmangs rigs las bkol dug la spyad// mi dge </text>
</item>

<item><p>81</p><section>1</section>
<text>dang blang sbyor sgrol bya// 'di ni sangs rgyas spyod pa ste// dug lnga las ni thams cad 'grub// dbang gi ngo bo nges tshig dang// dbye ba la sogs shes pa yis// gang bya mngon sangs rgyas par 
bshad// sems nyid rtogs na dbang yin te// thams cad rang rig phur bu yin// de ni lung gi tshad mar bshad// ces gsungs pas/ 'khor rnams dbang dang ldan par gyur to// rdo rje phur pa gsang ba'i rtsa ba 
rnal 'byor chen po yang dag pa'i rgyud las/ 'dus pa dbang bshad pa'i le'u ste bdun pa'o//// de nas karma he ru kas/ bcom ldan 'das la 'di skad ces gsol to// kye kye bcom ldan badzra he ru+u ku// rtsa 
ba 'dus pa'i nges pa las// rnal 'byor rjes su 'jug pa yi// phyi nang gsang ba'i bsgrub pa las// de la dgu ru phye ba yis// nyams su blang bya bshad du gsol// de skad ces ni gsol pa dang// bcom ldan 
badzra kI la yas/ don gsum du 'byed pa zhes bya ba'i ting nge 'dzin la snyoms par zhugs te/ gsung ni 'di skad ces bka' stsal to// nyon cig karma he ru ka/ thams cad 'dus pa'i rtsa ba la// phyi nang gsang ba nga 
yis bshad// phyi nang dkyil 'khor bcas pa ste// phun sum tshogs pa lnga ldan pas// nyi ma chad du zhugs pa dang// nyams pa bdun po bsgral ba'i phyir// tshad med snying rjes bskyod pa dang// byang chub sems 
dpa' dga' ba ni// sngon du 'gro ba'i las mchog ste// man ngag rnam pa drug dag gis// 'di yis bsgrub pa gtan la dbab// dkyil 'khor legs par brtsigs la ni// chag chag thig byas gru gsum 
ni// bcu gcig ldan par bri bar bya// phur pa bco brgyad legs par dgod// rmad du byung ba'i rdzas rnams bsham// de nas ting 'dzin rnam gsum ni// ma hA yo ga'i tshul du bya// dkyil 'khor rnam gsum tshul 
du bskyed// dbang bskur spyan drangs mchod pa 'bul// rigs tshogs byas la smon lam gdab// stod kyi gsang sngags 'bru dgu la// chos nyid dag tu shes pa dang// yi ge phreng ba'i sku phyag rgya// bzlas pa 
lugs gsum bya ba dang// 'khor dang dam bca' de bzhin du// rdzogs par byas pas phyi nang gi/ rtags dang dngos grub rnam gnyis thob// rnal 'byor brod pa skye ba'i phyir// rtags 'don pa yi man ngag 
bya// bzlas pa don yod bya ba'i phyir// dngos grub shes pas dngos grub blang// de nas gsad pa'i las bya ba// dkyil 'khor dbus su gru gsum gru// dbus su dam can phur pa dgod// de yi phyi rim lha rnams 
so// dam can rnam gsum mthun pa'i rdzas// thod pa bcu gnyis yang na gsum// de ru thun gyi sbyor ba bya// gtor ma la sogs nges pas bsag/ ling+ga byas pa dag la ni// lha dbral dgug bstim las byas </text>
</item>

<item><p>82</p><section>1</section>
<text>la// dkar nag thag pas khas bkod pa'i// 'khor ba'i zhe bcad la sogs bya// dgug pa la sogs gab pa yis// bsdam pa man ngag shes par bya// de nas ting 'dzin rdzogs tshul du// thams 
cad mthing nag 'bar ba la// sku smad phur pa zur gsum gyis// nyams pa thal byung rnam par bsam// de 'dras spyan drang mchod pa ni// gong 'og nus pas shes par bya// drag po'i las kyi pho nya btang// gsang 
sngags dang po gtso bo dang// ming rus dngos dang 'dus pa dang// ming po'i sngags bcas bzlas par bya// dam can la sogs lha rnams kyis// rnam par bsad pa'i dgongs pa bya// skabs su thun sngags bcu 
gnyis kyis// thun phab nges par bzhad par bsam// thams cad 'dus pas gnad la dbab// dpa' bo gcig pas dgra 'dzab bya// ma mo 'dus pas dam can ma// bcun la dbab par shes par bya// ngan 
sngags 'dus pa'i las rnams ni// khang dgrar btang dang mgo mjug gdags// bsgrub pa'i stegs bu bya ba dang// ngan sngags 'khor lo bskor ba yis// rab tu nges par gsad par bya// de la rtags dang 
mtshan tshang na// rdul du brlag par phur pas gdab// sna la sras mchog gcig gis ni// tshe lung khrus lung rdzogs par bya// kun bzhi rtsad nas gcod pa'o// de nas sras mchog bzhi yis ni// kha skong can gyi 
sngags kyis su// spyi bo la sogs gnas lngar gdab// de nas phur pa bcu yis ni// las sngags dag gis gnas gnas su// legs par btab la lha la bstan// bsreg dang gnan dang 'phang pa yis// las 
kyi mtha' brtul shes par bya// de yis grub par ma gyur na// bse lcags dung gis spog par bya// de yis ma grub shi sa bstan// 'dis ni phur pa'i man ngag drug/ yang dag par ni nges par bshad// phur pa phyi 
yi nges pa yang// lha la sogs pa'i phyir bskyed pas// nges na de yang rab bshad do// dam can ngo bo nges tshig dang// dbye ba shis na las rnams myur// dpyang thag chad pa thugs rje yis// bzung na nges pa 
bstan pa ni// nyams dang bdun las gzhan du min// zhes gsungs so// rdo rje phur pa gsang ba'i rtsa ba rnal 'byor chen po yang dag pa'i rgyud las/ phur pa phyi ltar bshad pa'i le'u ste brgyad pa'o//// de 
nas yang ni bshad bya ba// nga la rab tu gus pas nyon// gnyis med don shes rnal 'byor pas// nyams pa bsgral na mngon sangs rgyas// de la nang du gnas pa ni// nges pa phun sum tshogs pa lnga'o// rtags 
dang drod zin rnal 'byor pas// dag pa'i gnas su 'dug nas ni// dkyil 'khor rten bca'i rim pa yang// yal ga med pa'i b+han+da ni// thod pa rab tu legs pa la// yug sa mo yi mngal khrag </text>
</item>

<item><p>83</p><section>1</section>
<text>gis// gru+u gsum me 'od 'bar ba la// phrin las bzhi yi dbyibs bya'o// de la dgra bgegs ming byang gzhug/ bsnyen pa'i phur pas gzir la gzhag/ gtor ma sman dang rak+ta bcas// rtsa ba de 
las byung ba'i rigs// ting 'dzin rnam gsum rim bzhin bsgom// gzhal yas gdan dang bcas par bsam// de dbus rtsa ba'i bdag nyid sku bskyed pa// lus la dkyil 'khor rdzogs pa'o// gzhan yang thod 
pa'i gzhal yas su// sras bcas dam can bcas pa bsam// dbang bskur byin rlabs legs par bya// rang bzhin dkyil 'khor spyan drang bstim// phyag 'tshal mchod pa byas la ni// bzlas pa dpa' bo gcig 
pa'i sngags// dang po bcom ldan phur pa'i rdzas// thams cad 'dus dang ri rab dang// mnan pa khro bo 'dus pa dang// gong bzhin dam can 'dus pa dang// thabs dang shes rab ging mchog dang// rtogs pa 
las kyi sngags bcas pa// rnam bzhi tshang ba bzhi snying ste// dpa' bo gcig la ngal ba med par bzlas// lha la bstod cing srung ma bskul// de ni bsnyen pa'i dus su ste// rtags tshang gnyis med dngos grub 
blang// drag po gsang ba'i las bya ba// nya nag mar gyi ngo la ni// drag po las kyi rim par bya// gab sngags drug gi las byas la// dam can sngags dang bcas pa dang// bzhi snying sngags la ming btags 
la// bzlas byas tshe lung khrus lung gis// phur btab rdul du brlag par bya// zhal du bstab cing gtor ma gtang// las gsum nges pas las mtha' brtul// de la rtags mtshan med pa na// yi dam nar ma 
gzhung du bya'o// las kyi rim pa rdzogs byas pas// gang la dmigs pa gdon mi za// 'di ni nang du nges pa ste// lus rtsa gser gyi bu ga ru// dkyil 'khor tshang bar bskyed pa las// thod pa'i gzhal yas nang 
du'o// zhes gsungs so// rdo rje phur pa gsang ba'i rtsa ba rnal 'byor chen po yang dag pa'i rgyud las/ phur pa nang ltar bshad pa'i le'u ste dgu pa'o//// de nas 'gro la phan gdag phyir// gsang ba'i nges 
par rab tu bshad// nges gsum gdeng gsum ldan pa yis// phur pa gsang ba rab tu bsgrub// de yang rnam pa drug yin te// chos nyid bden pa bstan pa dang// sngags kyi byin brlab bstan pa dang// a b+hi 
tsar+ya'i brnags pa dang// de yi shes pa dgug pa dang// sangs rgyas mthu nyid bstan pa dang// ma nor tshul du bsgrub par nges// dang por maN+Dal bri ba ni// gru gsum rgya mdud dkyil 'khor du// phyi nang gsang 
ba'i rdzas rnams bsag/ phur pa la sogs rim bzhin dgod// yang na dkyil 'khor mi dgos te// gsang ba'i las su bshad pa yin// dang po ting 'dzin rnam gsum gyis// hU~M nyid srog gi gor shar bas// gru </text>
</item>

<item><p>84</p><section>1</section>
<text>gsum gzhal yas bcas par bsam// yang na phung po'i gzhal yas su// de la lha rnams gsang sngags kyis// rdzogs pa'i tshul du bskyed pa dang// rnam par shes pa'i tshogs las gyur// rang 
bzhin spyan drang de la bstim// mchod pa sbyor sgrol khams gsum sgrol// khro bo lnga yis dug lnga 'dul// de yang bdud rtsi'i las la'o// bstod dang smon lam nges par bya'o// kI la ya yi gsang sngags 
kyis// rtogs dang ma rtogs mtshams su'o// chos nyid don dam shes pa yis// sras dang spro bsdu legs par bya// drag sngags bdun pa'i tshul du'o// yang na kho na shes pa yis// man ngag nyi shu rtsa gcig 
gis// legs par stod smad sbyar bar bya'o// rtags byung dngos grub shes byas pas// nus pa 'thob 'gyur nges pa ste// don dam nges pa ston pas na// chos nyid bden pa'i phur pa yin// de nas drag po'i las 
'jug pa// maN+Dal gong la sgo bzhir ni// nyams pa bsgral ba'i yan lag dang// mgo bcas nyams pa'i gzhal yas khang bya'o// ling+ga nges byas phur pas gzir// bse lcags dung gi rdzas rnams bsag/ de nas 
ting 'dzin rnam gsum gyis// thams cad mthing nag phur pa'i lha// me ri smug nag nang na bzhugs// nyams pa bsgral ba'i rnam shes la// rengs pa skad cig rdzogs tshul du'o// rang bzhin spyan drang mchod pa 
dbul// sbyor sgrol mchod pa gong 'og bsnor// nyams pa bsgral ba'i rak+ta ni// dug lnga lha lnga'i spyan sngar dbul// drag po'i tshul du gsal gdab bstod// khro bo'i tshul du spyan yang drangs// dang po gtso bo gsang 
sngags dang// phyag rgya bzhi dang ming rus dang// ma mo 'dus dang thams cad 'dus// bzhi snying dril ba drag tu bzlas// hU~M kA ra yi yi ge bdun// thams cad grags pa gsung gi sngags// bdag nyid gtso bo'i 
yi ge lngas// gzugs su bskyed pa sku yi sngags// bdud rtsi 'khyil pa yi ge drug/ dran par snang ba thugs kyi sngags// de rnams gong gi bar du'o// sku gsung thugs la gtso chen bya// drag sngags drug pa dam 
can dang// bzlas sngags thams cad gong gi bar// man ngag rim par shes pa yis// bzlas pa byas pas bla khugs 'gyur// ting nge 'dzin gyis gzir bar bya'o// bsgrub pa nges par gnas pa yis// gsang 
sngags byin rlabs shes par bya// rgyu yi rU tras 'bras bu dang// lam gyi rU tras bdag nyid phung// dug lnga'i nges pa rab shes bya// lam gyi rU tra brnag pa yi// skye bo nyams pa can de spyi// dam tshig gcig pa phyi 
dang nang// gsang ba'i brnag pa yin pa ste// de la ling+ga'i man ngag dang// thabs dang sbyor ba gzhom pa dang// kha sbyor dbye ba gsum byas la// bsgral ba rnam gnyis shes par bya// de ni mi 'gyur brnag pa </text>
</item>

<item><p>85</p><section>1</section>
<text>yin// de yi shes pa dgug pa dang// drag sngags bzhi'i sbyor ba bya// pho nya sngags dang ting 'dzin gsum// bran dang pho nya bka' nyan gyis// shes pa nges par dgug par bya// ming po srin mo'i 
dgug sngags sam// yang na ming po'i drag sngags so// ting 'dzin ri dwags sha bkye bzhin// ma khugs bar du nges par sbyar// khug nas gdab pa'i las bya'o// 'di yis nges par khug pa yin// gong du bsal 
bas gdab mi dgos// yang na gdab par bya ba ni// dbus kyi sras mchog snying la ni// oM laM sngags kyis gdab bya ste// tshe lung khrus lung legs par bya// sku gsung thugs kyi phur pa yis// lus ngag yid la 
nges par sbyar// khro bo bcu yi phur pa yis// spyi bo la sogs gnas bcur gdab// dam can ming sring phur pa drug/ sngags kyis gnas su gdab par bya// btab nas bstab pa'i las rnams bya// des ni nges 
par gsod 'gyur bas// sangs rgyas mthu ru rnam par bshad// las kyi mtha' brtul nges par yang// gab sngags drug gi 'khor lo ni// de yang srog la 'khor lo bskor// nub lngar nges shing gong bzhin 
gdab// hom la bsreg pa'i sbyor ba yis// rdo rje me dbal gyis bsreg nas// thod par 'phang ba'i las bya'o// gnon pa nges par gnan pa yis// nyams pa 'chir 'gyur nges pa yin// 'dis ni nyams pa 
bsad pa yi// de kho na nyid ma nor tshul bzhin bsgrub pa'o// 'di dag lam du byas pa ste// bdag dang phur pa gzas pa gsum// gcig tu rtogs na thebs pa'o// lha rnams rang gis shes 'gyur bas// 'di ni 
gsang ba'i rim pa'o// zhes gsungs so// rdo rje phur pa gsang ba'i rtsa ba rnal 'byor chen po yang dag pa'i rgyud las// gsang ba bshad pa'i rim pa'i le'u ste bcu pa'o//// de nas dpa' bo chen po 
yis// sems can dbang po rab 'bring pas// blo yi rab 'bring mang yod pas// de yi phyir na rim pa dag/ dgu ru nam par ngas bshad do// de la phur pa phyi yi phyi'i// man ngag 'di ltar shes par bya// yon 
tan ldan pa'i sngags pa yis// nyams pa bsgral ba'i las byas pas// de nyid lam du nges pa yin// gnas mchog gzhung ltar nges pa ste// yan lag bdun bcas sngon 'gro bya// phyi mtshams la sogs nges byas 
te// tshogs gnyis legs par bsags pa yi// maN+Dal rim pa legs par bya// gru gsum bcu gcig legs bris la// de la rdzas rnams dgod pa ni// bdud rtsi sman dang rak+ta dang// rmad du byung ba'i rdzas 
rnams dang// dregs pa rten pa'i rdzas rnams dgod// bsnyen phur la sogs nyi shu gcig/ dbus la sogs pa'i rim par dgod// de nas yan lag bdun pa dang// tshad med 'gro don shes par bya// dang po'i </text>
</item>

<item><p>86</p><section>1</section>
<text>tshig la ting 'dzin gsum// legs par bskyed pa de 'og la// gdan bcas gzhal yas bskyed par bya// de 'og gnyis pa'i tshig bzhis ni// gtso bo'i 'khor rnams bskyed byas la// bdag dang 
khro bo phur pa rdzas// rdzogs par dkyil du shes par bya// de 'og tshig gsum nges pa yis// gsol ba gdab par shes par bya// yang na gong gi tshig bzhi yis// phur pa rdzas su shes par bya// de 'og tshig 
bzhis gdab par bya// de 'og bzhi yis dbang bskur ro// de 'og gsum pas spyan drangs te// bzhi pas dngos grub shes par bya// mchod byas bstod pa smon lam gdab// 'bru dgu ma nor bdun khri 
bzlas// 'khor la de yi phyed phyed do// de la rab 'bring rtags tshang na// dngos grub blang ba shes par bya// de nas drag po'i las bya ba/ dkyil 'khor 'khor lo rtsibs drug pa// phur pa drug bcas rab bkod 
de// ling+ga thun rdzas drag po'i rdzas// gsang sngags rdzas su shes par bya// dang po lha dbral gnyis pa dbab// gsum pas byad gzhung bzhi pas smyo// lnga pas rdul brlag drug pas bstab// de ltar man ngag rim 
par sbyar// dang po ting 'dzin rnam gsum nas// rdzogs par mthing nag 'bar ba ste// de ltar mchod bstod rdzogs par bya// 'khor lo drug la dregs pa drug/ khyams la ma bdun srung ma gsum// rim par 
rdzogs tshul shes par bya// mchod pa bstod pa yan chad bya// dang po gtso bo'i gsang sngags dang// ming rus bcas pa'i nges pa dang// ha sa ya ra'i yi ge dgu// sum brgya drug cu'i gtso bo ste// dgra bla'i rgyal 
po'i snying po yin// dang po'i zhag gcig lha dang dbral// de nas srung ma ma bdun sngags// thun du bcas pas gsad par bya// rtsa bas dam can gnad la dbab// A we sha yi yi ge bcu// klu yi rgyal po'i gsang 
sngags yin// nub gnyis gzugs la dbab pa'o// shi kri A na ya yi yi ge bdun// phyogs bzhi dag tu legs par dgod// de nas ting 'dzin rnam gsum nas// rim par rdzogs tshul bskyed pa ni// gtso bo 
rdzogs tshul bskyed pa yang// sras mchog phur pa rnams la ni// rang rang zhal gcig phyag bzhi pa// s+t+wa re kha T+wAM phur bu 'dril// mthing nag 'bar ba'i tshul gnas so// dam can ma ni 'di lta ste// nag mo nag 
la bse mo dmar// shwa na dkar ldem ming po ser// zhal gcig phyag gnyis lcags kyu phur/ drag po min nam// rangs pa rnams la chibs med do// rtsa ba sku gsung thugs su brlag/ rang bzhin spyan 'dren mchod pa 
dbul// bsdod pa yan lag rdzogs par bya// gtso bo gsang sngags nges pa dang// kha skong sras mchog sngags drug gam// yang na mi skong bdun du nges// dam can rang rang gsang sngags bcas// rim par gang </text>
</item>

<item><p>87</p><section>1</section>
<text>rigs rdzogs par bya// phar mchod gus pas bdag la bstim// de yis nges par bstan pa yin// de nas skabs su thun du bya// lcags phur sngags kyis snying la gdab// skyer phur mchog phur 
seng lding phur// bya phur tsan+dan sher shing rnams// rang rang sngags kyis gnas gnas gdab// kun la gsang sngags 'bru dgu'o// dam can gsum po rang sngags kyis// dgra bo'i gnas su gdab par bya// ming 
po'i phur pa 'dus pa yis// sngags kyis gdab par shes par bya// las gsum las mthar nges par bcul// shi nas nges par gnas spar ro// 'di ni nyams pa bsgral ba ste// sangs rgyas bstan pa 
bsrung phyir bshad// ces gsungs so// rdo rje phur pa gsang ba'i rtsa ba rnal 'byor chen po yang dag pa'i rgyud las/ phyi'i dbye ba rnam gsum bshad pa ste le'u bcu gcig pa'o//// de nas nang gi dbye ba 
rnams// yang dag par ni bka' stsal te// gnyis med phur pa'i don shes dang// shes gsum gdengs gsum ldan pa yi// yon tan ldan pa'i rnal 'byor gyis// nang gi phyi yi bsgrub pa bya// sngon 'gro la sogs 
rim pa las// maN+Dal drag po dri bar bya// phur pa bco brgyad legs par dgod// nang gi rdzas rnams tshang ba dang// thod pa chen po'i thun dang bcas// dbus gzhag sngags drug thun kyang bca'// de nas 
mtshams bcad byin dbab bshags// rdzas rnams legs par byin brlab bo// de yang mi skong shes par bya// de nas ting 'dzin 'jug pa ni// dang po'i tshig gsum ting 'dzin bsgom// gzhal yas gdan dang 
bcas pa bskyed// rdo rje'i tshig ni bzhi pa yis// bdag nyid yab yum rdzogs tshul la// ye shes sems dpa' bcas par bsam// rdo rje'i tshig ni gsum pa dang// gu h+ya man+t+ra bcu yis ni// hU~M kAr la sogs 
phyogs bcu yi// phra thabs yang sprul bcas par bskyed// rdo rje'i tshig gnyis sngags bcas pas// sras lnga dbus dang sgo ma bskyed// byin brlab dkyus tshig bzhi pa dang// sngags bcas srog la dbang bskur 
ro// stod smad tshig bzhis spyan drangs la// gnyis med bstim la mchod pa ni// rang rang sngags dang stobs bcas pas// rnam lnga'i mchod pa rdzogs par bya// smon lam bcas te sbyor ba yis// mchod pa rnam 
par dbul bar bya// rdo rje'i tshig gsum sngags bcas pas// sman gyi dngos grub legs par blang// de 'og gsum gyis 'dzab bstod de// lha rnams sku mdog kham nag ste// zhabs ni ri rab phur bu'o// dam 
can mgron thabs spyan drangs bsam// bar bar phrin las bcol bar bya// gsang sngags bzlas pa rab tu bya// gtso 'khor rim par shes pas ni// rtag mtshan rab tu 'byung bar nges// dngos grub blang ba'i </text>
</item>

<item><p>88</p><section>1</section>
<text>rim pa yang// 'brang rgyas zla gam dkar dmar gnyis// gzhan yang zhal zas mang po dang// bcas pa thod pa'i nang bzhag la// lha rnams sngags la gong 'dus sngags// btags pa bzlas dang 
ting 'dzin bya// rdo rje'i tshig ni gsum pa yis// zhal zas phur pa gnas nas bstim// 'dis ni sku gsung thugs 'thob ste// de yang nam mkha' rdo rje'i dbus// snying po gsum bsam zos pa yis// de yis gong 
bzhin nges par thob// dang po gtso bo'i gsang sngags dang// ming rus bcas pa'i nges tshig dang// ha sa ra yi yi ge bcu// dgra bla'i rgyal po'i snying po ste// dang po lha dang phral ba'o// a we sha yi yi ge bcu// klu 
yi rgyal po'i gsang sngags yin// gnyis pa gzugs la dbab pa'o// shI g+h+raM A na'i yi ge bcu// khu le lag dgu'i gsang sngags yin// gsum pa byad du gzhug pa'o// dz+wa la pa yi yi ge bcu// rgyal po spyan 
gcig snying po ste// bzhi pa smyo ru gzhug pa'i sngags// ta thA ya yi yi ge brgyad// btsan 'gong dmar po'i snying po ste// lnga pa rdul du brlag pa yin// b+hin d+ha ya yi yi ge bcu// re ma ti ye sngags yin te// drug pa 
zhal du bstab pa'i sngags// nub drug dam rdzas pho nya dang// sprul pa'i thun rnams sbyar ba yis// rlung nad mdze dang byad 'ching dang// smyo dang 'bog dang rims nad kyis// nges par dag tu 'chi bar 
bshad// drug rdzogs phur pa gdab pa dang// bsnyen phur btab la tshe lung bya// de nas bdag gi phur pa dang/ khro bo bcu yi phur pa dang// sras mchog bzhi yi phur pa dang// dam can gsum gyi phur pa 
dang// phra thabs sprul pa'i phur pa rnams// rang rang sngags kyis gdab par bya// de yang de yi gnas dus su// bsreg 'phang gnan pas mtha' brtul lo// spyir na gab sngags ma nges te// 'di drug 'jig 
rten pa ru grags// lha rnams spyi 'dus snying po'am// phra men yin par ngas bshad pa// rtsa ba dkyus dang dkyus la gdab// 'di ni spyi yi phyi nyid do// dregs pa spyi ru bsgrub pa yin// des na de yi nang sgrub 
ni// dang po gong bzhin dkyil 'khor bri// phrin las bzhi yi dkyil 'khor ldan// rdzas rnams legs par tshogs pa dang// phur pa bzhi rnams phrin las la// rang rang gnas su bzhugs su gsol// thod pa 
chen po mtshan ldan bar// khrag sna tshogs par dug dang sbyar// thun gyi rdzas rnams rab bsog la// gab pa'i rdzas rnams de bzhin du// dang po bsnyen pa nye bsnyen pa// bsgrub dang bsgrub pa chen po dang// bsad 
pa'i thun dang lnga rnams so// chos nyid bden pa'i gsang sngags kyis// byin rlabs gsang sngags mthu bsnyen dang// a b+he tsar+ya'i dus la bab// brnag pa kho na'i las rnams te// sbyar ba thabs kyis shes par </text>
</item>

<item><p>89</p><section>1</section>
<text>bya// dang po rim par lha bskyed nas// mchod pa yan chad rdzogs tshul lo// dang po bdag nyid gtso bo'i sngags// rdzogs par brjod pa bsnyen pa yin// sku gsung thugs kyi gsang sngags 
la// thim par gzhug pa khro bo'i sngags// de la nye bsnyen yang dag bya// rtags mtshan byung na dngos grub ni// rab tu blang ba shes par bya// de nas gdab pa'i las bya ba// dbus su 'brub khung thur du bru// de 
nas thod pa ling+ga bca'// man ngag rim pas las bya'o// man ngag rnam gsum 'dus pa ni// bsgrub pa chen po mchog yin te// dgra bo'i bla 'gugs shes par bya// gab sngags ming rus thims sngags 
can// ngan sngags 'dus pas bsgrub chen no// gsad par bya ba'i rim pa yin// rangs pa thod par rdzogs brab pa// bsad pa thun gyi dmod mo yin// gab sngags thabs dang shes rab dang// thun dang ngan 
sngags khang khrol btang// de yi man ngag shes pa yis// ngan lngar rab tu shes par bya// sras mchog 'dus pa'i snying la gdab// khro bo 'dus pa mgo la gdab// ma mo'i phur pa mgrin par gdab// ngan sngags 
phur pa lte bar gdab// de ltar dgongs pa rdzogs ldan pas// nyams pa 'chi 'gyur nges pa yin// shi nas gnas spar nges par bya// de la de yi gsang ba ni// gsang ba'i gnas rnams nges par ni// 'jigs 
pa med par bsgrub par bya// dkyil 'khor chen po bzhengs pa'am// yang na gru gsum drug tu brtsig/ dbus dang mdun du shes par bya// dam can gnas pa'i gru gsum bzhi// phyogs bzhi dag tu nges pa 
yin// re re thod chen re re la// ling+gar bcas pa nges bcug la// rdzas rnams nges par tshogs par gsag/ lcags phur dbus su dgod par bya// mi bzad phur bu drug rnams ni// gru gsum drug la shes par 
bya// dam can ma gsum phur pa dang// ming po gsum 'dus phur pa gcig/ de nyid lam byas sangs rgya 'gyur// de nas nyams pa bsgral bya na// dbus su gru gsum legs par brtsig/ der yang gzas po'i 
gzugs la'o// dri ma'i ling+ga thod pa'i nang// phur pa 'brub khung kha la'o// bsnyen pa'i phur pas gzir la gzhag/ drag po bya ba'i las rnams ni// nyi shu rtsa gcig kho na'o// dang po dgug pa'i las bya 
ba// dus las bab pa drug po ste// gang la yang ni shes par bya// dngos grub bar gcod tshig bzhi dang// sngags dang rdzas su bcas pa yin// nyams pa 'gugs pa'i las yin no// de bzhin rdo rje'i tshig bzhi 
dang// sngags dang rdzas su bcas pa yis// nyams pa lha dang bral ba'i las yin no// gong bzhin tshig drug sngags dang rdzas// nyams pa'i shes pa 'bebs pa yin// de bzhin tshig dang sngags dang rdzas// nyams </text>
</item>

<item><p>90</p><section>1</section>
<text>dang smyo ru gzhug pa yin// de bzhin tshig dang sngags dang rdzas// nyams pa rdul du brlag pa yis// de bzhin rab tu tshang ba yis// nyams pa zhal du bstab par bya// gab pa'i sngags drug sbas pa'i 
tshig/ rdzas drug pho nya phur pa drug/ dus drug kun la shes par bya// 'khor lo nges par bri ba dang// mnan pa'i 'khor lo thod pa la'o// bsgrub pa'i dus kyi gsang sngags ni// ma mo 'dus par nges pa 
ste// lha rnams mthing nag dag tu bsgom// yan lag mang po'i bsnyen pa bzhin// ting 'dzin mang po bsgyur ba'o// bar bar skabs su thun dbab pa// nyung kar la sogs bzhi po la// bse mo'i sngags dang ting 
'dzin dang// tshig bzhi nges pas thun dbab pa// bse mo'i thun du nges pa'o// rims kyi phyi mo la sogs bzhi// bdag nyid ma yi sngags dang ni// ting 'dzin bzhi yi thun dbab pa// bdag nyid ma yi thun nag
yin// lcags phye la sogs rdzas bzhi la// shwa na mu kha'i sngags dang ting 'dzin dang// tshig bzhis thun dbab shwa na'i thun// de yis sod pa'i rtags byung na// gdab pa'i las la nges par 'jug/ dang po tshig 
bzhis bden pa bdar// de nas rim par shes par bya// bsnyen pa'i phur gdab dgongs pa ni// snying po drug ldan khrus lung ni// smad stod tshig ni bcu gcig dang// gu h+ya man+t+ra'i ming dang bcas// tshe 
lung khrus lung sngags bcas pas// bdag nyid bstab pas tshe lung shes par bya// 'di ni tshe lung khrus byas pas// de nas dam can phur pas gdab// byin brlab dmigs pa kun la'o// de yi tshig ni brgyad dang 
ni// sngags kyis snying la shwa na gdab// de bzhin tshig tshang sngags bcas pas// bdag nyid ma ni spyi bor gdab// de 'dras sngags bcas bse mo yis// lce la phur pas rab tu gdab// dgongs pa man ngag 
klong dang sbyar// de 'og tshig bdun sngags dang bcas// sras mchog bzhi yis gnas bzhir gdab// gong gi bsnyen phur yang blang la// rdo rje'i tshig bzhi sngags bcas pas// bdag nyid yab yum lte bar 
gdab// rdo rje'i tshig ni drug bcas pas// hU~M kA ra yi gsang sngags kyis// spyi bo dag la nges par gdab// gong gi rdo rje'i tshig dang ni// rnam par rgyal ba la sogs sngags// dpral ba lce dang dpung pa 
g.yas// snying dang gsang ba dpyi g.yas dang// dpung g.yon dpyi ni g.yon pa dang// rkang pa'i mthil du rab tu gdab// de dag rang rang dgongs pa dang// thabs ni rab tu shes byas la/ kho yi shes pa dag la 
dbul// 'di ni phur pa gdab pa'i las// de ltar btab pa'i ga go la// bsnyen pa'i phur pas bro brdungs pa// thabs ni yang na g.yas su ste// yum gyi mkhar bsam bro brdung ngo// smad kyi rdo rje'i tshig lnga </text>
</item>

<item><p>91</p><section>1</section>
<text>dang// gsang ba'i sngags ni lan gsum gyis// yum gyi mkha' las bsgral bar bya// mchod pa gnyis gsum dbul bar bya// de nas gso ba'i rim pa yang// byang chub rnam gsum bdag bstim 
pas// bdag nyid bkrag mdangs bskyed pa ste// sngags bcas bdag nyid gso ba'o// phur pa bton la klad la bskor// kI la bco brgyad nges pa yin// 'khor lo gsal ba nyi zla bcas// thams cad phur pa'i 
rgyan gyur pa// 'di ni phur pa gso ba'o// de nas nyams pa bsgral ba yi// dam tshig gnas pa chen po ste// bdag las byams sems tshur bton la// nyi zlar bcas pa'i gdan steng du// rnam gsum bzhag la a 
yaM phaT// de yis 'og min gnas mchog tu// yab yum sbyor mtshams dag tu 'phang// de yang rdo rje'i tshig bzhi po// smad ni tshig bzhis smon lam gdab// byang chub sems su dbang bskur ro// sngags kyis 
lhar bskyed spyi gtsug tu// rnal rgyal snying ga bdud rtsi 'khyil// nyon mongs ye shes phung po lha// de ltar gnas su spar ba yang// kho yang mi 'pham rgyal ngo shes// 'khor bar mi ltung ngas bshad do// 'dis ni 
gzas pa gso ba ste// gso ba'i las su rnam par grags// 'di yang smad du shes par bya// dang por phur btab mtshon gtubs pa// ral gri rdo rje'i tshig lnga dang// sngags dang ting 'dzin ldan pa yis// phur 
pas ma lus rdul du brlag/ gtubs pa'i bka' bsgo bstab pa ni// rdo rje'i tshig ni lnga rnams dang// sngags dang ting 'dzin bcas pa yis// bdag nyid khro bo yab yum dang// phur pa sras dang dam can 
gsum// rang rang sngags dang ting 'dzin gyis// phung po lhag med zhal du gsol// 'di ni bstab par shes par bya// bstab pa'i lhag ma ga go dang// rdzas dang ling+ga gdab pa gsar ba kun// gru gsum nang du 
bsreg bya ba// tsher shing chag gang lcags thag bsdam// gru gsum nang du shes par bya// dgang gzar blug gzar thod pas brgyan// bdag nyid lha dang me lha ni// sku mdog dmar por rab bskyed do// shar 
lho mtshams nas me lha dang// rdo rje'i tshig gis lha rnams ni// spyan drangs bskyed pa la bstim mo// smad stod drug las gab drug dang// de 'og tshig ni bcu gcig gis// kun la yang dag sbyar bar bya// lha 
rnams tshan bzhi'i bskor tshom la// smad stod dang po'i tshig ni gsum// rang rang sngags las srog sngags dang// ting nge 'dzin gyis dbul bar bya// smon lam gdab cing shes pa dgug/ 'di ni bsreg pa'i rim 
pa ste// bsreg pa'i thal ba ling+ga dang// drag po rdzas kyi rnam pa dang// de ltar gong gi thun khrag dang// dgra bo'i gnas la brdeg par yang// tshig drug bcu gcig bcas pa dang// dam can gnad la dbab pa </text>
</item>

<item><p>92</p><section>1</section>
<text>dang// bar ma'i gab pa'i tshig gcig dang// sngags dang ting 'dzin bcas pa yis// 'phang na nyams pa nges par 'chi// gang gi ling+ga'i ngo bo yang// thod pa'i 'khor lo rab bcug 
la// gzir ba'i phur pa dang bcas pas// gnan sa nges pa'i sar song la// gru gsum brus la kha yang bcad// de ru lha rnams kun bsam la// don yod grub pas gnan par bsam// dang po dkyus tshig lnga pa 
dang// gab pa'i tshig gcig sngags bcas pas// ting nge 'dzin gyis nges par mnan// des ni bskal pa brgyar mi 'tshor// 'di ni las kyi mtha' brtul te// kun la yang dag shes par bya'o// kha mi skong ba'i 
las yin te// nyi shu rtsa gcig nges pa'i don// kun la don gyis shes par bya'o// 'di ni man ngag yang dag ste// kun la yang dag gsang bar bya'o// gzhi ni snying rjes gzung ba dang// rtsa ba byang sems rtogs pa 
dang// thag ni lta bas bcad pa dang// la ni spyod pas dor ba dang// dbang ni dam tshig sgrol bas te// ngo bo nges tshig dbye shes na// gang byas sangs rgyas 'grub par nges// phyi nang kun la tshogs bsags 
pa// rgyu nyid bsod nams tshogs gnyis te// gang la gang gis tshogs gsog pa// 'byor pa'i yo byad mang po rnams// rin po che yi snod nang du// bsangs la 'bru gsum dag pa dang// bdud rtsi 'khyil ba'i 
sngags kyis brlag/ stod smad tshig gsum spyan drangs la// bskor tshogs gsum gyis nges par ni// sngags dang ting 'dzin bcas pa yis// lha la rim par dbul bar bya// rdo rje'i tshig ni gsum po 
dang// sngags dang bcas pas dang por 'bul// bar pa bshags pas nges par 'bul// tha mar bstab pa'i las bya ba// ling+ga bcas la shes pa dgug/ rdo rje'i tshig ni bzhi pa yis// stob pa'i sngags bcas 
'bul ba yang// rang rang sngags las shes par bya// sman dang rak+ta de bzhin 'bul// ting nge 'dzin gyis gsol bar bsam// don gnyis 'gro ba shes par bya// de nas lhag bsdus lhan du bya// kha chus bran la 
phyag rgyar bcas// rdo rje'i tshig brgyad tshig bzhi yis// sngags dang ting 'dzin bcas pa yis// lhag ma dam can gsum la 'bul// smon lam btab ste phrin las bcol// 'di ni kun la bya ba ste// dus drug 
dag tu shes par bya// de dang ldan na rnal 'byor yin// kun las tshogs ni gnyis yin te// rang rang thabs kyis shes par bya// de la nang gi nang sgrub ni// drag po thun gyi bsgrub pa ste// sngon du bsnyen pa tshang ba 
yis// gru gsum chag gang thur du bru// bcu gnyis gsum dang drug tu 'dus// man ngag rim pas shes par bya// thod pa drug gam bcu gnyis sam// gsum mam gcig gam gang yang rung// 'brub khung nang du </text>
</item>

<item><p>93</p><section>1</section>
<text>legs bcug la// thun rdzas bcu gnyis yang na drug/ gsum mam gcig tu nges par bstan// thun khrag mang pos ling+ga yang// sngags dang bcas pa legs par bya// rdzogs pa'i lha rnams drag 
por bskyed// thams cad ma lus khyab pa ni// ting nge 'dzin gyis bsam par bya// thod pa lcags mkhar sgo med du// dgra bo nges par gsal mi gsal// gab pa'i las rnams rdzogs par bya// dam can bcu 
gnyis drag sngags sam// sngags drug khro bo la sogs gsum// gcig ni dpa' bo gcig pa ste// gnyis ni gong bzhin rab tu gzhug/ drag po'i rdzas rnams thun phab pas// sprul pa mang pos bsad par 
bsam// 'di ni man ngag nges pa ste// tha ma zor du 'phang ba'o// nang gi nang du shes par bya// de la nang gi gsang ba ni// gong bzhin bsnyen pa tshang ba yis// rab tu dben pa'i gnas dag tu// maN+Dal gru 
gsum legs par bya// zur la rtsang gsum dgod par bya// dur khrod ro ras 'jigs pa la// dgra bo'i gzugs la 'khor lo drug/ spyi bor oM laM kI la ya// g.yas su hU~M la g.yon du phaT// dpral bar rus la 
snying gar ming// 'doms su mi 'gyur nges pa'o// rtsibs la sngags drug 'phyang dang bcas// lte bar dam can mang po'i sngags// tha mar dpa' bo gcig par ni// dug khrag dri ma bsras par bri// thod pa mtshan 
ngan nang du ni// ling+ga khrag tu bcas pa gzhug/ sras mchog phur pa ltar gzir gzhag/ 'brub khung nang du gzhug par bya// 'khor lo rtsang gi kha la brgyangs// drag po'i rdzas ni mang po rnams// thod pa tshal bu'i 
nang du bsag/ gong bzhin lha rnams rdzogs tshul bstan// mthing nag phyag na 'khor lo bsnams// phur pa dag las rab rdzogs pa// sras ni gong du bshad pa bzhin// gru gsum nang du lha rnams 
bskyed// 'khor lo dgra bo'i lto bar dmigs// de ltar gsal ba gsum ldan pas// gab pa'i sngags kyis dgug gzhug bya// gab sngags them par bcas pa la// mA ra ya bcug bzlas par bya// lcags kyi 
'khor lo rab bskor bas// dgra bo'i srog rtsa gcad par bsam// lha yi phyag mtshan de bzhin no// bar bar dpa' bo gcig pa dang// dam can sngags kyis thun phab pas// nges par bsad pa'i ting 'dzin 
bya// rtsa ba rangs pa drag pos bskul// 'khor lo g.yas su nges par bskor// de ltar rab tu byas pa yis// nyams pa gsod pa'i rtags bstan pa// nyams pa khugs dang ri dwags bsad// bla shing bcad dang 
brag gshag dang// sems can mang po bsad pa ste// 'di ni kun la shes par bya// de nas dpa' bo gcig pa yis// 'khor lo ling+ga bcas pa rnams// bstab la don rnams nges par bya// khrag 'phang thod pa </text>
</item>

<item><p>94</p><section>1</section>
<text>'khor lo dang// ling+ga phur pa dal 'og mnan// 'dis ni nyams pa bdun sgrol te// de yang lam du shes par bya// gnyis med rtogs pa'i rnal 'byor pas// nyams pa bsgral na mngon sangs 
rgyas// thams cad ldan na rnal 'byor yin// spyir na gsang sngags nges pa la// ting 'dzin gsum bskyed bsnyen pa yin// bdag nyid lhar bskyed nye bsnyen yin// yum bskyed bsgrub par shes par bya// gzhan 
rnams bsgrub pa chen po yin// 'di ni gsang ba'i rim pa ste// 'gro ba'i don du bshad pa yin// zhes gsungs so// rdo rje phur pa gsang ba'i rtsa ba rnal 'byor chen po yang dag pa'i rgyud las/ nang gi dbye ba 
gsum bshad pa'i le'u ste bcu gnyis pa'o//// de nas yang ni bshad bya ba// gsang ba'i don gsum phye ba rnams// yang dag par ni bka' stsal to// gsang ba'i don rnams shes pa dang// chos can dngos 
por snang ba rnams// phur pa'i don gyis gtan phebs pa// yang dag phur pa'i don bsgrub pa'i// gsang ba'i phyi ni 'di lta ste// rab tu dben pa'i gnas dag tu// phur pa ngan sngags dril la bsgrub// sa la gru 
gsum legs byas la// nag po byugs pa de yi nang// rabs chad nges pa'i thod pa la// khrus byas gzhal yas khang par bya// khrag dang dug ni sna tshogs blug/ dri ma dag las ling+ga ni// thod pa'i nang du bcir 
bar bya// lcags sna lnga tshang sras mchog gcig/ sngags bris dbang bskur byin brlab gzug/ bdag nyid rdzogs par dkyil 'khor gsal// de nas sras mchog gzas pa dgug/ ma lus khyab pa mthing nag 
sku// sku gsung thugs kyi snang ba ste// ye nas yin par shes par bya// yang na bskyed pa med par ro// bsnyen pa mi bya rangs pa dril// dang po bdag nyid 'bru bdun dang// de 'og phyag rgya gnon yid 
gsum// ming rus yi ge gzas par bya// shwa na'i yi ge bcu drug dang// re ma ti yi rtsa sngags dang// bse mo'i snying po bcu bdun dang// 'khor ba rtsad gcod yi ge dgu// thams cad tshang ba'i yi ge 
bdun// dril te rab tu bzlas pa yis// lha gsum dam can bcas pa dang// sprul pa yang sprul bcas pa yis// rab tu drangs te gzugs la bstim// sras mchog phur pas gzir bar bya/ khrag dug nad du gyur 
pa yis// dgra bo rims nad thebs pa bzhin// mdangs dang bral bar rab tu bsam// drag po'i rdzas rnams thun phab pas// khro bor gyur pas bsad par bsam// de yang bar bar phyag rgya can// 'phros pas 
dgug pa'i las bya'o// de nas phur gdab khrag zor 'phang// 'di ni yang dag man ngag ste// mgo mjug dril ba'i ngan sngags te// 'dis ni nyams pa gdon mi za// thugs rjes gzung la gnas spar ro// de </text>
</item>

<item><p>95</p><section>1</section>
<text>nas gsang ba'i nang bsgrub ni// drag po ldog med mkhas pas dpyad// rdzas dang dkyil 'khor 'di ma yin// phyi yi snod kyi 'jig rten ni// ye nas gru gsum 'bar ba ste// dur khrod klong bcas 
rab tu gnas// nang gi bcud kyi sems can ni// ma lus snang ba lha yi sku// ye nas yin par shes par bya// dngos su snang ba mthing nag 'bar ba'i sku// sgrar grag srin po ngur sgra yin// rang bzhin snang 
ba thugs su bshad// ye nas snang bas 'phral bskyed min// sprul pa mang pos 'jig rten gang// 'phral la bkang ba ma yin te// ye nas thams cad sprul par bshad// de ltar gnas pa'i don rtogs na// nyam 
par gyur pa dgra gzugs de// gang du bros pa'i gnas nas dgug/ sprul pa mang po'i tshogs chen gyis// shig shig 'gul 'gul gnas pa ni// dper na grog tshang sbrul tshang bzhin// gnas pa'i zhabs kyi phur 
pa yis// sdong po bsgyur bzhin zhabs 'og na// mdangs bral gnas pa'i sbyor ba bya// 'bru dgu'i sngags la mA ra ya// drag po btags te gong bzhin bsam// bzlas pas drag sngags 'od zer gyis// gong gi 
ting 'dzin nges pa'o// bskyed pa mi dgos gsal gdab ming// drod tshad skabs la bab pa dang// gong gi sngags la ming rus bcas// bzlas pa gong bzhin byas pa yis// drag po bsad pa'i ting 'dzin 
bya// sngags rnams kun la mA ra ya// btags pa sbyar ba gsum dang bcas// ye shes mtshon chen phur pa ni// nam mkha'i thog ltar brgyab pa yis// thog brdzis glang thabs gnan gleb dang// 'gyur med nges 
pas gsad par bya// 'dis ni yang dag drag po ste// nyams pa 'chir 'gyur mA ra ya// s+t+wa res gcod pa sti'u'i don// ma rtogs pa la dkyil 'khor dang// rdzas dang bskyed dang gsol gdab pa// dgongs pa 
yin te rtogs pa la// ye nas drag po yin shes na// dngos su bya ba gang yang med// spyir na phur pa mang bshad kyang// gsum du 'dus par nges pa yin// bsgrub lugs thun dang drag po ste// de don rnam par 
shes par bya// gnyis su med par shes pa dang// bde chen rtogs pa'i rnal 'byor pas// nyams pa bsgral na bla med 'grub// de la gsang ba'i gsang ba ni// chags lam nges par rab bshad do// gsang 
sngags spyod pa'i rnal 'byor pas// dug lnga lam du shes pa dang// de nyid ma spangs shes par bya// dper na dri mas dri ma 'khrud pa bzhin// de nyid lam byas mngon sangs rgyas// bdag nyid thabs la brten pa'i 
phur// gzhan lus shes rab brten pa'i phur// dbyer med phyag rgya chen po yis// phyag rgya chen po'i 'og sgor shes// steng 'og 'gro lam byang sems phur// mkha' dbyings gtun khung bde gshegs </text>
</item>

<item><p>96</p><section>1</section>
<text>gnas// gting dpag med pa'i dbyings nyid du// byang sems phur pas ma lus thebs// khro bo 'bar ba'i gtun khung du// rdo rje gsang ba'i tho ba yis// brdungs nas ma lus yang dag 
bsgral// bskyed dang rdzogs pa gnyis yin te// de la gnyis gnyis shes par bya// ting 'dzin rnam gsum rim pa nas// gzhal yas lha bcas bskyed pa yang// snang stong dbyer med sku ldan la// nyams su yang 
ma blang pa yis// rtags ni rim pa bcu yin te// khams gsum sa bcu las 'das pa'o// bskyed pa'i don rnams dam tshig rgya// yang na rang bzhin gnas pa la// khro mos rdo rjes glus skul bas// bskyed pa lta 
bur lha rnams bskyed// gong bzhin nges pa de 'drar bshad// 'di yang chos kyi phyag rgya'o// yang na bskyed pa las kyi rgya// yum bskyed dam tshig phyag rgya yin// lha yi don shes chos kyi rgya// phur pa dbyer med phyag 
rgya chen po'o// rdzogs pa'i rim pa bshad pa ni// bdag nyid lha ru gnas pa la// rtsa yi rnam pa mang yod de// thabs dang shes rab gnyis med pa// A li kA li a d+hU tI// gzhan ma thams cad khyab pa ni// mang 
po yod par gnas pa yin// gnas pa rtsa la g.yo ba rlung// mi shigs byang chub sems su bstan// lus la 'khor lo lnga yod de// ye nas gnas par nges pa yin// rnal 'byor pa yis yang dag bsam// klad 
rgyas bde chen 'khor lo la// rtsa 'dab sum cu rtsa bzhi gnas// mgrin pa longs spyod 'khor lo la// rtsa 'dab drug cu dag tu gnas// snying ga chos kyi 'khor lo ni// rtsa yi 'dab ma brgyad du gnas// lte ba sprul 
pa'i 'khor lo ni// rtsa 'dab drug cu rtsa bzhi ste// me rlung 'khor lo gzhu gru gsum// gnas pa rtsa ba'i dbyibs su'o// 'khor lo rin chen pad+ma dang// rgya gram dbyibs su nges gnas pa// sgo mo'i don rnams shes 
par bya// oM dang AM dang hU~M dang ni// e dang yaM dang raM gnas pa// ston pa byang sems rim pas gnas// rtsa gsum rangs pa 'brel ba'o// dang po gsal byed yi ge ste// gnyis pa dbyangs yig dag dang 
sbyar// gsum pa rang gi 'bru dgu'o// bzhi par oM laM hU~M laM ni// gnas par nges par shes par bya// dang por byang sems gnyis pa ni// mchod pa'i sems dpa' yab yum dang// gsum pa khro bcu 'khor 
bcas so// bzhi pa phra thabs yang sprul lo// de ltar shes pa'i rim pa yis// khro mo'i phur pa rab 'bar bas// steng nas byang sems dbab par bya// rlung gis me sbar gyen la ni// sprul pa'i gnas nas yi ge 
rnams// lus zhu mgo ni ma yin te// gyen la de bzhin gnas gsum du// spar la shes rab rtsa nas dengs// phyir 'phros ma lus mchod par byas// thams cad byang sems rab bsdus te// phur pa thebs nas </text>
</item>

<item><p>97</p><section>1</section>
<text>nges pa yin// byang chub sems ni dkar tsher ba// rab phab mgrin pa la sogs pa'i// lha la mchod par shes par bya'o// chos kyi 'khor lo'i gnas su gzung// der ma gnas na sprul par 
dbab// de yang ma gnas gyen la sbar// de la rab tu goms pa yis// rtags la sogs pa gong ma bzhin// rlung lha'i nges par ma thub na// de yi man ngag shes bya ba// 'dis ni phyag rgya chen po mtshon// phyi yi 
man ngag thabs dang ldan// yang na bshang sgo rlung 'khor lo// snying po gnas la 'byung ba bzhin// de yi gong bzhin dbab pa ni// nang gi nges pa dag tu bshad// de yang rab tu ma gyur na// shes rab rig 
ma 'khor lo can// pad+ma rin chen glang po can// rigs nas mtshan ldan nges pa la// nu ma mnye zhing pad+ma ni// rgyas pa'i rim pa rab byas la// de nyid yum du nges bsam pa'i// b+ha ga pad+ma 'dab ma brgyad// snying 
po nges ldan sna rtse ni// de la thugs ldan nges par bsam// bdag nyid gsang ba rtse lnga pa// snying po lnga ldan rtsa gsum can// oM dang phaT gyis bu gar nges// de ltar gnas pa mkha' gsang sbyar// 'byung ldan 
nges par sbyor bas ni// rab tu dbab par nges par ro// de las 'das ni rin chen phug/ rtsa la nges par sems gzung ngo// gong bzhin bde ba phab la ni// sprul pa'i gnas su sleb pa dang// bar dang bum pa 
de las byung// dga' ba bzhin du nges par sbyar// gnyis gsum rtag chad yin pas te// bar la bde gzung gnyis med do// ma zin de las bzlog par bya// ma 'khyil gcig shor gnyis shor na// de yi man 
ngag shes par bya// 'di ni gsang ba'i dbab pa ste// gzhan lus shes rab la brten pas// gong bzhin nges par 'byung ba ste// yang dang yang du nyams blangs na// phyag rgya chen po nges par mthong// mtshon bya 
mtshon byed tshul bzhin no// phur bu'i nges don gnyis med pas// de ni phyag rgya chen por bshad// de ltar rtogs pa'i rnal 'byor pas// bla na med pa'i sangs rgyas 'grub// phur pa phyi nang gsang ba gsum// lha 
la phyi nang gsang ba gsum// khro bo phyi nang gsang ba gsum// nyon mongs phyi nang gsang ba gsum// sngags la phyi nang gsang ba gsum// rdzas la phyi nang gsang ba gsum// dkyil 'khor phyi nang gsang ba 
gsum// gnas la phyi nang gsang ba gsum// dgra la phyi nang gsang ba gsum// rtags la phyi nang gsang ba gsum// dngos grub phyi nang gsang ba gsum// rgyu la phyi nang gsang ba gsum// tshad la phyi nang gsang 
ba gsum// ting 'dzin phyi nang gsang ba gsum// sprul pa phyi nang gsang ba gsum// gdab pa phyi nang gsang ba gsum// mchod pa phyi nang gsang ba gsum// dgongs pa phyi nang gsang ba gsum// gnas pa phyi </text>
</item>

<item><p>98</p><section>1</section>
<text>nang gsang ba gsum// bsreg pa phyi nang gsang ba gsum// gnan pa phyi nang gsang ba gsum// 'phang pa phyi nang gsang ba gsum// bsgral pa phyi nang gsang ba gsum// bsgom pa phyi nang gsang ba 
gsum// rnal 'byor phyi nang gsang ba gsum// dam can phyi nang gsang ba gsum// bskyed rdzogs phyi nang gsang ba gsum// bsgrub pa phyi nang gsang ba gsum// thams cad ma lus gnas pa'i don// gtan 
tshigs bsgrub bya nges pa dang// ngo bo nges tshig dbye ba yis// phyi nang gsang ba gsum shes na// des ni phur pa'i thebs pa thob// gsang sngags tshogs gnyis myur rdzogs dang// nyon mongs dug lnga mi spang 
dang// 'bras bu byas pas khyad par 'phags// 'og ma'i chos la brten pa ni// snang ba 'di la mi brtag go/ 'og ma las kyang 'da' bar bya// dbyer med gnas pa'i rnal 'byor pas// 'dis ni phur pa'i theg 
chen mthong// lta ba dbyings dang ye shes yin// rtags ni thabs dang shes rab yin// spyod pa blang dor med pa yin// phrin las gang la thogs med yin// dam tshig rtsa ba yan lag yin// de ltar shes na phyi ma 
la// mi 'gyur phur bu'i nges bshad do// 'og mas 'bras bu ngo ma shes// rgyu la ye shes 'dod pas te// tshogs gnyis ldan pa bskal pa yang// mang po bgrod par 'bras bu thob// gang zhig rgyu las lam byas 
pa'o// gsang sngags 'di ni thabs chen po// 'bras bu las ni 'bras bur nges// gang yang 'bras bu nges pa ste// lha las lha yi 'bras bu dang// lha las lha yi lta ba ste// gang zhig 'bras bu lam byas pas// tshe 
gcig dag la sangs rgyas 'grub// 'di ni rdzogs pa'i rjes su ste// nyal dang 'dug dang 'gro ba dang// smra dang za dang bkol pa dang// 'grengs sogs spyod pa la bsgoms pas// lha yi rnal 'byor rab gnas 
pas// tshogs gnyis rdzogs te sa gnyis non// 'di ni rgyun gyi ting 'dzin te// lta ba spyod pa phrin las dang// dam tshig bskyed pa tshogs mchod dang// lhag ma bsdu ba dbang tshang na// 'di ni phur pa'i rnal 'byor 
yin// lta ba dbyings nyid don rtogs kyang// srog chags phra mo gsad mi bya// nyams pa bdun ni ma gtogs so// theg pa chen po'i mdzad spyod kyang// phra ba'i chos la nan tan bya// brtul zhugs la sogs bya ba 
yang// rnal 'byor gsum gyi rim par spyad// phra mo thig le theg chen ni// gang rigs spyad pas sangs rgyas 'gyur// zhes gsungs so// rdo rje phur pa gsang ba'i rtsa ba rnal 'byor chen po yang dag par rig pa'i 
rgyud las/ gsang ba'i dbye ba gsum bstan pa ste le'u bcu gsum pa'o//// de nas karma he ru kas// phyi nang mchod pa rab mchod de// bcom ldan 'das la 'di skad gsol// kye bcom ldan badzra kI la </text>
</item>

<item><p>99</p><section>1</section>
<text>ya// e ma ho ngo mtshar chen po gsung// dam can ming sring bsgrub pa dang// gtso bo la sogs sgrub thabs gsungs// de skad gsol gsan gtso bo ni// rab tu bsgrub pa zhes bya ba'i// ting nge 
'dzin la snyoms zhugs te// yang dag par ni bka' stsal to// nyon cig karma he ru ka/ rnal 'byor phyi rabs 'jug pa yi// de yi phyir na ngas bshad do// dus la bab na bdun po la// sgrub thabs re re ngas 
gsungs so// dang po nag mo bsgrub bya ba// kha skong mi skong shes par bya// rnal 'byor yon tan ldan pa dang// phur pa'i don rnams shes pa yis// rab tu dben par legs bsgrub po// 'khor lo rtsibs bzhi 
ldan pa yi// dbus su bsnyen phur phyogs bzhir phur// nag mo bzhi yi phur pa dgod// thod pa bzhi la thun dang bcas// khyi yi lte khrag nal bu'i sha/ bud med mnga' khrag sbal pa'i mgo/ rams kyi phye mo rdo sol 
dang// khrag chen mu zi gtor ma sman// gzhan yang rdzas rnams mang po bsog/ rdo rje khros pa la sogs pas// dbus su bdag nyid dpal chen bskyed// 'khor lo bzhi la spun bzhi ste// re ma ti dang re ma dza// re 
ma dzi dang re ma dzu// sku mdog rang rang rigs dang bstun// chibs dang yang na rkyang pa ste// rang rang phyag mtshan phur bu bsnams// rgyan dang ldan pa rab tu bskyed// rang bzhin spyan drang mchod pa 'bul// bstod 
dang smon lam legs par bya// de nas bdag nyid sngags dang ni// mched bzhi'i gsang sngags swA hA can// bar bcug rab bzlas srog kyang dbrog/ nus pa dag dang ldan par bya// bar bar mchod bstod gnad 
la dbab// rang rang dam rdzas legs par bstab// de la rtags rnams nges pa ni// bud med nag mor dbang bskur dang// bdag la phyag byed mar 'od pa// 'di ni grub ste dngos grub blang// de nas gsad 
pa'i las bya ba// 'brub khung lnga ru nges par bya// de nas thod pa ling+ga dang// drag po'i rdzas rnams legs par bya// gab pa'i las kyi las bya'o// ming po'i 'gugs sngags shes par bya// rab bskyed mthing nag 
'bar ba yis// nyams pa dgug pa'i las bya'o// sngags la bsad pa'i sngags btags so// bsad pa la sogs dgongs pa yin// nyams pa nges par gsad par bya// dang po dus la bab drug dang// de 'og 
bcu gcig dmod pa yis// rdo rje tshig bzhis gnad la dbab// thun la sogs pa'i sbyor ba bya// rtags byung phur btab bsreg 'phang gnan// ma grub dus na shi sa bstan// 'di ni ming po las yin 
te// nyams pa bsad pa'i mchog yin no// kha skong las ni mchog bsgrub pa// gzhan du gsungs pa nges pa yin// shwa na mu kha'i sgrub pa ni// gong bzhin yon tan ldan par bya// shwa na bsgrub pa'i gnas su </text>
</item>

<item><p>100</p><section>1</section>
<text>nges// dkyil 'khor mched bzh-i'i tshul du+u la// gru gsum bcas pa legs par bri// bsnyen phur shwa na'i phur pa bzhi// dbus la sogs par rab tu dgod// thod chen 'bar spyang lnga rnams 
dgod// rang rang snying dang khrag chen dang// lcags phye zangs phye gser bye dang// rdo phye gtor ma lnga rnams dgram// de nas gong bzhin bskyed pa yang// lcags sbyang 'phar ba wa mo dang// khyi mo rang rang gang 
rigs bya// mche ba can ni bzhir nges par// chibs sam yan na rkyang pa ste// rang rang cod pan phur pa bsnams// khros pa'i chul ngu rab tu brtag/ spyan drangs la sogs gong bzhin no// gsang sngags gong 
bzhin bcas pa la// bar du shwa na'i sngags bcas pa// legs par bzlas la gong bzhin bya// des ni rtags dang nus pa ni// 'phar spyang mang po 'dus pa dang// mgo brnyan tshogs la dbang byed 
pa'o// nus thob dngos grub blang bar bya// de nas gsod pa'i las bya ba// gong bzhin 'brub khung bcas pa'o// ling+ga legs bcas las rnams bya// shwa na'i ting 'dzin mang po yis// 'gugs pa dag tu nges pa
yin// ming pos yang ni de bzhin no// gsang sngags mA ra ya bcas sam// bzlas pas shwa na'i tshogs bcas pas// stod cing za ba'i ting 'dzin bya// bar bar thun rnams brab pa yis// rdzas rnams sprul pa yang 
sprul gyis// nges par gsod pa'i ting 'dzin bya// smad stod dkyus tshig lnga bcas pa// de 'og bcu gcig mtha' bsgyur ro// stod smad tha ma'i bzhi bcas pas// thugs dam gnad la dbab par bya// sems can 
bsad pa'i rtags byung na// rtsa ba phur gdab bsreg dang 'phang// gnan pa'i las rnams bya ba yis// nyams pa'i nges par 'chi ba yin// kha skong gzhan du nges par gsungs// sa bdag chen mo bsgrub pa 
ni// gong bzhin yon tan ldan pa yis// bse mo bsgrub pa'i gnas su bya// maN+Dal zla gam bcu drug gam// yang na bzhi 'am 'brub khung bcas// rang rang rigs dang mthun nam gcig/ wa thod bzhi la rtsa 
sngags bcas// mchog phur lcags phur lnga rnams so// mar khu zhag dang sbrang rtsi dang// 'o ma la sogs skyogs bzhi dang// yungs kar yungs nag zi ra dang// skye tshe la sogs thun rdzas bsag/ gzhan yang sman 
raka gtor ma lnga// legs par mkhas pas gsog pa yin// de nas ting 'dzin bcas pa ni// dpa' bo dpa' mo bsam pa ste// rang rang rigs mthun sku mdog la// bse khrab rgyan chas phyag na yang// zhags 
pa phur bu bsnams pa ni// chibs sam yang na rkyang pa ste// blon po yang blon bcas pa bskyed// spyan drang la sogs gong bzhin no// dpa' bo'i gsangasngags bcas pa dang// bar du bse sngags swA hA </text>
</item>

<item><p>101</p><section>1</section>
<text>bcas// bzlas pa gong bzhin nus pa dbrog/ bar du mchod bstod gnad la dbab// bal mo la sogs rtags byung na// dngos grub blang la nus pa thob// de nas gsang ba'i las bya ba// 'brub khung ling+gar bcas pa'o// khros pas las bya bse mo dgug/ de yang ming po'i bla 'gugs sngags// des ni nges par dgug pa yin// gsang sngags mA' ra ya bcas la// bzlas pas yang sprul sum sprul gyis// nges par bsad pa'i ting 'dzin bya// gong bzhin drug dang bcu gcig dang// bzhi bcas gnad la dbab par bya// thun phab dgongs pa gong bzhin no// phur gdab bsreg 'phang gnan byas na// nyams pa 'chi 'gyur mA' ra ya// spog dang shi sa'i man ngag ni// ma byung mkhas pas rab tu sbyar// kha skong man ngag gzhan du gsungs// 'di ni man ngag nang na mchog/ phur bu'i srung ma mthu chen yin// a b+hi tsar+ya'i dus zhes pa// lta ba byin brlab brten pa dang// drag sngags rtogs dbang mthu yin te// dpe don nges gsum shes pa yis// mthu rnams rab tu bsgrub pa yin// dgongs pa sngags dang phrin las dang// nus pa gsang ba bsad shes pa'i// nges par dpe don shes na 'grub// don gsum nges par rnam par grol// zhes gsungs so// rdo rje phur pa gsang ba'i rtsa ba rnal 'byor chen po yang dag pa'i rgyud las/ dam can gsum sgrub pa'i le'u ste bcu bzhi pa'o//// de nas karma he ru kas// kI la ya la 'di skad gsol// kye bcom ldan badzra kI la ya// dam can sde gsum ming po dang// rangs pa dril pa'i bsgrub pa ni// legs par bdag la bshad du gsol// de skad gsol bar bka' stsal pa// nyon cig karma he ru ka/ srung ma rnam gsum ming po dang// spyi dril bsgrub pa ngas bshad do// gus par nyon la yid la zung// yon tan ldan pa'i sngags pa yis// rgyal po bsgrub pa'i gnas su ni// sngon 'gro bcas pa legs par bsgrub// maN+Dal gru gsum mkhar dang bcas// dung gi mdog can legs par bri// thod pa bam ril phur pa gnyis// lug dkar snying dang dkar tshogs snying// bshos bu spyan gzigs mthun rdzas bcas// smyug ma rten dang bcas pa'o// ting 'dzin bskyed par rab byas la// rgyal po dkar po gying dkar phur// rnam pa rgyan bcas bskyed par bya// spyan drang mchod 'bul bstod smon lam// de dag legs byas sngags bzlas la// ka ra karma ya na ni// kha skong sngags bcas rab tu gzhug/ gong ltar bzlas pas nus pa'i rtags// skya shar mon pa dkar po la// dbang bskur nges par 'grub pa yin// bar bar bshos bu spyan gzigs bstab// dngos grub blangs la gsad las bya// ling+ga bcas pa'i man ngag bya// khros pa'i </text>
</item>

<item><p>102</p><section>1</section>
<text>dgug bya rgyal pos so// bsad pa'i sngags ni bcas pas bzlas// gong bzhin mi 'gyur gnad la dbab// thun phab ting 'dzin bcas pa yis// gsod 'gyur gong bzhin las bya'o// tri tsa pa la sa shu ga me swA hA/ tri kha thun kha kha thun ni ra rbad/ a tri tsa pa la mA ra ya rbad/ dgu dang rtsa bdun bsad sngags nges// bla rdo'i man ngag shes gyur na// rgyal po rta ltar gdags pa dang// btson bzung khyi ltar bkri ba 'grub// bla 'gugs gsang sngags shes par bya// 'di ni dung gi sgrub thabs te// nyams pa 'chir 'gyur gdon mi za// de nas mgon po'i sgrub pa yang// rab tu mkhas pas spyad par bya// mgon po nges bsgrub gnas su ni// maN+Dal gru gsum zlum po gnag/ mdun du nges par bri bar bya// dri'u nag thod pa mdab nag dang// dar nag lug nag snying dang ni// de bzhin nag tshogs snying phrag bcas// rta nag rmig pa g.yas pa la// thun dang gtor ma nag po dang// bsnyen phur phur pa nag po ste// de dag legs par dgod par bya// de nas gong bzhin bsam pa yis// ma hA kA la mdog nag ste// be con phur bu rgyan dang ldan// khros pa rab tu sbyor ba bya// spyan drang la sogs gong bzhin no// gsang sngags ma taM yang na ni// 'og nas 'byung ba bzlas pa yi// gong bzhin nus pa thob par nges// bar du mchod bya bstabs byas so// mon po nag po khyi phag ni// dbang du 'dus pa'i rtags byung na// dngos grub blangs la gsad las bya// 'brub khung ling+ga bcas pa'o// 'og nas 'byung ba'i gsang sngags kyis// dgug pa'i las bya gsum pas gsod// 'khor dang bcas pas bsad par bsam// gong bzhin mi 'gyur gnad la dbab// thun phab sbyor bas bsad par bsam// rtags byung phur btab las mtha' brtul// oM ma hA kA la yak+sha tri yang dzaH ma hA kA la/ tri chum shig baM ril mA ra ya phaT/ dgu dang bcu gcig gsang sngags ni// dbang phyug mgon po'i gsang sngags te// bla rdo'i man ngag shes pa yis// chos skyong ba rnams srung 'gyur ro// 'di ni lcags kyi bsgrub pa ste// nyams pa nges par gsod pa yi// ye shes mgon po'i bsgrub pa yin// de nas bse yi ging sgrub ni// 'grub nges gnas su nges pa yis// maN+Dal gru gsum bse mkhar bzhi// bsnyen phur bse yi phur pa bzhi// bse mda' bse phor bzhi rnams so// khyi dmar snying khrag dmar sna tshogs// de bzhin shes bya thun rdzas ni// zangs ma'i khab dang thig dmar bcas// gtor ma bzhi yang nges par bsag/ gong bzhin ting 'dzin dag pa yis// gtso rdzogs bse yi skyes bu ni// dmar po 'jigs pa phyag gnyis na// bse mda' bse gzhu phur pa 'bril// chibs sam yang na rkyang pa ste// de bsam gong bzhin </text>
</item>

<item><p>103</p><section>1</section>
<text>legs par bya// gsang sngags ma ra se na te// yang na log nas 'byung ba bzlas// de bzhin nus pa nges thob rtags// mon pa dmar po khyi dmar po// dbang bsgyur nges par 'grub pa yin// bar bar mchod dbab legs par bya// nus thob bsad pa'i las kyang bya// phor pa'i nang du ling+ga bcas// gsang sngags rab tu bzlas pa yis// bse yi skyes bu sprul pa dang// yang sprul sum sprul mon pa yis// bka' 'das nyams par rab bkug nas// nang du bsad pa'i sbyor ba bya// de yang bla 'gugs sngags kyis so// thun dbab gong bzhin gnad la dbab// phur btab mda' 'phang bsreg 'phang gnan// oM ra shI nA ra shi na/ ku lan shu na lan ma ho ra ga hU~M phaT/ kro d+ha tsit+ta mA ra Ni shu ru shu ru/ shu la shu la/ tsi ba ra shu la ha mA ra ya rbad/ bco lnga rtsa drug rtsa sngags ni// bse yi ging gi sngags yin no// 'di ni bse yi skyes bu'i bsgrub pa ste// bla rdo man ngag shes gyur na// gang bcol nyan la srog gcod byed// zor la shis te rab tu gsang// denas dam can ma gsum dang// ming po lngar bcas bsgrub pa ni// stod kyi sngags drug byin med na// de yang rbad pa'i las bya ba// sngags drug dag gi las bya'o// las kyi thun sngags bsad pa dang// rtags 'byin lhag pa lha yi dmod// srog gi chan pa thun gyi sngags// sngags drug byin yod bya ba'i phyir/ khong khrag btang bas las myur bshad// don rnams nges pa'i rnal 'byor pas// bden pa lung la nges gnas so// nyams pa bdun po bsgral ba'i phyir// drag po'i dus gzung yo byad bsog/ rtsa ba'i maN+Dal lho nub du// bse byang sbrag ma'i maN+Dal ni// dbus su gru gsum thur du bru// de yi phyi rim mu khyud bcas// 'khor lo drug te nges pa'o// de yi phyi rim gru chad bzhi// gru gsum mthing nag re re bya// dbus su phyogs bzhir phur pa re// lha rnams tshang ba'i phur pa dgod// rtsang bzhi'i kha la snying bzhi dang// gong du bshad pa'i dam rdzas dgram// thun rdzas mang po thod par bsag/ thod chen bzhi ru thun khrag go/ de la bca' ba'i rim pa yang// shing shun ro ras dag la ni// ling+ga bsad pa'i 'khor lo ni// dur khrod smyu gu khrag chen gyis// zhe sdang bcas pa'i sems kyi bri// 'khor lo rtsibs drug bcas pa la// spyi bor oM dang kI la ya// snying gar ming dang dpral bar rus// g.yas su hU~M la g.yon du phaT// mA ra ya ni 'doms su ste// drug la sngags drug bcas pa'o// srog la 'dren pa'i snying po rnams// mtshams la mchod drug nges pa yin// thams cad 'dus pas mtha' ma bskor// sba 'khar tshigs gsum dag la yang// bse byang snying po bcas pa gdags// bse byang nag po snying por bcas// de 'og gnyis la </text>
</item>

<item><p>104</p><section>1</section>
<text>gdags par bya// bse byang dkar po snying por bcas// de yi 'og tu shes par bya// de 'og mon mo nag mo dang// shwa na'i sku dang snying por bcas// sba yang tshigs gsum dag la'o// tha mar ling+ga skud par gdags// maN+Dal nang du sba 'khar gyis// ling+ga 'khor lor bcas pa gzir// khyad par mchod pa gsum dang bcas// dang por sngon 'gro shes par bya// dang por rtsa ba'i lha gsum ni// gzhug bzhin legs par bskyed pa yin// dbang bskur byin dbab spyan drang bya// mchod cing bstod de smon lam gdab// dam can ming sring gong bzhin du// shin tu khros pas yang dag brtag/ gong bzhin mchod byas gnad la dbab// drug dang bcu gcig tshig bzhi pos// dmar chen sbreng la dam can bskul// gab pa'i sngags kyis bar byas la// dam can mang pos dgra bo dgug/ ming po'i bla 'gugs sngags kyis so// shes pa bstims la yang yang ngo// gong bzhin bsnyen pa rdzogs par bya// phyi nas drangs te rgyun mi gcad// nang du mchod bya gnad la dbab// lha bsgrub pa ni de ltar ro// de ltar byas pa'i rtags bstan pa// rab gyis phur pa mchongs par 'gyur// gnyis pa 'bring la me stag 'phro// tha mas nyams dang rtags su bshad// de byung dngos grub nges par blang// drag po'i las dag bya ba ni// lha rnams drag por nges bsam mo// yang sprul gsum sprul mang po yis// shes pa ling+ga la gzhug bsad// bar bar thal mo dmon pa bya// las kyi thun drug sngags la yang// nyon mongs gtor la nub mo dril// gang bab dus su shes par bya// rtags 'gyur srog gcod la sogs pa// bar du thun rnams brab pa yang// thod chen nang du nges par yang// las kyi thun drug sngags kyi brab// dam can mang pos bsad par bsam// stod cing rtab cing za bar brtag/ dus drug phur pa brdeg bya ba// gsang ba gsum ldan bsgral mdzad bcas// tshe lung khrus lung dgongs pa bsrang// bsnyen pa'i phur pa snying la gdab// dam can phur pa rangs pa la// sngags la su ru mu rur bcas// rang re'i gnas su nges par gdab// wa thod nang du bse byang ni// dmar po bcug la phur pas mnan// khyi thod kha la me 'bar te// rdzas rnams sbyin bsreg bya ba dang// klong yangs 'khyil ba'i hom du'o// spyang thod kha la ling+ga dang// gtor ma lha la bstab pa bya// 'phar ba'i thod par dam rdzas dang// khrag bcas gnas pa zor du 'phang// mnan pa lung gsum mdo ru nges// de ltar rab tu byas pa yis// rdo rje'i brag kyang 'jig gyur na// gzugs can la ni smos ci dgos// gsang ba'i sngags ni 'di rnams so// oM badzra kro d+ha tsit+ta ma hA li shu+u ra shu+u ra/ khyi ra khrid/ g+ha d+ha ra Ni shu la rtsi pA' ra shu par Ni </text>
</item>

<item><p>105</p><section>1</section>
<text>yo ga shu d+ha tsit+ta ma ra li/ kro d+ha yo ga nI badzra/ dza lan+d+ha ri/ sha Sha Ni dza dza/ yi ge lnga bcu nga gsum ni// dam can spyi yi srog snying ngo// oM badzra kI li kI la ya/ ku lan shu lan/ rtsa mun kAM kA snying kha rag ma b+h+yo/ rU tra tra ka rak+Sha rbad/ ma ma snying tsit+ta rbad/ kha ruM tsi tra mA ra ya b+h+yo/ ba la phur ma ma dun rbad/ raka mo snying rtsa ru ru yaM tsit+ta yaM nr-i tri hU~M hU~M phaT phaT/ tsi pi rI tsa kra ya/ nA ga mA' ra ya tshal pa shu shu+u rak+sha tshal pa/ a we shu tshal pa/ nr-i tri mA' ra ya/ badzra shu tri d+ha ra tsi ra ya hU~M phaT/ rbad su rbad su/ kha duM kha duM/ ma ma yaM rak+sha rak+sha tshal pa tshal pa/ tshal b+h+yo tshal b+h+yo/ phur bu phur bu hU~M phaT/ dgu bcu go drug gsang sngags ni/ thun gyi gsang sngags dmod pa ste// thams cad dril ba'i sngags su'am// bse yi skyes bu 'khor bcas sngags// oM badzra kI li kI la ya/ tsin+ta tsin+ta yang byung/ tso tra tso tra dzaHhU~M baM hoH/ A we sha ya A we sha ya hU~M phaT/ d+ha ti ma ma shI g+h+raM karma kA ra ya/ mA' ra se na pra marda na hU~M phaT/ dzaHhU~M baM hoH/ shI g+h+raM a na ya hU~M phaT/ ma ma ba shaM ku ru mA ra se na pra marda na hU~M phaT/ dzaHhU~M baM hoH/ ta thA ya ta thA ya hU~M phaT/ ma ra se na pra marda na sa ma ya hU~M phaT/ yi ge brgyad cu gya drug ni// lhag pa lha yi dmod pa ste// bdag nyid ma mo'i gsang sngags yin// yang na spyi ru shes par bya// oM badzra kI li kI la ya ho la sha khyung kha mur sha yo gi nI/ rog na na mo mu rtsa ya khri du b+ha ya she ya/ ro la khrag 'thung kang kang keng keng ya/ tsit+ta mur sha ya/ ga she du ya ma ni dza Ni phaT phaT sod sod rbad rbad/ yi ge lnga bcu rtsa drug ni// thun gyi dmod mo'i gsang sngags te// shwa na ma yi drag sngags yin// yang na gong bzhin shes par bya// oM badzra kI li kI la ya dzaHhU~M baM hoH/ ha sa ya ra b+hi do b+hi do pA rA phaT/ ra sha ni ri sha ni phaT/ shu+u la tshal pa ni tshal pa ni/ thuM thuM/ a nr-i tri mA ra ya dza dza/ thuM thuM/ nA ga mA' ra ya tshal pa thuM/ rbad su tsit+ta ya dzaHhU~M baM hoH/ rU tra ma ma dun b+h+yo dzaHhU~M baM hoH/ ti sha snying la dun dun/ ma hA rak+sha hU~M phaT/ yi ge bdun cu don brgyad ni// bsad pa srog gi shan pa ste// rgyal po shel ging gsang sngags yin// yang na spyi ru shes par bya// oM badzra kI li kI la ya/ ste na stai se hU~M phaT/ sarba big+ha nAn baM hU~M phaT/ raka mo yag mo kA la rU pa/ snying za sa ma ya/ snying srog la ya rbad/ A+oM A+oM A+oM khrag la myur/ mA' ra se na sra marda na ye hU~M phaT/ tsit+ta phril phril/ srog yaM yaM/ chuM ta thA ya hU~M phaT/ snying za ba tsit+ta/ ma sha la hU~M phaT/ d+ha na ru snying khrag sha la kha thuM ril shaM khyer b+h+yo/ phril pa kar la shaM khyer b+h+yo/ yi ge dgu bcu go lnga ni// bsad pa las kyi dmod sngags te// mgon po'i gsang sngags yin par shes// yang na gong bzhin shes par bya// oM badzra kI li kI la ya/ kro d+ha si ta na li/ shu+u ra shu+u ra/ ra gA ra gA/ shu ru rak+sha tshal pa/ A </text>
</item>

<item><p>106</p><section>1</section>
<text>we sha ya A we sha ya/ kang kang kA+eng kA+eng/ mA ra tsit+ta ro la tsit+ta phaT/ kyi khrid ra khrid mA' ra ya/ shu+u la tsit+ta le bu so ra dun dun sha ya/ kreng kreng mA' ra ya mun/ kre mun te ta ya hU~M phaT/ yi ge bdun cu rtsa bdun ni// mgyogs pa las kyi rtags 'byin te// sa bdag chen mo'i gsang sngags yin// yang na gong ltar shes par bya// shu shur rak+sha tshal pa A we sha shu la ka keng mA' ra ya phaT/ stam b+ha nan/ yi ge nyi shu tham pa ni// thams cad dril ba'i mnan pa'i sngags// shu laM bu laM da d+hi dzaHni yo gI shwa rI ni ya ma tsit+ta su tri ya ma tsit+ta su tri badzra ya mA' ra ya phaT/ raM raM khA hi hi ho ho/ yi ge sum cu tham pa ni// thams cad dril ba'i sbyin sreg sngags// shu shu tshal la nr-i thuM thuM/ a nr-i tri ma ra Na/ badzra badzra thuM thuM/ nA ga rak+sha mA' ra ya thuM tshal pa li thuM ril khA hi/ yi ge sum cu so gsum ni// thams cad dril ba bstabs pa'i sngags// 'bu ling 'bu li khaM badzra shi b+ha ni ri sha ni khyi khrid snying za ba tsit+taM ta pa to b+h+yo b+h+yo thun ya/ yi ge nyi shu rtsa lnga ni// thams cad dril ba zor 'phang sngags// gsang sngags ma nor nges pa yis// don dang ldan pa'i mkhas pas spyad// rab tu gsang ba'i nges don la// gab pa'i gdams pa gzung ba dang// tshe lung khrus lung bstan pa dang// btab pas khams gsum sgrol ba dang// dam can gnad dbab thun dbab dang// gzir mnan drag pos btul ba dang// sbyor bar mchod nas bstab pa'o// gtor ma btang ste dkyil 'khor bsdu// rgyun gyis nges pas spyod lam bya// 'di ni rangs par dril ba ste// rtsa ba gang la byin med na// 'di ni spog pa'i kha skong yin// bstan pa 'jig pa'i nyams pa bdun// 'dis ni nges par gsod 'gyur ro// zhes gsungs so// rdo rje phur pa gsang ba'i rtsa ba rnal 'byor chen po yang dag pa'i rgyud las/ ming po'i bsgrub pa dang spyir dril ba mnan pa ste le'u bcu lnga pa'o//// de nas phyi rabs kyi rnal 'byor pa'i las byed du ma 'dod par thugs phyung na/ badzra kI la yas/ dam can gnad la 'bebs pa zhes bya ba'i ting 'dzin la snyoms par zhugs nas/ dam can gyi gtan tshig dang shi sa 'di gsungs so// nyon cig karma he ru ka/ dam can gtan tshigs shi sa bstan// phyi rabs don du rab bshad do// dang po rU'u tra zhes bya ba// bskal pa brgyad khri'i sngon rol du// dge slong thub dka' gzhon nu la// thar pa dan phag 'khor bcas kyis// gsang sngags theg chen dam nos pas// gcig gi legs par go gyur te// thar pa nag pos log par go/ de yi rnam smin nyes pa yis// khro bo'i gzugs can rU trar skyes// bstan pa re la re re byung// de yi 'khor rnams 'di yin te// gsang sngags de dus log par go/ tha ma brgya byin bu mor </text>
</item>

<item><p>107</p><section>1</section>
<text>skyes// srin po lang ka mgrin bcu la// chung mar byin pas kho shi ste// phyir la bros te mtshor gnas pa// pha ni brgya byin dmod pa yin// de yi ming po 'gong po'o// yab ni zangs tog rgyal po dang// yum ni zangs mgrin bsdebs pa'i sras// bas mo bse yi skyes bu ni// g.yog gi 'khor rnams bsam mi khyab// srid pa'i khus 'debs rgyal po ni// tshangs pa dung gi thor tshugs can// e ka dza ti gnyis kyi sras// shwa na spyan gcig ming sring ste// 'di rnams rU tra'i 'khor yin no// gsang sngags log par spyad pa yis// gnod sbyin srin po'i lus su skyes// de ni ngas btul phan chad du// sangs rgyas sa la nges pa yin// 'di rnams gtan tshigs shes gyur na// las rnams ma lus myur ba yin// gal te dam 'das las mi byed// phur pa'i las la mi 'gro ste// phur bu'i don shes rnal 'byor pas// de la shi sa bstan par bya'o// maN+Dal gru bzhi mngon bzhengs la// ma traM bzhi bsnol dal dbus su// 'brub khung dag la mtshon char bcas// me ri 'bar bas brgyan par bya// zur du rigs gsum phur pa dang// sras mchog nyi shu rtsa gcig dgod// ma traM gzhi la dam rdzas dang// bdud rtsi gtor mar bcas pa gzhag/ 'brub khung nang du rang rang gzugs// yang na snying por bcas pa'o// mthing ga dar gyis gur phub po// rnal 'byor ku+u mA' rar zhugs la// rtsa ba'i bsnyen pa legs par bsnyen// bsnyen bris phur pa g.yon pas gzung// chas rnams rab tu ldan pa gces// kI la ya yi 'od zer gyis// dam can pho mo dbang bsdus te// mar thim rang rang legs par bsam// bsnyen pa las sngags bcas pa'i bar// dam can sngags bcug rab bzlas pas// ting 'dzin mdangs bcas yang dag bya// de yis las rnams byed par 'gyur// gsum dang bcu gcig bzhi bcas pa'i// man ngag gis ni gnad la dbab// des kyang byed par ma gyur na// gong bzhin sngags rnams rab bzlog ste// mjug la stam+b+ha nan zhes gdags// khro bos dbus mnan mdangs phral bsam// drug pa'i 'og tu shes bya ba// de 'og tshig gnyis rab bskul bas// des kyang las rnams byed par 'gyur// ma thub gong bzhin phur pa la// tshe lung khrus lung yi ge dang// mA' ra ya zhes btags bzlas pas// dam can sras mchog chen po yis// phur pa mgo nas gzhugs 'gengs sam// gong bzhin tshig bzhi tshig lnga dang// gong gi tshig bdun nges pa yis// gnad la phab ste thun rnams bya// bar bar dam rdzas rab tu bstab// des ni las rnams byed par 'gyur// des kyang byed par ma gyur na// sku gsung thugs kyi phur pa dang// sras mchog phur btab sngags kyis ni// btab la </text>
</item>

<item><p>108</p><section>1</section>
<text>lus la sbyin sreg bya// shi dang brdung dang ro sbed dang// nyam thag khas len byung ba na// kI la ya yi bdud rtsis gso// bden pa brdar la dam rdzas bstab// rtsa ba'i las kyis las la gdags// 'dis ni las rab 'grub pa ste// stobs ldan nus pa tshang ba bya// de min byas na srog zad nyams// thams cad 'gyongs na bya bar bshad// kha skong shi sa mang po ni// man ngag stobs kyi gzhan du gsum// zhes gsungs so// rdo rje phur pa gsang ba'i rtsa ba rnal 'byor chen po yang dag pa'i rgyud las/ shi sa bstan pa'i le'u ste bcu drug pa'o//// de nas yang ni bshad bya ba// phur pa'i don shes rnal 'byor gyis// yang dag don phyir ngas bshad do// dam tshig chen po'i dus shes pa// dpa' bo de nyid bsgrub pa ste// yon tan ldan pa'i gnas rab du// gru gsum legs pa'i maN+Dal bya// lcags sna lnga bcas phur pa dgod// gtor ma sman rag de bzhin bsag/ ting 'dzin rim pas bdag bskyed de// yum dang bcas rnams legs bskyed de// spyan drang rtsa ba mchod pa dbul// de yang sbyor sgrol khams gsum ni// yongs su bsgral bas mchod pa 'bul// kI la ya yi sngags bzlas pa// de yang 'bru dgu'i tshul du'o// bsnyen pas nus thob bar bar du// rtsa ba nges par bskul bstod bya// dngos grub blang zhing brtan pa bya'o// de nas nyams pa gsad 'dod pas// ling+ga'i phur pa 'og tu'o// gab pa'i las kyis thun dbab bo// de yang las sngags ming du bcas// gzas pa gsad pa'i dgongs pa bya// phur btab lan gsum mtha' brtul na// nyams pa 'chi 'gyur nges pa'o// 'di ni rtsa ba'i lha bsgrub yin// de nas khro bo'i bsgrub pa yang// sprul pa chen po'i dus zhes bya// maN+Dal gru gsum bcu gcig la// gong bzhin phur pa bcu gcig bcas// dbus la khyad par rdzas rnams bsgrub// gong bzhin rtsa ba'i rim pa yis// khro bo yab yum bskyed par bya// rang bzhin spyan drangs mchod de bstim// bstod phyag 'tshal ba la sogs bya// khro bo bcu yi gsang sngags ni// bzlas bya bar bar mchod bstod do// rtags byung gong bzhin rdzogs par bya// nyams par bsgral ba gong bzhin bya// bsad dang phur pas gdab pa yang// khro bo bcu yi las sngags so// gnan dang bsreg dang 'phang ba yis// dam nyams nges par bsgral ba yin// 'di ni khro bo'i bsgrub pa'o// de nas sras mchog bsgrub pa yang// sprul pa zhes pa'i sgra yis ni// sras mchog lnga ni bsgrub pa ste// 'brub khung lnga dang phur pa lnga// rdzas rnams tshogs par bya ba'o// rtsa ba nges pa'i rim pa yis// lha chen lnga yi gdan la ni// sangs rgyas 'dus pa rdo rje dang// rin chen pad+ma las rab 'dus// mthing ga ser </text>
</item>

<item><p>109</p><section>1</section>
<text>nag dkar nag dang// dmar nag ljang nag sku smad phur// phyag bzhi rdo rje kha T+wAM dang// ri rab phur 'dril 'jigs par bskyed// rgyan lngan rang bzhin gong bzhin brtag/ mchod pa la sogs rab byas la// gsang sngags gong gi 'bru dgu dang// yon tan rdzogs par rab tu bzlas// ting 'dzin bar bar mchod pa bya// nub thog gong bzhin shes par bya// bsad pa'i ling+ga gong bzhin bya// gab las byas pa'i ting nge 'dzin// drag po'i mthing nag rdzogs pa la// rak+ta mchod pa la sogs bya// sngags la mA ra ya btags te// bzlas pas bsad pa'i las rdzogs bya// phur gdab las mtha' de bzhin brtul// 'dis ni nyams pa sgrol ba ste// rigs 'dus lnga yi bsgrub pa yin// de nas phra men bsgrub pa yang// phyag brnyan chen po'i dus shes ni// 'brub khung yang na nyi shu gnyis// dam rdzas tshang ba'i rdzas rnams dgram// rtsa bas bskyed pa gong bzhin du// phra thabs pho mo rdzogs pa yang// sku dang phyag g.yas rang rang gtso// g.yon pa phur pa 'dril nges pa'o// gong bzhin rdzogs par byas nas ni// khro bo'i las sngags yang na gnyis// smad kyi gnyis pa bzlas pa yang// rim pa la sogs gong bzhin du// bsad pa mthig nag 'bar ba ste// mchod pa gong 'og bsnur bar bya// sngags la mA' ra ya bcas pas// gong bzhin rdzogs byas phur pas gdab// las mtha' brtul ba'ang de bzhin no// 'di ni phra men bsgrub pa ste// nyams pa bsgral bar nges pa yin// stobs chen khro bo'i bsgrub pa ni// khyed kyi dus la bab ces pa'am// yang na stobs chen zhes pa ste// 'brub khung ldan pa 'bur can bzhi// khyams dang bcas pa'i dkyil 'khor la// dbus su stobs chen phur pa dgod// mthar ni ma bdun sring bzhi yi// phur pa rab tu dgod par bya// rtsa ba'i rim pa yang dag pas// khro bo karma he ru ka/ ljang nag phyag bzhi rdo rje dang// kha T+wAM phur 'dril 'jigs stabs can// dam sri'i gdan la bskyed par bya// ma bdun sku mdog dmar nag la// rdo rje phur 'dril chas dang ldan// sring bzhi smug nag thod khrag dang// phur 'dril rgyan rnams rdzogs par bskyed// spyan drangs mchod pa gong bzhin no// sngags ni 'di la yang dag pa// dmod par gsang sngags bzlas pa yis// nus pa ldan par byas pa ste// rim pa gong bzhin shes par bya// bsad pa'i rim pa gong bzhin du// phur pa mgo la sogs par gdab// las mtha' brtul te byas pas ni// nyams pa sgrol bar nges pa yin// 'di ni stobs chen 'khor bcas te// khrag gi rgya mo dral ba bzhin// mthu dang rdzu 'phrul dbrog pa dang// ling+ga phur pa rnam gnyis dang// gu gul lug mig bcas pa rnams// 'brub khung nang du nges par gzhag/ rtsa bas </text>
</item>

<item><p>110</p><section>1</section>
<text>steng 'og khro bo bskyed// de yi rim pa rdzogs byas la// bzlas pas khro bo rnam gnyis kyis// mthu dang rdzu 'phrul 'phrog par bsam// bar du rdzas kyis de bzhin bya// phur pa gnyis kyis gnas su gdab// de yang tshig dang bcas pa'o// 'dis ni dregs pa gang yang rung// mthu dang rdzu 'phrul med par byed// nyams pa dag la smos ci dgos// sbyor sgrol mchod pa kun la ni// man ngag shes pas shes par bya// dang po bcu gcig gtso bo gdab// gnyis pa brgyad de khro bo yin// gsum pa dam can bzhi pa yang// stobs chen gdab pa shes par bya// lnga pa phra men/ phrin las gdab par bya// bdun pa kun sgrol brgyad pa yang// kun la grol bar shes par bya// tshe lung khrus lung nges par sbyar// sras mchog phur pa dam tshig ni// kun la bstan par mi bya'o// mthu yi dpe don bzhi shes bya// 'dus pa gsum ni nges pa yin// 'di la sogs pa'i rim pa rnams// rnal 'byor don ldan mkhas pa yis// nyams pa bsgral na mngon sangs rgyas// kun la byas na dmyal bar ltung// zhes gsungs so// rdo rje phur pa gsang ba'i rtsa ba rnal 'byor chen po yang dag pa'i rgyud las/ rtsa ba'i lha bsgrub pa bstan pa ste le'u bcu bdun pa'o//// de nas karma he ru kas// kI la ya la 'di skad gsol// e ma ngo mtshar chen po des// dus ngan tha ma dus kyi tshe// rnal 'byor nang 'gras 'byung 'gyur na// sbyor ba gzhom dang kha sbyor dbye// bzlog dang bsrung ba bshad du gsol// de skad gsol par bka' stsal pa// nyon cig karma he ru ka/ dus ngan tha ma byung ba la// rnal 'byor nges pa'i don de'i phyir// de dag ngas ni rab bshad do// phyi nang b+han+d+h+rA'i rim pa bzhin// shes bya bsad pa'i rim pa yang// 'brub khung gsum brtseg ldan pa la// rtsa dang phur pas rab tu bskor// rabs chad thod pa kha sbyar la// man ngag rim par sbyar ba dang// ling+ga sngags bcas rab dgod de// thun khrag bcas pa'i skud pas bkyig/ 'brub khung kha la rtsang gis brgyan// thun rdzas dam rdzas bcas pa'o// gab pa'i las rnams rdzogs par bya// kha sbyor dbye ba gsum byas la// rtsa ba'i rim pas bdag nyid ni// dbu dgu phyag kyang bcwa brgyad de// rgyan ldan 'jigs par bskyed par bya// g.yas na phra thabs g.yon phur pa// khro bo la sogs de bzhin no// de lta bu yi ting 'dzin gyis// kho yi lha nyid sbyar bar gzhom// snying khrag la sogs 'thung bar brtag/ spyan drangs la sogs gong bzhin no// sngags rnams kun la gzhom pa yi// bzlas pas kho nyid sbyor ba gzhom// ri rab rgya gram bar du'o// bar bar kha dbye thun dbab bo// snying la khrag gnas khro bo ni// yak+sha me dbal bsam pa yi// kho nyid lus po bsreg </text>
</item>

<item><p>111</p><section>1</section>
<text>par bya// phyi dang nang gi nyams pa ni// man ngag rim pas sbyor gzhom bsad// yang na mas zlog shes par bya// yang na dgug par shes par bya// kho yis gang byed yi dam ni// lha yis nges par gsad par bya// phur pa btab ste gsad par bya// zor 'phang thod pa mal 'og tu'o// 'di ni sbyor ba gzhom pa ste// dam mnyam nges par bsgral bar bya// bdag nyid bsrung ba byad bzlog pa// 'brub khung gong bzhin mchod rten bcas// dam rdzas tshang bar nges pa yis// lha phur rangs pa kun la yang// sngags pas srung bzlog brtags la bri// bum pa dag la dgod par bya// 'og tu gsad pa'i rim par bya// 'khor lo phur pa bcas pa'o// steng du srung ba'i rim pa yang// 'khor lo rim pa gsum byas la// srung bzlog sngags bris gzhag par bya// mal 'og man ngag shes par bya// phrin las phur zor de bzhin no// bskyed pa la sogs de bzhin bya// srung bar bzlog pa'i rtsa sngags bzlas// ting nge 'dzin gyi bsrung bzlog bsam// bar bar thun gyi rim pa bya// phur pa'i zor yang 'phang bar bya// de dag skabs su shes pa'o// rtsa bas bskul te byad bzlog pas// kho nyid bzlas te gsad par bya// phur pa dbang bskur byin brlabs pas// mkhas pas yang dag sbyar bar bya// gang byung man ngag rim bzhin bzlog/ srung ba'i 'khor lo mgul du gdags// kho nyid gsang 'dod phur pa gdab// zor 'phang bsreg la las rnams bya// mnan pa'i rim pa rdzogs byas nas// bdag bsrung mthu bzlog kho nyid 'chi// 'di ni phur pa'i man ngag ste// kun la gsang bar ngas bshad do// sems can gzhan yang bsrung ba na// gang mtshams dbang dang bskur bar bya// srung ba'i 'khor lo phur pa dang// bca' thabs gong bzhin shes par bya// srung ba'i sngags ni rab tu bzlas// ma mo gnod na ma mo bsrung// sa bdag gnod na sa bdag bsrung// klu dang rgyal po la sogs pa// srung ba'i man ngag legs par bya// rims nad la sogs bsrung ba yang// khyad par man ngag gis shes bya// ser ba bsrung ba'i rim bzhin no// 'khor lo phur pa rdzas rnams ni// kun la dgos par ngas bshad do// thugs rje ldan pa'i sngags pa des// phur pas thams cad bsrung bar bshad// de bzhin nyid ni ma bcos pa// kun tu snang ba'i snang ba gsal// rgyu ni kun gyi rgyu ru+u bshad// dus dang gnas skabs shes pa yi// gang byas mngon sangs rgyas par bshad// ces gsungs so// rdo rje phur pa gsang ba'i rtsa ba rnal 'byor chen po yang dag pa'i rgyud las/ man ngag mtha' brtul bstan pa ste le'u bco brgyad pa'o//// de nas yang karma he ru kas/ kI la ya la 'di skad ces gsol </text>
</item>

<item><p>112</p><section>1</section>
<text>to// e ma ho 'jigs byed thugs rje can// nges tshigs rnam par nges pa dang// bshad pa'i don rnams yang dag pa// phyi rabs rnal 'byor don phyir gsungs// de skad gsol pas kI la yas// gsan te rab tu bka' stsal pa// nyon cig karma he ru ka/ rnal 'byor chen po rigs can gyi// de yi phyir na ngas bshad do// dang po tshigs su bcad pa gsum// ting 'dzin rnam gsum rim pa bzhin// sku gsum lta ba yin zhes bya// de 'og yi ge tshigs bcad gsum// gzhal yas khang na ye shes sems// de 'og tshigs su bcad pa bzhi// rtsa ba bskyed pa yang na ni// gnas spar tshigs su shes par bya// de 'og sngags ni rtsa ba ste// rtsa bas don bzhir shes par bya// de 'og 'khrugs bcas rim gsum ni// khro bo bskyed par shes par bya// 'khrugs bcas tshigs gsum phur pa rdzas// de 'og tshigs gsum gsol btab pa// de 'og tshigs bzhi dbang bskur bas// srog gnyis ye shes bsgyur bar shes// slob ma dbang bskur rim shes bya// de 'og gsang sngags tshan bcu gcig/ phyogs bcu khro bo'i gsang sngags yin// de 'og rdo rje'i tshig gsum ni// rang bzhin dkyil 'khor spyan drangs bzhin// de 'og gsum ni dngos grub dang// rtags dang mtshan ma'i don yin no// de 'og dus la bab brgyad ni// gnad la dbab pa'i klong drug dang// sgrub thabs drug tu shes par bya// de 'og dkyus tshig bcu gcig pa// sbyor ba'i mchod pa dbul bar bya// sngags ni yab yum bcas pa dang// bsdu dang spro dang mchod pa'o// gnad dbab tshe lung khrus lung ngo// de 'og sngags ni yon tan dag/ nyi shu rtsa gcig brjod par bya// de 'og dkyus tshig brgyad pa ni// sbas pa drug ste mchod yin no// de 'og gsang sngags lnga pa ni// khro bo dag dang mtshams lnga'i lnga// de 'og drug ni gab sngags yin// de 'og dkyus tshig bzhi pa ni// dam can gnad la dbab pa'o// gsang sngags gsum ni khro bo'i sngags// de 'og bdag nyid ma yi sngags// de 'og shwa na ma yi sngags// de 'og bse mo bzhi yi sngags// 'khor ba rtsad gcod mdo sngags yin// de 'og dkyus tshig drug pa ni// stobs chen las rnams 'grub par byed// sngags ni stobs chen ma mor bcas// las gnyer gtad pa yin par shes// de 'og bzhi ni mthu rdzu 'phrul// med par byed pa'i tshig yin no// sngags ni steng 'og khro bo yin// de 'og lnga ni gnan bsreg 'phang// de 'og mchod du shes par bya// de 'og dkyus tshig gsum pa ni// sbyar ba'i mchod pa dbul bar bya// sngags ni yab yum bcas pa dang// bsdu dang spros dang mchod pa dang// dbye dang byang sems rnam gsum dang// gzas pa'i shes pa gnas spar ro// de </text>
</item>

<item><p>113</p><section>1</section>
<text>'og dkyus tshig lnga pa ni// bden pa bdar dang gnas spar dang// kun la smon lam de shes bya// dus gsum bde gshegs snying po ni// rdo rje phur bu gzhon nur bshad// thams cad phur par rtogs gyur na// des ni nges par theg chen shes// gtso bo las ni the tshom med// rdo rje chos dbyings mi 'gyur bar// gzhon nu gzugs sku rnam gnyis so// yum ni dbyings las shes par bya// sras ni yab yum las bskyed de// mchog ni thogs pa med pa'o// khro bo dbyings las ye shes kyis// nyon mongs pa dag khro bar byed// de don gsum du shes par bya// khro mo shes rab dbyings yin no// phra men gang dang 'brel pa ste// mgo brnyan dag tu shes par bya// dang por dam la gnas par bya// phyis nas las rnams byed pa ni// don dang ldan pas dam can yin// phur pa'i don ni nges par bshad// bsnyen pas lha nyid nye ba ste// bsgrub pas don gyis 'bras bu stsal// bsad pas mA' ra gdon mi za// bsreg pas nyon mongs bsreg pa yin// zor ni dam can rbod pa'o// mnan pas phur lnga mnan pas so// nyon mongs ma lus mnan pa'o// nyon mongs ye shes gnas pa'o// gnas pa med par bshad pa yin// 'dis ni nges rnams 'chad pa'o// dkyil ni ye shes phur bu la// 'khor ni yon tan kun yin no// rtsa ba kun 'dus yin pas te// bdag ni thams cad dbang du 'gyur// phyogs ni rol pa'i cha la nges// khro bo 'dul bar byed pa'o// phur pa mtshon par byed pa ste// rdzas ni mtshan mar nges pa'o// dkyil ni rang rang gtso bo la// 'khor ni kun la shes par bya// dbang bskur che bar byed pa'o// spyan drangs don dang ldan pa ste// mchod pa mnyes par shes par bya// de la sogs pa'i nges pa ni// rnal 'byor yang dag ldan pas spyad// 'debs pa la sogs nges pa ni// rdo rje srin po'i nam ni langs la gdab// rdo rje bdun ni nam gung dag la gdab// rdo rje ma mo srod la shes par bya// rdo rje srin po nyi ma gung la'o// de min yang na dus la bab// gar dgar btab pas sngags pa phung// de bas dus tshod rab shes pas// gang byas 'bras bu nyid du gyur// 'jig rten lha srin bran du 'khol// dngos grub rnam gnyis 'thob 'gyur te// rig 'dzin nyid du nges pa yin// yang dag rtogs na kun kyang phur// ma rtogs pa la las 'di bshad// ces gsungs so// rdo rje phur pa gsang ba'i rtsa ba rnal 'byor chen po yang dag pa'i rgyud las/ the tshom rnam par gcod pa ste le'u bcu dgu pa'o//// de nas 'khor byang chub sems dpa' mang po dang/ dam can dregs pa can mang po'i tshogs mang pos gtso bo la sogs pa la bstod pa/ hU~M chos nyid ngang las skur bzhengs khro bo chen </text>
</item>

<item><p>114</p><section>1</section>
<text>po// rang byung phur bus thams cad ma lus mkhyen par mdzod// tsham rngams gad sgra zhabs dregs bsgrol bar mdzad// yab yum gnyis med sku la phyag 'tshal bstod// rang byung phur bu ye shes lnga ldan dug lnga 'joms// phrin las lnga yis dregs pa sgrol mdzad yang dag dgod// thogs pa med pa'i las mdzad 'dus pa lnga// sras mchog lnga yi sku la gus pas phyag 'tshal bstod// ye shes rol pa'i stobs bcus mi dge 'joms// sku gsung thugs kyis gdug pa ma lus sgrol bar mdzad// yang dag don gyis log pa rnam par 'dren mdzad pa// khro bo yab yum sku+u la phyag 'tshal bstod// byang chub sems dpa' sprul pa'i pho nya mo// ye shes don las phra thabs gzugs 'dzin cing// dregs pa'i tshogs rnams ma lus 'dul mdzad pa// phra men pho nya'i tshogs la phyag 'tshal bstod// ye shes las kyi don rnams ma lus rdzogs par mdzad// dbyings las nges pas the tshom gcod par rab mkhas pas// 'khor ba ma lus sems can lus ngag yid gsum tshims par byed// karma he ru ka la dang bas phyag 'tshal bstod// ces lan mang por bstod pa dang/ mchod pa mang pos mnyes par byas so// de nas badzra kI la yas gar gyi cha lugs sogs bstan pa/ rdo rje srin po'i gsung dang rdo rje rnam par gsor nas 'khor rnams la gdams pa rnam par bshad pa 'di gsungs so// nyon cig gsang bdag la sogs nyon// rdo rje phur pa'i tshogs kun la// khyed la sogs pa'i 'khor rnams kun// shin tu dang ba nges par zhog/ phyi rabs dug lnga smin pa yi// sems can rnams la snang bar gyis// mkhas shing ngang tshul bzang ba dang// rigs ldan dam tshig ldan pa yis// gang bsgrub las rnams 'grub nges pa// de la rab tu snang bar gyis// bstan pa'i snying po gang gnas par// dam can yongs kyang gnas 'gyur te// der ni legs pa mang po 'byung// khyed kyis de yis grogs mchog gyis// gsang sngags shin tu rnal 'byor 'di// sangs rabs bdun gyis ma gsungs te// sems can ngang bzang las med yin// phyis ni gnyis su mi 'byung ste// de yang gong bzhin shes par bya// 'dir ni las rnams tha dad pa// nyon mongs rags kyang las skal can// mi mjed 'di ru snang ba yin// de phyir de yis don de shes// gzhung dang mi ldan rnal 'byor pas// 'di bcangs de yis de srog gcod// 'di ni khyed kyis mi snang byos// de bas nga yi lung chen la// tshig 'ga' thos na sangs rgyas nges// 'di ni ko sa la yi gling// der ni rigs can de la 'bab// sprul pa 'jig rten mi gnas tshe// khyed kyi sprul pa pad ma'i rgyal// de yi nus pas don byed 'gyur// des na 'di ni gsang ba'i tshe// rnal </text>
</item>

<item><p>115</p><section>1</section>
<text>'byor nges par khyed kyis zung// kun 'byung gyur pa shes pa yis// des na 'di ni phur par gzung// rlag par byed dang 'dul bar byed// gnyis su med pa'i rgyud du zung// the tshom ma lus gcod pas na// phyi ma zhes par rab tu zung// nyon mongs brgya stong phrag mang yang// kun gyi rtsa ba ma yin pa// theg pa brgya stong phrag mang yang// nges par theg pa gcig tu bshad// yang na gnyis te de 'dir 'dus// srid pa brgya stong phrag mang yang// yang dag rtsa bar 'gro ba'i lam// dus gsum sangs rgyas thams cad kyang// de la de brten des sangs rgyas// mya ngan 'das pa'i thig las med// ces gsungs so// 'khor rnams dam tshig can du gyur nas/ don khas blangs te mchod pa mang pos mchod nas/ phyir rang rang gi gnas su dong ngo// bcom ldan badzra kI la ya la sogs pa rnams kyang/ sku snang ba dang stong pa'i dbyings ye shes la gnyis su med par gyur to// rdo rje phur pa gsang ba'i rtsa ba rnal 'byor chen po yang dag pa'i rgyud las/ bstod pa dang rgyud gtad pa ste le'u nyi shu pa'o//// rdo rje phur pa gsang ba'i rtsa ba rnal 'byor chen po yang dag pa'i rgyud/ rtogs pa'i rgyal po'i rgyud phyi ma zhes bya ba rdzogs so//// rgya gar gyi mkhan po pad+ma sam b+ha wa dang/ bod kyi lots+tsha ba chen po brang ti dza ya rak+shi tas bsgyur cing zhus te gtan la phab pa'o//// rgya gar skad du/ ta thA ga ta ma hA badzra kI la ya tan+t+ra nA ma/ bod skad du/ de bzhin gshegs pa chen po rdo rje phur pa'i rgyud/ bcom ldan 'das dpal rdo rje gzhon nu la phyag 'tshal lo// kun tu bzang po'i ngang nyid las// bshad pa dri med 'od ldan rgyud// bde gshegs thams cad byin rlabs 'byung// sangs rgyas dang byang chub sems dpa' thams cad kyi bstan pa rin po che/ mi mjed 'jig rten gyi khams su sprul pa'i sku/ nyon mongs pa thams cad sel bar byed pa'i bde bar gshegs pa thub pa'i dbang po bya ba bzhugs so// de nas bstan pa thams cad dar zhing drang ba ma lus pa'i don mdzad do// drang ba'i don du theg pa bsam gyis mi khyab pa gcig gsungs so// gsung ngo// gsung bar 'gyur ro// de bzhin du shar phyogs gyi 'jig rten gyi khams dga' ba'i zhing khams na/ sangs rgyas dad pa'i dbang po zhes bya ba bzhugs te/ des ni drang ba nyon mongs pa thams cad rab tu sel bar mdzad do// lho phyogs kyi 'jig rten gyi khams rab tu gsal ba zhes bya ba na/ sangs rgyas ye shes gsal ba zhes bya ba bzhugs te/ des ni rab tu gsal ba dang nyon mongs pa thams cad rab tu mdzad do// nub phyogs kyi zhing khams 'jig rten gyi khams pad+ma can zhes bya ba na sangs rgyas sgrib pa thams cad </text>
</item>

<item><p>116</p><section>1</section>
<text>spangs ba sel ba bzhugs te/ des ni nyon mongs pa thams cad rab tu spangs te/ dri ma bral ba dri ma spangs pa dri ma med pa'o// byang phyogs kyi zhing khams rab tu grub pa zhes bya ba na/ sangs rgyas kyi phrin las thams cad lhun gyis grub pa zhes bya ba bzhugs te/ des ni phrin las thams cad lhun gyis grub cing/ don thams cad mthar phyin cing grub par mdzad do// de bzhin du 'dzam bu gling bye ba phrag brgyar ston pa yang de bzhin du 'byung bar 'gyur ro// rnam pa gsum gyi don rab tu gsal ba nyid du ston pa yin te/ 'dul ba'i dbang gis shin tu gdul bar bskul ba dang rab tu 'dul ba'i don mdzad par gyur to// de nas yang 'dul ba'i dbang du bstan pa yid 'ong kun gyi lha zhes bya ba gsungs te/ rigs gsum phyag na rdo rje dang rnam par snang mdzad rdo rje dbyings chen po dang/ dag pa kun gyi mchog tu gyur pa'o// longs spyod rdzogs pa nyid kyi sku+u bsam gyis mi khyab pa nyid du 'gyur ro// bden pa gsum dang khyad par gsum gyi don ston pa ste/ rnam pa gsum rigs sam nges par 'byung ba ste/ rnam pa lnga bde gshegs nyid du shes pa ste/ srung ba yang rnam pa lnga kho na ste de nyid don la nges par rtogs pa nyid du bya'o// cig char 'jug pa gang yin pa de nyid du 'jug pa'o// tshad du phyin pa kun 'bras bu ste/ sa rnams mtha' ru skyol ba nyid do// lam rnam rim pas bgrod pa nyid do// theg pa thams cad phyogs 'dzin che/ 'dzin pa nyid du rnam par bltas// de nyid bde ba 'dzin pa'i dbang// rin chen gser gyi sa gzhi la// thams cad 'degs pa'i stobs yod kyang// yang dag don gyi theg pa min// snying po yang dag don las 'byung// rgyu dang 'bras bu mi phyed ste// rgyu 'bras gnyis med nges pa'i don// rgyu las btsal ba'i 'bras bu gcig/ dus mtha' nyid du yongs mi rnyed// rgyu nyid 'bras bu'i mchog yin phyir// chos nyid ye nas spros bral la// 'dzin pa phyogs can gang nas grub// gzung bas phyogs su 'dzin pa yin// stong pa'i ngo bo gang yin pa// snang ba nyid du 'gag pa med// snang ba dngos med spros dang bral// snang stong gnyis med 'dzin dang bral// bral bas 'dzin pa nyid du 'gyur// des na 'dzin pa rang zhi ba// rang bzhin nyid du gsal ba las// thams cad nam mkha'i rang bzhin 'dra// dam dang 'dzin pa kun dang bral// shes rab gsal ba ma rtogs na// bsam gtan mthar thug 'bras bu med// thob med rgyu las 'bras bu med// bgrod med sa la rim pa med// sbyang med lam la sbyang du med// chos nyid zhi ba'i rang bzhin la// zhi ba nyid kyang spros dang bral// rigs kyi bu de bzhin gshegs pa yang/ rdo rje dang ni de bzhin </text>
</item>

<item><p>117</p><section>1</section>
<text>rigs// rin chen pad+ma las kyi rigs// thugs ni rdo rje'i rigs kyi bdag sku ni de bzhin gshegs pa'i rigs// gsung ni pad+ma rigs kyi bdag/ yon tan rin chen lnga yin te// phrin las las kyi rigs su bshad// rigs kyi rgyal ba rnam lnga yang// ye shes lnga yi ngo bo ste// ye shes bsam med brjod dang bral// ye shes brjod pa'i tshigs las 'das// ye shes bsam pa'i dmigs dang bral// ye shes re ba'i 'bras bu med// de nyid rang rig ye shes yin// khams gsum gnas pa'i sems can yang// rang byung ye shes rang gnas yin// rang byung gzhan la rag ma lus// de phyir rgyu 'bras dbye ru med// rgyu nyid 'bras bu'i mchog tu bstan// sangs rgyas stong pa la sangs rgyas// dus rnams kun las nga sngar byung// che ba yongs las nga cher byung// ma btang gsal ba'i sgron mar byung// kun gyi snying po 'bras bu'i gter// re ba med pas dogs mi 'cha'// dogs pa med pas nyam nga med// kun kyang de bzhin re dogs med// chos nyid dbyings kyi rang bzhin las// chos can tha dad snang ba ni// bar snang 'ja' mtshon chu zla 'dra// 'dzin pa brtas pa gse ltar mkhregs// re dogs 'bras bu nyam nga spyod// gnyis 'byung tha snyad the tshom za// nges par gtan la ma phebs phyir// yang dag nyid du gang rtogs pa// de nyid gang rtogs sangs rgyas rgyu// de nyid rgyu 'bras bde ba'i don// snying po dam pa de la bya// de ni 'khor 'das gnyis kyi gzhi// bde bar gshegs pa'i snying po yin// thams cad kun gyi 'byung gnas yin// don dam phur pa dbyings la sgrol// bdag 'dzin pa yi phur pa ni// 'khor ba'i sdug bsngal 'dzin pa'i rgyu// don dam chos nyid phur pas 'joms// bde bar 'dzin pa'i shes pa ni// 'dzin pa'i don la khyad par med// spang blang med pa'i phur pa yis// gang 'dzin 'dzin pa rnam par grol// 'dzin pa med par don rtogs na// mtshams med sbyang yang byang chub thob// ye nas gnas pa'i phur pa yin// dang por 'khor bar 'dzin pa ni// ma rtogs pa las ma rig byung// de yis bag chags kun gzhir gyur// de las kun gzhi'i rnam shes byung// de las gzhi byung rnam pa gnyis// gcig las snang ba tha dad pas// 'khor 'das bsam med brjod las 'das// nyi ma'i zer ltar rnam par byung// thig le snang zhing yod pa las// rang rgyud dngos po gzhi la med// 'dra gzhi kun las rnam par 'khrul// med par 'khrul pa mi 'byung bas// mi srid rnam pa'i don rtags 'byung// yod pas 'khrul par gyur pa ni// gzhi la rang rgyud yod pas na// 'khor ba rang rgyud sangs mi rgya// gzhi las btags pa'i gzhi nyid ni// bag chags sogs pa'i gzhir gnas kyang// btags </text>
</item>

<item><p>118</p><section>1</section>
<text>pas gzhi nyid der mi gnas// mi gnas bag chags gzhi dang bral// des na nyon mongs gos pa med// rdo rje phur pa kun gyi gzhi// 'khor ni rnam shes mang pos bskor// 'joms ni 'dzin byed phyogs char 'joms// thob ni skye med rang bzhin thob// de nyid ye nas phur pa yin// don dam chos nyid phur pa ni// kun la gnas pas khyab pa'i dbyings// che bar gnas pa'i ye shes lnga// 'dzin pas ma bslad mya ngan 'das// ngar 'dzin brtas pas 'khor ba'i rgyu// gzhi ni ma bcos dbyings nyid las// 'khor ba'i snang gzhi me long 'dra// mya ngan 'das pa rtogs pa'i dbyings// dag dang ma dag chos rnams kun// chos nyid phur pa rtogs pa'i ngang// ye shes lnga yi phur pa la// nyon mongs lnga ni dbyings nas sgrol// sku gsung thugs kyi phur pa yis// dug gsum sku gsung thugs la sbyor// yang dag don nyid phur pa ni// ma spangs ma bsgrubs btsal ba med// ma bslad ma bcos bsgyur du med// de nyid rtogs na phur pa'i don// nges pa'i don gyi phur pa yang// nges par gdeng su ma gyur pa// lta ba phyogs 'dzin rang rgyud kyis// spyod pa rnam gnyis rang gar sbyor// 'bras bu ngan song sdug bsngal myong// de la bde gshegs byin rlabs kyis// thugs rje'i phur pas gdug pa 'dul// byang chub sems kyi phur pa yis// mkha' dbyings nyon mongs dbyings la sdud// 'dus byas phur pa rnam bzhi yis// zhing bcu gtan nas stong par byed// rol pa sna tshogs cir yang snang// chos nyid phur pa'i rol pa yin// rdo rje phur pa'i rang bzhin ni// ci ste chos nyid phur pa 'di// ci ste ye nas phur pa yin// ci ste 'khor ba ci ltar 'byung// ci ste mya ngan ci ltar 'das// ci ste 'khor 'das ci ltar mnyam// ci ste phur pa ci yi phyir// ci ste phur pa gang la gdab// ci ste rol pa ci ltar snang// ci ste sras su ci ltar bskyed// ci ste phur pa'i don nyid gang// ye nas phur pa'i rol pa las// ci ste lung dang 'gal mi 'gyur// rang la rang chas gnas pa yin// ma rig pa las kun gzhi 'byung// phra rags rtogs pa so sor smin// dag pa nyid du de rtogs pas// rang byung ye shes de las 'byung// gnyis su med pas mnyam pa ste// mnyam pa'i dus na bzang ngan med// ma bcos don nyid phur pa'i rgyu// chos nyid phur pa thugs rjes bsgral// rnam pa bzhi ru nges par gdab// zhi dang khro yang de bzhin 'byung// dus gsum bde gshegs byin rlabs las// gzhi yis don rnams ma lus 'grub// chos nyid ye nas phur pa la// gang ltar bstan pa de ltar te// 'khor 'das la shan dbye ba'i phyir// yi ge rtog med spros dang bral// don nyid phur pa'i dbyings la spros// don yang de las g.yos pa </text>
</item>

<item><p>119</p><section>1</section>
<text>med// yang dag nyid kyi phur pa las// sangs rgyas sems can gnyis med pas// de nyid snang ba rnam gnyis gzhi// lta ba don dam phur pa las// rol pa cir yang 'gag pa med// de nyid ma spangs phur pa'i dbyings// phyogs med spros bral phur pa'i dbyings// de nyid phyogs su gang 'dzin pa// don nyid spros bral phur pa med// 'dzin pa med pa'i phur pa 'di// btsal ba med par lhun gyis grub// phyogs bral sems pa lhun gyis grub// ye nas spros bral phur pa 'di// phra zhing zab pa gting dpag dka'// gtan la mi phebs phyogs 'dzin che// de yi don du bstan par bya// brtan pa rin chen rigs pa'i gter// zad pa med par sna tshogs 'byung// ye nas chos nyid phur pa la// sangs rgyas sems can gnyis med de// gang du 'dzin pa smin pa'i rgyu// rgyu gcig 'bras bu bzang ngan gnyis// rtogs pa'i rim pa de ltar snang// kun tu bzang po'i ngang nyid las// stong gsum rgyal ba'i skus gang yang// de bzhin nyid las nyams pa med// 'khor ba'i rgya mtsho klong rdol yang// 'khrul pa'i gzhi la zad pa med// 'khrul par gzung ba dam pa ste// dam pa'i shes pa rang 'dzin rgyu// rgyal ba 'byung ba bstan pa'i gzhi// bstan pa dar bar rgyal bas gsungs// rgyal ba grangs med brjod las 'das// zad pa med cing 'phel ba med// de phyir chos dbyings gting dpag dka'// 'khor ba 'byung ba 'khrul pa ste// 'khrul pa ma rig shes pa'o// ma rig pa nyid ye shes te// snang ba btegs pas mun pa bzhin// dag pa nyid du de bzhin 'gyur// de bzhin ma rig ma shes pas// rtogs na rang byung ye shes te// nyi ma shar ba'i ba mo 'dra// bsal pa med par rang dngas 'gyur// dag pa nyid la bsal ba med// dag dang ma dag gnyis med pas// nyon mongs lnga ni ye shes te// nyon mongs rtogs na ye shes rgyas// nyon mongs nyid kyang ngos bzung bral// bde ba gnyis kyang 'dzin pa rgyas// byang chub sems las thams cad byung// ma rig ma rtogs 'khor ba 'byung// de nyid rtogs na bde gshegs rgyu// 'khor ba spangs pa'i pha rol na// sangs rgyas bya ba btags pa yin// de phyir 'khor ba mya ngan 'das// 'khos 'das tha dad so sor med// gzhi gcig 'bras bu so sor smin// smin pas 'khor 'das so so ste// 'khor ba drug tu rnam par smin// la lar dga' bde longs spyod 'byung// la lar nyon mongs rtsod pa 'byung// la lar ngar 'dzin kun gyi gzhi// la lar gti mug byol song gnas// la lar ser sna'i yi dwags te// la lar zhe sdang dmyal ba'i gnas// ma rtogs nyon mongs gzhi las byung// dug lnga rang ga 'khor bar smin// 'khor ba bsam med </text>
</item>

<item><p>120</p><section>1</section>
<text>brjod las 'das// 'khor ba rtogs pa mya ngan 'das// la lar mngon par 'gog par 'jug/ la lar stong nyid lugs 'byung bkag/ la lar rnal 'byor rnam gnyis spyod// la lar dag pa phyogs dang bral// la lar bde gshegs rigs lnga rgyas// la lar rim pa khad kyis bsgom// la lar rdzogs pa'i ngang du gnas// sa lam rim pa nyid du gnas// gcig la 'bras bu so sor smin// bde ba 'dod pas chags pa ste// lta ba phyogs su blta ba dang// bsgom pa dmigs gtad bcas pa dang// spyod pa spyad du yod pa dang// sa lam bgrod du yod pa dang// 'bras bu re dogs yod pa yis// phyogs su bltas pas rim par 'byung// theg pa'i rim pa bsam yas kyang// nges par theg pa gcig las med// 'bras bu re dogs grangs med kyang// nges par 'bras bu gcig las med// lam gyi rim pa bsam yasakyang// nges pa'i lam mchog gcig las med// sa lam bgrod pa bsam yas kyang// nges pa'i sa thob gcig las med// bsgom pa'i rim pa grangs med kyang// nges pa bsgom pa gcig las med// ye shes khyad par bsam yas kyang// don dam ye shes gcig las med// bstan pa'i rim pa bsam yas kyang// nges pa'i bstan pa gcig las med// sangs rgyas grangs med brjod 'das kyang// nges pa'i sangs rgyas gcig las med// de phyir rtogs pa rab tu gces// rtogs pa'i don nyid ma ldan na// bsgom pa rtogs pa'i dra ba ste// dra bar 'dzin pas don mi 'grub// byams pa lnga ni dug lnga ste// dug lnga rtogs pas sangs rgyas rgyu// sangs rgyas rang la gnas pa la// pha rol gzhan nas ci ste btsal// btsal nas 'bras bu thob mi srid// rang rig 'bras bu'i ye shes ste// gzhan nas 'byung ba ga la srid// 'byung bar 'gyur ba rang byung min// bstan pa rin chen sgrol ma 'di'i// pha rol phyin pa don gyi mchog/ shes rab pha rol phyin gyur na// bsam gtan pha rol rang bzhin 'byung// brtson 'grus pha rol ma phyin na// shes rab pha rol rtogs mi srid// shes rab pha rol phyin pa las// pha rol phyin lnga zhor la 'byung// de phyir shes rab rtogs pa gces// shes rab ye shes mi bo ches// nyon mongs gtan nas skems par byed// 'dzin gzhi gtan nas stongs par byed// sa lam bgrod pa'i grol sa stongs// re dogs 'bras bus dogs pa med// re ba med phyir dogs mi 'cha'// ye shes mtshon chen 'bar ba yis// sa lam bsgom pa'i gol sa gcod// 'dzin pa rang rgyud rtsa ba 'byin// kun tu bzang po'i rol ba las// bde bar gshegs pa thams cad 'byung// sems can kun la smad slad du// gtan la dbab pa'i ye shes la// phab pas nges par </text>
</item>

<item><p>121</p><section>1</section>
<text>'dzin pa med// ngos bzung bral ba'i ye shes la// phyogs su gzung du ga la yod// bgrod du med pa'i sa lam la// rim pas bgrod du ga la yod// re dogs med pa'i 'bras bu la// thob par sems pa ga la yod// 'bras bu re dogs gnyis dang bral// rgyu 'bras gnyis med de ltar byung// rgyu nyid 'bras bu'i mchog nyid pas// rgyu las spangs pa'i 'bras bu med// rgyu de nyid du 'bras bu snang// thams cad mkhyen pa ye shes ni// spyi nyid chos nyid nges bzung bral// rang nyid 'dzin pa ga la yod// 'dzin pas ma bzung nges bzung bral// 'khor 'das ma nges zhen pa med// thams cad mkhyen pa de yi phyir// ston pas thams cad mkhyen pa gzigs// 'khor yang de las gzhan pa med// gtso 'khor gnyis med thams cad mkhyen// rgyu dang lam dang 'bras bu dang// sku gsung 'dul ba'i don bstan pas// gang la gang 'dul de bzhin bstan// kun tu bzang po kun gyi gzhi// thams cad kun gyi 'byung gnas yin// sa dang lam lngar bgrod pa yang// rtsol ba'i rim pa du ma 'byung// tha dad 'bras bu khyad par can// thob par 'dod pa'i re dogs can// rgyu dang 'bras bu sku gsung don// thams cad ma lus gcig kyang med// 'dul ba sdom pa dam tshig dang// zhi dang khro yang rnam par 'byung// rgyud dang lung dang man ngag dang// bstan pa rgyas dang zhi ba dang// 'dul ba'i lha dang rgyan dang bcas// rdzas dang spyod pa mngon du bstan// brgyad dang bcu gsum lnga gsum dang// mang zhing tshang ste rnam par 'khrugs// gsal dag nges pa'i dri ma med// gsum dang ldan zhing the tshom med// tshad ma gsum ni man ngag yin// gtan la phebs par 'gyur ba med// grangs med brjod kyis mi lang dang// 'dul ba'i don du brjod las 'das// rigs lnga bde gshegs rgyal ba lnga// 'khor tshogs bsam gyis mi khyab 'byung// khro bo byang chub sems las 'byung// gcig dang gnyis su med par 'byung// dur khrod rgyan ni rnam par brgyan// gcig dang du mas kun la tshang// dam rdzas lnga ni mngon du+u spyod// hU~M hU~M phaT phaT sgra 'byin cing// tsham rngams stangs stabs phyogs bcur 'gyed// khro bo khro mo sprul pa dang// stong gsum bkang dang ri rab tsam// nyungs 'bru'i grangs tsam rnam par 'phro// nges pa yang dag bshad par bstan// dgongs pa byin rlabs kun la snang// nyi ma'i 'od 'dra snyoms par gsal// mun pa gsal ba'i 'od po che// dug gsum sgrol ba'i sgrol bdag yin// dug lnga rtsad gcod gnyen gcig yin// chos nyid ye nas phyogs bral yang// 'dzin pa'i dbang gis sdug bsngal 'byung// bsgom pa'i dbang gis sa lam 'graud// re ba'i dbang gis dogs dang bcas// dogs pa'i </text>
</item>

<item><p>122</p><section>1</section>
<text>dbang gis gnyis su snang// rdo rje rin chen pad+ma dang// las dang de bzhin gshegs pa'i rigs// thugs nyid gsal la rtogs pa med// dper na rgya mtsho nyid dang 'dra// yon tan gter nyid zad pa med// zad pa med pa thams cad 'byung// dper na yid bzhin nor bu 'dra// gsung mchog tshangs pa'i sgra dbyangs te// dper ni brag cha'i rang bzhin 'dra// phrin las mthar phyin sna tshogs spyod// dper na gar mkhan nyid dang 'dra// sku mchog gsal la rtog pa med// dper na me long gzugs brnyan 'dra// rang byung ye shes stobs po che// ri rab rdul dang thigs pa dang// stong gsum tshad du gzhal ba dang// khams gsum dbang du bsdu ba dang// sangs rgyas grangs med 'byung ba dang// 'khor ba rgyu drug kha 'khor dang// ri rab tshog por 'phen pa dang// rgya mtsho gting nas skems pa dang// thams cad rang byung stobs las byung// rang byung ye shes ma rtogs pas// yin pa'i don nyid ngo ma shes// lhan cig skyes pa'i ma rig pas// de nyid gzhi byas kun gzhi byung// dge dang mi dge'i bag chags kun// me long g.ya' bzhin rnam par snang// rig pas bsam pas 'khor bar grub// bde ba'i 'bras bu'i thad tsam med// dper na shing rta'i 'phang lo 'dra// thar pa'i dus med sdug bsngal che// rang nyid rang gis sdug bsngal las// 'bras bu mi mthun so sor smin// rtogs pas dge ba bsod nams las// bsgom dang bsgrub pa'i rim pa yis// mtha' thug 'bras bu mi thob ste// gnas skabs bde ba'i sa lam 'byung// des na kun gzhi gnyis kyi gzhi// gnyis 'dzin bsags pas sangs rgyas med// rang byung ye shes rang byung bas// ma rig rang byung tha dad med// rang byung ye shes ma rig dngas// de nyid rang byung ye shes yin// lhan gcig ma rig rang byung ste// 'khor 'das gnyis kyi bsag gzhi med// dper na nam mkha' stong pa 'dra// kun rtags ma rigs gzhi med pas// 'khor 'das gnyis su brtag tu med// ma brtags de bzhin nam mkha' 'dra// de la kun gzhi ming dang bral// de nyid rjod pa'i tshig las 'das// mi bgrod pa yi sa nyid yin// stong pa chen po'i chos nyid las// stong pa rtog med spros dang bral// stong pa dri med 'od dang ldan// stong pa byed pa kun gyi dpal// stong pa ye shes snang ba can// stong pa khams gsum kun gyi bdag/ stong pa yi ge kun gyi gnas// stong pa zhi ba 'od kyi zhal// stong pa 'dus pa drag po'i sku// stong pa snang stong gnyis su snang// stong pa yod pa kun dang bral// stong pa don dam bcud kyi rgyan// stong pa rol pa 'gag pa med// stong pa rigs kyi rgyal ba 'byung// stong pa'i stong pa dri ma med// stong pa'i snang ba lha </text>
</item>

<item><p>123</p><section>1</section>
<text>yi sku// stong pa'i log rtog log par 'khyams// stong pa'i 'bras bu snang ba nyid// stong pa'i rgyu nyid snang bas gzhig/ stong pa bcu dgu'i rang bzhin ni// stong pa'i snang ba rnam par gsal// snang ba sna tshogs lhun gyis grub// gnyis med gnyis su 'dzin dang bral// snang ba'i rigs lnga rgyal ba'i sku// snang ba bdud 'dul khro bo'i sku// snang ba rol pa 'dzin pa med// snang ba bya spyod gnyis su med// snang ba don dam bcud kyi rgyan// snang ba snang la rang bzhin med// snang ba bzhugs gnas gzhal yas khang// snang ba mtshon byed yi ge med// snang ba dri med 'dzin pa bral// snang ba sems nyid 'byung ba med// snang ba bcud kyi stong pa gsal// snang stong gnyis su med pa la// snang zhes mtshan mar ga la 'dzin// stong zhes mtshan mar ga la blta// med pa ma yin snying po'i don// yod pa mtshan ma kun dang bral// des na gnyis med re dogs bral// yod med gnyis kyi mtha' las 'das/ khams gsum kun gyi byed pa po// ye shes snang ba shar ba'o// ma rig mun pa 'joms pa'o// thams cad rgyan du snang ba'o// gdug pa chen po 'dul ba'i gnas// mtshams med lnga ni bde ldan gnas// nyon mongs lnga ni ye shes lnga// rigs lnga bde gshegs phung po lnga// sems dpa' sems ma rnam shes rnams// phyin ci log bzhi khro bo bzhi// nyon mongs drug ni thub pa drug/ thams cad lha yi rang bzhin la// gzhal yas b+han+d+ha brjid chen las// bzhugs pa'i don gyis de ru bzhugs// lha rnams don gyis de na bzhugs// rang bzhin lha dang mchod pa dang// 'dzab bsnyen bstod pa tshogs pa dang// kun kyang rgyas par rab tu bya// rim pas 'jug cing 'bras bu smin// tshad du phyin pa yang dag nyid// rnam bzhi'i 'bras bu rim par 'jug/ yang nas yang du rnam par rtog/ phung po he ru rnam lnga ru// 'byung ba lnga dang ye shes lnga// rnam shes badzra kau rI ma// yul brgyad phra men seng ha brgyad// log rtog sgo ma rta gdong ma// yid ni 'jug byed dbang phyug ma// rang bzhin lha dang rim pa dang// mchod pa dang ni bsnyen bstod mchod// las rnams ma lus kun kyang rdzogs// grangs dang tshad du phyin pa dang// rim pa bzhi la skabs dang sbyor// grangs kyi rim pa yang dag nyid// de nyid grub pa sku gsung la// gang gis rtogs nas rim par 'jug/ de ma rtogs par sgrib pa gsum// bral ba nyid du yongs mi 'gyur// rtogs na longs sku'i byin rlabs yin// de thos sgrib pa gsum dang bral// che chung gnyis med yang dag bral// sa rnams rab tu mnan pa'o// lam rnams mtha' ru skyol ba'o// rim pa gnas su 'byor ba'o// dgra rnams tshad gcad 'joms pa'o// stong pa chen po'i chos nyid las// snang </text>
</item>

<item><p>124</p><section>1</section>
<text>stong gnyis su med pa ste// snang ba thams cad rdzogs pa'o// rim par 'byung zhing rnam par gnas// phyi nang med par kun tu gsal// rim pa nyid kyis gdan steng du// dregs pa phyogs skyong chen po 'dul ba'i lha// yab yum sras dang bcas pa rnams// gsal la rtog med lha yi sku// dregs pa 'dul ba'i lha chen sku// nyid las mi gzhan thugs las sprul// gtso mchog rgyal po bdud dpung 'joms// bde bar gshegs pa'i byin rlabs yin// thams cad 'dus nas dbang bskur bas// sras kyi dam pa lha yi sku// snang la rang bzhin med pa'i dbyings// de yi 'khor tshogs 'dul ba'i lha// gdug pa'i khro bo khro mo tshogs// yang sprul bsam gyis mi khyab pa// gdug pa can rnams 'dul ba'i phyir// rang bzhin dag pa'i dbyings na bzhugs// 'jig rten dregs pa gdul ba yi// khams gsum bdag por dbang bskur te// kun tu bzang po'i byin rlab yin// dbyings nas bzhengs kyang g.yos pa med// snang srid dregs pa dbang du sdud// gang 'dul sprul pa bsam mi khyab// 'gro ba kun la cir yang ston// zhi dang khro yang de bzhin 'byung// rgyas pa chen po dbang yang 'byung// gang bsgrub nyid du rnam par 'byung// spyan drangs rim pa ma lus kun// drang ba'i don du yang dag gsungs// byang chub sems las khyad par med// de bzhin rim pa bsam las 'das// brjod kyis mi lang lha bsgoms kyang// thams cad rig pa byang chub sems// las kyi khro bo 'dul pa'i lha// yang dag min phyir gdul byar grags// sems can kun la rnam par 'tshe// dngos po bzhi la 'byol nyog spyod// nges par gdeng du ma phyin par// 'jig rten 'dul ba'i gdug pa can// nga ro 'don cing che bas bsgyings// 'khor rnams bsdus shing dmag dpung 'joms// ye shes rang rgyud gzung las 'byung// rdo rje sems dpa'i don ma rtogs// kun bzang nam mkha'i lta ba med// rang la rang gi rnam smin tshang// grang dang bkres pa de bzhin te// rnam smin zad par ma gyur pas// thugs rje chen po'i byin rlab 'byung// byang chub sems kyi rang bzhin las// ston pa nyid kyang rnam par 'dul// 'khor gyi rdo rje sems dpa' yis// chos rnams thams cad sdud pa po// 'brel pa yod pas sdud par 'byung// gzhi nyid rang las mi gzhan te// brjod kyis mi lang theg pa 'byung// skye med don la dgod pa'i phyir// theg pa yang dag de ru bstan// sa dang lam la gnas pa ni// mthar phyin sa thob theg pa min// lam lnga mthar phyin yang dag min// skabs kyi sa la de bzhin gnas// nyon mongs sbyong zhing rim par gnas// shes bya nyid du 'dzin pa gnas// sangs rgyas nyid du de </text>
</item>

<item><p>125</p><section>1</section>
<text>shes par// sangs rgyas che ba'i rnam sems kyis// shes byas grol ba de nyid min// stong pa nyid du gang 'dzin pa// phyogs su 'dzin pa bltas pa yis// phyogs med don nyid rtogs mi 'gyur// zhen pa med par grol mi 'gyur// stong pa rig pa rang byung la// gnyis su 'dzin pa rang bltas pas// gzhi rtsa med pa'i don mi 'byung// stong pa nyid du skye ba med// skye ba'i chos rnams snang gzhi med// ci yang med pa'i chos nyid las// cir yang snang ba'i snang gzhi med// gsal la rtog med chos nyid la// rtog pa yang med snang gzhi med// snang la rang bzhin med pa la// snang ba med pa'i snang gzhi med// dag pa chos nyid lta ba la// ma dag pa yi snang gzhi med// bden pa gsum gyi snang gzhi la// thams cad kun gyi snang gzhi med// yod med bden par la dor la// rang bzhin snang ba'i snang gzhi med// lha sgom phyogs su bral ba la// gnyis su med pa'i snang gzhi med// ma rig pa yi rim par 'byung ba la// chos nyid ngos bzung snang gzhi med// rtag chad gnyis su blta ba la// chos nyid brjod bral snang gzhi med// phyogs su bltas pa'i theg pa yin// rdo rje phur pa'i chos nyid la// snang dang stong pa'i tha snyad med// med pa ma yin cir yang snang// chos nyid snang gzhi yod pa las// rdo rje phur pa rnam bzhir grags// chos nyid phur pa kun gyi gzhi// thugs rje'i phur pas gdug pa 'dul// gsang ba'i phur pas 'dod chags spyod// 'dus byas phur pa rnam bzhi yis// ngar 'dzin nyon mongs bzhi bcu sgrol// tha dad phur pa bsam mi khyab// 'dul ba'i dbang du cir yang snang// la lar gdug pa srin po'i gzugs// la lar lha chen tshangs pa'i gzugs// la lar drang srong bram ze'i gzugs// la lar sku che ri rab tsam// la lar grangs mang nyung 'bru tsam// la lar me dpung nyon mongs bsreg/ la lar sbyong byed ye shes chu// la lar sgrol byed ral gri 'dzin// la lar 'joms byed tho ba 'dzin// la lar 'dzin byed lcags kyu 'dzin// la lar 'phen byed mda' gzhu bsnams// la lar rdeg byed tri shUl bsnams// la lar za byed mi mgo bsnams// la lar gcod byed spu gri bsnams// la lar gnon byed rgya gram bsnams// la lar mtshon byed kha T+wAM bsnams// la lar ri rab tshog por 'phen// la lar rgya mtsho gting nas skems// la lar 'jig rten mngon du 'gyur// la lar nyi ma zla ba'i gzugs// de bzhin gdul bya'i ngo la snang// 'dul ba drag po las kyi mchog/ las rnams grub pa'i khro bo 'byung// dus la bab pa'i phrin las 'byung// skal pa stong gi zhi ba las// drag po'i sngags sgra de ri ri// nyon mongs bsreg pa'i ye shes </text>
</item>

<item><p>126</p><section>1</section>
<text>'byung// sbyong ba'i chu bo thams cad 'byung// drag po 'dul ba'i lha yi/ sku// sku yi sku ste sku yi mchog/ sku bdag chen po thams cad 'dus// dper na nam mkha'i cho 'phrul 'dra// zhes gsungs so// rdo rje phur pa chen po bshad pa'i rgyud las/ chos thams cad kyi gzhi dang gleng bslang ba'i le'u ste dang po'o//// de nas bcomaldan 'das dgyes pa chen pos kun tu dga' ba'i ting nge 'dzin la snyoms par zhugs nas/ sems dpa' chen po'i chos thams cad de ltar bas na/ chos thams cad kun 'byung zhing 'dul bar snang ste/ yang dag don la ma rtogs na// bstan pa'i don nyid 'di lta ste// khams gsum thams cad rgyal ba'i zhing// snyigs ma lnga nyid bde ldan gnas// phung po lnga nyid rdzogs sangs rgyas// 'byung ba lnga nyid dbyings su thim// khams kyi skye mched thams cad kun// bde ba chen po'i klong du thim// thams cad skye med bde ldan gnas// e ma 'di ltar ngo mtshar che// bstan pa'i don rab 'di lta bu// kun gyi 'byung gnas ngo mtshar che// thams cad 'dul ba ya mtshan che'o// e ma byang chub sems nyid ni// kun la 'byung zhing dmigs dang bral// brjod du med cing kun la snang// snang ba nyid la nges gzung med// e ma rab tu gsang ba'i chos// rdo rje phur pa'i rang bzhin las// ji ltar bstan pa de bzhin 'byung// byung yang ye shes dbyings su thim// e ma sangs rgyas thams cad ni// rigs las 'byung zhing rigs la 'du// rigs rnams 'byung ba yang dag dbyings// 'dus byas de bzhin dbyings su thim// dbyings las dbyings su ngo mtshar che// ngo mtshar chen po thams cad 'byung// rig pa phyi nang med pa la// gnyis su snang ba ngo mtshar che// don dam gcig las med pa la// snang ba tha dad ngo mtshar che// chos nyid kun gyi rang bzhin las// dngos por lta ba rnam par 'khrul// 'dzin pa med pa'i chos nyid la// 'dzin pa rang rgyud rnam par 'khrul// e ma kun tu bzang po ni// thams cad kun gyi rang bzhin te// dper na me long gzug brnyan 'dra// kun tu bzang po'i chod nyid ni// chos nyid phur pa kun gyi gzhi// rang rgyud snang ba'i gzhi med kyang// snang zhing rang bzhin lhun gyis grub// de nyid byin rlab chen po ni// thugs rje'i phur pa chen po yang// bde gshegs thams cad byin rlab yin// gang la gang 'dul ngo gang la// rnam gnyis rgyu dang 'bras bu bcas// khro bo rngam chen longs spyod sku// dbang bskur khams gsum gdug pa 'dul// de yi dbang bskur 'gro don du// las rnams ma lus rdzogs par 'gyur// sprul sku rnam gnyis thugs kyi mchog/ nyid las mi gzhan rnam par 'byung// de yis 'dul ba'i gdug pa </text>
</item>

<item><p>127</p><section>1</section>
<text>can// yab yum sras dang bcas pa kun// gdul bya'i gnyen por 'byung bar zad// byang chub sems kyi phur pa 'di// gsang ba chen po gsang ba'i bdag/ gsang ba bas kyang ches gsang ba// mkha' dbyings gnyis su med pa las// mkha' ni rig pa'i ye shes lnga// rdo rje phur pa drag po'i dbyibs// rwa lnga ye shes lnga yi bdag/ yig 'bru lnga ru 'byung ba yin// rol pa 'byung phyir rnam par gnas// dbyings ni shes rab chos dbyings te// drag pos sgrol ba e yi dbyibs// thams cad bskyed phyir ma yi mtshan// ma ni sangs rgyas thams cad bskyed// yab kyi rang bzhin mnyes mdzad pa// 'byung ba lnga yi rang bzhin yin// yab yum gnyis su med pa la// sbyor bas thams cad mnyes par mdzad// bde bar gshegs pa mnyes mdzad de// khams gsum sems can nyon mongs sbyong// bdud dang srin po log lta 'dul// thams cad byang chub sems kyi khrus// sbyor sgrol yang dag de ru 'byung// 'dus byas rdzas kyi phur pa 'di// rnam pa bzhi ru yang dag 'byung// gtso 'khor 'dul ba'i ngo gang la// bzhi ru bstan te rang rang gis// gdul bya'i las rnams yang dag mdzad// e ma ho// byang chub sems kyi rang bzhin la// rnam pa bzhi ru rnam par bstan// sems nyid nam mkha'i rang bzhin las// cho 'phrul sna tshogs 'byung ba bzhin// chos nyid phur pa'i rang bzhin las// rol pa chen po cir yang snang// 'dul ba'i rim pa bsam mi khyab// me ste sreg par byed pa dang// sa ste gnon par byed pa dang// rlung ste 'phen par byed pa dang// 'byung po sgrol bar byed pa dang// mi 'gyur dbus su gnon cing sgrol// de yang byin rlab chen po yin// 'dul ba'i ngo la de ltar snang// snang ba'i gzhi la rol pa 'byung// de yang sgrol ba chen po 'byung// e ma 'di ltar ngo mtshar che// gsad pa dang ni gso ba dang// dbab pa dang ni gcad pa dang// bsrung bya'i rim pa bsam yas kun// lo dang zla ba dus tshod dang// zhag rnams dang ni nyi ma dang// bla chen dang ni 'byung 'jug dang// khams rnams dang ni gnan thabs dang// bsnyen bya dang ni bsgrub bya dang// gcad bya dang ni gsad bya dang// 'khor lo dang ni mtshon sna dang// gtor ma dang ni drag po dang// bskyed pa dang ni spyan drangs dang// mchod pa dang ni bstod pa dang// las rnams ma lus rdzogs pa rnams// thugs rje chen po'i rol pa yin// chos rnams phur pa'i rol pa las// 'gro ba'i don la de ltar snang// rdo rje sems dpa' thugs kyi mchog/ yang dag don nyid gtan la 'bebs// chos nyid phur pa'i rang bzhin yin// byang chub sems kyi rang bzhin las// lha yang med la 'dre yang med// sangs rgyas </text>
</item>

<item><p>128</p><section>1</section>
<text>med cing sems can med// 'phel ba med cing 'grib pa med// zad pa med cing stong pa med// de bzhin rol pa phyogs med la// lta ba tha dad sna tshogs blta// sgom pa las kyi rim par bsgom// spyod pa mi mnyam tha dad pas// 'bras bu mi mthun tha dad 'byung// de phyir chos nyid brtag dka' bas// snying po don la ma phebs na// tshig tsam bstan pas don mi 'grub// dper na yi ge mkhas pas kyang// nges par gdeng du ma gyur par// bri bar nus pa yongs mi 'gyur// skyes bu rtsal dang mi ldan pas// pha rol thub par nus pa med// de bzhin byang chub sems nyid kyang// gzhi rtsa med par ma shes na// sems nyid gtan la phebs pa med// lha nyid bsgom dang spyan drangs yang// gzhi rtsa med par ma shes na// lha nyid brtags par log rtog nyid// gzhi rtsa med par lha bsgom pas// chos nyid don dam rtogs pa dang// log pa'i chos can 'dul ba dang// 'gro ba tha dad drangs ba dang// bdud dang srin po dbang du sdud// dper na me long snang gzhi la// gzhi rtsa med par thams cad snang// ma bltas stong la rnam par snang// yod med gnyis kyi snang gzhi 'byung// snang dang mi snang rang rgyud med// de phyir gzugs brnyan gzhi rtsa bral// lha sgom rim pa de bzhin te// sems nyid kun gyi snang gzhi la// 'dul ba'i don du cir yang snang// sems la lha nyid gzhi rtsa bral// kun la snang gzhi rtsa ba bral// rang rgyud bzung ba lha yang min// phyogs su bzung ba rol pa tsam// lta ba ma nges gzhi rtsa bral// de bzhin rim pa ma lus kun// rtsa ba byang chub sems nyid la// nges par mi 'dzin gzhi dang bral// bsgom pa'i lha yang de bzhin te// rtsa ba sems nyid snang gzhi la// lha yi rol pa cir yang snang// rol pa rang rgyud bzung bas na// lha yang rang rgyud dag pas skyes// bem po tho yor ril po dang// nga bdag gzung 'dzin ther zug dang// stong pa bdag med mi dmigs phyal ba dang// gnyis med ngang dngas mnyam nyid ting 'dzin slad// yod dang med pa'i mthar 'dzin rang rgyud dang// rang rang phyogs su 'dzin cing rang gar gtong// ma rig ma shes yin pas 'phyal par gtong// yod dang med pa'i mtha' ni ma nges te// yod na yod du bas te kun gyi snang gzhir yod// med na med du bas te 'khor 'das rang rgyud med// rang rgyud 'dzin pa'i shes pa yis// mya ngan 'das pa 'dzin pa'i rgyu// byang chub sems kyi rang bzhin las// 'khor ba nyid kyang gzhi rtsa bral// 'khor ba ma nges nges zung bral// dam pa'i 'dzin pas ma gzung na// 'khor ba nyid kyang mya ngan 'das// khams gsum 'khor ba'i sems can rnams// dus gsum bzhugs pa'i rgyal ba kun// byang chub sems kyi rang </text>
</item>

<item><p>129</p><section>1</section>
<text>bzhin las// che chung med par lhun gyis grub// rang byung 'dzin pa ma skyes na// ji ltar byas pa rol pa yin// rol pa phyogs med kun la shar// de nyid sangs rgyas byang chub sems// yang dag don nyid de ru rtogs// bstan pa rgya mtsho de las 'byung// sku gnyis 'gro ba'i don rnams mdzod// de nyid snang ba'i gzhi las 'byung// snang gzhi dper na me long 'dra// sna tshogs snang la nges bzung 'dra// don gnyis 'dzin pa rang rgyud grol// che ba'i don nyid gang 'dod pa// de nyid phyogs 'dzin chung ba'i rgyu// theg pa mthon po gang rtogs nas// rnam pa grangs su bzung ba ni// theg pa skabs la gnas pa yin// stong pa nyid du cher 'dzin pa// rim pa gnyis su 'byung ba yin// e ma ho// rdo rje phur pa'i snang ba la// thams cad thams cad snang bar 'gyur// snang ba'i chos rnams kun 'byung yang// rang rgyud grub pa ye nas med// rol pa rnam gnyis lha yi sku// lha nyid nges par bzung du med// nges zung bral ba'i lha nyid ni// cir yang 'gyur zhing cir yang snang// de phyir rang rgyud gzhi las med// 'dzin pa sems dang ma bral na// ci ltar spyad kyang 'ching ba'i rgyu// phyogs su bltas pa'i shes pa yis// ngan pa'i las la rnam par smin// yang dang yang du bstan pa yis// yang dag don la go bar gyis// e ma ho// med par stong pa'i chos nyid la// chos nyid phur par ci ste btags// chos nyid phur pa'i rang bzhin la// sna tshogs snang ba 'byung mi 'gyur// khams gsum nyon mongs dbyings mi 'byongs// log lta gdar sha chod mi 'gyur// e ma ho// med pa ma skyes stong pa la// thugs rjes nam mkha'i sprin dang 'dra// sprin dang nam mkha' tha dad min// chos nyid phur pa'i rang bzhin la// thams cad snang ba'i gzhi yod pas// thams cad 'byung zhing rnam par 'du// snang stong gnyis su med pa las// gnyis su bzung du ga la yod// nyon mongs mi spong dgos pa med// log pa'i chos can kun kyang sgrol// rang bzhin dag pa'i ngo bo la// sangs rgyas med pas sems can med// 'khor ba med pas myang 'das med// kun 'byung snang ba nges bzung bral// yod dang med pa'i dmigs dang bral// yod pa'i chos nyid dbyings las nyal// med par dngos po rang rgyud med// ci yang med la cir yang snang// snang ba nyid ni brjod du med// mtshon pa'i don la brjod par bya// de phyir smra brjod gnyis dang bral// brjod bya brjod byed mtshon pa tsam// rab tu brjod cing brjod dang bral// bral ba'i don nyid dbyings na nyal// kha dog lnga yi ngo bo la// nges pa gcig tu bstan par dka'// 'khor 'das gnyis kyi rang bzhin la// 'di zhes gcig tu bstan par dka'// e ma 'di ltar ngo </text>
</item>

<item><p>130</p><section>1</section>
<text>mtshar che// sems nyid kun tu bzang po la// thams cad 'byung zhing rnam par 'du// rdo rje phur pa mang shar zhing// gdug pa 'dul zhing las rnams myur// bstan pa rgyas shing 'gro ba 'dren// don du 'byung zhing tshig tu rgyas// sngags rnams thams cad ston par byed// don gyi bcud phyung snying po yin// 'khor ba'i las ngan steng nas skems// dbang bsgyur rgyal ba'i ting 'dzin las// gsad dang gcad dang dbab pa dang// gso dang srung dang bsgrub pa dang// 'khor ba nyid kyang bde bar gshegs// chos nyid phur pa'i don rtogs na// snying po'i don las 'da' mi srid// 'khor ba kun kyang mya ngan 'das// don gyi snying po khams gsum khrus// zhes nyid las mi gzhan pa nyid du gsungs so// rdo rje phur pa chen pos bshad pa'i rgyud las/ chos thams cad 'byung bar gleng bslang ba'i le'u ste gnyis pa'o//// de nas bcom ldan 'das gdug pa thams cad 'dul ba'i ting nge 'dzin la snyoms par zhugs te/ ma rtogs golaba'i sems can la// dus gsum rgyal ba'i byin rlabs kyis// thugs rje'i phur pas gdug pa 'dul// sras kyi dam par dbang bskur nas// srin po gdug pa ma lus 'dul// zhing bcu steng nas stong par byed// khams gsum thams cad bsgral ba'i phyir// stong gsum thams cad gnad la 'god// snyigs ma lnga nyid thar pa'i lam// ye shes nyi ma gcig shar bas// stong gsum thams cad 'khyags pa zhu// dro ba nyid nas thams cad dro// de nyid yang dag bstan pa'i mchog/ bsgral ba'i rim pa 'di lta ste// stong gsum log lta rang rgyud bsgral// zhe sdang dmyal chags me ltar 'bar// log pa'i lta ba mun ltar tshubs// log pa'i nga rgyal ser ltar mkhregs// phrag dog zur rno log pa'i tshogs// rang rgyud 'dod chags spyin ltar 'dzin// yod med dngos por rang rgyud 'dzin// nga ro 'don cing don ma rtogs// don med tshig la mod pa dang// rdzas dang lag cha mngon par ston// hU~M dang b+h+yo yi sna 'dren cing// 'di rnams bsad bcad thogs med nga la yod// shin tu nga rgyal nyon mongs gnas// 'di rnams bsgral ba'i rim pa yin// ri rab snyigs ma lnga brgyar gnas// don ma rtogs par sangs rgyas 'dod// med par bzung bas snang mi srid// snang bas stong pa'i don mtshon pa'i// snang ba can du gang la 'gyur// gnyis med 'dzin pa rang rgyud las// sna tshogs ngo bo ga la 'byung// lta bas bzung ba'i chos nyid ni// gzung bas chos nyid phyogs can te// 'dzin med sems dang mthun mi srid// sgom pa bsgom du yod la ni// sgom med don dang mthun mi 'gyur// sgom pa bsgom du med par ni// cir yang med pa'i rang bzhin te// sgom </text>
</item>

<item><p>131</p><section>1</section>
<text>pa'i don dang ldan mi 'gyur// yod dang med pa'i ngo bo la// cir snang ngo bo cir mi 'dzin// 'dzin pa'i ngo bo gang yin pa// de nyid dam pa'i ngo bo yin// dam pa nyid du gang 'dzin pa// de nyid 'dzin pa dam pa yin// snang la rang bzhin med pa la// de nyid 'dzin par dam pa ste// 'dzin pa'i don nyid gang 'dzin pa// khro bo rang rgyud rU tra ste// rU tra rang rgyud khams gsum 'khor// sems can thams cad 'dul bar 'gyur// rgyal khams nag po mun ltar gtibs// sems can chen po de dag kun/ khams gsum 'khor ba de dag yang// rang nyid rang la rab tu gdug/ gdug pa'i 'bras bu rab tu smin// smin pa'i 'bras bu chen por 'gyur// rlag byed ting 'dzin chen po yis// khams gsum gdug pa brlab par 'gyur// rlag byed sems can chen po yis// khams gsum gdug pa brlag par 'gyur// yang dag don la yang dag dgod// de phyir bstan pa rgya mtsho skems// nyi ma'i 'od dang rgya mtsho 'dra// gzugs brnyan dpe dang 'ja' mtshon 'dra// nges par bstan pa de nyid yin// gdug pa za byed rnam par bsgyur// mthar phyin 'bras bu bstan pa byung// bstan pa rgya mtsho'i gting ltar zab// nyi ma'i zer dang rgya mtsho'i rlabs// thams cad 'byung zhing 'gro ba 'dren// snying po'i don la yang dag dgod// sems can chen po'i rim pa bzhin// rtogs pas nges pa'i 'bras bu shar// don dam bcud kyi 'bras bur rgyas// 'dzin pa grol ba'i lta ba rtogs// lha nyid rol pa phyogs med shar// gzhi la snang gzhi lhun gyis grub// rang rang 'dzin pa rang rgyud yin// kun kyang bde gshegs snying por rtogs// bde bar gshegs pa'i snying po 'dis// kun la khyab cing phyogs dang bral// phyogs bral skyes bu chen po des// spang med bsgrub med 'dzin dang bral// bral ba med pa kun tu shar// shar ba nyid na nub pa med// shar nub med pa'i snying po 'di// kun tu bzang po'i byin rlabs yin// chos nyid phur pa'i nges don gnas// yod dam med pa'i tshig las 'das// yang dag nyid las yang dag 'byung// thams cad bdud rtsir chen por 'gyur// gnan dang 'phang dang gsad pa dang// sreg pa'i mchog dang dbye ba dang// bsam gyis mi khyab sna tshogs 'byung// ji ltar 'dul ba'i don rnams 'byung// zad pa med pa'i gter nyid 'byung// stongs pa med pa'i chu rgyun 'byung// zad pa med cing 'phel ba med// lha dang gnyis su med pa la// gzung 'dzin can gyi lha mi bsgom// bsgom na 'dzin pa nyid du 'gyur// lha dang gnyis su med pa'i phyir// che ba'i lha mchog gsal ba'i 'od// sku lnga dbang bsgyur thugs la dbang// gsung lnga nyid la rnam par gsal// dam pa sku nyid kun </text>
</item>

<item><p>132</p><section>1</section>
<text>kyang gsal// rim pa bsgom pas rnam par gsal// snang stong gnyis med rnam par dbye// bsgrubs pas sa la rnam par gnas// rnam par thos pas 'dzin pa grol// rdzogs pa'i sa la yang dag phyir// mthar thug 'bras bu chos sku las// sprul sku rnam gnyis 'gro don mdzad// la lar mdzes byed rin chen rgyan// la lar gdug byed srin po'i gzugs// la lar snyan byed lha yi gsung// me yi 'od 'dra rdzu 'phrul can// thugs rje'i byin rlab sna tshogs 'byung// sku yi sku ste sku yi bdag/ gsung gi gsung ste gsung gi bdag/ thugs kyi thugs te thugs kyi bdag/ yon tan phrin las thams cad kun// byin rlab cho 'phrul nam mkha' 'dra// cir yang 'gyur zhing cir yang snang// snang ba nyid na dmigs dang bral// dmigs pa snang ba bsam mi khyab// 'dul ba'i dbang du sna tshogs 'byung// hU~M dang phaT kyis khams gsum sgrol// thugs rje chen po'i byin brlab yin// ri rab tsam gyi sku mnga' zhing// tshangs pa lha yi gsung dang ldan// sprul pa bsam gyis mi khyab thugs// yon tan tshad med rin chen gter// phrin las bya ba bsam mi khyab// thugs rje chen po'i byin rlabs yin// byin rlabs chen po'i char chen 'bebs// rgyud dang lung dang man ngag dang// 'brel pa yod phyir rnam par 'byung// rgyud ni ma nor don rtogs ldan// lung ni sgrib med rgyal ba'i gsung// man ngag rtogs pa gdeng dang ldan// nges par gtan la phebs pa ni// tshad ma gsum du yang dag ldan// de nyid byin brlab chen po las// khams gsum dbang sdud dam pa yin// hU~M chen khro bo bcu po 'byung// dregs pa phyogs skyong 'dul ba'i lha// kun kyang srin po'i cha byad can/ gnyen pos 'dul ba'i yum mchog dang// yab yum sprul pas gdul bya 'dul// gdul bya 'dul byed 'dul thabs kyis// lha drug thugs kyi sprul pa ste// gnyen pos 'dul ba'i lha mchog 'byung// nyid la mi gzhan gdug pa'i 'khor// 'dul ba'i ngo la cir yang snang// de bzhin bsam gyis mi khyab pas// ma mo mkha' 'gro dbang du 'du// 'jig rten thams cad 'dar zhing 'jigs// 'ur 'ur rab tu che ba'i sgra// 'jigs pas khams gsum dbang du sdud// ces rdo rje phur pa chen po bshad pa'i rgyud las/ gdug pa can 'dul ba'i le'u ste gsum pa'o//// de nas bcom ldan 'das yang dag don gyi ting nge 'dzin la snyoms par zhugs te/ dbang po gsal la rtog pa med// yang dag don la mthar phyin pa'i// rig 'dzin pa dang byang chub sems// dngos grub myur zhing longs spyod 'phel// rdo rje rigs kyi sgrub pa la// bar chad med cing bsam pa 'grub// gang du stsol ba'i don rnams 'grub// rten pa'i rdzas la rab brten te// rdzas </text>
</item>

<item><p>133</p><section>1</section>
<text>la rnam pa lnga nyid las// rdo rje rigs kyi rdzas su bshad// sngon mo skra bzang sked pa phra// spyi bo rim bzhin stod smad snyoms// smin mtshams bar yang ma chad pa// lag pa rdo rje'i rang bzhin la// rkang pa ran la mdzes pa dang// mig phra mdzes la 'khur sha snyoms// so thags dam la smra ba snyan// snyan bde dag gis nges pa med// smra ba nyan cing spyod pa sdug/ rigs btsun nyes pa'i skyon med pa// khong nas dal shing shong yangs che// 'gro ba'i stabs kyang yid du 'ong// gsal la bde zhing ran par 'dzin// yid la bsam pas mngon du gsal// lha yang mnyes la dngos grub ster// de phyir dngos grub rdzas su bshad// rgyal mtshan rtse la phyar ba dang// shing gi rta la bskyon pa dang// mtshon gyis rtse la brlabs pa dang// gsum gyi nad kyis shi ba dang// rbab dang glo bur drag po dang// 'tshal dang rdibs dang 'gags pa dang// log par bo dang bug pa dang// rta dang glang chen bka' thab dang// pho mo'i 'brel pas shi ba dang// ri dang rlung dang sa gtsang dang// gang byung rim pa'i rdzas de dag/ bsgrub pa'i rdzas mchog yin par bshad// rims dang smyo ba'i nad rnams dang// 'bog pa drag pos nyes pa dang// mdze dang shu ba g.yem pa dang// 'bras dang phol mig rtag tu gnas// dmod pa'i kha zugs nyes pa'i skyon// chu dang me yi skyon med dang// skyon du 'gyur ba'i rdzas de dag/ mi bcangs rab tu spang bar bya// sngo nag bam rul ham pa can// rigs med spyod pa kun kyang byed// kha ngan zlos shing lag ngan byed// 'jur bas bcings la shong yangs med// phra ma dbyen rdzun 'gyur ba mkhan// gnyis kyi don la 'gyur ba che// grub pa med pa kun la 'jug/ skra ngan sha sngo mig phor che// mjing pa thung la sha rtsubs pa// mkhur sha che la gnyer ma mang// so dprad kos ko yu ba thung// nu+u ma lhong la rab tu che// sked pa spom la cha ma phyed// ma lhu thung la bu lhu ring// tshigs pa che la dreg pa chags// rked pa phra la rus pa spom// mthe bong ring zhing sen mo gyong// mgo bo che la gsus pa 'bur// rna bas mi thos log la dga'// mig kyang mi bde rab rib can// lce yang mi bde dig po smra// gnya' ba dpung mtho mgo bo dma'// rting pa spom la sor mo phra// byin pa spom la brla sha chung// smad phra steng sbom shan ma phyed// mchu 'thug rna 'byar sna zhim dang// mtshogs ma rdib dang gre ba 'dzer// mi bcang rab tu spang ba'i rdzas// gang du gnas pa'i sa de ru// tshe gsum dran byed ting 'dzin gyis// dngos grub chen po rtsol bas btsal// dpa' rtul ting 'dzin ldan pa yis// skongs shing dngos grub yod bsam nas// bton nas gang yin mnan pa'i phyir// seng lding phur bu </text>
</item>

<item><p>134</p><section>1</section>
<text>sor brgyad ni// stobs chen sngags kyis byin brlab la// khro bo bcu yi sngags kyis btab// sar gdab stangs stabs drag po bya// stobs kyi ting 'dzin chen po yis// khur te dngos grub thob bsam nas// re dang dogs pa'i sems mi bca'// dur khrod gnas su sleb pa dang// shar gyi phyogs su bzhag nas ni// ting 'dzin gzhal yas lha bskyed la// dag pa'i khrus kyis bkrus byas nas// stangs stabs rim par sngags kyis bya// lha la bstab cing gsol bar bsam// thig ni lnga ba lnga btab ste// snying nas yan lag bzhi rnams dang// mgo dang lnga ru rnam par btang// rdzas rnams legs par spros pa ste// snying la dum bu lnga ru bya// spyi bo gsang ba'i mig dang sna// dpral ba dpung pa lte ba snying// dpyi dang rkang pa rim bzhin du// yan lag bzhi dang snying dang mgo// glo ba mchin pa mtsher pa dang// mkhal ma rim pa bzhin du dgod// dam rdzas kun la byas pa'am// sha sna kun la rdzas bgos la// mkha' 'gro kun la yang dag dgram// thod pa rangs pa lnga dag dang// tshom bu lha yi grangs dang mnyam// ma 'dres so so'i snod du gzhag/ spyan drangs skos la byon pa dang// skos gdab rim pa 'di lta ste// dran byed snying gi dam rdzas ni// sras mchog lnga yi skos yin pas// mchod pa dam pa bzhes su gsol// spyi bo'i sha dang gsang ba dang// sna mig dpral ba dpung pa dang// lte ba snying dpyi rkang pa dag/ khro bo yab yum sras bcas rdzas// mchod pa dam pa bzhes su gsol// glo ba mcher pa mchin pa dang// mkhal ma la sogs don snying ni// gdug byed sras mchog drug gi rdzas// mchod pa dam pa bzhes su gsol// mi dbang 'bras bu sha dag dang// srog rtsa khrag gi sbubs dag dang// bde ba chen po'i klad pa 'di// 'khor gyi mkha' 'gro gdug pa'i rdzas// mchod pa dam pa bzhes su gsol// so so'i rdzas rnams so sor bskos// thod pa dbang dang drag po la// gdan dang snying por bcas pa kun// bri zhing rab gnas bya ba dang// phyin chad bsgrub pa'i rdzas bya'i phyir// shun dang rgyu zhags bcas pa dag/ bsgrub pa'i rdzas yin rab tu sba// de phyir sgrub pa'i rdzas la brten// de ni rdzas kyi dam pa'o// ngan pa'i rdzas la spyad pa dang// brten pa'i rdzas su med pa ni// dngos grub med pa phur pa'i rdzas// dur khrod mi ro mang po dang// dmar dang gnag pa'i ri dwags dang// brag dang dmar nag spang brag dbyibs// shing rtse dmar nag skyes pa'am// gru gsum zla gam sgo yod pa// phug kyang de 'drar gnas pa la// bar snang gru gsum zla gam dbyibs// sa yang de bzhin shes par bya// mdun du chu 'bab skyobs pa'i ri// dngos grub 'byung dang rin chen dbang// 'byung po ma mo </text>
</item>

<item><p>135</p><section>1</section>
<text>srin po dang// rngam pa chen po'i rjes med par// gnyan rdo med cing tsha drag med// zur rdo ra ri'i brag med pa// zur ma zug cing yid du 'ong// nyams su bde zhing nyam mi nga// de 'dra yid 'ong gnas dag tu// sa rin bcal zhing las dag bya// stegs bu 'dam gang brtsig nas su// dur khrod sna tshogs rus pa la// khrag sna lnga yis legs par byug/ dam rdzas lnga yis chag chag gdab// bden pa sngags kyi nus pa dbyung// dur khrod chen po'i rgyus pa la// mtshan ldan yum gyis byin brlab la// g.yas g.yon thabs dang shes rab las// byang chub sems las ye shes kyis// byin rlab chen po 'byung bar 'gyur// rnam pa gnyis su rab shes bya// lnga tshan lnga yi tshon rnams kun// thod pa brtan pa'i rdzas su blug/ byin brlab bya zhing mchod pa 'bul// gru gsum zla gam mu khyud dang// rtsibs bzhi rtsibs brgyad rim pa la// gru gsum gdan dang bcas pa gtad// gru chad bar khyams sgo bzhir bcas// rta babs them skas tshang bar bri// nyi zla pad+ma sum brtsegs dang// rkyang pa zhing ldan rim pa gtad// las kyi lha yi ting 'dzin gyis// bar chad bsal ba'i las rnams bya// rdzas kyi thod par rangs pa lnga// lhar bskyed spyan drangs bstims pa dang// sngags dang bstod pa'i las rnams bya// hUM dbus nas rang byung grub pa'i lha// bcom ldan badzra kI la ya// dur khrod chen po'i gzhal yas su// dug gsum bsgral ba'i gdan stengs su// rU tra bsnol ba'i gdan stengs su// dgyes shing brtan par bzhugs su gsol// dgyes shing brtan par bzhugs nas kyang// kI la la yi dngos grub stsol// chos la dbang ba'i dngos grub stsol// oM badzra kI li kI la ya sarba big+h+nAn baM hUM phaT/ sa ma ya tiSh+Tha lhan/ hUM shar nas rang byung grub pa'i lha// bcom ldan bud+d+ha kI la ya// dur khrod chen po'i dkyil 'khor du// dug gsum bsgral ba'i gnas chen 'dir// brgya byin bsnol pa'i gdan stengs su// dgyes shing brtan par bzhugs su gsol// dgyes shing brtan par bzhugs nas kyang// kI la ya yi dngos grub stsol// chos la dbang ba'i dngos grub stsol// A+oM badzra kI li kI la ya sarba big+h+nAn baM hUM phaT/ sa ma ya tiSh+Tha lhan/ hUM lho nas rang byung grub pa'i lha// bcom ldan rat+na kI la ya// dur khrod chen po'i gnas chen du// dug gsum bsgral ba'i gzhal yas su// gshin rje bsnol ba'i gdan steng du// dgyes shing brtan par bzhugs su gsol// dgyes shing brtan par bzhugs nas kyang// kI la ya yi dngos grub stsol// chos la dbang ba'i dngos grub stsol// A+oM badzra kI li kI la ya sarba big+h+nAn baM hUM phaT/ sa ma ya tiSh+Tha lhan/ hUM nub nas rang byung grub pa'i lha// bcom ldan karma kI la ya// dur khrod chen po'i dkyil 'khor </text>
</item>

<item><p>136</p><section>1</section>
<text>'dir// dug gsum bsgral ba'i gnas chen 'dir// klu bdud bsnol ba'i gdan steng du// dgyes shing brtan par bzhugs su gsol// dgyes shing brtan par bzhugs nas kyang// kI la ya yi dngos grub stsol// chos la dbang ba'i dngos grub stsol// A+oM badzra kI li kI la la sarba big+h+nAn baM hUM phaT/ sa ma ya tiSh+Tha lhan/ hUM byang nas rang byung grub pa'i lha// bcom ldan karma kI la ya// dur khrod chen po'i dkyil 'khor du// dug gsum bsgral ba'i gnas chen du// gnod sbyin bsnol ba'i gdan steng du// dgyes shing brtan par bzhugs su gsol// dgyes shing brtan par bzhugs nas kyang// kI la ya yi dngos grub stsol// chos la dbang ba'i dngos grub stsol// A+oM badzra kI li kI la ya sarba big+h+nAn baM hUM phaT/ sa ma ya tiSh+Tha lhan/ hUM srid pa phur bu sgrub pa dang// dbang dang dngos grub blang ba'i phyir// phyogs bcur dur khrod gzhal yas nas// khro rgyal 'khor tshogs bzhugs pa ni// dur khrod chen po'i gzhal yas nas// dug gsum bsgral ba'i gnas chen 'dir// phyogs skyong bsnol ba'i gdan steng du// dgyes shing brtan par bzhugs su gsol// dgyes shing brtan par bzhugs nas kyang// kI la ya yi dngos grub stsol// chos la dbang ba'i dngos grub stsol// oM badzra kro d+ha hUM kA ra hUM/ gardza gardza hUM phaT/ oM badzra kro d+ha bi dza ya hUM/ ha na ha na hUM phaT/ oM badzra kro d+ha nI la daN+Da hUM/ da ha da ha hUM phaT/ oM badzra kro d+ha ya mAn ta ka hUM/ pa tsa pa tsa hUM phaT/ oM badzra kro d+ha Ar+ya a tsa la hUM/ ban+d+ha ban+d+ha hUM phaT// oM badzra kro d+ha ha ya grI wa hUM/ hu lu hu lu hUM phaT/ oM badzra kro d+ha a pa ra dzi ta hUM/ tiSh+Tha tiSh+Tha hUM phaT/ oM badzra kro d+ha a mr-i ta kuN+Da li hUM/ tshin+d+ha tshin+d+ha hUM phaT/ oM badzra kro d+ha tri lo kya bi dza ya hUM/ b+hin+d+ha b+hin+d+ha hUM phaT/ oM badzra kro d+ha ma hA ba la hUM/ s+pho Ta s+pho Ta hUM phaT/ sa ma ya tiSh+Tha lhan// hUM thabs kyi spyod pas 'gro don du// byams dang snying rjes gang 'dul ba// sangs rgyas phrin las rdzogs mdzad nas// dbang dang byin rlabs 'dir stsol cig/ las kyi sras mchog drug rnams ni// dur khrod chen po'i dkyil 'khor du// dug gsum bsgral ba'i gnas chen du// zhing bcu bsgral ba'i gdan steng du// dgyes shing brtan par bzhugs su gsol// dgyes shing brtan par bzhugs nas kyang// kI la ya yi dngos grub stsol// chos la dbang ba'i dngos grub stsol// ha sa ra na ha ra hUM phaT/ A be sha ya A be sha ya hUM phaT/ shI g+h+raM 'ga' zhig tu Da byung A na ya hU~M phaT/ dz+wa la pa ya dz+wa la pa ya hUM phaT/ ta thA ya ta thA ya hUM phaT/ bi da ya bi da ya hUM phaT/ sa ma ya tiSh+Tha lhan/ hUM thugs mchog gsol ba'i byin brlab las// zhe sdang gnas su 'joms pa dang// me long ye shes 'thob bya'i phyir// dkyil 'khor dbus su bzhugs su </text>
</item>

<item><p>137</p><section>1</section>
<text>gsol// dkyil 'khor dbus su bzhugs nas kyang// nyon mongs mun pa bsal du gsol// dz+nyA na dI paM sa ma ya tiSh+Tha lhan/ hUM dam rdzas kun gyi bcud ldan pa'i// thams cad sdud pa rdzas kyi mchog/ mkha' 'gro ma chen rnam gsum yang// dur khrod chen po'i dkyil 'khor dang/ dug gsum bsgral ba'i gnas chen du// dam rdzas spungs pa'i gdan steng du// dgyes shing brtan par bzhugs su gsol// dgyes shing brtan par bzhugs nas kyang// kI la ya yi dngos grub stsol// chos la dbang ba'i dngos grub stsol// a dzi te a pa ra dzi te dza ya ka tang ka ye sa ma ya tiSh+Tha lhan/ mtshan ldan dngos grub rdo rje ka pA la// gser dngul lugs su btang ba 'dra// lan gsum gnas gsum spar ba dang// shar phyogs nub dang lho yang rab// byang dang lho nub shar lho 'bring// byang nub byang shar steng 'og tha// dngos grub ster dang dbang yang thob// drag po'i las nyid thob par 'gyur// tshe ring nad med longs spyod 'phel// dad pa med cing bsam pa 'grub// rig 'dzin sa la rnam par 'gro// yon tan ldan pa'i kA pa la// nyes pa spang bar ma gyur na// bar chad 'byung zhing rtog pa skyes// lha nyid bdud du babs pa dang// don med phyal bar 'gro ba yin// re ba stongs shing mya ngan gnon// dngos grub re ba'i yi ge las// dngos grub gnas pa'i rten bshad de// dgos pa'i las rnams de bzhin bya// dur khrod chen po'i g.yang gzhi la// lha yi mtshan mas mtshan cing dgod// zhags pa chen po rim drug ni// gtso sngags gdab cing bskor bar bya// phur pa dar gyi cod pan can// rab gnas bya zhing dgod par bya// bar chad bsal ba'i las bya zhing// nus pa can du bya ba'i phyir// sngon du 'gro ba'i dbang bskur bya// lha yi mtshan mas mtshan par bya// nus pa ldan zhing rab brtan nas// brda yis mtshon te rnam par dbye// phyag ni tshul dang rab tu ldan// skabs dang mi mthun gnyan po bsal// 'on kyang dngos grub re ba skongs// bsgrub pa'i rdzas la rab brtan te// lha re'i grangs kyi snang ba dgram// sha khrag sna tshogs rab bstar la// bar ma chad par snying po 'don// thod pa blang dang snying po 'don// nyul le zlog dang phur kha bstan// lha la bstod cing srung ma bskul// dus drug mchod pa dbul bya zhing// 'jigs dang re ba'i sems mi 'byung// phur pa 'phar dang mtshan mar ston// sgra snyan dri dang bcas pa 'byung// nyams dga' skye ba'i sems mi 'byung// dus dus lha rnams gnad la dbab// rtags rnams byung na las rnams bya// dngos grub rdzas rnams rab tu ster// rdo rje gzhon nu'i rig 'dzin rnams// srid pa rdo rje grub mdzod cig/ srid pa rdo rje phur </text>
</item>

<item><p>138</p><section>1</section>
<text>bu'i lha// ye shes khro bo grub pa mdzod// sangs rgyas kun gyi ye shes sku// ngang nyid rdo rje chos nyid las// 'bar ba'i khro bo mi bzad pa// sku yi dbyig tu bdag skyed cig/ thabs kyi spyod pas 'gro don du// byams dang snying rjes gang 'dul ba// sangs rgyas phrin las rdzogs mdzad nas// dbang dang byin rlab 'dir stsol cig/ dam tshig chen po'i dus la bab// sprul pa chen po'i dus la bab// phyag bsnyan chen po'i dus la bab// shwa na mu kha'i dus la bab// bdag nyid chen mo'i dus la bab// sa bdag rgyal mo'i dus la bab// khyed kyi dam tshig dus la bab// sngon chad ji ltar dam bcas bzhin// mngon spyod phrin las myur du mdzod// hUM skye med chos dbyings dag pa las// yang dag don gyi lha yi sku// thugs rje chen po'i byin brlab yin// oM badzra kI li kI la ya/ byin rlab chen po char ltar phob// hUM thugs rje'i byin brlab cir yang ston// shar gyi sras mchog gdug pa 'dul// oM badzra kI li kI la ya/ byin rlab chen po char ltar phob// hUM lho yi sras mchog gdug pa 'dul// swA badzra kI li kI la ya// byin rlab chen po char ltar phob// hUM nub kyi sras mchog gdug pa 'dul// oM badzra kI li kI la ya/ byin rlab chen po char ltar phob// hUM byang gi sras mchog gdug pa 'dul// ha badzra kI li kI la ya/ byin rlab chen po char ltar phob// hU~M steng gi khro bo tshangs pa 'dul// oM badzra kro d+ha/ byin rlab chen po char ltar phob// hU~M shar gyi khro bo brgya byin 'dul// oM badzra kro d+ha/ byin rlab chen po char ltar phob// hU~M shar lho'i khro bo drang srong 'dul// oM badzra kro d+ha/ byin rlab chen po char ltar phob// hU~M lho yi khro bo gshin rje 'dul// oM badzra krod+ha/ byin rlab chen po char ltar phob// hU~M lho nub khro bo srin po 'dul// oM badzra kro d+ha/ byin rlab chen po char ltar phob// hU~M nub kyi khro bo klu bdud 'dul// oM badzra kro d+ha/ byin rlab chen po char ltar phob// hU~M nub byang khro bo rlung lha 'dul// oM badzra kro d+ha/ byin rlab chen po char ltar phob// hUM byang gi khro bo gnod spyin 'dul// oM badzra kro d+ha/ byin rlab chen po char ltar phob// hUM byang shar khro bo dbang ldan 'dul// oM badzra kro d+ha/ byin rlab chen po char ltar phob// hUM 'og gi khro bo sa bdag 'dul// oM badzra kro d+ha/ byin rlab chen po char ltar phob// hUM steng gi sras mchog gdug pa 'dul// oM badzra krod+ha kI la ya// byin rlab chen po char ltar phob// hUM shar gyi sras mchog gdug pa 'dul// oM badzra kI li kI la ya// byin rlab chen po char ltar phob// hUM lho yi sras mchog gdug pa 'dul// oM badzra kI li kI la ya// byin rlab chen po char ltar phob// hUM nub kyi sras mchog gdug pa 'dul// oM badzra kI li kI la ya/ byin rlab chen po char ltar phob// hUM byang gi sras mchog </text>
</item>

<item><p>139</p><section>1</section>
<text>gdul pa 'dul// oM badzra kI li kI la ya/ byin rlab chen po char ltar phob// hUM 'og gi sras mchog gdug pa 'dul// oM badzra kI li kI la ya/ byin rlab chen po char ltar phob// hUM khro bo chen po las kyi mchog/ oM badzra kI li kI la ya/ byin rlab chen po char ltar phob// hUM lha rnams gnad la dbab pa dang// bskyed dang spyan drang bstim pa dang// sgo ba bskyed pa'i las rnams bya// mchod pa sngags dang bstod pa dang// sku gsung thugs kyi dngos grub blang// rim pa bzhin du yang dag bstan// phrin las phur pa'i dngos grub dang// gang yin nyid la gdab pa dang// brten pa'i rdzas de kha phye la// hU~M bcom ldan dpal chen rdo rje gzhon nu dang// yum chen 'khor lo rgyas 'debs ma// dngos grub stsol ba'i dus la bab// skya rengs dang po dngos grub dus la bab// kI la ya yi bro brdung bas// dngos grub stsol ba'i dus la bab// dbang bskur dam pa sgrub pa'i mchog/ rim pa bzhin du de shes bya// zhal zas dbang dar thod pa dang// kun kyang rim pa gnyis su bstan// rdo rje tshe yi dbang bskur bas// rtogs pa ye shes me ru 'bar// hUM ye shes sku yi sprul pa ste// rdzu 'phrul ston cing bka' nyan pa'i// dpa' rtul stag gi mgo can la// mi mo stag gi mgo can zhon// bang ni rlung gis bskyod du med// skad ni stong khams khyab par sgrogs// lag pa g.yas na phur bu bsnams// gang la bya ba'i snying la ya// lag pa g.yon na lcags kyu bsnams// gang la bya ba'i snying nas drongs// khams gsum dbang du bsdu ba dang// srid gsum zil gyis gnon pa dang// sgrub la bar chad byed pa rnams// thal ba bzhin du rdul du rlogs// hUM ye shes thugs kyi sprul pa gcig/ stobs kyi rgyal po seng ge la// mi mo seng ge'i mgo can zhon// bang ni rlung gis bskyod du med// skad ni khams gsum khyab par sgrogs// lag pa g.yas na phur pa bsnams// gang la bya ba'i snying la ya// lag pa g.yon na lcags kyu bsnams// gang la bya ba'i snying nas drongs// khams gsum dbang du bsdu ba dang// srid gsum zil gyis gnon pa dang// sgrub la bar chad byed pa'i bgegs// thal ba bzhin du rdul du rlogs// hUM ye shes thugs kyi sprul pa gcig/ dran byed mkha' lding pho rog la// mi mo pho rog mgo can zhon// bang ni rlung gis bskyod du med// skad ni stong khams khyab par sgrogs// lag pa g.yas na phur pa bsnams// gang la bya ba'i snying la ya// lag pa g.yon na lcags kyu bsnams// gang la bya ba'i snying nas drongs// khams gsum dbang du bsdu ba dang// srid gsum zil gyis gnon pa dang// sgrub la bar chad byed pa'i bgegs// thal pa bzhin du rdul du rlogs// hUM ye shes thugs kyi sprul pa </text>
</item>

<item><p>140</p><section>1</section>
<text>gcig/ rdzi gnon g.yag gi mgo can la// mi mo g.yag gi mgo can zhon// bang ni rlung gis bskyod du med// skad ni stong khams khyab par sgrogs// lag pa g.yas na phur bu bsnams// gang la bya ba'i snying la ya// lag pa g.yon na lcags kyu bsnams// gang la bya ba'i snying nas drongs/ khams gsum dbang du bsdu ba dang// srid gsum zil gyis gnon pa dang// sgrub la bar chad byed pa'i bgegs// thal ba bzhin du rdul du rlogs// hUM ye shes thabs kyi sprul pa gcig/ gsod byed chen mo dred mo la// mi mo dred mo'i mgo can zhon// bang ni rlung gis bskyod du med// skad ni stong khams khyab par sgrogs// lag pa g.yas na phur bu bsnams// gang la bya ba'i snying la ya// lag pa g.yon na lcags kyu bsnams// gang la bya ba'i snying nas drongs/ khams gsum dbang du bsdu ba dang// srid gsum zil gyis gnon pa dang// sgrub la bar chad byed pa'i bgegs// thal ba bzhin du rdul du rlogs// hUM ye shes thugs kyi sprul pa gcig/ grim byed chen mo gzig mo la// mi mo gzig gi mgo can zhon// bang ni rlung gis bskyod du med// skad ni stong khams khyab par sgrogs// lag pa g.yas na phur bu bsnams// gang la bya ba'i snying la ya// lag pa g.yon na lcags kyu bsnams// gang la bya ba'i snying nas drongs// khams gsum dbang du bsdu ba dang// srid gsum zil gyis gnon pa dang// sgrub la bar chad byed pa'i bgegs// thal ba bzhin du rdul du rlogs// nyams drug rtags drug mi gsal ba'i// ting 'dzin drod nyul chen mo rnams// thams cad ma lus dbang du sdud// nyi ma'i zer la gnod byed pa// 'byung po the'u rang gnod byed lnga// dri dang ngad du bcas pa ldang// rtse la bar chad byed pa'i bgegs// zlog byed stag mo'i ting 'dzin gyis// thal ba bzhin du rdul du rlogs// nyi ma gung la gnod byed pa// sa bdag chen mo lag chen yang// lci zhing nyam chung drod dang bral// gung la bar chad byed pa'i bgegs// zlog byed stobs ldan ting 'dzin gyis// thal ba bzhin du rdul du rlogs// dgong gi dus na gnod byed pa'i// btsan gyi pho nya rkang srin yin// phyad phyod ting 'dzin mi gsal ba// dgongs la bar chad byed ba'i bgegs// dran byed chen mo'i ting 'dzin gyis// thal ba bzhin du rdul du rlogs// srod gyi dus na gnod byed pa// bdud gyi rgyal mo ma rungs pa// grib so nag cing rmug par byed// zlog byed g.yag gi ting 'dzin gyis// thal ba bzhin du rdul du rlogs// nam phyed bar chad byed pa'i bgegs// ma bdud rgyal mo kun tu rgyu// spyugs pa len cing me ru 'bar// nam byed bar chad byed pa'i bgegs// thal ba bzhin du rdul du rlogs// hUM tho rangs bar chad </text>
</item>

<item><p>141</p><section>1</section>
<text>byed pa'i bgegs// tshangs pa chen po'i sprul pa ste// me 'od kun gyi bdag po yis// zlog byed dred kyi ting 'dzin dang// sgrub pa rdzas kyi dam pa yis// tho rangs bar chad byed pa'i bgegs// thal ba bzhin du rdul du rlogs// hUM gdug byed gnod pa'i bar chad rnams// dus ma yin par 'byung bar byed// ting 'dzin mi gsal dran pa nyams// zlog byed gzig gi ting 'dzin gyis// thal ba bzhin du rdul du rlogs// nyams pa'i 'od dang bdud kyi 'od// the'u rang 'od dang rtags kyi 'od// rtags kyi dri dang the'u rang dri// bdud kyi nyams dang dngos grub nyams// spar shang dri dang rdzas kyi dri// bar chad 'od dang ma mo'i rtags// btsan gyi sgra dang rig 'dzin gsung// thams cad dus dang nyams dga' dang// rdo rje kha TAM rnge'u chung dang// nyung dkar phur bu zhing lpags dang// gu gul dud pa btang bas 'byung// rab rib med par rab shes na// de nyid ye shes lha yi rtags// gsal la rtog med nyam mi nga// rab rib mi brtan 'gyur ba can// rtags min dngos grub bar chad byed// de nyid bzlog par rab shes bya// yang na ting 'dzin chen po drug/ gtso bo'i ting 'dzin chen po dang// mtshams dang sras mchog drug rnams kyi// sngags dang tshig dang phur pa yis// dus rnams kun tu bzlog par bya/ yang na sras mchog drug rnams kyis// rim pa bzhin du yang dag bzlog/ yang na khro bo chen po bcus// thams cad kun tu bzlog par bya// oM sku gsum yon tan rdzogs pa'i sngags// phar 'phros lha rnams thugs dam bskul// tshur 'dus ci bsam tshul bzhin sgrub// ye shes lha la mchod pa 'bul// dam can rgya mtsho'i thugs dam bskul// bdud dang srin po rdul du rlogs/ byin rlab chen po char ltar 'bebs// sngags kyi 'bru ni lha yin te// sngags kyi bzlas pa yid 'ong gnas// lha rnams gsal la rtog pa med// nyon mongs dri ma kun kyang 'joms// 'khor ba'i rgya mtsho gting nas skems// dbang dang dngos grub tshul bzhin stsol// 'bru dgu sngags kyi byin brlab las// lha la bstod cing thugs dam bskul// rtogs pa'i don gyi chos sku thob// nyon mongs rgyud sbyong longs sku thob// cir yang 'dul ba sprul sku thob// thams cad lha yi ngo bor gsal// hUM gdug pa 'dul ba'i lha ni cir yang ston// rngam pa chen pos thams cad 'dul ba'i lha/ khams gsum dbang sdud bdud kyi rgyal po 'joms// rdo rje gzhon nu'i sku la phyag 'tshal bstod// hUM yab la dgyes shing rgyal ba'i thugs dam skongs// thabs dang shes rab gnyis su med pa'i yum// nyon mongs chags pa rab tu sbyong mdzad pa// 'khor lo rgyas 'debs sku la phyag 'tshal bstod// hUM tshangs pa </text>
</item>

<item><p>142</p><section>1</section>
<text>'dul ba'i lha ni sku mdog mthing// 'dul ba'i dbang du yab yub sras 'khor bcas// rngam pa chen po nyi zla 'dul mdzad pa// tshangs pa 'dul du yab yum sras dang bcas// rngam pa chen po gdug pa 'dul ba'i lha// sa bdag 'dul ba'i lha la phyag 'tshal bstod// hUM rdzu 'phrul 'phrog byed lha ni sku mdog mthing// 'dul ba'i dbang du rang rtags gu gul bsnams// mthu 'phrog phrin las mtha' ru dbyung ba'i phyir// mthu rnams 'phrog pa'i lha chen khyod la phyag 'tshal bstod// hUM 'gugs byed chen po'i lha ni sku mdog dkar// 'dul ba'i dbang du rang rtags lcags kyu bsnams// 'gugs pa'i phrin las mtha' ru dbyung ba'i phyir// mthu rnams 'phrog pa'i lha chen khyod la phyag 'tshal bstod// hUM 'chi byed chen po'i lha ni sku mdog sngo// 'dul ba'i dbang du rang rtags zhags pa bsnams// 'ching ba'i phrin las mtha' ru dbyung ba'i phyir// 'ching byed lha chen khyed la phyag 'tshal bstod// hUM smyo byed chen po'i lha ni sku mdog dmar// 'dul ba'i dbang du rang rtags drug rnams bsnams// smyo ba'i phrin las mtha' ru dbyung ba'i phyir// smyo byed lha chen khyod la phyag 'tshal bstod// hUM sgrol byed chen mo'i lha ni sku mdog nag po ste// 'dul ba'i dbang du rang rtags tho ba bsnams// sgrol ba'i phrin las mtha' ru dbyung ba'i phyir// sgrol ba'i lha chen khyod la phyag 'tshal bstod// hUM stobs pa'i lha ni sku mdog ljang sngon te// 'bul ba'i dbang du rang rtags gzas pa bsnams// stobs pa'i phrin las mtha' ru dbyung ba'i phyir// stobs pa'i lha chen khyod la phyag 'tshal bstod// hUM ye shes las la grub pa'i dbang phyug ma// sha khrag dmar la dad cing dam la rub// gang du mngags pa'i las rnams sgrub par byed// las rnams kun gyi bdag mo'i dus la bab// 'jig rten khams kun ma lus khyab pa'i bya ma rta// bdud dang srin po rab tu 'dar byed ma// gang ltar 'dul ba'i lha la phyag 'tshal bstod// hUM brgya byin 'dul ba'i lha ni sku mdog dkar// 'dul ba'i dbang du yab yum sras dang bcas// rngam pa chen po dri za 'dul ba'i lha// brgya byin 'dul ba'i lha la phyag 'tshal bstod// hUM drang srong 'dul ba'i lha ni sku mdog sngo// 'dul ba'i dbang du yab yum sras dang bcas// drang srong 'dul ba'i lha la phyag 'tshal bstod// hUM gshin rje 'dul ba'i lha ni sku mdog sngo// 'dul ba'i dbang du yab yum sras dang bcas// rngam pa chen po gshin rje 'dul ba'i lha// gshin rje 'dul ba'i lha la phyag 'tshal bstod// hUM srin po 'dul ba'i lha ni sku mdog ljang// 'dul ba'i dbang du yab yum sras dang bcas// rngam pa chen po srin po 'dul ba'i lha// srin po 'dul ba'i lha la phyag 'tshal </text>
</item>

<item><p>143</p><section>1</section>
<text>bstod// hUM klu bdud 'dul ba'i lha ni sku mdog dmar// 'dul ba'i dbang du yab yum sras dang bcas// rngam pa chen po ya bdud 'dul ba'i lha// klu bdud 'dul ba'i lha la phyag 'tshal bstod// hUM rlung lha 'dul ba'i lha ni sku mdog dmar skya can// 'dul ba'i dbang du yab yum sras dang bcas// rngam pa chen po 'byung po 'dul ba'i lha// rlung lha 'dul ba'i lha la phyag 'tshal bstod// hUM gnod sbyin 'dul ba'i lha ni sku mdog ljang nag la// 'dul ba'i dbang du yab yum sras dang bcas// rngam pa chen po nor srung 'dul ba'i lha// gnod sbyin 'dul ba'i lha la phyag 'tshal bstod// hUM dbang ldan 'dul ba'i lha ni sku mdog ljang ser la// 'dul ba'i dbang du yab yum sras dang bcas// rngam pa chen po bgegs rnams 'ching ba'i lha// dbang ldan 'dul ba'i lha la phyag 'tshal bstod// hUM sa bdag 'dul ba'i lha ni sku mdog dud kha la// 'dul ba'i dbang la rbad pa de bzhin las byed ma// bstan pa rgyas par mdzad pa'i rgyal mo thugs dam dus la bab// bran dang pho nya las rnams 'grub byed ma'i// bstan pa srung ba'i las la brtson pa'o// 'jig rten dbang du sdud pa'i mthu mo che// sa bdag 'khor tshogs thugs dam dus la bab// hUM yang dag don las sku ni cir yang snang// bdud dang srin po'i nga rgyal ma yin te// 'dul ba'i dbang du rab rngam mche ba gtsigs// hUM dang phaT kyi sgras ni kun kyang bkang// nyon mongs gdug pa 'dul ba'i thugs rje yis// byams mgon rngam pa'i lha la dngos grub nod// dkyil 'khor 'di la byin cig phob// byin rlab ster ba'i lha la phyag 'tshal bstod// 'byor pa can dang rab tshogs nas// ci la thogs med ser sna spangs// spangs pa can du gyur pa na// rtsol bas rab tu 'byor bas ni// lha dang lha yi rang bzhin las// rim pa bzhin du yang dag sbyar// dug gsum rtsad bcad rdzas gsum gyis// 'bar ba me la mchod bya ste// dur khrod shing la me sbar te// bkug cing bstim ste bstab pa'i rdzas// dum bu nyid du rab gtubs la// rtse lnga 'bar ba'i mthil du blug/ hUM 'byung po'i sha ni zan bas zhim// gti mug mchod pa bla na med// bla med mchod pa 'di 'bul gyi// sku yi dngos grub stsal du gsol// 'byung po'i khrag ni chang bas zhim// 'dod chags mchod pa bla na med// bla med mchod pa 'di 'bul gyi// gsung gi dngos grub stsal du gsol// 'byung po'i lha rkang mar bas zhim// zhe sdang mchod pa bla na med// bla med mchod pa 'di 'bul gyi// thugs kyi dngos grub stsal du gsol// dug gsum mchod pa bla na med// bla med mchod pa 'di 'bul gyi// sku gsung thugs kyi dngos grub stsol// hUM me yi rgyal po khro bo'i sku// 'ur 'ur chem </text>
</item>

<item><p>144</p><section>1</section>
<text>chem 'bar ba'i 'od/ khams gsum 'khor ba gzhom pa dang// nyon mongs log lta bsreg pa'i phyir// ye shes me chen 'bar ba yis// 'khor ba'i bag chags bsreg pa dang// dngos grub 'tshe ba'i gdug pa can// khro rgyal 'bar ba'i me la bsreg/ rdo rje phur pa chen po bshad pa'i rgyud las/ rdzas sgrub pa'i le'u ste bzhi pa'o//// de nas bcom ldan 'das rdzas thams cad bsgrub par gnas pa'i ting nge 'dzin la snyoms par zhugs te// rdzas rnams bsgrubs nas rab tu bcangs// gang la thob pa de bzhin te// de ni 'grub par gdon mi za// mtshan dang ldan pa'i dur khrod du// maN+Dal thig dang dkyil 'khor bri// gru gsum zla gam 'khor lo bri// gru chad bar khyams sgo dang ldan// las rnams ma lus kun bya ste// bar chad bsal la rdzas rnams dgod// lha lnga rdzas dang mar me dang// steng 'og rdzas rnams de bzhin dgram// rim par bya ba gang yin pa'i// ting 'dzin rab tu gsal bar bya// lha lnga spyan drangs mchod pa dang// bstod dang 'dzabs snyen las rnams bya// rigs lnga khrag 'thung bsgrub pa ste// bar chad bsal zhing mtshan ma brtag/ sgrub pa chen po'i las kyi mchog/ dus rnams kun tu bar mi gcad// lha la mchod cing mkha' 'gro bskul// mi 'gyur mtshan ma byung ba dang// dngos grub chen po'i lha lnga la// rim par blang zhing dbang bskur bya// rim par don dang ldan par bya// thams cad kun la rnam par g.yengs// don dang ldan pa'i dur khrod du// maN+Dal bya zhing dkyil 'khor bri// bsrung ba'i rim pa ma lus bya// thod pa mtshan ldan rangs po la// gtso bo yab yum sngags bris la// snying dang bcas pa dbus su dgod// phyi ma'i rdzas rnams rim pas te// mar me ye shes gcig tu 'dus// dngos grub mtshan ldan ka pA lar// yab yum sngags rnams bris nas ni// gang yin gnas su dgod par bya// sku gsung thugs kyi dbang yang dgod// nus pa'i dbang yang sngon du bskur// ting 'dzin rim pa grangs mang yang// thams cad 'dus pa'i yab yum bsgom// spyan drangs rim pa de bzhin du// las nyid grub pa'i snying por 'dus// bya ba thams cad yongs su sbyar// chos dbyings nam mkha'i ngo bo las// cir yang snang ba lha yi sku// gsal ba nyid la bsam du med// thams cad rang rig byang chub sems// dkyil 'khor dbus su bzhugs su gsol// hUM me long ye shes byin brlab las// rang rig ye shes me bo che// ma rig mun pa bsal du med// thams cad rang byung ye shes me// dkyil 'khor dbus su bzhugs su gsol// hUM stong gsum thams cad gzhal yas khang// skye ba med par ye nas grub// 'dzin pa med par rang bzhin grol// dkyil </text>
</item>

<item><p>145</p><section>1</section>
<text>'khor rgyan du dgram par bya// hUM 'khor ba ma spangs lhun gyis grub// spangs na byang chub sems nyid spangs// thams cad rang rig byang chub sems// rdzas kyang de bzhin rtogs pa'i ngang// dkyil 'khor rgyan du dgram par bya// hUM thams cad thig le ye brdal las// re dang dogs pa'i sems spangs la// rten yang ye brdal ka pA lar// dur khrod rdzas su bzhag nas kyang// dkyil 'khor dbus su bzhugs su gsol// hUM chos dbyings gsal la rtog pa med// nyes pas ma bsgribs gsal ba'i 'od// ting 'dzin chen po'i byin brlab las// rang bzhin lhun gyis grub pa'i dbyings// hUM chos dbyings nam mkha'i rang bzhin la// rol pas 'byung lngar lhun gyis grub// grub kyang rol pa 'dzin pa bral// rten du 'gyur bas rnam par gsal// hUM dur khrod chen po'i gzhal yas khang// rang byung ye shes bzhugs gnas su// ma bsgribs gsal ba'i 'od po che// rig pa rang shar gzhal yas su// thig le cir yang snang ba shar// hUM rang byung ye shes gsal ba'i 'od// rol pa bsam med brjod las 'das// lha nyid gsal la gzhi rtsa bral// bde ba chen po'i klong na bzhugs// hUM chos sku nyag gcig gnyis su med// cir yang snang bas bsam mi khyab// gang du gnas pa'i de bzhin nyid// rang byung chen po'i dbyings na g.yos// hUM gsal la rtog med ye shes te// ye shes chen po phyag rgya che// rnam par grol cing dmigs dang bral// chos dbyings dag pa'i phyag rgya 'byung// thig le byang chub sems nyid las// thams cad dngos grub chen po yin// chos dbyings nor bu rin po che// zad pa med par thams cad 'byung// sku dang ye shes bsam mi khyab// nyon mongs gdung ba sel bar mdzad// zad pa med pa'i dngos grub gter// re ba skong bas thams cad tshim// dga' bar 'gyur bas rtogs pa skye// rang byung lha la dngos grub slong// hUM bsam pas 'grub pa'i rin po che// zad pa med pa'i gter du gnas// thams cad re skong bsam pa 'grub// sku gsum sa thob dngos grub gter// da lta nyid du stsal du gsol// thugs dam chen po rgyud bskul na// gang la thogs med dngos grub stsol// hUM rang byung ye shes lha la dngos grub slong// 'dir gshegs spyan 'dren dbang dang dngos grub stsol// nam mkha' bzhin du re dogs mi mnga' yang// thugs rje'i shugs kyis byin rlabs sprin dang 'dra// bdud rtsi char chen 'bebs pas re ba skong// chos nyid re dogs bral ba'i rang bzhin las// dngos grub stsal dang stsol bar mi dmigs kyang// byin rlab dbang gis dngos grub stsal du gsol// ye shes lha la re dogs ma mchis kyang// dogs pa'i sems dang mi cha re </text>
</item>

<item><p>146</p><section>1</section>
<text>ba skong// bsam pa 'grub pa'i dngos grub stsal du gsol// hUM lha dang gnyis su med par gang gsal ba// re ba'i dngos grub dang po de bas na// lha la lha yis byin brlab nus pa can// bstan pa rgyas pa'i phyir na slod lags kyis// thogs pa med pa'i dngos grub stsal du gsol// hUM dus gsum rgyal ba kun gyi byin brlab las// zhal bu mtshan ldan rdo rje ka pA lar// 'chi med tshe yi g.yung drung ci bsam 'grub// 'dun pa rigs kyi dngos grub mdzad med gter// bdud 'dul lha nye bgegs zhi rab tu bzang// nye ba nyid du bsam pa da re ran// yang dag ldan pa'i dngos grub dam pa 'di// ci bsam 'grub cing re ba skong ba dang// rig 'dzin sa la nges par phyin pa dang/ thogs pa med par ci bsam 'grub pa dang// dngos grub dam pa de nyid stsal du gsol// hUM chos dbyings nam mkha' bsam med brjod las 'das// thams cad 'byung zhing re ba thams cad skong// skong ba nyid na rgyal ba'i dbyings su thim// chos nyid 'gyur ba med pa'i dngos grub stsal du gsol// hUM byin rlabs chen po nam mkha'i sprin dang 'dra// bdud dang srin po 'dul phyir rgyal ba'i rigs su byung// dbang bskur byin brlab nus pa bsam mi khyab// sras kyi dam pa'i dngos grub stsal du gsol// hUM thabs dang shes rab bde ba chen po'i dbyings// yab la chags shing gnyis su med pa'i yum// don dam ngang la rigs kyi yum du bstan// zad pa med pa gter gyi dngos grub stsal du gsol// hUM gdug pa 'dul phyir yab kyi thugs las sprul// dregs pa'i 'khor rnams ma lus 'dul mdzad pa// 'dul ba'i dbang gis sprul pa cir yang ston// gdug pa 'dul ba'i dngos grub stsal du gsol// yab la dgyes shing gnyis su med pa'i yum// dregs pa yum du gyur pa 'dul mdzad pa// re skong bdud 'dul dngos grub stsal du gsol// hUM yab yum gnyis med sras kyi dam pa byung// gdug pa sprul pa'i tshogs rnams 'dul mdzad pa// yab yum rgyun du 'dzin cing las rnams grub// thogs med sgrol ba'i dngos grub stsal du gsol// las kyi bya ba thams cad kun// de bzhin ma nor rim pa bzhin// gnas skabs nyid du yang dag sbyar// kun kyang don la rgyas par bstan// rnam gnyis don la rnam par gtad// yang dag 'dus pa'i dkyil 'khor du// bstan pa'i las nyid kun kyang 'grub// dpal gyi dngos grub chen po ni// dur khrod chen po'i gzhal yas su// maN+Dal mda' gang byas nas su// thig dang bri ba de bzhin bya// phyi nang gsang gsum las kyi mchog/ thod pa dmar nag dbang drag la// snying po gdan dang bcas pa bri// snying dang bcas pa'i rdzas dag </text>
</item>

<item><p>147</p><section>1</section>
<text>la// bskyed dang spyan drang bstim mchod bstod// dbus su dgod cing gsal bar bsam// mar me gsol byang rgyan rnams dgod// mchod pa'i rgyan yang de bzhin te// ting 'dzin chen po'i byin brlab kyis// rim par bsgom zhing gzhal yas khang// gru gsum zla gam mu khyud la// thod pa skom rlon btang bar bsgom// shar sgor bum bzhugs sgo ba'i tshul// gtso bo'i zhal ni yum la gzigs// spyan 'dren bstim dang mchod pa dang// bsnyen pa bstod dang mchod pa dbul// mtshan ma brtan po byung ba dang// thod pa blang zhing mar me gso// bar ma chad par de bzhin bya// lha la bstod cing thugs dam bskul// dngos grub chen po'i las rnams ni// gnad la dbab cing mchod pa dbul// lha la bslang zhing lan gsum bstims// rdzas la blang ba de bzhin te// rim pa bzhin du rab shes bya// tha ma las kyi mtha' rnams rgyas// yi ge 'khor lo'i sa non nas// 'gro ba'i don rnams de bzhin bya// rnam gnyis sku yi 'dul thabs bstan// hUM chos sku bde ba chen po'i ngang nyid las// kun tu bzang po'i rol ba cir yang snang// bdud dang srin po ma lus 'dul ba'i lha// rngam pa chen pos srid gsum 'joms pa'i lha// bdud rgyal dregs pa 'dul zhing dbang du sdud// hUM dang phaT kyi sgra 'byin stong gsum sgrol// ya mtshan rmad du che ba'i lha la phyag 'tshal bstod// hUM dbu gsum phyag drug rdo rje'i gshog pa can// dbu gsum rnam thar gsum gyi dbu// dbus ni mthing gar bstan pa ni// chos kyi sku la 'gyur ba med pa dang// zhe sdang rtsad nas gcod pa dang// chos sku 'gyur ba med pa'i zhal la phyag 'tshal bstod// g.yas ni dkar bar bstan pa ni// chos kyi sku la nyes pa med pa dang// nyon mongs gnas su dag pa'i phyir// nyes pa med pa'i zhal la phyag 'tshal bstod// g.yon ni dmar bar bstan pa ni// thugs rje thabs kyis chags pa dang// 'dod chags rtsad nas gcad pa'i phyir// thugs rje chags pa'i zhal la phyag 'tshal bstod// spyan mig dgu ru bstan pa ni// 'khor ba'i sa dgu 'joms pa dang// theg pa dgu dang ldan pa'i phyir// 'khor ba 'joms pa'i spyan la phyag 'tshal bstod// mche ba bcu gnyis bstan pa ni// skye mched bcu gnyis rtsad nas gcod pa dang// sha za gdug pa'i mche ba dmar ba'i phyir// skye mched rtsad nas gcod pa'i tshems la phyag 'tshal bstod// shangs ni gsum du bstan pa ni// sku gsum lhun gyis grub pa dang// dug gsum rtsad nas gcod pa'i phyir// sku gsum lhun grub shangs la phyag 'tshal bstod// zhal ni gsum du bstan pa ni// dug gsum zhal du gsol ba dang// stong gsum sgra yis gang ba'i phyir// dug gsum gsol ba'i </text>
</item>

<item><p>148</p><section>1</section>
<text>zhal la phyag 'tshal bstod// ri spu gyen du 'khyil bar bstan pa ni/ khams gsum 'khor ba'i gnas nas drang ba dang// sku gsum lhun gyis grub pa'i sa la dgod pa'i phyir/ khams gsum 'dren pa'i ri spu nyid la phyag 'tshal bstod// ral pa kham nag gyen du 'khyil bar bstan pa ni// gdug pa can rnams dbang du bsdu ba dang// srid pa'i rtse mo zil gyis gnon pa dang// gdug pa 'joms pa'i dbu+u la phyag 'tshal bstod// phyag drug ye shes drug gi rang bzhin te// g.yas kyi dang po rdo rje rtse dgu bsnams pa ni// sa dgu lhun gyis grub pa dang// theg pa dgu dang ldan pa'i phyir// sa dgu gnon pa'i phyag la phyag 'tshal bstod// bar pa rdo rje rtse lnga bsnams pa ni// ye shes lnga dang ldan pa dang// rigs lnga 'gro ba'i don bya'i phyir// ye shes lnga ldan phyag 'tshal bstod// g.yon gyi dang po me dpung bsnams pa ni// ye shes me ru 'bar ba dang// 'khor ba nyon mongs bsreg pa'i phyir// ye shes 'bar ba'i phyag la phyag 'tshal bstod// g.yon gyi bar ma kha T+wAM rtse gsum bsnams par bstan pa ni// dug gsum rtsad nas bcad pa dang// rigs gsum mgon po rnams dang gnyis su med pa'i phyir// dug gsum rtsad gcod phyag la phyag 'tshal bstod// g.yas g.yon tha ma rdo rje ri rab phur bu 'dril bar bstan pa ni// thabs dang shes rab gnyis su med pa ste/ khams gsums gdug pa ma lus bsgral ba'i phyir// thabs dang shes rab phyag la phyag 'tshal bstod// dur khrod chas brgyad sku la gsol ba ni// rnam shes tshogs brgyad rtsad nas gcod pa'i rtags// glang chen ko rlon sku la gsol bar bstan pa ni// gti mug rtsad nas bcad nas kyang// thugs rje thabs dang ldan pa'i phyir// gti mug 'joms pa'i rgyan la phyag 'tshal bstod// zhing chen g.yang gzhi sku la gsol bar bstan pa ni// 'dod chags rtsad nas gcod pa dang// thugs rje chags par ldan pa'i phyir// 'dod chags 'joms pa'i rgyan la phyag 'tshal bstod// stag gi sham thabs sku la brgyan pa ni// zhe sdang rtsad nas gcod pa dang// thugs rje thabs dang ldan pa'i phyir// zhe sdang rtsad gcod rgyan la phyag 'tshal bstod// thod pa rlon pas sku la brgyan pa ni// chos kyi sku dang gnyis su med pa dang// skye ba med pa'i don ni grub pa'i phyir// chos sku gnyis med rgyan la phyag 'tshal bstod// thod pa skam pos sku la brgyan par bstan pa ni// longs spyod sku dang gnyis su med pa dang// thams cad kun tu longs sku bsam mi khyab// longs spyod rdzogs sku'i rgyan la phyag 'tshal bstod// thod pa tshal bus sku la brgyan par bstan pa ni// sprul pa'i sku dang gnyis su med pa dang// sprul sku 'gro ba'i don du cir yang snang// sprul </text>
</item>

<item><p>149</p><section>1</section>
<text>sku gnyis med rgyan la phyag 'tshal bstod// zhag gi zo ris sku la brgyan pa ni// 'das pa'i sangs rgyas rnams dang gnyis su med pa dang// mar me mdzad dang bstan pa gcig pa'i phyir// 'das pa'i sangs rgyas rnams la phyag 'tshal bstod// thal chen tshom bus sku la brgyan pa ni// da ltar sangs rgyas rnams dang gnyis su med pa dang// bcom ldan 'das dang skal pa gcig pa'i phyir// da ltar sangs rgyas rnams la phyag 'tshal bstod// rak+ta'i thig les sku la brgyan par bstan pa ni// ma byon sangs rgyas rnams dang gnyis su med pa dang// rgyal ba byams pa'i bstan pa gcig pa'i phyir// ma byon sangs rgyas rnams la phyag 'tshal bstod// rdo rje'i gshog pa sku la brgyan pa ni// ma mo mkha' 'gro zil gyis gnon pa dang// thams cad kun tu dbang du sdud pa'i phyir// rdo rje gshog pa'i rgyan la phyag 'tshal bstod// sbrul chen rigs bzhis sku la brgyan par bstan pa ni// gdug pa klu rnams rtsad nas gcod pa dang// zhe sdang 'joms pa'i rgyan ni rigs bzhir bstan pa'i phyir// gdug pa chen po'i rgyan la phyag 'tshal bstod// zhabs bzhi mngon par bstan pa ni// rdzu 'phrul bzhi yi rang bzhin te// g.yas gnyis bskum par bstan pa ni// pho gnyis 'gram pa brdzis pa dang// thabs ni shes rab rang bzhin te// pho gnyis brdzis pa'i zhabs la phyag 'tshal bstod// g.yon gnyis brkyang bar bstan pa ni// mo gnyis nu phrag brdzes pa ni// shes rab thabs kyi rang bzhin te// mo gnyis brdzis pa'i zhabs la phyag 'tshal bstod// rdo rje ba spu khro bos gtams par bstan pa ni// 'jigs pa med par dbang du sdud pa dang// thams cad kun tu sprul pas khyab pa dang// 'jigs med khro bo 'dul ba'i lha la phyag 'tshal bstod// sgeg pa dpa' ba 'jigs su rung ba dang// rgod dang gshe dang 'jigs par byed pa dang// rngam brjid chen po rdo rje gzhon nu'i sku// zhe sdang 'joms pa'i lha la phyag 'tshal bstod// zhe sdang tshul yis zhe sdang 'joms mdzad pa// rdo rje gzhon nu'i sku la phyag 'tshal bstod// yab kyi thugs dam gnyen po bskong ba'i yum// 'khor lo rgyas 'debs dgyes pa skong ba'i yum// rdo rje'i rigs kyi gtso mo chen mo ste// dgyes pa skong ba'i yum la phyag 'tshal bstod// zhal gcig phyag gnyis sku mdog mthing// g.yas pa dgyes pas yab la 'khyud// g.yon pa dung dmar gtso la stob// rdo rje rigs kyi yum la phyag 'tshal bstod// sku mdog mthing bar bstan pa ni// 'gyur ba med pa'i rang bzhin te// thams cad chos sku gcig pa dang// don rnams thams cad thugs su chud pa'i phyir// 'gyur ba med pa'i dbu la phyag 'tshal bstod// spyan mig gnyis su bstan </text>
</item>

<item><p>150</p><section>1</section>
<text>pa ni// thabs dang shes rab gnyis su med pa dang// 'khor 'das gnyis su gzigs pa'i phyir// thabs dang shes rab spyan la phyag 'tshal bstod// zhal ni gcig tu bstan pa ni// yab la dgyes par bzhad pa dang// dug lnga zhal du gsol ba'i phyir// yab la dgyes pa'i zhal la phyag 'tshal bstod// mche ba bzhi ru bstan pa ni// skye ba rnam bzhi rtsad nas gcod pa dang// gdug pa'i tshems 'dra rngam pa'i sha za'i phyir// skye shi rtsad gcod tshems la phyag 'tshal bstod// shangs ni gcig tu bstan pa dang// dri yi mchod pas mnyes pa'i phyir// chos nyid gcig pa'i shangs la phyag 'tshal bstod// g.yas pa yab la 'khyud pa ni// shes rab thabs la chags pa dang// dgyes pa chen po bskang ba'i phyir// shes rab thabs la chags pa'i phyag la phyag 'tshal bstod// g.yon na b+han+da rak+ta bsnams pa ni// yum gyi chags pa sel ba dang// 'dod chags rtsad nas gcod pa'i phyir// chags pa sel ba'i phyag la phyag 'tshal bstod// dur khrod chas brgyad sku la gsol ba ni// sdug bsngal brgyad po rtsad nas bcad nas kyang// rnam pa thams cad chos nyid dbyings su sgrol// sdug bsngal 'joms pa'i rgyan la phyag 'tshal bstod// zhabs gnyis mngon par bstan pa ni// rkang gnyis kun la brtse bar dgongs pa dang// bde bar gshegs pa'i thugs dam dgyes skong phyir// rkang gnyis brtse dgongs zhabs la phyag 'tshal bstod// 'dod chags tshul gyis 'dod chags 'joms mdzad pa// 'khor lo rgyas 'debs sku la phyag 'tshal bstod// hUM khro bo chen po hUM kA ra// dbu gsum phyag drug rdo rje'i gshog pa can// 'dul ba'i dbang gis phyag na mda' gzhu bsnams// tshabs pa 'dul ba'i lha chen khyod la phyag 'tshal bstod// steng gi za byed rdo rje sgra 'byin ma// zhal gcig phyag gnyis yab la 'khyud pa'i phyag/ 'dul ba'i dbang gis tshangs mo'i gdan la bzhugs// tshabs rigs 'bul ba'i yum la phyag 'tshal bstod// phag gi mgo can yab kyi sprul pa ste// tshangs pa po yi 'khor na gdug pa 'dul// 'dul ba'i dbang du phyag na phur pa bsnams// gdug rtsub klu bdud khyod la phyag 'tshal bstod// smig bu'i mgo can yum gyi sprul pa ste// tshangs pa mo yi 'khor na gdug pa 'dul// 'dul ba'i dbang gis phyag na mda' gzhu bsnams// so rno grims bzhed khyod la phyag 'tshal bstod// hUM khro bo chen po rnam par rgyal// dbu gsum phyag drug rdo rje'i gshog pa can// 'dul ba'i dbang gis tri shUl 'khor lo bsnams// brgya byin 'dul ba'i lha chen khyod la phyag 'tshal bstod// shar gyi za byed rdo rje rnam snyems ma// zhal gcig phyag gnyis yab la 'khyud pa'i phyag/ 'dul ba'i dbang gis brgya byin mo yi </text>
</item>

<item><p>151</p><section>1</section>
<text>gdan la bzhugs// brgya byin 'dul ba'i yum la phyag 'tshal bstod// stag gi mgo can yab kyi sprul pa ste// brgya byin pho yi 'khor gyi gdug pa 'dul// 'dul ba'i dbang gis phyag na phur pa bsnams// gdug pa 'dul ba'i lha la phyag 'tshal bstod// bya rgod mgo can yum gyi sprul pa ste// brgya byin mo yi 'khor na gdug pa 'dul// 'dul ba'i dbang gis phyag na lcags kyu bsnams// zhi ba chen po khyod la phyag 'tshal bstod// hUM shar lho'i khro bo dbyug sngon po// dbu gsum phyag drug rdo rje'i gshog pa can// 'dul ba'i dbang gis dbyug to me dpung bsnams// drang srong 'dul ba'i lha la phyag 'tshal bstod// shar lho za byed chen mo rdo rje sder mo la// zhal gcig phyag gnyis yab la 'khyud pa'i phyag/ 'dul ba'i dbang gis drang srong mo yi gdan la bzhugs// drang srong 'dul ba'i yum la phyag 'tshal bstod// g.yag gi mgo can yab kyi sprul pa ste// drang srong pho yi 'khor gyi gdug pa 'dul// 'dul ba'i dbang gis phyag na phur pa bsnams// rdzi rnon brjed med khyod la phyag 'tshal bstod// bya rog mgo can yum gyi sprul pa ste// drang srong mo yi 'khor gyis gdug pa 'dul// 'dul ba'i dbang gis phyag na lcags kyu bsnams// tshe gsum dran byed khyod la phyag 'tshal bstod// hUM lho yi khro bo gshin rje'i gshed// dbu gsum phyag drug rdo rje'i gshog pa can// 'dul ba'i dbang gis mi mgo dgra s+t+wa bsnams// gshin rje 'dul ba'i lha la phyag 'tshal bstod// lho yi za byed dur khrod ma// zhal gcig phyag gnyis yab la 'khyud pa'i phyag/ 'dul ba'i dbang gis gshin rje mo yi gdan la bzhugs// gshin rje 'dul ba'i yum la phyag 'tshal bstod// sha ba'i mgo can yab kyi sprul pa ste// gshin rje pho yi 'khor gyi gdug pa 'dul// 'dul ba'i dbang gis phyag na phur pa bsnams// smyos par byed pa khyod la phyag 'tshal bstod// 'ug pa'i mgo can yum gyi sprul pa ste// gshin rje mo yi 'khor na gdug pa 'dul// 'dul ba'i dbang gis phyag na phur pa bsnams// rtogs pa skyed byed khyod la phyag 'tshal bstod// hUM lho nub khro bo mi g.yo mgon// dbu gsum phyag drug rdo rje'i gshog pa can// 'dul ba'i dbang gis ral gri zhags pa bsnams// srin po 'dul ba'i lha chen khyod la phyag 'tshal bstod// lho nub za byed rdo rje gtun khung ma// zhal gcig phyag gnyis yab la 'khyud pa'i phyag/ 'dul ba'i dbang gis srin mo'i gdan la bzhugs// srin mo 'dul ba'i lha la phyag 'tshal bstod// gzig gi mgo can yab kyi pho nya ste// srin po'i 'khor na gdug pa 'dul// gdul ba'i dbang gis phyag na phur pa bsnams// dran rtog bang mgyogs </text>
</item>

<item><p>152</p><section>1</section>
<text>khyod la phyag 'tshal bstod// khwa ta'i mgo can sum gyi pho nya ste// srin mo'i 'khor na gdug pa 'dul// 'dul ba'i dbang gis phyag na lcags kyu bsnams// 'dzin cing bsam pas slob pa khyod la phyag 'tshal bstod// hUM nub kyi khro bo rta mgrin dpal// dbu gsum phyag drug rdo rje'i gshog pa can// 'dul ba'i dbang gis zhags pa spu gri bsnams// klu bdud 'dul ba'i lha chen khyod la phyag 'tshal bstod// nub kyi za byed rdo rje gtum mo ni// zhal gcig phyag gnyis yab la 'khyud pa'i phyag/ 'dul ba'i dbang gis klu bdud mo yi gdan la bzhugs// klu bdud 'dul ba'i yum la phyag 'tshal bstod// byi la'i mgo can yab kyi sprul pa ste// klu bdud pho yi 'khor na gdug pa 'dul// 'dul ba'i dbang gi phyag na phur pa bsnams// gdug pa so rnon ci la thogs med khyod la phyag 'tshal bstod// pu shud mgo can yum gyi sprul pa ste// klu bdud mo yi 'khor na gdug pa 'dul// 'dul ba'i dbang gis phyag na lcags kyu bsnams// 'jigs byed glog gcod khyod la phyag 'tshal bstod// hUM nub byang khro bo gzhan gyis mi thub pa// dbu gsum phyag drug rdo rje'i gshog pa can// 'dul ba'i dbang gis rdul g.yab ba dan bsnams// rlung lha 'dul ba'i lha chen khyod la phyag 'tshal bstod// nub byang za byed rdo rje mda' snyems ma// zhal gcig phyag gnyis yab la 'khyud pa'i phyag/ 'dul ba'i dbang gis rlung lha mo yi gdan la bzhugs// rlung lha 'dul ba'i yum la phyag 'tshal bstod// spyang ki'i mgo can yab kyi pho nya ste// rlung lha pho yi 'khor na gdug pa 'dul// 'dul ba'i dbang gis phyag na phur pa bsnams// gsod par byed pa khyod la phyag 'tshal bstod/ khra yi mgo na yum gyi pho nya ste// rlung lha mo yi 'khor na gdug pa 'dul// 'dul ba'i dbang gis phyag na lcags kyu bsnams// gsod par byed pa khyod la phyag 'tshal bstod// hUM byang gi khro bo bdud rtsi 'khyil// dbu gsum phyag drug rdo rje'i gshog pa can// 'dul ba'i dbang gis phyag na rgya gram bsnams// gnod sbyin 'dul ba'i lha chen khyod la phyag 'tshal bstod// byang gi za byed yum chen rlung 'byin ma// zhal gcig phyag gnyis yab la 'khyud// 'dul ba'i dbang gis gnod sbyin mo yi gdan la bzhugs// gnod sbyin 'dul ba'i yum la phyag 'tshal bstod// seng ge'i mgo can yab kyi sprul pa ste// gnod sbyin pho yi 'khor gyi gdug pa 'dul// 'dul ba'i dbang gis phyag na phur pa bsnams// stobs chen 'gro mgyogs khyod la phyag 'tshal bstod// pha wang mgo can yum gyi sprul pa ste// gnod sbyin mo yi 'khor na gdug pa 'dul// 'dul ba'i dbang gis phyag na lcags kyu bsnams// 'phrul chen thabs mkhas </text>
</item>

<item><p>153</p><section>1</section>
<text>khyod la phyag 'tshal bstod// hUM byang shar khro bo khams gsum rnam par rgyal// dbu gsum phyag drug rdo rje'i gshog pa can// 'dul ba'i dbang gis phyag na rdo rje mda' gzhu bsnams// dbang ldan 'dul ba'i lha chen khyod la phyag 'tshal bstod// byang shar za byed rdo rje gsod byed ma// zhal gcig phyag gnyis yab la 'khyud pa'i phyag/ 'dul ba'i dbang gis dbang ldan mo yi gdan la bzhugs// dbang ldan 'dul ba'i yum la phyag 'tshal bstod// dred kyi mgo can yab kyi sprul pa ste// dbang ldan 'dul ba'i 'khor na gdug pa 'dul// 'dul ba'i dbang gis phyag na phur pa bsnams// 'jigs med shugs chen zhe sdang khyed la phyag 'tshal bstod// sre mo'i mgo can yum gyi sprul pa ste// dbang ldan mo yi 'khor na gdug pa 'dul// 'dul ba'i dbang gis phyag na lcags kyu bsnams// bde mgyogs sha grims 'gugs byed khyod la phyag 'tshal bstod// hUM 'og gi khro bo stobs po che// dbu gsum phyag drug rdo rje'i gshog pa can// 'dul ba'i dbang gis tho ba gtun shing bsnams// sa bdag 'dul ba'i lha chen khyod la phyag 'tshal bstod// 'og gi za byed rdo rje bskyod ma ni// zhal gcig phyag gnyis yab la 'khyud// 'dul ba'i dbang gis sa bdag mo yi gdan la bzhugs// sa bdag 'dul ba'i yum la phyag 'tshal bstod// dom gyi mgo can yab kyi sprul pa ste// sa bdag pho yi 'khor na gdug pa 'dul// 'dus pa'i dbang gis phyag na phur pa bsnams// dmigs dang khraus pa brjed med khyod la phyag 'tshal bstod// byi ba'i mgo can yum gyi sprul pa ste// sa bdag mo yi 'khor na gdug pa 'dul// 'dul ba'i dbang gis phyag na lcags kyu bsnams// 'bigs byed sgrol bar byed pa khyod la phyag 'tshal bstod// rdo rje phur pa chen po bshad pa'i rgyud las/ rdzas la brten te sgrub pa'i le'u ste lnga pa'o//// de nas bcom ldan 'das dur khrod kyi bdag po bdud rtsi chen po'i ting nge 'dzin la snyoms par zhugs te/ gnas ni dur khrod gzhal yas su// bar snang dmar dang gnag pa dang// ri yang dmar nag rdo rje'i dbyibs// me tog shing dang lo 'dab rgyas// sman rnams 'khrungs dang sa bzang dang// gong du bstan pa'i nges pa med// rtsa ba lo mar bcas pa skam// yum yang yid du 'ong ba btsal// rigs btsun ngang bzang shongs yangs che// lcang lo'i skra la sked pa phra// smra ba snyan la rna ba gsang// smin mtshams bar ma chad pa dang// so thags dam la shangs kyang mdzes// stod smad snyoms la nu ma 'bur// nyes pa'i skyon rnams med par bya// nyid las mi gzhan mchod pa stobs// nyams pa thogs med spyod nus dang// bar chad sel zhing nyes pa med// mdzes pa'i don la </text>
</item>

<item><p>154</p><section>1</section>
<text>yang dag goms// shes bzhin yid 'ong stobs ldan dang// mthun pa'i gtso 'khor mdzes par 'gyur// dam tshig gtsang ma dam pa bsrungs// smra nyung don chen dngos grub snod// 'dzin pas ma bcings lta ba rtogs// bsam gtan don dang mi 'bral ba'i// snying rje'i sems dang ldan pa yis// 'dam zhing nyes pa bsal bar bya// ston pa chen po'i byin rlabs las// thugs rje nam mkha'i cho 'phrul gyis// thams cad bdud rtsi sa la bab// 'byung ba chen po'i byin rlabs las// thams cad bdud rtsi'i rang bzhin te// phyi nang rtsa ba brgyad po dang// gsang ba nyid du de bzhin sbyar// byang chub sems dang mAM sa dang// dri chen rak+ta dri chu rnams// sder chags sha dang rmig zlum sha/ kha brag sha dang 'dab chags sha/ rkang leb sha yang de bzhin bshams// lan tshwa brag zhun lag pa dang// cong zhi rab tu rnam pa lnga// debazhin rim las yang dag sbyar// maN+Dal gru bzhi 'dom gang la// dam rdzas lnga yis chag chag gdab// oM hUM bo d+hi tsit+ta maN+Dal hUM// oM ku ku maN+Da la hUM/ oM ma hA mAM sa maN+Da la hUM/ oM rak+ta maN+Da la hUM/ oM g+han d+ha maN+Da la hUM/ lug dang spyang ki'i sog pa la// gtso bo nyid du yang dag bshad// spyan dang bstim la mchod bstod bya// sog pa'i rgyab tu sgo srung bri// hUM rdo rje gzhon nu'i rig 'dzin rnams// srid pa rdo rje phur pa'i lha// ye shes khro bo grub par mdzod// dngos grub bar chad byed pa'i bgegs// gdug cing sdang sems ldan pa rnams// gtogs shing grogs dang bral bar gyis// sgo yi g.yas su gdags par bya/ khyi dang phag gi sog pa la// dam sri bris la las rnams bya// sgo yi g.yon du gdags par bya// 'phags pa mchod dang 'byung po la// dbul zhing dregs pa kun kyang mchod// rdo rje phur pa'i dam sri mnan// gsum pa tshogs bsag sgrib sbyang bya// de nas thig ni gdab par bya// sa thig gnam thig de bzhin sbyar// tshon yang de bzhin shes par bya// bri ba'i rim pa 'di lta ste// gru gsum zla gam mu khyud dang// 'khor lo rtsibs bzhi rtsibs brgyad dang// gru chad bzhi dang lha rnams dang// sgo dang rta babs bcas pa dang// bum pa 'khor lo gdugs dang bcas// gru gsum dmar dang gnag dang bcas// gnag dang yang ni thod pa dkar// rigs dang dmar ba gnag pa dkar// ser dang ljang dang gru chad dmar// ser las rigs dang mthun par bri// rtsigs pa gzhi mar thod pa dkar// gzhi ser lhu dum dmar ba dang// ljang la rgyu zhags dkar ba dang// rin chen lnga yang rnam par gtang// rin chen phreng ba dkar po gtang// lcags ri nag po me ri dmar// 'khor lo dang ni lha gnas su// gru gsum steng du yig 'bru bkod// mtshan dang ldan pa'i b+han+d+ha </text>
</item>

<item><p>155</p><section>1</section>
<text>la// sul med sul 'greng mang ba dang// zla gam rgya gram mtshan dang lnga// rdo rje de bzhin gshegs pa dang// rin chen pad+ma las kyi rigs// de bzhin mtshan ldan thod pa la// rnam pa gsum gyi dris bdug la// byang chub sems dang dri chen dang// sha chen pad+ma rak+ta dang// dri chu lnga ste rim pa bzhin// sder chags sha dang rmig zlum kha brag dang// 'dab chags rkang leb rnam pa lnga// tshwa dang brag bcud lag pa dang/ rab tu cong zi rim pa star bu lnga// phyi nang gsang gsum dam rdzas lnga// rim pa bzhin du dgod par bya// phyi nang gsang gsum rtsa ba brgyad// ma nor rim par dgod par bya// mig dang rdo rje'i chu ba dang// sna dang gre ba yang dag ldan// lce dang pad+ma chen po dang// rna ba dang ni tsit+ta rnams// de bzhin nang gi rtsa bar bshad// lug mig thal kar rdo rje dang// sri zhing 'dab ma dbang po lag/ kha 'bar ma dang rgun 'bru dang// zho sha ka sho kA d+ha rnams// phyi yi rim par dgod par bya// yang na 'di ltar bshad par bya// cong zi dang ni lan tshwa dang// ra mo shag dang ram nye ba// brag zhun brag rgya ha'o gnyis// bu ram dang ni dom mkhris gnyis// gsang ba'i rim par de bzhin dgod// yang na gsang ba chen po ni// yab yum bzhi bzhi rnam pa brgyad// yang dag nyid du de shes bya// gzhi yi rnam lnga ma 'khrul na// ji ltar bye yang nges par med/ kha dog ro dang dbyibs rnams dang// rigs dang sbyar te de bzhin dbye// lnga la lnga yis dbab bya zhing// lnga yis de bzhin gdags par bya// khro bo drag po'i tsham rngams bya// mtshams gyis nyes pa bsal ba dang// las kyi lha yi ting 'dzin gyis// dbus kyi thod pa stong par 'gyur// 'jigs pa'i stong pa chen po yin// hUM dang rdo rje'i 'phro 'du las// sngags kyi gtso bo nyid du gnas// gnas pa chen po bde ba che// spyan dang bstim dang sngags kyi las// bstod cing thod pa de bzhin blang// hUM dbus kyi b+han+d+ha sul med bya// byang chub sems la sman sbyar nas// rtsa ba yan lag bcad pa rnams// badzra kI la ya ru byin brlabs nas// rang byung bdud rtsi'i sman sbyar nas// rgyal ba rgya mtsho'i thugs dam bskang// dbus su brtan par bzhugs nas kyang// rang byung bdud rtsi'i dngos grub stsol// oM badzra kI li kI la ya sarba big+h+nAM baM hUM phaT/ oM a mr-i ta kuN+Da li hUM phaT/ sa ma ya tiSh+Tha lhan/ hUM shar gyi b+han+d+ha sul 'greng du// dri chen mchog la sman sbyar nas// rtsa ba yan lag bcas pa rnams// bud+d+ha kI la ya ru byin brlabs nas// rang byung bdud rtsi'i sman sbyar nas// rgyal ba rgya mtsho'i thugs dam bskang// shar du brtan par bzhugs nas kyang// rang byung bdud rtsi'i dngos grub stsol// hUM bud+d+ha kI li kI la ya sarba big+h+nAM baM hUM phaT/ a mr-i ta kuN+Da li hUM phaT/ </text>
</item>

<item><p>156</p><section>1</section>
<text>sa ma ya tiSh+Tha lhan/ hUM lho yi b+han+d+ha sul mang du// mAM sa mchog la sman sbyar nas// rtsa ba yan lag bcas pa rnams// rat+na kI la ya ru byin brlabs nas// rang byung bdud rtsi'i sman sbyar nas// rgyal ba rgya mtsho'i thugs dam bskang// lho ru brtan par bzhugs nas kyang// rang byung bdud rtsi'i dngos grub stsol// swA badzra kI li kI la ya sarba big+h+nAM baM hUM phaT/ a mr-i ta kuN+Da li hUM paT/ sa ma ya tiSh+Tha lhan/ hU~M nub gyi b+han d+ha zla gam du// rak+ta mchog la sman sbyar nas// rtsa ba yan lag bcas pa rnams// pad+ma kI la ya ru byin brlabs nas// rang byung bdud rtsi'i sman sbyar nas// rgyal ba rgya mtsho'i thugs dam bskang// nub tu brtan par bzhugs nas kyang// rang byung bdud rtsi'i dngos grub stsol// A+oM pad+ma kI li kI la ya sarba big+h+nAM baM hUM phaT/ a mr-i ta kuN+Da li hUM tha/ sa ma ya tiSh+Tha lhan/ hUM byang gi b+han d+ha rgya gram du// dri chu mchog la sman sbyar nas// rtsa ba yan lag bcas pa rnams// karma kI la ya ru byin brlabs nas// rang byung bdud rtsi'i sman sbyar nas// rgyal ba rgya mtsho'i thugs dam bskang// byang du brtan par bzhugs nas kyang// rang byung bdud rtsi'i dngos grub stsol/ hA karma kI li kI la ya sarba big+h+nAM baM hUM phaT/ a mr-i ta kuN+Du li hU~M tha/ sa ma ya tiSh+Tha lhan/ rang byung gdod nas rnam par dag/ bdud rtsi lnga dang rtsa ba brgyad// yan lag stong dang rab bsnyams pa'i// 'o ma dang ni chu rnams dang// me tog rin chen mngar rnams dang// 'jig rten 'di ru grags pa rnams// 'khor gyi khro bor byin brlabs nas// rang byung bdud rtsi sman sbyar nas// rgyal ba rgya mtsho'i thugs dam bskang// phyogs mtshams brtan par bzhugs nas kyang// rang byung bdud rtsi'i dngos grub stsol// oM badzra kro d+ha hUM kA ra hUM gardza gardza hUM phaT/ a mr-i ta kuN+Da li hUM tha/ sa ma ya tiSh+Tha lhan/ hUM thugs rje chen po'i ngang nyid las// thugs mchog rab tu gsal ba'i phyir// ma rig mun pa 'joms pa'i 'od// 'khor ba'i bag chags bsal ba'i phyir// dbus su brtan par bzhugs su gsol// dz+nyA nA \u0f84dI pa sa ma ya tiSh+Tha lhan/ hUM thabs kyi spyod pas 'gro don du// byams dang snying rjes gang 'dul ba// sangs rgyas phrin las rdzogs mdzad nas// dbang dang byin rlabs 'dir rtsol cig/ oM badzra kI li kI la ya sa ma ya sarba big+h+nAM baM hUM phaT/ sid+d+hi sid+d+hi sa ma ya tiSh+Tha lhan/ hUM dngos grub bar gcod byed pa'i bgegs// gdug cing sdang sems ldan pa rnams// lha'am 'on te bdud kyang rung// nga la bar chad byed rnams// mthu dang rdzu 'phrul med par gyis// las rnams thams cad bsrung ba yi// las sngags thams cad kun bsdus nas// bar du gcod pa'i 'byung po la// gsang ba yang dag mtshams su bshad// phrin </text>
</item>

<item><p>157</p><section>1</section>
<text>las ma lus mthar byung ba// nus pa yod par bya ba'i phyir// sngon du dbang bskur yang dag bshad// bdud rtsi lnga yi thod pa la// byin brlab 'byung zhing bstim pa dang// bsgo dang brda phyag dam sri mnan// 'khor 'das gzhug cing sgo bcad nas// stangs stabs rtags kyi rim pa yis// lha dang don gyis gnyis su med// thod pa'i lha rnams gsal ba la// spyan drangs nam mkhar rab tu bzhugs// sngags kyi bdud rtsi'i chu rgyun 'bab// tha mar rang nyid thim par gyur// bdud rtsi mu tig dri ma med// thams cad de yi rang bzhin no// las kyi bya ba kun byas nas// bdag gzhan gnyis su rnam par gyur// 'phro 'du nyi ma'i zer lta bu// nam mkha' gnas pa'i sbyor ba las// byang sems mu tig rnam par thim// de yang mu tig dri med 'dra// yang nas yang du 'gyur bas na// de nyid bdud rtsi chen po yin// dbus nas gzung te shar dag tu// rim pa lnga ni rang byung lnga// phyogs mtshams ra sA ya na la// de bzhin phyogs mtshams nyid du sbyar// lnga nas bzung zhing yab yum spel// rgyan bstar me long g.yab mo bya// rdo rje rigs kyi yab yum yang// snying po 'di brjod bdud rtsir 'gyur// hUM badzra kI li kI la ya sarba big+h+nAM baM hUM phaT// a mr-i ta kuN+Da li hUM tha// de bzhin gshegs pa yab yum yang// rgyan bstar g.yab cing lha la bstod// dam can bskul zhing dri yis mchod// snying po 'di brjod bdud rtsir 'gyur// oM badzra kI li kI la ya sarba big+h+nAM baM hUM phaT/ a mr-i ta kuN+Da li hUM tha/ rin chen rigs kyi yab yum yang// rgyan bstar g.yab cing lha la bstod// rin chen rigs kyi srung ma bskul// snying po 'di bzlas bdud rtsir 'gyur// swA badzra kI li kI la ya sarba big+h+nAM baM hUM phaT/ a mr-i kuN+Da li hUM tha/ pad+ma rigs kyi yab yum yang// rgyan bstar g.yab cing lha la bstod// pad+ma rigs kyi srung ma bskul// snying po 'di brjod bdud rtsir 'gyur// oM badzra kI li kI la ya sarba big+h+nAM baM hU~M phaT/ a mr-i ta kuN+Da li hU~M tha/ las kyi rigs kyi yab yum yang// rgyan bstar g.yab cing lha la bstod// las kyi rigs kyi srung ma bskul// snying po 'di brjod bdud rtsir 'gyur// hA badzra kI li kI la ya sarba big+h+nAM baM hU~M phaT/ a mr-i ta kuN+Da li hU~M tha/ phyogs mtshams thod pa'i sman rnams la// rim pa bzhin du yang dag bzlas// lha la bstod cing srung ma bskul// mchod pa 'bul zhing bar gcod bsal// lnga'am bdun du de nyid sbyar// dkar ba sngo dang dmar ba dang// ljang dang mthing ba rnam par byung// sha rtsi dkar la sngo bsangs mdog/ dmar la cha phra ljang la ldem// mthing ga skra bzang rdo rje'i dbyibs// mngar dang kha ba'i dri dag dang// skyur ba tsha ba yang dag 'byung// ngad pa'i dri rnams de bzhin no// yang ba </text>
</item>

<item><p>158</p><section>1</section>
<text>gsal ba sbyor la dga'// brtul zhugs che zhing shes rab gsal// de bzhin gshegs pa'i rigs dag dang// rin chen pad+ma las kyi rigs// rdo rje'i rigs dang yang dag don// de nyid dus na lnga ru snang// 'khor lo rin chen pad+ma dang// rgya gram rdo rje yang dag 'byung// de bzhin rin chen pad+ma dang// las dang rdo rje'i rigs rnams kyis// khro bo lnga yi dngos grub blang// che ba'i lus dang nag po'i 'od// log pa'i sgra dang gnyis pa'i las// grangs med sprul pa 'gyed pa dang// yi dam lha la mkha' 'gro'i gzugs// dngos grub ster dang snyan pa'i glu// 'bar ba'i me rnams log pa'i lam/ nam mkha'i 'od dang gsal ba'i me// nyi ma'i mdangs dang 'ja' tshon gzugs// byis pa'i sems dang log pa'i rtags// phur pa nyung dkar tho ba dang// dgra s+t+wa ral gri phyag na bsnams// gu gul rnga dang kha T+wAM dang// zhing lpags phyag rgyas yang dag dgab// re dogs med pa'i sems nyid kyis// nyam nga med pa'i sems dang bcas// dpa' brtul spyod pa dus dang sbyar// bden pa'i don dang ma ldan na// bag med spyad pas skyon du 'gyur// yang dag nges pa'i gdeng chud na// bsam pa 'grub cing chud mi gson// sa gzhi don la yang dag sbyor// bsod nams me yi mchod pa 'bul// nyes pa med pa'i rtags la dbab// dngos grub las su shes pa yin// nyi ma shar ba'i dus dag tu// go mtshon stangs stabs bar gcod bsal// zhing chen pad+ma'i gdan steng nas// a las zla ba'i gtan pa la// ma las nyi ma'i tho ba yis// brdungs bas thab dang shes rab kyis// nyes pa brdung ba'i byin rlabs kyis// sman nyid byang sems dri ma med// thams cad bdud rtsi 'khyil pa yang// rnam par rgyal ba nyid kyang rung// sngags nyid gang bsgoms de bzhin sbyar// oM badza kI li kI la ya sarba big+h+nAM baM hUM phaT/ a mr-i ta kuN+Da li ha na ha na hUM phaT/ nyon mongs ma lus brdung bar bsam// hUM khro mo 'bar ba'i gtun khung du// rdo rje tho bas brdung byas na// lha yang rung ste brdung bar bya// yab dang yum du bcas pa dang// rgyan dang cha lugs rab tu bstan// byin rlabs brdas bskul byas nas ni// thabs dang shes rab gnyis med par// dri med mu tig 'od bzhin 'tsher// dar tshag yab yum gnyis kyis gzung// rta mgrin dbyug pa sngon po gnyis// gang yin nyid du sngags dang sbyar// oM badzra kI li kI la ya sarba big+h+nAM baM hUM phaT// a mr-i ta kuN+Da li ha na ha na hUM phaT/ gardza ha na da ha pa tsa b+han+d+ha gr-i h+Na tiSh+Tha tshin+d+ha b+hin+d+ha s+pho Ta hUM tha// skam dang rlon pa'i nyes pa med// dar ram za 'og snod du blug/ phur pa bcug la rgya yang gdab// sras mchog rgya yang de bzhin gdab// gdags shing kha sbyar nang du </text>
</item>

<item><p>159</p><section>1</section>
<text>gzhug/ tshod la bab pa shes par bya// dkyil 'khor 'khor lo rtsibs bzhi la// gru chad de bzhin bstan par bya// 'phags mchod cing las rnams bya// sbyin sreg gtang zhing bar chad bsal// yab yum bar du bcug byas nas// gu gul du bas de bzhin bdug/ dbus nas rang byung grub pa'i lha// bcom ldan badzra kI la ya// snang srid bdud rtsir byin brlabs nas// rtsa ba brgyad dang yan lag stong// rtsa brgyad stong las sbyar ba'i sman// pho brang chen po'i dbus su skyil// rigs rnams bsdus nas dbus su gzhug/ dbu mang phyag mang gdug pa 'dul// dbus su brtan par bzhugs su gsol// sa ma ya tiSh+Tha lhan/ las kyi bya ba kun kyang bya// til chen me mar rgyun mi gcad// ye shes lnga yi me btang la// rigs gcig bsgrub pa bar mi gcad// mchod pa dus su dbul bya zhing// sbyor ba chen po de dus bya// rgyu mchog mtshan dang ldan pa bsgral// mchod pa dus su me mchod bya// dam tshig zol zog med par bya// lha la bstod cing srung ma bskul// me dang du ba brlangs pa dang// dri dang lha mo mngon du ston// mang du 'phel ba rdzas kyi mchog/ bsgral dang chas pa'i dngos grub dang// lung bstan rdo rje rigs kyi bsgrub// de la ya mtshan yongs mi bya// re bas bar chod dogs pa 'byung// nyams su lon na nyam nga med// nyam nga med na dngos grub myur// dngos grub chen po re dogs bcas// bdud dang cha brtags rab tu gces// bdud kyi spyod pa cir yang ston// yid dam lha dang mkha' 'gro dang// rig 'dzin nam mkha' lung ston 'byung// nges pa med pa'i don rtogs na// dngos grub chen po 'byung ba yin// hUM rdo rje gzhon nu'i rig 'dzin rnams// srid pa rdo rje grub mdzod cig/ srid pa rdo rje phur bu'i lha// ye shes khro bo grub par mdzod// thabs kyis spyod pas 'gro don du// byams dang snying rjes gang 'dul ba// sangs rgyas phrin las rdzogs mdzad nas// dbang dang byin rlabs 'dir stsol cig/ oM badzra kI li kI la ya/ aM ku sha dza/ gu h+ya dr-i sh+ya sa ma ya s+t+waM/ ha na ha na hUM phaT/ sid+d+ha sid+d+ha hUM tha hUM hUM/ sangs rgyas kun gyi ye shes sku// ngang nyid rdo rje chos dbyings las// 'bar ba'i khro bo mi bzad pa// sku yi dbyig tu bdag skyed cig/ rak+ta khA hi/ oM badzra kI li kI la ya/ aM ku sha dza/ a b+hi Shiny+tsa hU~M/ khro chen nyi shu rtsa gcig dang// sngags dang dbyangs las 'byung ba ste// rim pas blangs pa kun la sbyar// lha dang rdzas kyi rim pa gnyis// lha la gsum ste ma lus thim// rdzas la brten pa'i bro dang sngags// brgyad dang rgyun gdon par bya// tshe bstim bkra shis las rnams bya// kun tu bzang po'i rol pa las// thams cad bcud ldan rdo rje nyid// 'gro ba'i rig </text>
</item>

<item><p>160</p><section>1</section>
<text>'dzin 'thob par 'gyur// sa rnams rim par bgrod pa'o// hUM rdo rje bdud rtsi'i dkyil 'khor du// mar me lnga brgyad dag la mdangs phyung nas// rdo rje phur pa dag la dam bcas nas// rdo rje gzhon nu'i thugs kyi byin rlabs las// ye shes me yi 'od chen rab tu 'bar// rtag tu snang ba'i go 'byed mar me bltams// ma rig mun pa bsal ba dang// ngan song 'khor ba'i gnas nas thar bar shog/ hUM phyogs kyi sras mchog bzhi yi thugs kyi byin rlabs las// ye shes me yi 'od chen rab tu 'bar// rtag tu snang ba'i go 'byed mar me bltams// skye ba rnam bzhi'i gnas las thar bar shog/ hUM khro bo bcu yi thugs rje'i byin rlabs las// ye shes me yi 'od chen rab tu gsal// rtag tu snang ba'i go 'byed mar me bltams// ma rig mun pa bsal ba dang// mi dge bcu yi gnas nas thar bar shog/ hUM khro mo bcu yi thugs kyi byin rlabs las// ye shes me yi 'od chen rab tu gsal// rtag tu snang ba'i go 'byed mar me bltams// ma rig mun pa bsal ba dang// 'khor ba'i g.yang sa rnams nas thar bar shog/ hUM phra thabs nyi shu'i thugs kyi byin rlabs las// ye shes me 'od rab tu gsal ba dang// rtag tu snang ba'i go 'byed mar me bltams// ma rig mun pa bsal ba dang// ngan song 'khor ba'i gnas nas 'dren par shog/ hUM sras mchog drug gi thugs kyi byin rlabs las// ye shes me yi 'od chen rab tu gsal ba dang// rtag tu snang ba'i go 'byed mar me bltams// ma rig mun pa bsal ba dang// 'gro ba rigs drug gnas nas thar bar shog/ hU~M dam can rnam gsum thugs kyi byin rlabs las// ye shes me yi 'od chen rab tu gsal ba dang// rtag tu snang ba'i go 'byed mar me bltams// ma rig mun pa bsal ba dang// ngan song rgyud gsum gnas nas thar bar shog/ hU~M rig 'dzin rgyal po thugs kyi byin rlabs las// ye shes me yi 'od chen rab tu 'bar// rtag tu snang ba'i go 'byed mar me bltams// ma rig mun pa bsal ba dang// rig 'dzin rnam bzhi'i gnas nas 'dren par shog/ hUM 'khor ba'i mun pa bsal ba dang// don dam chos dbyings mthong ba dang// chu bo bzhi las brgal ba dang// bla med gnas su 'dren pa'i phyir// mar me gsal ba'i 'od dbyung ngo// hUM rin chen gser gyi sa gzhi la// sa yi lha mo brtan ma ni// btso ma gser gyi kha dog 'dra// bdud rtsi'i bum pa phyag na bsnams// bsnyen bsgrub rnam bzhi mthar byung nas// 'dod yon lha mor byin brlabs pa'i// dam rdzas mang po'i gtor ma 'di// sa yi lha mo'i mkha' dbyings su// skyon med rdzas kyi gter sbas pas// gser gyi sa gzhi'i yon tan dang// sa yi lha mo'i byin rlabs </text>
</item>

<item><p>161</p><section>1</section>
<text>dang// sgrub mchog bdag gi byin rlabs kyis// zad med gter la longs spyod cing// 'dod yon mang po'i dbang thob nas// rin chen lnga la dbang bsgyur shog/ hUM rdo rje phur pa bdud rtsi mchog gi sku// rngam pa chen po'i rigs gcig bsgrub pa'i lha// dbu ni bcu gsum gang la gang 'dul bstan// g.yas dang g.yon du med par thams cad mthing// chos sku 'gyur ba med pa khyed la phyag 'tshal bstod// spyan ni sum cu so dgu byung ba ni// thams cad kun tu khyab pa'i spyan la phyag 'tshal bstod// mche ba lnga bcu rtsa gnyis bsnol ba ni/ khams gsum gdug pa thams cad sgrol bar byed// skye shi'i rtsa ba gcod pa'i tshems la phyag 'tshal bstod// shangs ni rnam pa bcu gsum byung ba ni// dri rnams mchod pas mnyes byed cing// bde bar gshegs pa'i shangs la phyag 'tshal bstod// ral pa gyen du 'khyil bar bstan pa ni// 'khor ba gnas su 'dren byed cing// byams pa'i mgon mdzad khyed la phyag 'tshal bstod// g.yas g.yon dang po hUM mdzad yab yum bsnams pa ni// tshangs pa dbang sdud bdud rtsi'i char chen 'bebs// nyi ma zla ba 'dul ba khyod la bstod// de yi 'og mas rnam rgyal yab yum bsnams// dri za dbang sdud bdud rtsi'i char chen 'bebs// brgya byin 'dul ba'i lha chen khyod la phyag 'tshal bstod// de yi 'og mas dbyug sngon yab yum bsnams// drang srong dbang sdud bdud rtsi'i char chen 'bebs// me lha 'dul ba'i lha la phyag 'tshal bstod// de yi 'og mas gshin rje yab yum bsnams// ma mo dbang sdud bdud rtsi'i char chen 'bebs// gshin rje 'dul ba'i lha chen khyod la phyag 'tshal bstod// de yi 'og mas mi g.yo mgon po yab yum bsnams// bden gral dbang sdud bdud rtsi'i char chen 'bebs// srin po 'dul ba'i lha chen khyod la phyag 'tshal bstod// de yi 'og mas rta mgrin yab yum bsnams// bdud rnams dbang sdud bdud rtsi'i char chen 'bebs// klu rnams 'dul ba'i lha chen khyod la phyag 'tshal bstod// de yi 'og mas gzhan gyis mi thub yab yum bsnams// nor srung dbang sdud bdud rtsi'i char chen 'bebs// rlung lha 'dus pa'i lha chen khyod la phyag 'tshal bstod// de yi 'og mas bdud rtsi 'khyil pa yab yum bsnams// 'chi bdag dbang sdud bdud rtsi'i char chen 'bebs// gnod sbyin 'dul ba'i lha chen khyod la phyag 'tshal bstod// de yi 'og mas khams gsum rnam rgyal yab yum bsnams// bgegs rigs dbang sdud bdud rtsi'i char chen 'bebs// dbang ldan 'dul ba'i lha chen khyod la phyag 'tshal bstod// de yi 'og mas stobs chen yab yum bsnams// klu rnams dbang sdud bdud rtsi'i char chen </text>
</item>

<item><p>162</p><section>1</section>
<text>'bebs// sa bdag 'dul ba'i lha chen khyod la phyag 'tshal bstod// g.yas g.yon tha mas sras mchog drug bsnams shing// 'gro drug dbang sdud bdud rtsi'i char chen 'bebs// 'jig rten 'dul ba'i lha chen drug la phyag 'tshal bstod// thod pa tshar gsum sku gsum lhun grub rtags// zhag gi zo ris don dam bcud kyi rtags// rak+ta'i thig le thugs rje chags pa'i rtags// thal chen tshom bu thams cad mkhyen pa'i rtags// glang chen ko shun thugs rje stobs kyi rtags// zhing chen g.yang gzhi 'dod chags rtsad nas gcod pa'i rtags// stag gi sham bu dpal rtul zil gyis gnon pa'i rtags// sbrul chen rigs bzhi klu yi rigs rnams dbang du sdud pa'i rtags// rdo rje'i gshog pa 'jig rten zil gyis gnon pa'i rtags// zhabs brgyad phyogs mtshams dregs pa gnon pa'i rtags// 'jig rten dpa' stong thams cad 'dul ba'i lha// rdo rje phur pa bdud rtsi 'bebs mdzad lha// bdud rtsi chen po'i lha la phyag 'tshal bstod// thams cad 'dul ba'i lha chen khyod la bstod// bdud rtsi'i char chen 'bebs la phyag 'tshal bstod// bdud rtsi chen po 'di dag kyang// skyon yon rab tu che bas na// bsrung ba'i rim pa tshul bzhin bya// mtshan ma sha mdangs phyed par gyis// chos nyid blta ba chen po yis// ngan pa thams cad bzang por 'gyur// de phyir rtogs pa rab tu gces// ma rtogs 'khrul pa rtogs pa bsgom// rang rgyud bral ba'i ting 'dzin gyis// bar chad gtan nas 'joms par byed// stong pa chen po'i ting 'dzin la// bsod nams stong pa'i rang bzhin yin// de nyid yang dag don shes na// 'bras bu bdud rtsi 'khyil par byed// 'dzin pas bcings pa'i sems nyid ni// nyam nga 'khu 'phrig rab tu che// rtags kyi bye brag ma phyed par// dngos grub yal bar gtong ba dang// bdud kyi las las grub par byed// rtsi med bdud kyi las su 'gyur// de bzhin cha rtags rab tu gces// sngon gyi bdud kyi rgyal po yang// gab sbas sha mdangs ma phyed par// khams gsum sdug bsngal chen por gyur// thar pa'i dus med thugs rjes bsgral// sbyor dang sgrol ba ma rtogs te// rang dgar bzung ba'i sbyor sgrol gyis// rnam pa gnyis su smin par 'gyur// rdo rje phur pa chen po bshad pa'i rgyud las/ sman sgrub pa'i le'u ste drug pa'o//// de nas bcom ldan 'das rdzas thams cad khro bos bsgrub pa'i ting nge 'dzin la snyoms par zhugs te/ dur khrod chen po bstan pa bzhin// maN+Dal bri ba de bzhin te// mang nyung grangs su bshad pa tsam// mtshan ldan lnga ru bshams pa'i rdzas// bstan pa de bzhin mang nyung med// bskyed dang spyan drang bstim pa dang// mchod dang bstod pa rab </text>
</item>

<item><p>163</p><section>1</section>
<text>ldan bya// hUM dbus kyi b+han d+ha sul med du// byang chub sems la sman sbyar nas// rtsa ba yan lag bcas pa rnams// badzra kI la ya ru byin brlabs nas// rang byung bdud rtsi sman sbyar nas// rgyal ba rgya mtsho'i thugs dam bskang// dbus su brtan par bzhugs nas kyang// rang byung bdud rtsi'i dngos grub stsol// oM badzra kI li kI la ya sarba big+h+nAM baM hUM phaT/ a mr-i ta kuN+Da li hUM tha/ sa ma ya tiSh+Tha lhan/ hUM shar gyi b+han+d+ha sul 'greng du// dri chen mchog la sman sbyar nas// rtsa ba yan lag bcas pa rnams/ khro bo rnam par rgyal dang byin brlabs nas// rang byung bdud rtsi'i sman sbyar nas// rgyal ba rgya mtsho'i thugs dam bskang// shar du brtan par bzhugs nas kyang// rang byung bdud rtsi'i dngos grub stsol// oM badzra kro d+ha bi dza la hUM ha na ha na hUM phaT/ a mr-i ta kuN+Da li hUM tha/ sa ma ya tiSh+Tha lhan/ hUM lho yi b+han d+ha sul mar du// mAM sa mchog la sman sbyar nas// rtsa ba yan lag bcas pa rnams// khro bo gshin rje'i gshed du byin brlabs nas// rang byung bdud rtsi'i sman sbyar nas// rgyal ba rgya mtsho'i thugs dam bskang// lho ru brtan par bzhugs nas kyang// rang byung bdud rtsi'i dngos grub stsol// oM badzra kro d+ha ya mAn+ta ka hUM/ pa tsa pa tsa hUM phaT/ a mr-i ta kuN+Da li hUM tha/ sa ma ya tiSh+tha lhan/ hUM nub kyi bun d+ha zla gam du// rak+ta mchog la sman sbyar nas// rtsa ba yan lag bcas pa rnams// khro bo rta mgrin dpal du byin brlabs nas// rang byung bdud rtsi'i sman sbyar nas// rgyal ba rgya mtsho'i thugs dam bskang// nub tu brtan par bzhugs nas kyang// rang byung bdud rtsi'i dngos grub stsol// oM badzra kro d+ha ha ya grI wa hUM hu lu hu lu hUM phaT/ oM a mr-i ta kuN+Da li hUM tha/ sa ma ya tiSh+Tha lhan/ hUM byang gi b+han d+ha rgya gram du// dri chu mchog la sman sbyar nas// rtsa ba yan lag bcas pa rnams// khro bo bdud rtsi 'khyil par byin brlabs nas// rang byung bdud rtsi'i sman sbyar nas// rgyal ba rgya mtsho'i thugs dam bskang// byang du brtan par bzhugs nas kyang// rang byung bdud rtsi'i dngos grub stsol/ oM badzra kro d+ha a mr-i ta kuN+Da li hUM/ tshin+d+ha tshin+d+ha hUM phaT/ a mr-i ta kuN+Da li hUM tha/ sa ma ya tiSh+Tha lhan/ hUM rang byung gdod nas rnam par dag/ bdud rtsi lnga dang rtsa ba brgyad// yan lag stong dang rab bsnyams pa'i// me tog rin chen lnga rnams dang// 'jig rten 'di ru grags pa rnams// mtshams bzhi steng 'og byin brlabs nas// rang byung bdud rtsi'i sman sbyar nas// rgyal ba rgya mtsho'i thugs dam bskang// mtshams bzhi steng 'og brtan par bzhugs// rang byung bdud rtsi'i dngos grub stsol// hUM badzra kro d+ha hUM kA ra hUM gardza gardza hUM phaT/ a mr-i ta kuN+Da li hUM phaT/ sa ma ya tiSh+Tha lhan/ las rnams ma lus thams </text>
</item>

<item><p>164</p><section>1</section>
<text>cad kun// rim pa gang du bshad pas na// khro bo las kyi bdud rtsi rnams// mi bsre rang rang bsten par bya// rdo rje phur pa chen po bshad pa'i rgyud las/ khro bo bdud rtsi bsgrub pa'i le'u ste bdun pa'o//// de nas bcom ldan 'das sman rigs gcig pa'i ting nge 'dzin la snyoms par zhugs te/ mtshan ldan dur khrod gnas dag tu// srung ba'i las rnams kun byas nas// maN+Dal mda' gang gru bzhi la// las kyi bya ba byas nas kyang// thig dang tshon yang de bzhin bya// bri ba'i las nyid yang dag bshad// gru gsum zla gam sgo dag bcas// zlum po brtsig pa de bzhin bya// shar du sgo yang de bzhin te// rim pas bskor ba'i me ri bya// gdan dang snying po de bzhin brtag/ sgo la yum gyi snying po bkod// phyi nang gsang ba'i lnga gsum dang// rtsa ba brgyad kyang de bzhin du// thams cad bdud rtsi bsgrub bya'i phyir// mtshan ldan thod pa dri yis bdug/ sman rnams nang du blug byas la// srung ba'i las nyid yang dag bshad// las kyi ting 'dzin chen po yis// stong pa hUM dang rdo rje dang// brgyad po nyid du yang dag 'gyur// bzhengs dang spyan drangs bstims pa dang// 'phro 'du bstod pa yang dag pa// bstan nas dbus su gzhug byas te// mar me thod pa rgyan rnams dgram// phur pa rgyal por dbang bskur bya// de bzhin dkyil 'khor dbus su gzhug/ mchod pa'i rdzas dang bskrad pa'i rdzas// gso ba'i rdzas kyang rim pa bzhin// ting 'dzin chen po'i rim pa bzhin// rgyal por bsgom zhing 'phro 'du bya// 'phro 'du bdud rtsi chen por 'gyur// de bzhin las su rung bar bya// som nyi med pa'i rtags byung na// brdungs te las rnams de nyid yin// phab rnams btab la legs par spel// snod du stsal cing bsrung bar bya// du bas bdug cing rgyal pos bsrung// dkyil 'khor gang du bstan pa'o// bzhugs su gsol ba kun kyang bya// til chen me mar gsal ba btang// rgyan dang cha lugs rab tu bstan// snying po grangs med brjod las 'das// lha la mchod cing srung ma bskul// mchod pa 'bul zhing sbyor bar bya// du ba rlangs pa me 'od dang// snyan pa'i sgra dang zhim pa'i dri// bar ma chad par byung gyur na// dngos grub las la shis pa yin// ngan na dus drug nyul le bzlog/ rta ba'i tshad dang ldan par bya// 'on tang dngos grub yin par nges// dngos grub rdzas rnams bstar byas la// bsrung zhing bskrad de las rnams bya// ye shes lha yi dngos grub dang// mtshan ma rdzas kyi dngos grub dang// dbang bskur rim pa de bzhin bya// las kyi bya ba kun kyang rdzogs// rdo rje phur pa chen po bshad pa'i rgyud las/ sman rigs gcig pa bsgrub pa'i le'u ste brgyad pa'o//// de nas </text>
</item>

<item><p>165</p><section>1</section>
<text>bcom ldan 'das bdud rtsi so sor sgrub pa'i ting nge 'dzin la snyoms par zhugs te/ rgyu gcig pa dang rkyen gnyis pa// byang chub sems dang sder chags sha/ lan tshwa nyid du rkyen du 'gyur// 'byung ba stong pa'i rang bzhin las// bdud rtsi'i lha nyid rnam par gsal// ye shes rdo rje chen po yis// thams cad 'dus pa'i rang bzhin te// 'bru gsum sngags dang lha rnams dang// bdud rtsi'i sngags kyis rnam par spar// ma grub bar du sngags rnams bzlas// thod pa 'gul dang du ba dang// me dang 'od rnams rnam par 'byung// me long ye shes dngos grub thob// 'bras bu rdo rje'i rigs su 'gyur// sul 'greng thod pa mtshan ldan la// rgyu gcig pa dang rkyen gnyis pa// rgyu ni byang chub dri chen la// rmig zlum sha dang brag zhun dang// rim pa bya ba de bzhin du// de bzhin nyid kyi lha nyid gsal// chos nyid ye shes chen po yis// thams cad 'dus pa dri ma med// sngags gsum de bzhin yang dag sbyar// sgrub pa chen po las kyi mchog/ zhim pa'i ngad dang sna tshogs dri// stong pa chen po'i dngos grub thob// 'bras bu de bzhin gshegs par 'gyur// sul mang thod pa mtshan ldan la// rgyu gcig pa dang rkyen gnyis pa// mAM sa chen po yang dag 'byung/ kha brag sha dang dbang po lag/ bsgom pa'i lha yang de bzhin te// gsal la rtog pa med pa dang// mnyam pa'i ye shes chen po yis// thams cad 'byung bas zag pa med// sngags la sbyor ba'i rim pa med// bsgrub pa'i 'bras bu don gyi mchog/ 'od dang bar snang 'ja' rnams 'byung// mnyam pa'i ye shes dngos grub 'byung// zla gam thod pa mtshan ldan la// rgyu gcig pa dang rkyen gnyis pa// rak+ta chen po dngos 'byung min// 'dab chags sha dang ram bu dang// bsgom pas gsal la rtog pa med// rang gsal ba nyid de bzhin no// rtog pa med pa'i ye shes kyis// gsal la gdangs pa pad+ma'i dri// sngags la rim pa'i grangs dang sbyar// bsgrub pa'i 'bras bu dogs pa med// yi dam lha dang mkha' 'gro'i gzugs// so sor rtog pa'i dngos grub thob// 'bras bu pad+ma'i rigs su 'gyur// rgya gram thod pa mtshan ldan du// rgyu gcig pa dang rkyen gnyis pa// dri chu byang chub sems dpa' dang// rkang leb sha dang cong zhi dang// bsgoms pas phrin las thams cad 'grub// grub pas don rnams 'byung bar 'gyur// thams cad 'grub par 'byung ba yin// gdug pa 'dul bas drag por 'grub// sngags las gsum gyis don du sbyar// thams cad 'byung bas re ba skong// don rnams bstan dang yid du 'ong// me ltar 'bar dang chu ltar 'babs// bya ba grub pa'i ye shes thob// 'bras bu las kyi rigs su 'gyur// stong pa hUM dang rdo rje </text>
</item>

<item><p>166</p><section>1</section>
<text>dang// lha nyid bsgom pa'i rim pa yis// gang yin lha la dngos grub 'byung// rim pa lnga yi 'bras bu ni// rig 'dzin sa la de yis sleb// kun tu bzang po'i byin rlabs yin// de la nyes pa gang yang med// khams gsum nyon mong 'dren pa'i lam// rgyu de rkyen gnyis 'bras bur smin// ye shes lnga yi ngo bo las// 'bras bu rigs lngar yang dag 'byung// snang la rang bzhin med pa'i lha// des na 'bras bu gdon mi za// ye shes chen po'i rang bzhin las// rnam pa lnga yi ngo bo 'byung// me long ye shes ngo bor gsal// rdo rje phur pa chen po bshad pa'i rgyud las/ bdud rtsi lnga bsgrub pa'i le'u ste dgu pa'o//// de nas bcom ldan 'das snang ba chen po'i ting nge 'dzin la snyoms par zhugs te/ snang ba ye shes rab gsal ba// don dam gsal ba'i ye shes 'byung// brten pa gsal ba'i chos nyid 'byung// khams gsum gsal ba'i sgron me 'byung// rang gsal nyi ma'i dkyil 'khor 'byung// thams cad ma bsgribs gsal bar 'byung// yod med gnyis su med par gsal/ khams gsum bde bas gsal ba 'byung// rang rig ston pa'i sgron me 'byung// ye shes nyi ma'i dkyil 'khor rab tu gsal// snang ba nyi 'od thams cad ston// ma bsgribs gsal ba'i 'od de thams cad ston// nyi ma rang gsal don rnams thams cad ston// dbang po gsal ba'i 'od de don rnams ston/ 'od gsal kun dang mthun pa yongs kyis min// rang byung ye shes cir yang gsal ba'i 'od// khams gsum gsal ba'i sgron ma 'byung// stong pa gsal ba'i sgron ma rab tu gsal// nyi ma'i 'od bzhin thams cad snyoms par 'byung// 'di ni yang dag gsal ba'i sgron mar gsal// rang byung gsal ba'i dbyings las ma nyams par// stong khams yongs la snyoms pa'i thugs rje 'byung// yangs pa chen po'i don las ma g.yos par// bde ba chen po'i don rnams ston pa'i mchog/ bstan pas gsal ba chen po'i ngang// thig le chen po cir yang snang ba las// rol pa phyogs med don dam bcud kyi dbyings// dus gsum kun tu 'gyur ba med pa'i ngang// de nyid rol pa cir yang snang ba'i phyir// sgron ma gsal ba'i don rnams 'dir bstan pas// rtogs pas gsal ba'i don rnams yongs kyis gsal// bde ba'i don la cir yang gsal ba'i 'od// rang byung rang shar ma bsgribs sa ler gsal// tshul khrims sdom pa kun kyang rab tu bsrung// 'dzin pas mi 'ching bde ba'i ngang gis gsal// dbang dang dam tshig kun kyang mi spang rab tu bsrungs// lha la mi chags rang bzhin ngang gis stong// stong pa nyid la mi gnas rol pa cir yang snang// rol pa rang rgyud mi bzung yan par </text>
</item>

<item><p>167</p><section>1</section>
<text>btang// mkhas pa chen po ston pa'i sgron mar gsal// gsal la 'dzin pa med pa'i ngang nyid las// dus gsum kun tu ma bsgribs rab tu gsal// 'byung ba chen po'i dbyings las mi zhen pa// ma yengs don la ci yang sa le mkhyen// gang la bstan pa de las gzhan la bstan du med// nyi ma'i snying po 'gyur ba med pa ltar// rang byung byang chub sems la 'gyur ba med// bde ba'i myu gu bstan pa'i sgron me gsal// don du bstan kyang nges pa de las med// bstan pa nyid la 'di zhes brjod dang bral// bral zhing spang du ci yang med par rtogs// phyogs dang bral zhing phyogs la 'dzin pa med// brdal ba chen po'i ngang las ma g.yos par// gang gi don du de yi bstan par 'byung// don dam bcud kyi snying po ngang gis gsal// yod pa'i ngo bo cir yang snang ba'i 'od// legs pa'i 'bras bu thob tu med pa'i dbyings// don gyi snying po bde ba 'di las med// bde ba nyid kyang gsal ba'i nyi ma 'dra// dper na chu yi zla ba bzhin te rang bzhin gsal// gang gis bstan pa de yis go bar bstan// de ma rtogs pa'i byang chub snying po ni// gsal ba mi 'dzin rang bzhin 'od kyis gsal// stong pa kun bzang dus gsum 'gyur ba med// rak+sha srin po bde ba'i myu gu brtags// rang rang bag chags brtas pas sdug bsngal 'byung// mi spang mi 'dor yang dag snying po bral// snying po nyid la 'di zhes bstan du med// snying po nyid kyang don gyis brjod dang bral// snying po 'di la ma 'dus gang yang med// snying po 'di las rol pa cir yang snang// snying po 'di las sems can sangs rgyas 'byung// snying po 'di las sku dang ye shes 'byung// snying po 'di las thams cad mkhyen pa 'byung// snying po 'di las gsal ba'i ye shes 'byung// snying po 'di las rigs kyi sangs rgyas 'byung// snying po 'di las yang dag 'bras bu 'byung// snying po 'di las bstan pa rgya mtsho 'byung// snying po 'di las mi bde sna tshogs 'byung// snying po 'di las sa dang lam du 'byung// snying po 'di las sa rnams rim par bgrod// snying po ma spangs rang bzhin lhun gyis grub// snying po 'di las don rnams yang dag 'byung// snying po 'di las nges med nges par gzung du med// snying po 'di las byin rlabs thams cad 'byung// snying po 'di las btsal ba med par gsal// snying po 'di las dbang rnams ma bskur 'thob// snying po 'di las phrin las lhun gyis grub// snying po 'di las zhi khro gnyis su snang// snying po 'di las bya rtsol med par grub// snying po 'di las snang dang stong par snang// snying po 'di las byin rlabs shugs kyis 'byung// snying po 'di las gang bstan thams cad 'grub// snying po 'di las </text>
</item>

<item><p>168</p><section>1</section>
<text>gtso dang 'khor du snang// snying po 'di las btsal du med par 'grub// snying po 'di las dkyil 'khor thams cad 'byung// snying po 'di las thams cad kun tu gsal// snying po 'di las yongs su brdal ba'i ngang// snying po 'di las rtsal dang thugs rjer 'brel// snying po 'di las thams cad gzhi dang bral// snying po 'di la bsag pa'i gzhi dang bral// snying po 'di la brten pa'i sa dang bral// snying po 'di la brten pa'i don dang bral// snying po 'di la brjod pa'i tshig dang bral// snying po 'di la lta ba'i yul dang bral// snying po 'di la bsgom pa'i dmigs dang bral// snying po 'di la spyod pa'i dmigs dang bral// snying po 'di la re ba'i 'bras bu bral// snying po 'di la nga dang bdag tu bral// snying po 'di la brten pa'i dmigs dang bral// thams cad gzung ba'i yul med re ba med// snying po nyid kyang bstan pa'i dmigs dang bral// spang ba med de rang bzhin ngang gi gsal// gsal ba nyid kyang dmigs pa kun dang bral// gsal ba nyid na 'di zhes bstan du med// med pa ma yin kun gyi snying por gsal// snying po nyid na bde ba chen por gnas// bde bas mi 'dzin rang bzhin cir yang snang// snang ba kun kyang dmigs pa'i brten pa med// yod dang med pa'i mthar ni cir yang snang// thams cad nga yin de la nga ma grub// grub pa med de de nyid rab tu bzang// nga la nga zhes bstan pas rab tu 'khrul// byang chub nyid la 'khrul dang ma 'khrul med// 'khrul pa nyid kyang byang chub chen po'i lam// lam rnams ma bgrod thams cad lhun gyis grub// sa rnams ma sbyangs thams cad grub pa'i sa// sa mchog 'di ni ma btsal lhun gyis grub// sa la brten te sbyang ba'i dmigs dang bral// ye shes chen po lhun gyis grub pa'i sa// bde ba chen po rang bzhin rtogs pa'i sa// sa la rnam pa gsum du nges pa med// theg chen sa ni sa gcig kun gyi dus// de nyid ngang las sa rnams lhun gyis grub// thams cad 'byung ba'i sa ste bde ba'i ngang// lam mchog nyid kyang ma bgrod kun kyang bstan// lam gyi snying po de yis lam rnams thams cad 'grub// lam lnga bgrod pas lam mchog yongs mi thob// bgrod du med pa'i lam chen nga yis bstan// sa dang lam la nges pa de nyid yin// bskal par 'dzom yang de nyid 'dres pa med// g.yeng ba mang po'i don rnams yal bar dor// phyogs su 'dzin cing nga yi rang bzhin can// 'dzin pa nyid kyang sdig pa'i snod dang bral// nyi ma shar ba'i rang bzhin byas pa min// ma byas pa yang min te thams cad de ltar snang// sku gsung thugs kyang nga ru bstan du med// brjod pa gsum dang bral phyir de bzhin no// brjod pa nyid la brjod pa'i </text>
</item>

<item><p>169</p><section>1</section>
<text>dmigs dang bral// dang po ma byung tha ma gar mi 'gro// de bzhin dus gsum kun tu 'di la gnas// kun tu bzang po nyid kyang de nyid do// snang ba tsam du rang bzhin gsal ba la// stong pa nyid la tha dad de bzhin 'gyur// rdo rje phur pa chen po bshad pa'i rgyud las/ snying po snang bar bstan pa'i le'u ste bcu pa'o//// de nas bcom ldan 'das rol pa chen po'i ting nge 'dzin la snyoms par zhugs te/ ye shes bzhi dang rnam pa lnga// me long ye shes kun gyi mchog/ thams cad 'di yi ngo bo gsal// stong pa'i ye shes snang ba med// stong pa chen po chos kyi mchog/ mnyam nyid ye shes rin po che// snang stong gnyis la khyad par med// so sor rtog pa shes rab yin// rab tu 'byed pa'i ngo bor gnas// bya ba grub pas las rnams ston// thams cad sprul pas stong gsum 'gengs// don rnams ma lus 'grub par byed// ye shes lnga yi rang bzhin las// rang bzhin gsal ba'i ye shes te// rigs su phye bas lnga ru bshad// rol pa'i don la khyad par med// gcig ni chos sku don gyis mtshon// gnyis ni longs sku 'gro ba 'dul// gcig ni sprul pa bstan pa bsrung// don gyi khyad par yang dag pa// lnga pa'i nges par gsal bar 'gyur// don dam ye shes rdzogs pa yis// rol pa chen po'i rigs lngar 'byung// rdo rje rigs kyi sangs rgyas dang// grub pa'i 'bras bu gang bstan pa// sa dang lam lnga rab bgrod kyang// me long ye shes chen po yis// snang ba'i don la cir yang ston// de bzhin rigs kyi sangs rgyas dang// grub pa'i 'bras bu khyad par can// sa dang lam la ring bas na// stong pa chen po'i dbyings su thim// rin chen rigs kyi sangs rgyas ni// grub pa'i 'bras bu rin chen yang// gzhi yi don gyis las mi 'grub// skabs kyi 'bras bu rang sar grol// mnyam pa'i ngang du yang dag ston// pad+ma rigs kyi sangs rgyas kyang// bde ba'i 'bras bu don gyis gsal// rim pa grangs la bstan na yang// bzhi dang lnga ru bstan du med// so sor rtogs pas rtogs pa'i ngang// las kyi rigs kyi sangs rgyas kyang// grub pa can du bstan pa ste// sa dang lam la bstan par zad// grub pa'i 'bras bu gzhi mi dgos// thams cad gcig pas mi 'byung phyir// bya ba grub pa'i rang bzhin can// sku lnga ye shes rnam lnga yang// don dam gcig las bstan pa la// de nyid ngo bor 'byung bas na// rig pa can du gang la 'gyur// med par byungaba'i don du yang// brjod pa'i tshig tsam yang dag min// rang rig gsal ba'i ngo bo las// stong pa'i rig par 'gyur ba med// rig pa thams cad kun gyi gzhi// rig pa sna tshogs byung bas na// rig pa'i ngo bos gzhi rtsa bral/ med pa'i rang bzhin gzhi </text>
</item>

<item><p>170</p><section>1</section>
<text>rtsa bral/ gnyis su med par gzhi rtsa bral// chos nyid phur par gzhi rtsa bral// thugs rje phur par gzhi rtsa bral// byang sems phur par gzhi rtsa bral// 'dus byas phur par gzhi rtsa bral// de bzhin nyid du gzhi rtsa bral// lha yi gzhal yas gzhi rtsa bral// lha nyid bsgom par gzhi rtsa bral// spyan dang mchod dang bstod pa dang// thams cad rang bzhin gzhi rtsa bral// gzhi dang rtsa ba nges gzung med// gzhi rtsa bral ba'i chos nyid ni// cir yang med la cir yang snang// snang ba nyid kyang gzhi rtsa bral// cir yang med pas ngos gzung med// lha dang lha ru bsgom pa yang// lha gnyis rang bzhin khyad par med// drang ba'i don du cir yang ston// drang ba nyid du bstan pa ni// nges par brtags pas de bzhin yin// nges pa nyid dang gnyis su med// nges med rang bzhin thams cad ston// spangs pa'i chos nyid thig ltar phra// phra bas dmigs dang bral bar bshad// phra ba'i rang bzhin brtag dka' ba// phra ba'i don nyid cir yang ston// de yis don rnams ston par byed// yang dag nyid du de bstan na// nges pa nyid du 'bras bur bcas// re ba med par don rtogs nas// yang dag bstan pa'i phur pa 'gyur// lha nyid gzhi rtsa ma bral na// yang dag don gyi phur pa min// 'dzin pas bcings pa'i lha nyid ni// gzhi dang rtsa ba bcas pa ste// nges pa can du gyur par na// bya rtsol med pa'i ye shes min// don gyi phur pa gzhi rtsa bral// nges par phur pa brjod pa bral// snang ba tsam du bstan pa ste// rang rang rgyud du 'dzin pa med// 'dzin pa rang bzhin dngos po ste// de yis bstan pa'i 'bras bu ni// sa dang lam la rim par bstan// rtogs pa med pa'i lha nyid ni// 'bras bu srid pa nyid du brtas// shes pa'i rtog pa rang sar grol// rang grol 'bras bu btsal mi dgos// sangs rgyas sa la rnam pa lnga// rang rig ye shes rtogs pa'i sa// 'dzin pa phyogs su bral ba'i sa// ye shes rgyun mi 'chad pa'i sa// rgyu 'bras gnyis med rtogs pa'i sa// thams cad lhun gyis grub pa'i sa// lnga yis rang byung sa lnga rtogs// 'byung ba lnga yi rang bzhin la// sangs rgyas zhing khams thams cad rtogs// nam mkha' ston pas rab bstan pa// nges par bstan du med par rtogs// ston pas chu yi don bstan pa// 'khor ba'i bag chags sbyong bar rtogs// ston pas sa yi don bstan pa// 'gro ba tshims byed gsos su rtogs// ston pas me yi don bstan pa// 'khor ba'i rnam rtog bsreg pa dang// ye shes me chen 'bar ba'i rtags// ston pa lnga yis rab bstan pa// 'khor ba lnga ni mya ngan 'das// re dogs med par mya ngan 'das// yang dag ston pa'i snying po 'di// chos nyid phur pa'i ngo bo </text>
</item>

<item><p>171</p><section>1</section>
<text>ste// sems can drag pos sgrol ba yang// drag po nyid kyang dmigs dang bral// ye shes me yi khro bo ni// sreg pa'i lha ste 'tshig par byed// khams gsum 'khru byed ye shes chu// 'khor ba 'khrud byed ngan song 'joms// rdo rje phur pa chen po bshad pa'i rgyud las/ rol pa chen po'i le'u ste bcu gcig pa'o//// de nas bcom ldan 'das rab tu+u byams pa chen po'i ting nge 'dzin la snyoms par zhugs te/ rdo rje phur pa'i chos nyid las// kun tu bzang po'i rol pa yis// dus gsum bde gshegs dgongs pa 'dus// shes pa'i khyad par bsam 'das pa// rol pa'i theg pa bsam las 'das// yin dang ma yin brtag dka' bas// rtog pa'i lta ba bsam las 'das// ma rigs ma shes drang ba las// zag pa med pa'i chos rnams la// rnam pa grangs su rab bstan te// don dam gnyis su bstan par snang// sil bu gong bu snyoms par 'jug/ lnga ru 'jug cing sa rnams bgrod// sa gnyis rab tu non pa yang// don dang mthun pa yang dag sa// byams pa chen po'i rol pa las// chos nyid phur pa cir yang snang// rang rang rtogs pa'i khyad par las// spang pa dang ni bsgrub pa dang// spang na stong pa nam mkha' 'dra// ma spangs sa la rnam pa gsum// nyon mongs las dang sdug bsngal gsum// rtogs dang ma rtogs khyad par las// byams pa chen po'i byin rlabs las// chos nyid phur pa cir yang snang// phyi nang rten cing 'brel par gnas// rnal 'byor rnam gnyis rang bzhin las// snang ba'i rtog pa bcad pa yis// med pa nyid du gyur pa yin/ snang la rang bzhin med pas na// bcas pa nyid du gyur pa yin// gsal la mi rtog mar me 'dra// shel sgong lta bu rnam par dag/ don dam kun rdzob rang bzhin las// bsal bya sel bar byung ba dang// bsal med snang ba rang bzhin med/ sa la gnas pa'i 'bras bu gter// byams pa chen po'i byin rlabs las// chos nyid phur pa cir yang snang// dag pa chen po'i chos nyid las// rnam pa gsum gyi ngo bo ste// rim pa gnyis su brtan pa dang// dag pa can du gyur pas na// sa la rab tu gnas pa'o// byams pa chen po'i byin rlabs las// chos nyid phur pa cir yang snang// rigs lnga snang ba rang bzhin med// dag pas gtsang ste dri ma med// rim par gyur te ngo mtshar che// sa la rab tu gnas pa ste// byams pa chen po'i byin rlabs las// chos nyid phur pa cir yang snang// snang la rang bzhin med pa'i lha// rim pa ma yin gnyis su snang// mnyam par mchod pa ngo mtshar te// yang dag sa la gnas pa'o// byams pa chen po'i byin rlabs las// chos nyid phur pa cir yang snang// lha dang lha mo'i rang bzhin la// spros dang bral ba'i </text>
</item>

<item><p>172</p><section>1</section>
<text>chos nyid la// gnyis su med pa'i rtogs pa che// ting 'dzin sa yi rim pa yin// byams pa chen po'i byin rlabs las// chos nyid phur pa cir yang snang// kun bzang yab yum rol pa las// bde ba chen por yang dag 'byung// gnas pa chen po'i ting 'dzin gyis// sa rnams rab tu rdzogs pa'o// byams pa chen po'i byin rlabs las// chos nyid phur pa cir yang snang// rdo rje phur pa'i ngo bo ste// gdug pa 'dul ba byams par snang// khams gsum rgyud sbyor byams par snang// log par sgrol ba byams par snang// yang dag bstan pa'i phur pa 'di// dus gsum kun tu 'gyur ba med// thig le phur pa'i rang bzhin las// 'dul ba'i dbang du cir yang snang// shes pa'i khyad par rnam dgu yang// drang ba'i lung ste nyon mongs sbyong// rang rig rang gsal blta ba'i don// bzhi yis bstan te lnga yang rung// tshad med snying rje'i rig pa dang// mnyam nyid rig pa'i theg pa dang// lhun grub spang med theg pa gang// rdo rje phur pa'i chos nyid yin// bde ba chen po'i ngang nyid las// yongs la dbang bsgyur rin chen mdzod// rtog pa nam mkha'i rang bzhin las// skye ba med par thams cad skye// sprin dang na bun khu rlangs dang// nyi ma zla ba skar ma dang// 'brug dang glog dang thug chom dang// sreg par byed dang 'phang bar byed// thams cad thams cad 'byung bar byed// res 'ga' sna tshogs nam mkha' la// res 'ga' nam mkha' stong par 'gyur// de 'dra nam mkha'i mtshan nyid ni// cir yang med la cir yang snang// de bas nam mkha' dmigs dang bral// de bzhin byang chub sems nyid ni// skyid par byed dang sdug par byed// sangs rgyas 'byung zhing sems can 'byung// lha yang 'byung la 'dre yang 'byung// mtho ris 'byung zhing ngan song 'byung// yod par 'byung zhing med par 'byung// res 'ga' sna tshogs kun tu 'byung// res 'ga' sna tshogs dbyings su thim// yod dang med pa'i ngos gzung med// ston pa'i 'khor du bcas pa yang// byang chub sems nyid rang bzhin 'byung// go dang gsal ba'i sems nyid la// rmugs dang 'thibs par byed pa 'byung// khro dang gtum pa'i sems nyid la// zhi dang nges pa byed pa 'byung// 'dzin dang chags par byed pa 'byung// 'dzin med stong pa'i sems nyid 'byung// bsad dang bcad pa'i sems nyid la// byams pa chen po'i sems nyid 'byung// nyon mongs sdug bsngal sems nyid la// bde skyed yangs pa'i sems nyid 'byung// sems nyid yangs pa'i dbyings nyid du// 'khor 'das bsam gyis mi khyab shongs// de phyir sems nyid yangs pa nas// thams cad thams cad 'byung ba yin// rang rgyud dngos por ma grub </text>
</item>

<item><p>173</p><section>1</section>
<text>phyir// thams cad kun la 'grub par bstan// snang ba tsam du bstan par zad// snang ba'i rang bzhin yod pa'i phyir// thams cad 'byung ba sems las 'byung// de phyir thams cad kun yi gzhi// bstan par dka' ba'i rang bzhin te// nges par bstan pa'i chos nyid la// dngos por bstan du med la yod// stong pas stong pa mtshon pa la// stong pa'i rang bzhin brtag dka' bas// stong pa 'di zhes bstan du med// rdo rje phur pa'i chos nyid las// thams cad 'byung ba de yi phyir// nges pa med pas nges par bstan// byams pa chen po'i ting nge 'dzin// rdo rje phur pa bshad pa'i rgyud las/ byams pa chen po'i le'u ste bcu gnyis pa'o//// de nas bcom ldan 'das dbang gi ting nge 'dzin la snyoms par zhugs te/ ye nas dag pa'i chos nyid las// rtogs pa chen po dbang gi mchog/ ma rtogs nan dbang chen po yis// tshul bzhin bskur bas ngan song 'joms// nges bzung bral ba'i dbang thob na// spyad du med de sa rnams non// chos nyid phur pa'i dbang rtogs na// thugs rje chen po'i dbang rnams zhor la 'byung// ye klong chen po'i dbang rnams rtogs gyur na// byams pa tshad med dbang rnams zhor la 'byung// rig pa gsal ba'i dbang rnams rtogs gyur na// mkhas pa chen po'i dbang rnams zhor la 'byung// rig pa gsal ba'i dbang rnams rtogs gyur na// mkhas pa chen po'i dbang rnams zhor la 'byung// ston pa gsal ba'i dbang rnams rtogs gyur na// phan dang nus pa'i dbang rnams zhor la 'byung// ma rig mun pa sel ba'i dbang rtogs na// sku gsung thugs kyi dbang rnams zhor la 'byung// ye 'byams byang chub sems kyi dbang rtogs na// dur khrod rdzas kyi dbang rnams zhor la 'byung// don dam chos nyid phur pa'i dbang rtogs na// gdug pa 'dul ba'i dbang rnams bskur mi dgos// thams cad snang ba bzhi yi don rtogs na// rang rgyud dngos po'i dbang rnams bskur mi dgos// rang byung chen po'i dbang rnams rtogs gyur na// dad pa dbang gi stobs rnams bskur mi dgos// stong pa chen po'i dbang rnams rab rtogs na// snang ba rdzas kyi dbang rnams bskur mi dgos// sdig pa'i gzhi dang bral ba'i dbang rtogs na// bsod nams chen po'i dbang rnams bskur mi dgos// bsag pa'i gzhi dang bral ba'i don rtogs na// dge bcu bsod nams dbang rnams bskur mi dgos// bzang ngan brtag tu med par dbang thob na// nan gyis brtags pa'i dbang rnams bskur mi dgos// thig le rang bzhin gnas pa'i dbang thob na// rim pa grangs kyis bskur ba'i dbang mi dgos// rang byung ye shes rang dbang ye rtogs na// mar me </text>
</item>

<item><p>174</p><section>1</section>
<text>ye shes dbang rnams bskur mi dgos// rang byung rtsal med chen po'i dbang rtogs na// bsnyen bsgrub rim par phye ba'i dbang mi dgos// chos nyid ye dbang chen po'i dbang rtogs na// ye shes rim par phye ba'i dbang mi dgos// ye 'byams byang chub sems pa'i dbang rtogs na// maN+Dal dkyil 'khor bya ba'i dbang mi dgos// sangs rgyas rang la yod pa'i dbang rtogs na// sangs rgyas byang chub pa yi dbang mi dgos// thig le sku gsung thugs kyi dbang rtogs na// bsgom bya sku gsung thugs kyi dbang mi dgos// ma btsal ma bsgrubs ye shes dbang rtogs na// bstan pa rgya mtsho'i dbang rnams bskur mi dgos// thugs rje phur pa rol pa don rtogs na// khro bo drag po'i dbang rnams bskur mi dgos// thabs dang shes rab gsal ba'i don rtogs na// gsang ba byang chub sems dbang bskur mi dgos// mkhas pa rang gsal nges med don rtogs na// grangs dang rim pas bskur ba'i dbang mi dgos// thams cad rang las byung ba don rtogs na// gzhan nas btsal ba'i dbang rnams bskur mi dgos// chos nyid gsal ba'i sgron ma'i don rtogs na// gsal byed bkra ba'i dbang rnams bskur mi dgos// ston pa rang las byung ba'i don rtogs na// ston pa rdo rje sems dpa'i dbang mi dgos// 'khor rnams rang las byung ba'i don rtogs na// phyag na rdo rje'i dbang rnams bskur mi dgos// 'khor 'das gnyis su med pa'i don rtogs na// lha rdzas rim par bskur ba'i dbang mi dgos// chos nyid phur pa rang byung don rtogs na// rang byung lha rnams bskur ba'i dbang mi dgos// dur khrod chen po'i gnas dag tu// dbang dang drag por ldan pa la// nam mkha'i khams kyang de bzhin te// sa dang ri la rab tu brtag/ nges pa med pa'i sa nyid la// maN+Dal 'dom gang gru bzhi la// dur khrod sna tshogs phye ma gdab// dam rdzas lnga yis chag chag gdab// thig le rnam pa gnyis su bshad// sa thig gnam thig gnyis su bstan// lnga dang gsum gyi sbyor ba la// gdab pa'i rim pa de bzhin bya// tshon sna lnga yi rim pa la// bstan pa'i don du de bzhin bya// gru gsum zla gam mu khyud dang// 'khor lo gru chad lha rnams bcas// sgo dang rta babs de bzhin te// mdzes pa'i rgyan dang mtshon pa brtag/ bsrung bya'i rim pa yang dag byang// dam sri mnan dang ma trang bsgyel// sgo la rim pa de bzhin sbyar// rdzas rnams dgod pa yang dag ste// sku yi dbang dang gsung gi dbang// thugs la sogs pa de bzhin no// rdzas kyi dbang dang phur pa'i dbang// phan pa'i dbang dang nus pa'i dbang// dam can dbang dang las bzhi'i dbang// de la sogs pa'i dbang rnams ni// rim pa </text>
</item>

<item><p>175</p><section>1</section>
<text>bzhin du dgod par bya// ting 'dzin chen po'i byin rlabs kyis// bsnyen pa nam mkhar 'grub pa yang// nus pa yod phyir rab tu bya// bum pa nam mkhar lding pa dang// phur pa 'phar zhing 'khrog pa dang// sku gzugs bzhad cing 'gul ba dang// dam can mngon du lung ston dang// shing bal bzhin du yang ba dang// ci la thogs pa med pa dang// nad rnams thams cad sel ba dang// sman pa'i mchog tu gyur pa dang// rig pa khong dngas shar ba dang// snying rje chen po 'byung ba dang// 'gro ba rim pas 'dul ba dang// bar chad sel ba'i rtags byung na// bsnyen pa las su rung zhes bya// las su rung bar gyur pa dang// bsgrub pa bya ba'i rim pa yang// yang dag nyid du bsten par bya// chen po las kyi rim pa ni// srog lus rdzas kyi 'bul ba yis// bla ma mnyes par bya ba'i phyir// mnyes pa'i yon tan chen po ni// bsam pa thams cad 'grub par 'gyur// rig 'dzin sa la 'gro ba dang// byang chub sems dpa'i sa la gnas// 'gro ba'i don rnams ma lus nus// bstan pa kun la thogs pa med// de phyir dbang bskur gsol ba gdab// byin rlabs chen po char ltar 'byung// 'gro ba tshims byed gsos bzhin du// dbang gi byin rlabs de bzhin du// 'gro ba gnyis kyi don byed nus// dag pa khrus kyis bkru bya zhing// lhar bskyed spyan drang bstim pa dang// mchod pa ma lus rdzogs par bya// gtso bo'i dbang du dur khrod dang// phan dang nus pa rab tu sbyin// sku gsung thugs la rdzogs pa'i dbang// re re nyid la de bzhin bskur// dur khrod dbang yang de bzhin te// kun la rdzogs par rim par bskur// drag pos 'dul ba'i las bya zhing// drag po'i dbang yang rim par bskur// drag po 'dul ba'i dbang thob nas// phyin chad 'gro ba'i don rnams nus// gtso bo nyid kyi dbang thob na// ci bsam las rnams 'grub par 'gyur// hUM mdzad chen po'i dbang thob na// thog dang ser ba'i las rnams 'grub// rnam par rgyal ba'i dbang thob na// smyo 'bog gdon rnams thul bar 'gyur// dbyug sngon can gyi dbang thob na// nyon mongs me ni bsreg par 'gyur// gshin rje gshed pa'i dbang thob na// sgrol ba chen po'i dbang yang thob// mi g.yo mgon po'i dbang thob na// zhe sdang rang rgyud gnon par 'gyur// rta mgrin rgyal po'i dbang thob na/ khams gsum dbang du sdud par 'gyur// gzhan gyis mi thub dbang thob na// nyon mongs sha mdangs phyed par 'gyur// bdud rtsi 'khyil pa'i dbang thob na/ khams gsum gdug pa gsod par 'gyur/ khams gsum rnam rgyal dbang thob na// gang yin dngos por 'dzin par 'gyur// stobs po che yi dbang thob na// 'dul </text>
</item>

<item><p>176</p><section>1</section>
<text>ba chen po'i dbang thob 'gyur// sras mchog drug gi dbang thob na// 'jig rten dregs pa 'dul bar 'gyur// dur khrod rdzas kyi dbang thob na// bdud kyi rgyal po 'dul bar 'gyur// sku gsung thugs kyi dbang thob na// khams gsum sprul pas 'gengs par 'gyur// rdo rje phur pa'i dbang thob na// dregs pa can rnams 'dul bar 'gyur// bkra shis dam pa'i rdzas la brten// dam pa de nyid thob gyur na// legs pa'i yon tan brjod las 'das// rdo rje tshe yi dbang thob na// tshe yi rdo rje nyid du 'gyur// longs spyod gter gyi dbang thob na// zad med 'phel ba'i dbang dang ldan// dbang la yon tan brjod las 'das// dbang rnams rdzogs par ma gyur na// rdza byas be'ur lus pa 'dra// dbang rnams thob par ma gyur na// nyi khri chig stong ston nus kyang// rgyal po dmangs su bab pa 'dra// shing la btsugs 'bru byas pa 'dra// de phyir dbang la nan tan bya// rdo rje phur pa chen po bshad pa'i rgyud las/ dbang bstan pa'i le'u ste bcu gsum pa'o//// de nas bcom ldan 'das dam tshig la snyoms par 'jug pa'i ting nge 'dzin la snyoms par zhugs te/ ston pa chen po dam tshig la// rdo rje rab tu sa ma ya// mi 'da' badzra kI la ya// mi 'da' dam tshig rnam pa lnga// gnas pa'i dam tshig gsum rnams dang// yod pa'i dam tshig chen po dang// bsrung ba'i dam tshig 'gyur ba med// ting 'dzin dam tshig bsrung ba'i mchog/ rtsa ba yan lag dam tshig las// mi spang rab tu bsrung bar bya// spyod pa'i dam tshig chen po dang// bsdam par bya ba'i dam tshig rnams// zol zog med par bsrung bar bya// rdo rje slob dpon dpal du che// 'dren pa'i slob dpon chen po dang// rtsa ba'i slob dpon chen po dang// dam tshig dbang gi slob dpon dang// man ngag lung gi slob dpon dang// shes rgyud grol ba'i slob dpon dang// bsrung ba grangs kyi shes par gyis// rtsa ba chad par ma gyur na// bla ma rtag tu bskur ba dang// khe dang grags pa ma yin pa// de yang bsrung ba'i rim pa yin// pha ltar bkur te brtse ba dang// tshig tsam phyal pa ma yin pa/ khong nas gdung ba bskyed pa ni// de yang bsrung ba'i rim pa yin// dbang po'i mig ltar brtse ba dang// dran pa rgyun du sems pa dang// lus la mi phongs srog mi phongs// de yang bsrung ba'i rim pa yin// dbu yi gtsug gi rin chen ltar// skyo ba med par khur byed pa// de yang bsrung ba'i rim pa yin// snying dang 'dra zhing 'dral mi phod// ji ltar khro gtum gsod byed kyang// de la ngan pa'i sems mi dbyung// de yang bsrung ba'i rim pa yin// dam tshig rgyu med shel sgong 'dra// dkyil 'khor gnyen po mi 'dral zhing// dam chos gnyen por </text>
</item>

<item><p>177</p><section>1</section>
<text>byed pa dang// dam rdzas gnyen por gtsor len na// de yang bsrung ba'i rim pa yin// dpag tshad rgyang grags dur khrod du// rtags rnams mngon du 'don pa dag/ de yang bsrung ba'i rim pa yin// le lo sgyid snyoms ma yin par// brtson 'grus drag pos sgrub byed pa// de yang bsrung ba'i rim pa yin// rdzas rnams mngon du mi 'don pa// gsang zhing rtags rnams 'don pa yang// de yang bsrung ba'i rim pa yin// rtogs pa'i lta ba gdeng ldan zhing// spyod pa dman par spyod pa ni// de yang bsrung ba'i rim pa yin/ khams gsum sems can thams cad la// snying rje gdung sems mi chad pa// de yang bsrung ba'i rim pa yin// sha khrag dam rdzas tshang ba yis// mkha' 'gro dus su mchod byed pa// de yang bsrung ba'i rim pa yin// mkhas shing tshul bsrung spyod pa dal// 'di yang bsrung ba'i rim pa yin// nyin dang mtshan du dus med par// skyo ba'i sems dang mi ldan na// 'di yang bsrung ba'i rim pa yin// rnga sgra drag po b+h+yos 'debs dang// ag tsar kha yis ngom byed min// 'di yang bsrung ba'i rim pa yin// don la ma yengs bde ba dang// rtogs pa mngon du gtong ba yang// 'di yang bsrung ba'i dam tshig yin// mtshan dang ldan pa'i gzungs ma la// thabs dang shes rab sbyor ba yang// 'di yang bsrung ba'i dam tshig yin// brtse bas dus gsum mi 'gyur ba// 'di yang bsrung ba'i dam tshig yin// don dam pa yi ngang nyid las// phyogs ris bdag gzhan mi 'byed na// 'di yang bsrung ba'i rim pa yin// bsrung ba'i rim pa gang yin pa// mi spang rab tu bsrung bar bya// dam tshig gnyen po nyams pa yang// lha spangs nyams pa chen po dang// sngags dang phyag rgyas nyams te nyams pa dang// dran rtog lha ru ma rtogs nyams pa dang// gsal la 'dzin med ma bsgoms nyams pa dang// gnyan pa'i rim pa ma khur spangs pa dang// brtse ba'i rim pa rgyun bcad spangs pa dang// gzungs ma mtshan ldan spangs pa dang// 'di rnams nyams pa'i rang bzhin yin// rtsa ba'i dam tshig nyams pa na// rdo rje dmyal bar skye bar 'gyur// 'dir yang nyes pa sna bcu 'ong// byas pa mi 'grub mya ngan non// de yang nyams pa'i snga rtags yin// rtsa ba nyams pa'i snga rtags ni// sna nas khrag phyung ngo byug nas// rnga sgra drag pos b+h+yos 'debs shing// nga ni thams cad che ba'i lha// dbang du sdud pa nga las med// nga yis mi 'dul gang yang med// thams cad kun la nga che 'byung// lha srin sde brgyad nga yi bran// nga yi nyams su chos sku 'byung// me long ye shes lung yang bstan// 'di yang nyams pa'i snga rtags yin// nam mkha' khengs pa'i lha rnams kyang// gzhan yang nga che lung </text>
</item>

<item><p>178</p><section>1</section>
<text>yang dag gyur// gdug pa thabs dang shes rab gnyis// brdabs pas byang sems mkha' la babs// de nyid gtso sngags brjod byas la// ye shes lnga yi ngo bor gyur// stong khams khyab pa'i sku byung yang// snang la rang bzhin med par gyur// dgongs pa dag pas byas gyur na// sku gsum rim gyis don byas nas// bskyed dang bstim dang spyan drang dang// bstod pa bya dang mchod pa bya// rin chen sna lngas rab mtshon te// thams cad gtso bo'i sngags las byung// mchod pa'i sngags kyang de bzhin te// yang dang yang du byas pa ni// rab gnas chen po zhes kyang bya// kun la bya bar de ma gsungs// thal ba chen po bsgrub par bya// rnal 'byor chen po thal ba la// phyi nang gsang ba'i dam rdzas la// gnyis su med par sbyar bar bya// zhun chen khu ba mang du btang// stong pa hUM dang rdo rje yi// sngags kyis longs spyod rdzogs par gyur// 'phro 'dus de bzhin thim par gyur// thim pas de nyid 'od du zhu// ci bsam 'byung ba'i rin po che// mang zhing zad pa med par gyur// snod ni b+h+rUM las de bzhin du// bskyed pas dpal gyi skur bzhengs gyur// snod du bcug pas sku ru gyur// brdabs pas thabs dang shes rab 'byung// byang chub sems kyi rang bzhin las// 'gro ba'i don byed sku ru gyur// de yi byin rlabs nus pa can// bskyed dang spyan drang bstim pa dang// mchod dang bstod dang de bzhin bya// phyin chad 'gro ba'i don bya'i phyir// 'gro ba'i don la bskul bar bya// rgyal po dmangs su mi dbab par// sku gdung chen po de bzhin bzhengs// blon po ded dpon chen po la// sman lnga spos lnga rab sbyar la// rnam par snang mdzad rdo rje sems// rnam pa gsum las yang dag byung// rdzas ni rin chen rnam lnga la// snod ni bde gshegs pho brang ste// brdabs pas longs sku yang dag 'byung// phyung bas sprul sku bsam mi khyab// rab gnas chen po de bzhin te// 'gro ba ma lus thal ba la// pa yi rnam lnga rab sbyar ba// sa la de bzhin rab sbyar te// dus gsum bde gshegs bzhengs par bsam// me tog la sogs lnga yis mchod// rgyal ba skul ba'i gsol ba gdab// brdabs pas 'gro ba'i don nyid du// nyon mongs ma lus dag par 'gyur// gang byed 'brel pa yod par bya// 'brel pa med par byed pa ni// rgyal po dmangs su yongs mi rung// nor bus rgyal sa zin mi 'gyur// rdo rje phur pa chen po bshad pa'i rgyud las/ thal ba chen po sgrub pa'i le'u ste bco lnga pa'o//// de nas bcom ldan 'das drag po'i ting nge 'dzin la snyoms par zhugs te/ rdo rje phur pas gdug pa 'dul// dur khrod chen po'i gnas dag tu// maN+Dal mda' gang gru bzhi la// thig dang tshon yang de bzhin te// rdzas rnams ma </text>
</item>

<item><p>179</p><section>1</section>
<text>lus tshogs par bsag/ bya ba'i rim pa ma lus pa// yang dag nyid du der bstan nas// sngon du de bzhin rdzogs byas la// lha rnams rab tu gnas pa yin// las kyi lha yi ting 'dzin gyis// gong du bstan pa de bzhin bya// gdug pa bsgral ba'i rdzas rnams bshams// bsreg dang mnan dang 'phang ba dang// bsgral ba gnan pa yang dag bya// ting 'dzin chen po'i byin rlabs las// lha rnams bskyed pa de bzhin bya// rdo rje khros pas zhe sdang gcod// mtshon cha sngon po 'bar ba yis// nam mkha'i dkyil nas thigs par shar// srog gi go ru shar ba dang// snying gi dkyil du bsgom par bya// phung po rdo rjer gtams byas nas// rnam par shes pa rdo rjer bsgom/ khro bo khro mo rngams pa'i tshogs// bskyed pa'i sngags kyis de bzhin bya// gdug pa 'dul ba'i sras rnams bskyed// srid pa'i phur bu bsgrub pa dang// dbang dang dngos grub blang ba'i phyir// yeshes khro bo'i gshegs su gsol// khro bo chen po gshegs nas kyang// rtags dang mtshan ma bstan pa dang// kI la ya yi dngos grub stsol// mchod pa 'bul zhing dngos grub dang// las bzhis bsdam dang bcing ba dang// gcig gis gdab dang mtshon dang dug/ brdung dang bstab pa sngags kyis bya// bskul zhing lha la bsnyen mchod 'bul// lha rnams mchod phyir gdug pa bsgral// de dang mthun par rab bstan nas// rtags dang sbyar ba de bzhin te// gsal rkyen 'khrul pa med par bzlas// rig 'dzin sa la de bzhin 'gro// dbugs dang sbyar zhing 'phro 'du bya// ring thung tshad dang ldan pa dang// brtan pa'i tshad dang ldan par bya// brtan pa'i nyams ni rnam pa gsum// grub pa'i tshad ni rnam pa lnga// de bzhin las su rung ba yis// 'gro ba'i don rnams nus par 'gyur// rnam pa gnyis kyi don byas nas// yang dag 'bras bu chud mi za// drag po sgrol ba'i dus nyid du// las rnams de bzhin yang dag bya// dam tshig chen po'i dus la bab// sprul pa chen po'i dus la bab// phyag brnyan chen po'i dus la bab// shwa na mu kha'i dus la bab// bdag nyid chen po'i dus la bab// sa bdag rgyal mo'i dus la bab// khyod kyi dam tshig dus la bab// sngon chad ji ltar dam bcas bzhin// mngon spyod phrin las myur du mdzod// byang chub mchog tu sems bskyed cing// dus gsum rgyal ba'i gdung 'tshob pa'i// rig 'dzin bdag cag rnams la yang// gnod cing gdug pa'i dgra dang bgegs// bdud dang bar du gcod pa yis// dngos grub 'phrog cing 'tshe ba rnams// khro bo chen po'i byin rlabs kyis// yud tsam gyis ni 'dir bkug ste// mngon spyod tshul bzhin bsgral ba dang// lus ngag rdul du bshigs nas kyang// sdug bsngal nyams su myong bar mdzod// </text>
</item>

<item><p>180</p><section>1</section>
<text>oM laM hUM laM s+t+wam b+ha ya nan mo ha ya g+hA ta ya/ b+ha ga bAn/ hrIHSh+t-IHbi kr-i badzra hUM kA ra hUM hUM phaT phaT/ oM badzra kI li kI la ya dzaHhUM baM hoH/ badzra kI li kI la ya hUM hUM phaT phaT/ oM badzra hUM kA ra hUM phaT/ badzra hUM kA ra hUM/ a A/ khams gsum 'khor ba bsgral ba'i phyir// stong pa nyid du yang dag sgrol// don dam de las 'da' mi byed// stong pa chen po'i chos kyi mchog/ des ni yang dag don rnams rtogs// dngos grub bar chad byed pa'i bgegs// gdug cing sdang sems ldan pa rnams// zung zhig rgyob cig rnam par chings// gtogs shig grogs dang bral bar gyis// rengs par khug la smrar chug cig/ phob cig rnam par gzir bar gyis// nga yi dbang du gyur nas kyang// bsgo ba'i bka' rnams nyan par gyis// bran dang pho nya bka' nyan tshogs// khyed kyi dam tshig dus la bab// sngon chad ji ltar dam bcas bzhin// mngon spyod phrin las myur du mdzod// hUM pa ra bi d+h+wa na sa hUM phaT/ ts+tshin+d+ha ts+tshin+d+ha hUM phaT/ b+hin+d+ha b+hin+d+ha hUM phaT/ gr-i h+Na gr-i h+Na hUM phaT/ ha na ha na hUM phaT/ ban+d+ha ban+d+ha hU phaT/ ta thA ya ta thA ya hUM phaT/ ha sa ra na ha sa ra na ya hUM phaT/ shI g+h+raM A na ya hUM phaT/ A be sha ya A be sha ya hUM phaT/ b+hin+da ya b+hin+da ya hUM phaT/ ha na ha na badzra/ da ha da ha badzra/ pa tsa pa tsa badzra/ ma tha ma tha badzra/ dz+wa la dz+wa la dzra/ su ru su ru badzra/ mu ru mu ru badzra/ ka taM kaye/ dza ye bi dza ye/ a dzi te a pa ra dzi te/ mA ra sai ni pra marda ni hUM phaT/ rdo rje gsang ba'i bka' las ni// sdig can gang zhig 'da' byed pa// stobs chen khro bo chen po yis// klad pa tshal pa brgya ru khos// nyon cig bgegs dang log 'dren tshogs// nga yi bka' las 'da' ma byed// hUM ma ma pa shang ku ru/ ma taM nya ka ra i dan/ d+ha d+hi ma ma kar ma/ shI g+h+raM kA ra ya hUM phaT/ gdug cing sdang sems ldan pa rnams// lha'am 'on te bdud kyang rung// nga la bar chad byed pa rnams// mthu dang rdzu 'phrul med par gyis// sarba A na ya hUM phaT/ ta thA ya ta thA ya hUM phaT/ rdungs shig rdo rje 'bar ba'i gtun// bka' las 'da' byed sdig can rnams// rdo rje me dbal snying bsregs nas// lus ngag rdul phran bzhin du rlogs// khro mo 'bar ba'i gtun khung du// rdo rje tho bas brdungs byas na// lha yang rung ste rlag par 'gyur/ kha tham kha tham kha tham/ hUM hUM hUM/ phaT phaT phaT/ badzra yak+sha kro d+ha khA hi khA hi/ ha ha/ bsgral ba yang dag don bstan pa// gtso bo lha sogs sngags rnams la// gnad sngags sgrol sngags gnyis su 'gyur// kun la de bzhin shes par bya// gdab pa'i las de bya ba dang// 'khor gyi sngags rnams de bzhin te// thun dang bden pa'i byin rlabs dang// mtshon dang dug dang de bzhin te// brdung dang sdug bsngal bskyed pa dang// </text>
</item>

<item><p>181</p><section>1</section>
<text>bstab dang byang chub sems su bstan// chos nyid kyi bden pa'o// gsang sngags kyi byin gyis rlabs so// sangs rgyas kyi mthu'o// a b+hi tsar+ya'i dus la bab pa'i brnags pa de kho na la'o// ting 'dzin chen po'i byin rlabs kyis// gnas skabs bsgyur cing shes par bya'o// cho 'phrul bstan pa kun kyang 'dul// sreg pa me yi las la sbyar// mnan pa sa yang de bzhin te// 'phang pa zor du de bzhin bstan// nyams pa ma lus gnan bya'i phyir// tshe bstim rim pa'i las rnams bya// 'gro ba ma lus 'dul bar 'gyur// dper na rgyud kyi rang bzhin ni// phug ron ske dang rma bya'i mdongs// mang ba ma tshang 'khrugs pa dang// rgyud rnams rang rang don dang bstun/ nges pa med pa'i rgyud byung yang// dper na dmus long mar bzhin 'gyur// mang bas skongs la 'khrugs pa sdebs// gab pa gsal ba brdar bstan dgrol// des na breng chags rgyud du 'byung// rgyud rnams don dang ma ldan na// sa dang chu 'dres rnyog ma can// sman dang dug tu rnam par 'dres// sbyin dang mar dang chu 'dra ste// de yis bya ba'i don mi nus// de gnyis don nyams gang yang med// de bzhin rgyud kyi rang bzhin yang// gtan la mi phebs phyogs 'dzin can// de yis bstan pa'i rgyud de ni// yang dag min te de phyir bstes// dper na chu la mar 'dod bzhin// gtan la mi phebs rgyud nyid la// bya btsal med pa'i don mi 'byung// srin bu bal du gtums pa 'dra// grol ba'i don rnams yongs mi 'byung// rgyud kyi rang bzhin mang ba ste// tshang bar byed de 'khrugs par 'byung// yod par 'byung ste rang rgyud med// med pa lta bu chad pa med// kun tu bzang po'i ngang nyid las// rgyud rnams thams cad ston par byed// grangs med brjod kyis mi lang ba'i// gsal la rtog med rgyud rnams 'byung// lha dang rgyud du chags pa la// bstan pa don med yal bar 'gyur// rgyud kyi shes pa 'dzin pa grol// lhas kyang de bzhin sa nyid bral// lha nyid ma nges ngos bzung bral// rang rgyud 'dzin pa'i lha rnams ni// dper na me long gzugs brnyan te// nges pa can du gyur pas na// gang gis blta ba de mi mthong// de bzhin lha yi rang bzhin yang// nges pa can du gyur pas na// gcig las gnyis su bsgom mi nus// bsgoms pas rang rgyud grol mi nus// mchod pa rang grol ma shes na// gsol dang mi gsol ngos bzung bral// mchod pa rgya mtsho rgya chen yang// ting 'dzin chen po'i cho 'phrul yin// spyan drangs don yang de bzhin der// gshegs la byon pa'i rang bzhin yang// nges par gzung zhing rang rgyud min// ston pa rang byung rang la gnas// sdud pa rang byung rang la gnas// 'khor rnams rang byung rang la </text>
</item>

<item><p>182</p><section>1</section>
<text>gnas// bstan pa rang byung rang la gnas// sangs rgyas rang byung rang la gnas// sems can rang byung rang la gnas// sdug bsngal rang byung rang la gnas// zhe sdang rang byung rang la gnas// ser sna rang byung rang la gnas// gti mug rang byung rang la gnas// 'dod chags rang byung rang la gnas// phrag dog rang byung rang la gnas// le lo rang byung rang la gnas// rtsa ba byang chub sems nyid la// 'bras bu mi mthun so sor snang// e ma ya mtshan cho 'phrul can// gcig las grangs med brjod las 'das// rdo rje phur pa chen po bshad pa'i rgyud las/ drag po las kyi rim pa'i le'u ste bcu drug pa'o//// de nas bcom ldan 'das drag po sgrol ba'i ting nge 'dzin la snyoms par zhugs te/ ston pa chen po'i byin rlabs las// byin rlabs cho 'phrul 'di lta ste// ji ltar sgrol ba'i gnas chen du// maN+Dal mda' gang gru bzhi la// dam rdzas 'di lngas las bya zhing// 'khor lo rtsibs drug dkyil 'khor bri// lha yi gnas su e re bri// shar gyi lha yi sgo bsrung bya// mu khyud thod pa'i brtsig pa bya// rin po che yi 'od dang bcas// dbye ba'i rdzas dang 'gugs pa'i rdzas// bcing ba'i rdzas dang smyo ba'i rdzas// bsgral ba'i rdzas dang bstab pa'i rdzas// rdzas drug drag po las kyi rdzas// seng ldeng phur bu sor bcu gnyis// nyung dkar nyid du bcas pa dang// dar gyi cod pan lnga btag pa// gtso bo nyid la de bzhin bsham// lha drug phur bu thugs kyi mchog/ lha ru dbang sdud las la 'gyed// seng ldeng phur bu sor brgyad ni// rdzu 'phrul ston cing nus pa can// de yis lha dbral las rnams byed// bya rgod gshog phur zhi ba ste// gdug pa klu rnams zhi bar byed// gser ram ser po rgyas pa ste// tshe dang dbang thang rgyas par byed// zangs sam ljon dmar mchog phur yang/ khams gsum dbang du sdud pas na// lcags sam ljon shing sgrol ma'i rdzas// tsan+dan rgya shug gzi byin myur du sdud pa'i rdzas// rdzas drug de bzhin las rnams bya// bar chad bsal ba'i las rnams bya// dang po stong pa'i rang bzhin las// hUM dang rdo rje sngags kyis bskyed// snyan gsan spyan drangs bstim par bya// mchod pa bstod pa ma lus kun// yang dag nyid du de bzhin sbyar// dbus su seng ldeng phur pa dgod// steng du 'dul ba nam mkha' ste// steng la sogs pa phur bu drug/ rim pa bzhin du dgod par bya// steng du gu gul rdzas rnams gzhag/ shar du lcags kyu nyung dkar bzhag/ lho ru zhags pa sngon dmar gzhag/ nub tu dug rdzas mang du gzhag/ byang du ral gri tho ba gzhag/ 'og tu ming dang rus su bcas// ting 'dzin rim pa bsgom pas ste// dbus su dpal gyi gtor </text>
</item>

<item><p>183</p><section>1</section>
<text>ma gzhag/ steng du snying sna bzhi la bya// shar du klu sman de bzhin bya// lho ru dkar po lnga la bya// nub tu ra dang khyi la bya// byang du nag po gsum la bya// 'og tu ra dmar gtor ma bya// ting 'dzin dpal du bsgom byas nas// rang rang sngags kyis 'khor rnams bskyed// snyan gsan spyan drang bstim pa dang// mchod pa 'bul dang dngos grub dang// sbyor ba'i bar du sgrol ba rnams// bstab pa chen po de bzhin bya// bsnyen pa ye shes lha nyid la// gdug pa drug gi sngags bzlas pa// bstod pa de bzhin rim pas 'byung// tshogs pa sbyor ba de bzhin te// pho nya las bzhi'i phur pa gdang// de bzhin bsnyen pa'i las rnams bya// sa ya drug 'bum mang du bskyal// mngon du 'od dang nyams su 'ong// mtshan ma tsam du 'byung ba dang// 'od dang me dang du ba dang// mi ring nam mkha' gang ba dang// rta dang khyi dang sbrul dang bya// rtags la bab pa rab tu brtag/ nges par gdeng du gyur pa dang// bsgrub pa'i las ni shes par bya// lha dang rdzas kyi bye brag dang// sngags dang bskul ba de bzhin te// gtso bo gsal ba'i byin rlabs kyis// 'khor rnams gsal bar gyur pa dang// thams cad sngags la rab tu 'dus// sngags rnams 'grub pa rab tu gces// ye shes lnga yi sngags rnams la// dregs pa'i sngags nyid rab tu gdags// rkyang par mi bya dril ba dang// nag po'i rtags rnams 'byung bar 'dod// thun gyi phur pa drug gam gcig/ gcig la rdzas drug rang rang brab// gcig la rdzas rnams dril ba ste/ khrag dang snying du bcas pa la// so sor rang rang dam rdzas brab// gang yin nyams pa bsgral bar bya// thun nyid khol dang lud pa dang// mang ba tsam du gyur pa na// nyung dkar nyung nag skye tshe dang// d+ha ru ra yi rtsa ba yis// nyin dang mtshan du dus med par// yang nas yang du bab par bya// de yis thun kyang rab tu khol// nan du dkar po sngags la sbyar// nag po de bzhin rab tu mnan// rtags de brtan par byung ba dang// drag po'i las la sbyar bar bya// bdud kyi nyi ma bkra mi shis// ngan pa'i las rnams bya bar 'byung// nyi nag mar gyi do dag gam// 'byung zhing 'jug pa'i nyi ma la// dur du 'jug dang rgyu ba dang// mngon du byung dang khugs pa dang// drag po'i bsam pa skyes pa dang// me yi 'od du byung ba na// de yis las nyid myur bar 'grub// klong du bstan pa'i las bya ste// spyir yang 'di nyid klong drug ste// gtso bo pho nya gong bzhin sbyar// sgrol ba gnas su bcas pas gdab// thun kyang rab tu de bzhin bya// 'khor lo klong drug rang rang ste// dang po bral ba'i klong nyid la// rang gis klong dang sngags su bcas// sngags gsum sbrel te las </text>
</item>

<item><p>184</p><section>1</section>
<text>rnams bya// thun kyang de bzhin shes par bya// phyi ma lnga yang de bzhin te// rang rang pho nya sngags rnams dang// rang rang thun dang rdzas rnams dang// gsum du sbrel ba'i sngags nyid la// phur pa rang rang de bzhin gdab// gtso bos snying la de bzhin te// 'khor rnams yan lag rnams la gdab// yang na snying la de bzhin sbyar// mtshon dang dug kyang de bzhin te// gdung ba drag pos btab pa dang// byang chub sems dpa' rab bstan te// byad dang me dang gnan pa dang// tshe bstim rim pa sngags kyi bya// las rnams ma lus rdzogs par 'gyur// rdo rje phur pa chen po bshad pa'i rgyud las/ drag po'i las bstan pa'i le'u ste bcu bdun pa'o//// de nas bcom ldan 'das gdug pa lha dang dbye ba'i ting nge 'dzin la snyoms par zhugs te/ drag po las kyi don bsnyan pa// dbye ba'i las rnams ma byas na// gdug pa'i las rnams rdugs par 'gyur// dur khrod dmar la mtho ba la// shar gyi phyogs su sgo bstan pa// nyi ma'i zer ma nang du 'char// de lta'i gnas dang ldan pa dang// maN+Dal mda' gang byas nas su// mi yi de bzhin rus pas gdab// dmar chen khrag gnyis rab tu byug/ gru gsum zla gam mu khyud bri// mu khyud dur khrod brtsig pa la// shar du bstan pa'i sgo gnas pa'o// de yi phyi rim zlum po la// dmar po byas te gzugs kyang bri// dbus su dpal gyi gtor ma ste// khyad par nyid du gyur pa'o// shar gyi mu ran zlum po la// 'jig rten dregs pa'i gtor ma gzhag/ rten du bcas pa ma lus kun// yang dag nyid du brjod par bya// dbus su bsnyen pa'i phur pa la// mthing nag dar gyi cod pan gdags// shar du seng ldeng phur pa la// snying po bris la yang dag dgod// dbus su snying chen ma nyams gzhag/ shar du+u ra snying de bzhin gzhag/ dbus su ming byang rus su bcug/ shar du ra yi snying khrag gam// yang na ra sog g.yas pa la// ming byang bris la de bzhin gzhag/ yang na ra mgor ming byang bcug/ rtsang gis btsug la sngo dmar bcings// dregs pa'i snying po de bzhin bri// rim pas bsnyen pa de bzhin du// ting 'dzin rim pas yang dag 'byung// dur khrod chen po'i gzhal yas su// dbus su bsnyen pa'i phur pa dgod// shar sgor sras mchog phur pa dgod// phyi rol dregs pa'i rdzas rnams dgod// bsgom pa'i rim pa de bzhin te// spyan drangs bstim pa de bzhin te// bsnyen pa ye shes lha la dbul// 'jig rten dregs pa zhor la 'byung// bstod cing bskul te las rnams bcol// hUM mthing nag gru gsum 'bar ba'i dkyil 'khor na// yab gcig rdo rje gzhon nu ni// sku ni ri rab nyi zla'i gzugs// rngam pa chen po'i tshems brdar </text>
</item>

<item><p>185</p><section>1</section>
<text>zhing// gdug pa can rnams zhabs kyis gnon// phyag gi phur pas nyon mongs spyod// zhabs bzhi rdzu 'phrul bzhi dang ldan// spyan mig gru gsum dug gsum 'dul// ya mtshan chen po 'phrul gyi lha// gdug pa 'dul ba'i lha la phyag 'tshal bstod// nyon mongs 'joms pa'i lha la phyag 'tshal bstod// me dpung chen po'i 'od la phyag 'tshal bstod// hUM thugs kyi sprul pa cir yang ston// ya mtshan chen po lha yi lha// khams gsum gdug pa 'dul ba'i dpal// stong gsum rngams pa drag pa'i sgra// ye shes lha yi sprul pa ste// ma bskul dbyings nas bzhengs pa'i lha// mthing ga 'jigs pa'i sku mdog la// nyon mongs 'joms pa'i phur pa bsnams// rang rtags 'brel pa'i gu gul dang// khams gsum gdar gcod phur pa 'dzin// stod ni zhal gsum phyag drug pa// smad ni zur gsum dbal dang ldan// 'jig rten dregs pa 'dul ba'i lha// thugs dam chen po'i dbyings nas bskul// 'jig rten dregs pa las la 'dzud// las rnams ma lus 'grub pa dang// lha yi las byas dregs pa 'dul// dregs pa sngags kyi sbyor ba yis// ran dang mdzes par rab sbyar la// mchod pa'i dus su phur pa gdab// dum bur gtum cing mchod par dbul// bstod cing bskul ba yang nas yang// thun rnams ra thod nang du sbyar// snying dang khrag dang de bzhin sbyar// de nyid las su rung ba dang// gdab pa'i las nyid 'di lta ste// gu gul du bas bdug byas te// dbral ba'i sngags dang tshig tu bcas// yang nas yang du de bzhin bya// pho nya las rnams de bzhin te// gdab pa'i sngags gnyis snying la gdab// thun dang de bzhin 'dzom par byas// mtshon dang dug dang brdung ba dang// gdab dang byang sems sngags kyis bya// me la bsregs te phye ma dang// sol bas g.yogs pa'i ming byang rnams// sngon dmar dag gis rab dkris la// ra yi thod pa'i nang du gzhug/ la btsas dag la rab tu sba// gtor ma tshe bstim bkra shis dang// de bzhin las rdzogs rdzogs par bya/ rdo rje phur pa chen po bshad pa'i rgyud las/ lha dang dbral ba'i le'u ste bco brgyad pa'o//// de nas bcom ldan 'das drag po 'gugs pa'i ting nge 'dzin la snyoms par zhugs te/ dur khrod chen po gangs dang shel lta bu// rgyal po'i pho brang gnas dag dang// de bzhin mchod pa'i sa yod par// sgo yi phyogs kyang shar du bltas// rta dang bya yi gzugs yod par// maN+Dal mda' gang byas nas su// dkar po gsum gyi khrag gis byugs// gru gsum zla gam mu khyud bri// mu khyud de bzhin bstan pa la// dkar po'i mu ran yang gcig bsnan// dbus su dpal gyi snying po bri// shar du 'gugs pa'i snying po bri// bsten phur </text>
</item>

<item><p>186</p><section>1</section>
<text>de bzhin bstan pa yang// sras mchog bya rgod gshog thur la// dar gyi cod pan de bzhin gdags// bar chad bsal ba'i las byas la// dbus su bsnyen pa'i phur pa la// gtso bo'i phur pa dbus su dgod// shar gyi phur pa de bzhin bya// dbus su dpal gyi gtor ma ni// khyad par rmad du byung bar bya// gdug pa'i gtor ma snying sna gsum// bse phor bshams te shar du gzhag/ rten yang de bzhin shar du gzhag/ ming rus dbus dang shar du gzhag/ drag po'i rtsang gis bskor bar bya// ting 'dzin rim pa bstan par bya// gzhal yas gdan dang bcas pa ru// dbus su gtso bo rab bskyed la// shar du 'gugs pa'i lha mchog bskyed// spyan drang rim pa de bzhin te// bstim dang mchod pa ma lus bya// ye shes lha la bsnyen pa bya// shar gyi de bzhin shes par gyis// bskul zhing bstod pa 'di lta ste// hUM gdug pa 'dul ba drag po'i sku// stod ni zhal gsum phyag drug la// smad ni zur gsum dpal dang ldan// dkar ba'i zhal la drag po'i dbyibs// gdug pa 'dul ba'i phur pa bsnams// lcags kyu'i stangs stabs phyag rgya can// khams gsum gdar gcod phur pa bsnams// gdug pa klu yi 'khor rnams 'dul// mang du sprul cing las la gus// gang yin 'gugs pa'i las mdzod cig/ snying khrag rnam gsum sbreng byed cing// mchod pa'i dus su bkug cing bstim/ bsnyen pa'i rtags rnams 'di lta ste// 'od du 'khyil lam me ru 'bar// dngos su byung ngam nyams su byung// de ni bsnyen pa'i rtags su bstan// ran dang mdzes pa'i lha sngags la// drag po'i sngags kyi gnad du bstan// nyin dang mtshan du rab bstan nas// lha la mchod cing dregs pa bskul// klu yis bzung ba'i thod pa ru// snying po bri zhing thum po bya// gdug pa sbrul gyi snying la gzhug/ sbal pa pho mo'i gzugs bris la// dkar po'i snying dang sbal pa dang/ khrag dang bsres pa de bzhin bya// bsnol mtshams brtan pa rab tu gces// thun sngags bzlas shing de la brab// thun de las su rung ba dang// gdug pa dngos su ston pa dang// de nyid dngos su 'khol bar 'gyur// yang nas yang du de bzhin bya// drag po bsgral ba'i ngo bo ni// lan gsum mnan te pho nyas dgug/ dbang po mngon gsum gsal bar 'gyur// gdab pa rnam pa gnyis su bstan// thun yang de bzhin yang dag sbyar// mtshon la sogs pa de bzhin 'byung// tha ma bsreg ste gnan pa bya// 'phang dang bsregs pa'i lhag ma de// bsam pa nyid kyis gsos byas la// byang du kha bltas 'gram du mnan// de yis 'og ma de bzhin 'byung// rdo rje phur pa chen po bshad pa'i rgyud las/ drag po 'gugs pa'i le'u ste bcu dgu </text>
</item>

<item><p>187</p><section>1</section>
<text>pa'o//// de nas bcom ldan 'das drag po bcing ba'i ting nge 'dzin la snyoms par zhugs te/ dur khrod sngo la 'od chags su// klu yi pho brang yod pa ru// maN+Dal de bzhin yang dag sbyar// gser ram ser po'i phur pa la// dar yi cod pan de bzhin bya// tsham rngams drag pos bgegs bskrad la// 'god pa de bzhin yang dag bstan// gtor ma dbus dang shar du dgod// shar du dgod pa'i gtor ma la// rtsi sman sna tshogs dgod par bya// rten yang rab tu de bzhin gzhag/ ming byang rtsang dang bcas pa yang// de bzhin brten te rab tu dgod// ting 'dzin rim pa de bzhin te// gtso dang 'khor yang de bzhin bskyed// spyan drang rim pa grangs dang sbyar// mchod pa bsnyen pa bstod pa dang// bsnyen pa ye shes lha la 'bul// ran pa nyid du de bzhin sbyar// hUM gdug pa 'dul ba drag po'i sku// stod ni zhal gsum phyag drug pa// smad ni zur gsum dbal dang ldan// sngo ba'i zhal ni 'gyur ba med// gdug pa 'dul ba'i phur pa bsnams// zhags pa rang rtags phyag rgya can// khams gsum gdar gcod phur pa bsnams// gdug pa shar gyi 'khor lo bcas// sprul pa gang yin nyams pa 'ching// gang yin bcing ba'i las mdzod cig/ dam rdzas nyid kyis de bzhin mchod// mchod pa'i dus su rab tu 'ching bar bstan// bsnyen pa'i rtags ni 'di lta ste// sbrul dang sbal pa la sogs pa// dngos su byung ba ma nyams su byung// sngon du byung ba'i 'od bzhin du// bsnyen pa'i rtags ni de ltar 'byung// lha sngags bstan pas de nyid tsam// drag po'i sngags la nan tan bya// nyin dang mtshan du grangs med bzlas// bstod dang bskul pa de bzhin bya// dkar po gsum gyi thod pa ru// sngags bris thun gyi rdzas rnams bsham// dkar po gsum gyi snying yang gzhug/ gzugs bris khrag tu de bzhin bcas// don gyi sbyar ba de bzhin bya// mang du de bzhin thun yang brab// de nyid las su rung ba dang// cha byad ston cing thun nyid khol// rtags ma byung bar de bzhin bya// drag pos bcings pa'i rim pa ni// yang dang yang du rab tu bsdam// yan lag dngos su bcings par 'gyur// gdab pa'i thun yang de bzhin bstan// las rnams ma lus rdzogs par bya// sreg dang 'phang ba de bzhin du// yang gcig mnan te pho brang sba// rdo rje phur pa chen po bshad pa'i rgyud las/ drag po bcings pa'i le'u ste nyi shu pa'o//// de nas bcom ldan 'das drag po smyo ba'i ting nge 'dzin la snyoms par zhugs te/ dur khrod chen po zad zed can// mi ring 'gro dang khyi rgyug 'dra// the'u rang gnas pa'i sa yod par// sgo ni shar lho mtshams su bltas// maN+Dal mda' gang byas nas </text>
</item>

<item><p>188</p><section>1</section>
<text>su// rnam pa gsum gyis rab tu byug/ gru gsum de bzhin rim pas bya// ser po mu ran yang gcig bsnan// snying po bri ba de bzhin bya// shar du smyo ba'i snying po bri// bsnyen phur smyo ba'i snying po yang// dar gyi cod pan de bzhin gdags// nyes pa med phyir bsrung ba bya// gtso 'khor phur pa byin brlabs la// rang rang gnas su de bzhin dgod// dpal gyi gtor ma khyad par can// snying sna gsum la de bzhin bya// dkar po sna dmar thod par bya// rten yang de bzhin yang dag gzhag/ rtsang gis de bzhin rab tu bskor// ting 'dzin rim pa'i khyad par las// dur khrod gzhal yas gdan yang bcas// dbus dang shar du lha nyid bskyed// rim pa bzhin du yang dag sbyar// bstim dang mchod pa ma lus bya// bsnyen pa rdzogs pa rab tu gces// rim pa bzhin du de ltar bya// bskul pa dang ni bstod pa bya// hUM gdug pa 'dul ba drag po'i sku// stod ni zhal gsum phyag drug la// smad ni zur gsum dpal dang ldan// dmar pa'i zhal la dbang du sdud// gdug pa 'dul ba phur pa bsnams// drag po'i dug gtor rang rtags can/ khams gsum gdar gcod phur pa bsnams// gdug pa yam shud 'khor dang bcas// sprul pas nyams pa smyo bar mdzod// mchod pa 'bul ba'i las nyid bya// mchod pa'i dus su smyo ru gzhug/ bsnyen pa'i rtags rnams rab tu 'byung// dkar ser 'od kyi rnam pa dang// btsun pa ban+de bong bu dang// de ltar rtags rnams byung ba dang// bsnyen sngags sgrub sngags sha thang dbye// drag po nyid du de bzhin bya// mang po'i byin rlab shugs kyis 'byung// bstod cing bskul ba'i las nyid bya// bong bu dag gi thod pa ru// sngags bris thun rnams rab tu blug/ ming dang khrag tu bcas pa bya// rgyu ba'i dus su yang dag bya// nan tan drag po'i thun la bya// las rnams 'grub par gdon mi za// gzugs ston rtags gnyis rab tu 'byung// smyo ba drag po'i las bya ste// mang du de bzhin nan tan bya// dbang po nyams pas smyo bar 'gyur// gdab ste las ni mtha' ru dbyung// 'phang dang bsreg pa de bzhin te// dug gis brdeg cing sa der mnan// tshe dang bkra shis de bzhin bya// rdo rje phur pa chen po bshad pa'i rgyud las/ drag po smyo ba'i le'u ste nyi shu gcig pa'o//// de nas bcom ldan 'das sgrol ba'i ting nge 'dzin la snyoms par zhugs te/ dur khrod brag nag nub sgo can// maN+Dal mda' gang byas nas su// nag po gsum gyi khrag gis byug/ rim pa bzhin du bris pa dang// nag po'i mu ran yang gcig mnan// rang rang gnas su snying po bri// bsnyen phur sgrol ba'i phur pa yang// cod pan rigs dang yang dag sbyar// bskrad pa'i las rnams de bzhin bya// rnam pa gnyis su </text>
</item>

<item><p>189</p><section>1</section>
<text>byin brlabs nas// gang yin gnas su de bzhin dgod// rnam gnyis gtor ma de bzhin du// nag po'i thod par de bzhin bsham// bdud lug nag po rten du bcas// dmigs pa'i rten du de bzhin te// rim pas bskor te de nyid dngos// ting 'dzin gsal ba'i khyad par las// gru gsum e yi dkyil 'khor bsam// yab yum dbus dang gdug pa shar// spyan drang byon dang bstim pa dang// lha la 'bul zhing shags kyis dbye// bskul bas las rnams byed par 'gyur// hUM gdug pa 'dul ba drag po'i sku// stod ni zhal gsum phyag drug la// smad ni zur gsum dbal dang ldan// gnag pa'i zhal la khro gnyer can// gdug pa 'dul ba phur pa bsnams// tho ba phur pa rang rtags can/ khams gsum gdar gcod phur pa bsnams// gdug pa bdud kyi 'khor rnams 'dul// bdud kyi sprul pa bsam mi khyab// gang yin sgrol pa'i las rnams mdzod// nag po gsum gyi khrag gis mchod// mchod pa'i dus su bsgral bar bya// bsnyen pa'i rtags rnams rab tu 'byung// sgra dang nag po'i 'od dag dang// 'tshub nag 'khyil pa'i me stag 'phro// dngos dang nyams su 'byung ba'o// bsnyen pa'i rtags rnams rab tu gces// lha dang dregs pa sgrol ba'i sngags// gang yin sha thang dbye bar bya// drag po nyid du de bzhin bya// smyo ba med par las rnams bya// mchod cing drag pos rab tu bskul// bdud rta nag po'i thod pa ru// sngags dang thun sngags rab tu bcas// gang yin rgyu dus dag tu bzlas// drag po thugs nyid las kyi mchog/ mang du 'byung zhing dngos su ston// gang yin bsgral ba las kyi mchog/ gdab dang las rnams rdzogs par bya// lam po che yi rgya gram mnan// bkra shis tshe yi las rnams bya// rdo rje phur pa chen po bshad pa'i rgyud las/ drag po bsgral ba'i le'u ste nyi shu gnyis pa'o//// de nas bcom ldan 'das drag po bstab pa'i ting nge 'dzin la snyoms par zhugs te/ dur khrod shing rtsi chu mig can// klu shing sna dgu yod pa'i sar// sa yang ljang sngon de bzhin 'byung// maN+Dal mda' gang gru bzhi la// nag po bzhin du rim pas bri// ljang gu'i mu ran yang gcig bsnan// snying po mnan pa de bzhin bri// rnam pa gnyis kyi phur pa yang// cod pan gdags pa de bzhin bya// srung ba'i mtshams kyis rab tu bsrung// rnam pa gnyis su byin brlab bya// gnas gnyis nyid du de bzhin dgod// thun rdzas rnam gnyis de bzhin bsham// rus sbal thod par yang dag bya// chu lug sngo bkra rten du bcas// rus dang ming yang de bzhin bri// rim pa grangs su de bzhin bstan// ting 'dzin sgrol ba'i grangs dang sbyor// mthing nag gru gsum dkyil 'khor </text>
</item>

<item><p>190</p><section>1</section>
<text>bsgom// lha gnyis rang rang gnas su bsgom// bzhengs dang spyan drang bstim mchod dang// bskul ba nyid du lha nyid gsal// hUM gdug pa 'dul ba drag po'i sku// stod ni zhal gsum phyag drug la// smad ni zur gsum dbal dang ldan// ljang ba'i zhal la phrin las rdzogs// gdug pa 'dul ba phur pa bsnams// rang rtags gang yin phur pa bsnams/ khams gsum gdar gcod phur pa bsnams// gdug pa btsan gyi 'khor rnams 'dul// btsan gyi sprul pa bsam mi khyab// gang yin bstab pa'i las rnams mdzod// gang yin snying khrag dag gi mchod// mchod pa'i dus su bstab pa bya// bsnyen pa'i rtags rnams 'byung ba yang// dmar ba'i 'od la 'tshub ma dmar// rta dang ra dang sha ba dang// glang bu+u la sogs dngos sam nyams// bsnyen pa'i rtags rnams rab tu gces// lha dang dregs pa stob pa'i sngags// de nyid bstan par go bar bya// drag po nyid du de bzhin bya// byin rlabs nus pa mang bas 'byung// bstod cing bskul ba'i las rnams bya// btsan rta dmar po'i thod pa ru// sngags bris thun rnams rab tu bsham// snying dang khrag tu bcas pa blugs// gang yin rgyu ba'i dus su sbyar// drag po nan tan thun la bya// de yis las nyid 'grub par 'gyur// dngos sam nyams sam mang ba dang// khol pa dag kyang rab tu bzang// bstab pa drag po las bya'i phyir// yang nas yang du de bzhin bya// rang dbang med de stob par 'gyur// gdab pa'i las nyid 'di lta ste// snying dang yan lag de bzhin gdab// mtshon dang dug dang brdung ba dang// bstab pa byas te sreg dang 'phang// tshe bstim bkra shis de ltar bya// ma lus rdzogs pa'i las kyi mchog/ bsnyen pa ye shes lha la 'bul// bsgrub pa dregs pa drug la 'bul// mchod pa'i dus su las drug 'byung// bri ba de bzhin dbyings su mthun// bsags pa'i rdzas drug rang rang ste// phur pa drug yang de bzhin du// thod pa drug yang rab tu bstan// rtags drug mi mthun rang rang ste// bstod pa gcig la bskul pa drug/ lha sngags gcig la gcig par drug/ lha yi gcig la las sna drug/ thun yang de bzhin shes par bya/ rdo rje phur pa chen po bshad pa'i rgyud las/ drag po bstab pa zhes bya ba'i le'u ste nyi shu gsum pa'o//// de nas bcom ldan 'das drag sngags bstan pa'i ting nge 'dzin la snyoms par zhugs te// bstan pa gnyan por 'tshe byed dang// sgrol ba'i zhing du gyur pa la// drag po dregs pa'i man ngag bstan// dregs pa'i rgyal po bco lnga la// thod pa mtshan ldan sna gnyis su// snying khrag lnga yi gtor ma bya// yang na thod pa bco lnga ste// nag po lnga la dkar po lnga// dmar dang sngo dang zhur ba dang// ser ba </text>
</item>

<item><p>191</p><section>1</section>
<text>kham pa sna lnga yang// de bzhin snying khrag gtor ma bya// yang na thod pa gcig tu bya// snying sna khrag sna mang du brdar// mtshan ma ngan pa'i thod pa la// med du mi rung snying po bri// gnyis su bcad pa'i dum bu la// lus kyi phyogs su bdud po bri// spyi bor gdug pa 'khor lo bri// drug dang brgyad du+u rab skor la// drag sngags drug la bri bar bya// brgyad la dregs pa'i snying po bri// mu khyud mu bran las sngags bri// de bzhin phyi mar rtsa sngags bri// rtsibs mchan rnams la ming byang bri// lus kyi phyogs su bdud pho bri/ kha gdangs mche ba gtsigs pa bri// bar du ming byang gzhug par bya// thod pa ngan pa'i mtshan ldan la// khrag sna mang du blugs byas la// thun du 'phang ba'i rdzas du bya// gru gsum khru gang brkos pa la// de rnams bcug ste kha bcad la// rdo rje rgya gram ldong ros kyis// g.yam pa dag la bri ba dang// mi mngon legs par gcad par bya// nyung dkar nyung nag ske tshe dang// dug dang snying sna'i phye ma la// skyes pa dar ma'i mchog phur dang// sa ser dngos po'i phye ma rnams// thun gyi rdzas su de bzhin gsham// rus pa brdung ba'i phye ma rnams// thun gyi rdzas su bzhag kyang rung// rus byang thob pa'i kha la bzhag/ ye shes lha yi skur bsgom la// gnas rnams bsrung zhing snying po bzlas// mdzes pa tsam du rab tu bzlas// dregs pa can gyis las bya'i phyir// pho mo sngags kyi bye brag las// na yar bsgyur bas gang bsgrub 'grub// mo la pho ru na yas bsgyur// mo yi bdud mo pho las 'byung// pho yi bdud mo de bzhin no// srog snying pho ru bsgyur ba 'di// pho la bco lnga spyi sngags dang// thun rdzas rnams la mang du bzlas// mchog gi phur pas yang dag gdab// bstan pa bsrung ba'i las kyang bcol// hU~M gdug pa 'dul ba dregs pa'i lha// dregs pa rngam pa'i ral pa can// mche ba gtsigs shing tshems brdar ba// sku la zhing lpags rlon pa gsol// ral pa bcings pa'i thor tshugs can// g.yas pas dgra snying sbar gyis 'debs// g.yon pa bdud kyi khram bam bsnams// rngam pa'i tshems brdar spu gri'i so// mche ba lcags kyi spu gri can// spu gri shad shad snying la shad// bstan pa gnyan por mi byed pa'i// nyams pa gang yin snying la shad// hU~M bdud kyi rgyal po ma rungs pa// mun pa nag po'i kha dog la// sku la dar nag ber mthing gsol// ral pa nag po spyi bcings can// lag na gcod pa'i s+t+wa re thogs// dgra s+t+wa sdang ba'i dgra la thob// mche ba dung gi spu gri gtams// spu gri shad shad snying la shad// dam nyams gang yin snying la ya// hU~M 'jigs par byed pa'i bdud pho ni// mon pa nag po rna cha can// sku la stag lpags g.yang gzhi gsol// ral pa nag po mun ltar </text>
</item>

<item><p>192</p><section>1</section>
<text>gtibs// lag na 'brel pa'i zor ba bsnams// zor kha sdang ba'i dgra la ya// mche ba lcags kyi spu gri gtams// spu gri shad shad snying la shad// nyams pa gang yin snying la ya// hU~M sgrol byed bdud kyi bshan pa ni// mon pa nag po'i kha dog la// sku la zhing gi g.yang gzhi la// ral po nag po gyen la 'greng// lag na 'ching ba'i zhags pa thogs// dam nyams gang yin 'ching bar byed/ mche ba zangs kyi spu gri gtams// spu gri shad shad snying la bshad// nyams pa gang yin snying la ya// hU~M sha za khrag 'thung bdud kyi bu// mon pa nag po me tri can// sku la dred kyi pags pa la// ral pa kham pa ya leb can// lag na bsreg pa'i me dpung thogs// nyams pa gang yin sreg par byed// mche ba bse yi spu gri gtams// spu gri shad shad snying la bshad// nyams pa gang yin snying la ya// dregs pa bdud kyi rgyal po la// 'khor ni bdud nag stong gis bskor// zhing lpags rlon pa'i stod thul can// spyi bcings bdud kyi rigs rnams kyang// mche ba lcags kyi spu gri gtams// spu gri shad shad snying la shad// bstan pa 'jig pa'i nyams pa la// srog rtsa dmar po chod la shog khong khrag kha ru rngub par gyis// chos shig rang gi dmag dpung chos// phyor cig ru+u mtshon nag po phyor// thob cig bdud kyi khram la thob// 'thungs shig snying khrag dron mo 'thung// zo zhig nyams pa'i sha la zo// 'cho zhig nyams pa'i snying rus 'cho// hU~M bdud kyi dmag dpung chi li li// bdud kyi dmag sna da drongs shig/ dam nyams dgra bo gang yin pa/ khram la thob cig bdud kyi tshogs// hU~M ya bdud tshogs gyi gtso bo ni// shel gyi mi pho dkar po la// sku la bya rgod thul pa gsol// phyag na shel gyi 'gying 'khar thogs// nyi ma zla ba'i gdong pa can// gser gyi so brdar khrigs se khrig/ mche ba gser gyi spu gri gtams// spu gri shad shad snying la shad// dam nyams kun gyi snying la shad// chibs su dung gi rta pho chibs// phum phum dmar po dar ltar 'phyar// dkar po kun gyi gtso bo ste// dkar po 'bum la mnga' mdzad cing// 'od dkar lam gyi bdag po ste// nyams pa 'di la rtags phyung zhig/ hU~M shar phyogs srid pa'i rgyal po ni// shel gyi 'od dkar lams se lam// sku la bse khrab smug po gsol// phyag na bse yi dung dmar bsnams// mche ba dung gi spu gri gtams// spu gri shad shad snying la shad// smyo 'bog lhog rgod dus la bab// hU~M lho phyogs srid pa'i rgyal po ste// lcags kyi 'od 'phro lams se lam// sku la lcags kyi tshem khrab gsol// phyag na lcags kyi srin mo rkang// mche ba lcags kyi spu gri gtams// spu gri shad shad snying la bshad// pho log nad kyi dus la bab// hU~M nub phyogs </text>
</item>

<item><p>193</p><section>1</section>
<text>srid pa'i rgyal po ste// zangs kyi 'od 'phros lams se lam// sku la zangs kyi tshem khrab gsol// phyag na zangs kyi mdung dmar bsnams// mche ba zangs kyi spu gri gtams// spu gri shad shad snying la shad// gzer nad nad kyi thun phob cig/ hU~M byang phyogs srid pa'i rgyal po ste// bse yi 'od 'phro lams se lam// sku la bse yi tshem khrab gsol// phyag na bse yi mdung dmar bsnams// mche ba bse yi spu gri gtams// spu gri shad shad snying la shad// lhog rgal nad kyi thun phob cig/ srid pa'i mnga' bdag kun la dbang// skar chen dmar po rta ru zhon// srid pa'i rgyal po 'bum gyi bskor// khams gsum dbang sdud srog la dbang// srog bdag chen pos dmag sna drongs// dmag dpung ru mtshon dkar po phyor// dmag dpung bsdu ba'i dus la bab// srid pa'i rgyal pos dmag sna drongs// hU~M shar phyogs btsan gyi rgyal po ste// rta dkar shel mdog chibs su chibs// sku la dar dkar ral ga gsol// phyag na zhags pa dkar po bsnams// dri za'i dmag dpung 'bum gyis bskor// shar phyogs btsan gyi dmag sna drongs// pho log nad kyi thun phob cig/ hU~M lho phyogs srid pa'i yul rtse nas// srid pa btsan gyi rgyal po ste// sngon po 'ja' dgu chibs su chibs// sku la ber chen sngo bkra gsol// phyag na zhags pa sngon po thogs// gshin rje'i dmag dpung 'bum gyis bskor// lho phyogs btsan gyi dmag sna drongs// gzer nad nad kyi thun phob cig/ hU~M nub kyi srid pa'i yul rtse nas// srid pa'i btsan gyi rgyal po ste// dmar po zangs mdog chibs su chibs// le brgan dmar po'i char chen gsol// phyag na zhags pa dmar po thogs// klu bdud dmag dpung 'bum gyis bskor// nub phyogs btsan gyi dmag sna drongs// glang thabs nad kyi thun phob cig/ hUM byang phyogs srid pa'i yul rtse nas// srid pa btsan gyi rgyal po de// ljang gu spun dmar chibs su chibs// na bza' ljang gu ber chen gsol// phyag na zhags pa ljang gu thogs// gnod sbyin dmag dpung 'bum gyis bskor// byang phyogs btsan gyi dmag sna drongs// lhog rgal nad kyi thun phob cig/ 'byung ba'i bdud bcom btsan chen yang// srog rtsa gcod cing sha la ya// snying rtsa gcod cing snying khrag 'thung// bkrag dang mdangs la dbang bsgyur ba'i// nad kha dbab pa'i dus la bab// bstan pa bsrung ba'i dus la bab// hUM stong gsum rnam dag dmag gi sna 'dren pa// dge bsnyen srung ma btsan gyi tshogs// dus kyi 'khrug pa slong byed cing// mtshon gyi bskal pa 'bebs byed pa// sku la za 'og ber chen gsol// phyag na shel gyi rdo rje bsnams// rol bas dbang bskur rang la dbang// chibs su seng ge </text>
</item>

<item><p>194</p><section>1</section>
<text>dkar mo chibs// rol du stong gsum 'khor gyis bskor// rdo rje drag po dmag dpung 'joms// gang du rbad par dmag sna 'dren// bdud kyi dmag sna mun ltar 'dren// btsan gyi dmag sna me ltar 'phro// rgyal po'i dmag sna skar ltar 'khrug/ ba dan ru mtshon me ltar 'bar// ma bdud mang po mun ltar gtibs// sha za mang po khra ltar lding/ khrag 'thung mang po mcho ltar rlob// gang du rbad pa'i dmag sna 'dren// shar gyi phyogs su dmag 'dren na// ba dan dkar po rdzi la phyar// lho yi phyogs su dmag 'dren na// ba dan sngon po gnam ltar sngo// nub kyi phyogs su dmag 'dren na// ba dan dmar po me ltar 'bar// byang gi phyogs su dmag 'dren na// ba dan ljang gu chu ltar 'brub// ru mtshon phyor zhing dmag sna drongs// gang du bsam pa'i chibs bskyod la// bdud kyi mun pa char ltar phob// btsan gyi sha bdal khrag tu skyugs// rgyal po'i 'od zer skar ltar 'khrug/ de yang dge bsnyen gnyan gyi grogs// me ltar 'bar zhing dmag sna drongs// chu ltar 'brub cing dmag sna drongs// b+h+yo b+h+yo gang yin las la thun phob cig/ thun gyi las nyid drag por sbyar// rgyu dus bzhi ru thun rnams brab// ming byang gsal bar gyur pa dang// me ru 'bar ba'i 'od du 'byung// thod pa lud dang phur pa 'phar// gtor ma me ru 'bar ba dang// bzhi po mngon du byung ba dang// drag sngags drag po'i thun gyis brab// phur pa gdab cing mtshon gyis gtub// thod pa 'phang zhing gtor ma gtang// gas dang 'gyel ba de bzhin 'byung// nad rnams de bzhin shes par bya// rdo rje phur pa chen po bshad pa'i rgyud las/ drag po dregs pa bsgrub pa'i le'u ste nyi shu bzhi pa'o//// de nas bcom ldan 'das dregs pa bsdus pa'i ting nge 'dzin la snyoms par zhugs te// dregs pa bsdus te gdug pa 'dul// mtshan ngan rdzas kyi nang du yang// gtor ma ming byang bcug byas nas// yi dam dam pa bsgom par bya// gcig la mtha' bzhi spel ba'i sngags// rang rang gang byed sngags su dbye// yang na sngags kyi bye brag las// dngos dang 'greng bu gi gu dang// na ro khyad par dbye bar bya// rdzas kyi de bzhin rim par dbye// thun yang de bzhin bstan par bya// rang rang thun la rang rang sngags// grangs dang rtags dang dus dag dang// gang yin las su rung bar bya// bskul zhing rbad pa de bzhin te// rang rang rdzas la brten par bya// phyogs su 'phang pa'i las nyid bya// de yis las rnams 'grub par 'gyur// gal te gnad du ma skyol na// nag po spyi dkar thod pa ru// de nyid snying dang khrag du bcas// mon pa nag po'i snying yang rung// de yi nang du ming byang gzhug/ re ba'i khug mar bcug kyang </text>
</item>

<item><p>195</p><section>1</section>
<text>rung// gsal ba'i lha yi nga rgyal gyis// gang yin dmigs pa gsal ba las// dkar nag mtshams su drag sngags brdeg/ de yi rtags la las sngags bya// grangs su bstan pa'i las nyid de// srog med rdo yang 'gas par 'gyur// dkar po phrum dmar thod pa ru// snying sna lnga la de bzhin bya// ming dang rus yang bri bar bya// thun rdzas sna tshogs mang du bltar// gsal ba'i ting 'dzin dgongs pa yis// rang bsrung gnad la dbab par bya// thun rnams dus su brab par bya// rtags nyid myur du byung ba dang// gang yin de la thod pa brdeg/ de ni sa ru rtags byung na// bsam pa'i 'bras bu chud mi za// gang byas las la the tshom med// mon pa nag po'i thod pa ru// gang yin snying dang khrag blugs nas// thun rnams rab tu brab byas te// de nyid khol dang me ru+u 'bar// 'od dang mngon du 'bar ba 'byung// de byung gang yin yul du brdeg/ de yi bstan pa bsrung bar 'gyur// sha ba dag gi thod pa ru// gla ba lug dang bya rnams kyi// snying dang khrag tu bcas pa blug/ dam rdzas kun kyang tshang gyur na// ya mtshan 'phrul gyi sngags 'bru la// rim pa sngags kyi bya bar shes// de yis don 'di 'grub par 'gyur// wa 'am spyang ki'i thod pa ru// rim gyis shi ba'i khrag blugs la// dug dang sbang mas brlan par bya// zangs kyi dug rnams yang dag bstan// sbyor ba sngags kyi na ya la// gnad la dbab pa rab brdeg la// nam gyi 'jing la thun yang brdeg/ rtags rnams 'byung bar gdon mi za/ khams gsum gdug pa sgrol ba'i las// gang du btab pa 'grub par byed// bdud dang srin po gnod sbyin yang// bsgrub pa'i 'bras bu thob par 'gyur// yang dag min te gdug pa 'dul// de yis drag po'i 'bras bur 'gyur// las kyi srin po gdug pa'i mthus// dam pa min te byin rlab 'byung// rtogs na yang dag nyid du 'gyur// des na rtogs pa rab tu gces// bden pa'i stobs la rab brten na// nges bzung bral bas gang yang rung// nges par 'dzin pas gang yang 'ching// 'ching med rab tu dgrol bar bya// de ni sangs rgyas lag bcangs yin// kun tu bzang po'i rol pa las// bdud dang srin po thams cad btul// rang rgyud ma yin rol par snang// rdo rje phur pa chen po bshad pa'i rgyud las/ dregs pa bsdus te bsgrub pa'i le'u ste nyi shu lnga pa'o//// de nas bcom ldan 'das mkha' 'gro gdug byed ma sgrub pa'i ting nge 'dzin la snyoms par zhugs te/ bstan pa gnyan po bsrung ba'i phyir// gdug byed srin mo rab tu sgrub// de ni bstan pa bsrung ba'i phyir// ya mtshan can du gyur pas na// srid pa'i dbang chen rnam gsum yin// dur khrod chen po gsar rnying can// mang </text>
</item>

<item><p>196</p><section>1</section>
<text>por spungs pa phung po can// gdug pa'i sems can mang po gnas// rngam pa'i sgra dang bcas pa'i gnas// dur khrod srung dang dbang byed dang// sha za khrag 'thung mche ba dmar// sha za mchu gug tshang yod dang// sa phyogs 'jigs pa'i gdug chen dang// de lta bu dang ldan pa ru// mkha' 'gro gdug byed rab tu bsgrub// maN+Dal mda' gang gru bzhi la// rak+ta rnam gsum chag chag gdab// dmar la 'od dang chas par bya// dam rdzas lnga la de bzhin bya// thig yang byin brlab rim pa ste// hUM las ye shes lnga bsams te// de nyid rigs kyi lha lngar byung// spyan drang mchod pa byas nas su// nam mkha' dag gi dkyil 'khor bsam// sa la rim pa ma nor gdab// tshon yang de bzhin rab tu brlab// gru gsum zla gam mu khyud dang// 'khor lo rtsibs bzhi gru chad 'bar// snam bu sgo dang bcas pa la// phyogs bzhir dur khrod chen po'i tshal// mi ro mang po spungs pa bri// mthing nag dmar dang dkar ba dang// gdan yang thod pa dmar por btang// 'khor lo phyogs dang mtshams su ser// mi ro'i steng du mtshan ma bkod// mu khyud nag cing thod pa dkar// gru chad ljang zhing snam bu ser// sgo ni rigs dang mthun pa dang// gzhi dmar thod pa dkar po btang// gzhi ser lhu dum dkar por btang// gzhi ljang rgyu zhags dkar por btang// rin chen sna lnga'i brtsig pa la// rin chen sna lnga'i phreng ba btang// lcags ri nag la me ri dmar// de bzhin ma nor rim pa bri// dbus su hUM dang gdan du bcas// phyogs bzhir rtsibs la ru bzhi dgod// mtshams bzhi rtsibs la dza bzhi dgod// sgo bzhir ya bzhir dgod par bya// gcan gzan sha dang snying du bcas// nag smug snying yang de bzhin te// thod pa mtshan ldan bzhi ru bsham// mi dbang 'bras bu sha khrag dang// mtshan ma tshol ba'i sha khrag dang// nag po'i snying dang sha khrag dang// mtshan ldan bzhi ru bsham par bya// mtsho chen bzhi dang sha khrag dang// snying sna bzhi dang sha sna bzhi// gru skyog bzhi ru yang dag bsham// dbyings su sha khrag mang bstar nas// dmar chen mtsho ltar bskyil ba bsham// snying sna re dang rtsang rer bcas// rang rang gdan steng dgod par bya// ting 'dzin chen pos byin rlabs nas// sngon du las rnams grub par bya// dpal gyi gtor ma dbus su gzhag/ phyi ma rang rang gnas su dgod// yang na sder bu bzhi ru bya// ling+ga dbul dang bstab pa dang// las rnams bstan pa'i gzhi yin pas// rim pa ma nor grangs kyis bya// dbus su dpal gyi sku bskyed nas// yid 'bru rnams la ma mo bskyed// spyan drang bstim dang mchod pa dang// phur pas gdab dang dbul bar bya// bskul pa'i snying po'i las rnams </text>
</item>

<item><p>197</p><section>1</section>
<text>bya// bsnyen pa rkyang par dgra yis sdeb// bag tsam zur tsam nor mi bya// rkyang pa rim pa'i grangs gsum ste// gsum dang gnyis dang gcig tu sdeb// de yis gnad la dbab par 'gyur// rang gi thun la ma lus bzlas// thun phor bcu gnyis rang rang snod// yang na bzhi dang gsum kyang rung// yang na thams cad 'dus pa'i thun// bse phor kha sbyar nang du bya// thun gsum sgor sgor byed kyang rung// bstod cing bskul te las rnams bcol// 'byor pa'i rdzas la mchod pa 'bul// bskang ba drag po de dus bya// nyin dang mtshan du rab tu bskang// de bzhin las su rung ba dang// sgrub pa drag po las la 'dzud// snying po dril bas drag por 'gyur// snying po bzhi las yang dag gcig/ rbad pa nyid du de 'gro bas// de yi dus su thun la brab// gzugs la dus dus phur pa gdab// thun yang khol dang mang bar 'byung// 'od dang du ba sgra snyan dang// spyugs pa glu dang me ru 'byung// sgra dang tshub ma kha ba dang// sems can dngos dang gzugs su 'byung// lung ston nges pa'i gdeng dang ldan// rtags gnyis de ltar rab tu 'byung// de bzhin gtan la phebs pa dang// dbus kyi phur pa gdab bya zhing// mchog phur bcu gnyis gdab pa ste// rang rang dus sngags bcas pas gdab// thun yang de bzhin sngags kyis gdab// lhag lhog bsregs te thun la blug/ thun 'phang gtor ma bkra shis las// yangs pa nyid du yang dag bstan// dpal gyi pho nya'i dus la bab// ya mtshan 'phrul gyi spyang mo ni// lcags kyi spyang mo mgo dgu ma/ kha dgu gdangs shing shangs dgu snom// spyan mig mtshal chu khol ma 'dra// snyan ni srid pa gsum na nyan// sgrol byed chibs kyi dus la bab// phyogs bzhir rgyug cing cho nges 'debs// zas su sems can 'bum za ma// rgyug byed chibs kyi dus la bab// nang yang sems can 'bum la za// nub kyang sems can 'bum za ma// rtag tu sha dang khrag la rngam// za byed chibs kyi dus la bab// le brgan dmar po'i ljags brkyangs pas// nyams pa'i snying 'byin zangs kyi lce// stong gsum dbang sgyur zangs kyi lce// smra byed chibs kyi dus la bab// bskyod pas rlung bas rab tu mgyogs// mnos shing bsam pas yud kyis phyin// stong gsum yud kyis sleb par mdzad// bsams slebs chibs kyi dus la bab// de 'dra'i lcags kyi spyang mo la// lcags kyi mi mo bzang mo zhon// shar gyi phyogs su rgyug pa'i tshe// dri za'i dmag dpung dbang du sdud// brgya byin 'khor bcas rdul du rlogs// sha rus za ba'i dus la bab// lho yi phyogs su rgyug pa'i tshe// gshin rje'i dmag dpung dbang du sdud// me mo 'khor bcas rdul du rlogs// bkrag </text>
</item>

<item><p>198</p><section>1</section>
<text>mdangs drod dang da khrol cig/ nub kyi phyogs su rgyug pa'i tshe// klu yi dmag dpung dbang du sdud// ya bdud 'khor bcas rdul du rlogs/ khrag 'thung bcud 'phrog dus la bab// byang gi phyogs su rgyug pa'i tshe// gnod sbyin dmag dpung dbang du sdud// nor srung 'khor bcas rdul du rlogs// dbugs 'phrog srog gcod dus la bab// steng gi phyogs su rgyug pa'i tshe// tshangs pa'i dmag dpung dbang du sdud// nyi zla 'khor bcas rdul du rlogs// rnam shes dbral ba'i dus la bab// 'og gi phyogs su rgyug pa'i tshe// sa bdag dmag dpung dbang du sdud// sa yi lha mo rdul du rlogs// sha rus dbral ba'i dus la bab// sha la za zhing da tshur byon/ khrag la 'thung zhing da tshur byon// rnam shes 'phrog la da tshur byon// bdud kyi spyang mo'i dus la bab// hUM dpal gyi pho nya chen mo ni// lcags kyi khyi mo rkang gsum ma// stong gsum kun la dbang sgyur zhing// srid pa gsum la mnga' mdzad ma// dbang byed chen mo'i dus la bab// srin mo 'bum la mnga' mdzad ma// gnod sbyin 'byung po thal bar rlogs// bdud 'dul khyi mo'i dus la bab// zas su sha gsum so brdar khrig/ skom du khrag 'thung mchil za khrung// lha rkang za ba'i so brdar khrigs// dug gsum rtsad gcod khyi mo'i dus la bab// de 'dra'i lcags kyi khyi mo la// lcags kyi mi mo bzang mo zhon// 'jigs pa'i gzugs la khro gnyer can// dpa' byed chen mo'i dus la bab// phyogs bzhi'i rgyal po dbang du sdud// rgyal phran mang po rdul du rlogs// sum cu rtsa gsum mnga' mdzad ma// dbang sdud chen mo'i dus la bab// dbu la g.yag mgo thod du bcings// rdzi rno srid gsum dbang du sdud// dran pa'i gzungs ma nyams par 'dzin// ngo mtshar thod kyi dus la bab// spyan nas me 'bar lams se lam// srid pa gsum po sreg par byed// nyams pa thabs kyis 'tshig par byed// sreg byed spyan gyi dus la bab// sna nas dud pa thu lu lu// ye shes lha la mchod pa 'bul// nyams pa gang yin 'thib par byed// bdud 'dul shangs kyi dus la bab// lag pa g.yas na phur pa bsnams// rdo rje phur pa'i srung ma ste// nyams pa gang yin sgrol bar byed// phur pa'i srung ma'i dus la bab// nyi ma'i zer la rgyug byed cing// zla ba'i zer la dbang du sdud// srid pa gsum po phung bar byed// rgyug byed wa mo'i dus la bab// rag sha srin po'i sha za zhing// srin mo'i don snying sbar gyis 'debs// phung po rjes shul med par za// srin po 'dul byed wa mo'i dus la bab// de 'dra'i zangs kyi wa mo la// zangs kyi mi mo bzang mo zhon// sku ni zangs gzhung 'dril ba 'dra// ngo mtshar can rnams dbang du sdud// ya mtshan che ba de 'drar </text>
</item>

<item><p>199</p><section>1</section>
<text>snang// rdo rje sku yi dus la bab// sku la ber chen dmar nag gsol// dbang dang drag po'i tshad bzung nas// dbang du sdud cing sgrol bar byed// drag po bdud 'dul dus la bab// lag pa g.yas na phur pa bsnams// rdo rje phur pa'i srung ma ste// nyams pa gang yin sgrol bar byed// phur pa'i srung ma'i dus la bab// lag pa g.yon na lcags kyu bsnams// 'dzin pa mi 'chor dbang du sdud// gang yin nyams pa 'dzin par byed// 'dzin byed phyag gi dus la bab// zas su sha dang khrag la dga'// nyams pa'i sha khrag rgya mtsho la// lhag ma med par za byed cing// sha rus za ba'i dus la bab// zangs kyi wa mo'i dus la bab// hUM dpal gyi pho nya chen mo ni// zangs kyi wa mo rkang gsum ma// dur khrod kun tu rgyu byed cing// sha rus za zhing khrag la rngam// dus ma yin par gsod byed cing// sha rus za ba'i dus la bab// lag pa g.yon na rdo rje bsnams// ri rab kun kyang rtse nas bsnyil// rgya mtsho kun kyang gting nas skems// snyil byed phyag gi dus la bab// wa mo rgyug cing 'bral ba'i tshe// nyams pa gang yin dmigs la 'dzin// mi 'chor gang tu 'bros pa 'dzin// 'dzin byed chen po'i dus la bab// wa mo'i chibs kyi snga long la// nyams pa gang yin 'gel bar byed// so brdar mche gtsigs ro la rngam// rngam byed chen mo'i dus la bab// nyi ma zla ba dbang du sdud// thun dmar 'bebs shing las rnams sgrub// tsha grang gnyis kyi nad 'bebs shing// dbang sdud chen mo'i dus la bab// gang yin nyams pa sgrol ba'i tshe// the tshom med par dbang du sdud// nyam nga med par sgrol bar byed// sgrol byed chen mo'i dus la bab// dur khrod sha la rngams pa'i tshe// wa skad 'don cir dbang du sdud// khyod kyis mi sgrol gcig kyang med// rngam byed chen mo'i dus la bab// hUM dpal gyi pho nya chen po ni// gser gyi 'phar ba lce brgyad ni// shar gyi phyogs su lce brkyangs pas// rdo rje rtse gsum drag po'i lce// rdo rje rigs la dbang sgyur zhing// rdo rje drag po'i dus la bab// lho yi phyogs su lce brkyangs pas// rin chen rtse gsum yid bzhin lce// rin chen rigs la dbang sgyur zhing// bsam 'grub rin chen dus la bab// nub kyi phyogs su lce brkyangs pas// dbang phyug pad+ma 'dab brgyad lce// pad+ma rigs la dbang sgyur zhing// dbang sdud pad+ma'i dus la bab// byang gi phyogs su lce brkyangs pas// mthar phyin rdo rje rgya gram lce// las kyi rigs la dbang sgyur zhing// mthar phyin 'phrin las dus la bab// shar lho mtshams su lce brkyangs pas// sreg byed drag po me yi lce// me lha drang srong dbang sgyur cing// sreg byed me yi dus la bab// lho nub mtshams su lce brkyangs pas// gsod byed </text>
</item>

<item><p>200</p><section>1</section>
<text>drag po ral gri'i lce// bden bral srin po dbang sgyur zhing// gsod byed ral gri'i dus la bab// nub byang mtshams su lce brkyangs pas// 'bigs byed drag po mdung gi lce// rlung lha phra ma dbang sgyur cing// 'bigs byed mdung gi dus la bab// byang shar mtshams su lce brkyangs pas// thogs med drag po mda' yi lce// dbang ldan bgegs la dbang sgyur cing// thogs med mda' yi dus la bab// gser gyi 'phar ba lce brgyad ma// gser gyi mi mo chen mo zhon// shar gyi phyogs su khus btab nas// dri za'i tshe la ngu zhing zug/ shar phyogs rgyal po dbang du sdud// brgya byin 'khor bcas rdul du rlogs// dpal gyi srung ma chen mo bzhi// dam la rub pa'i las mdzod cig/ stong gsum dbang du shwa na ma// dam nyams gang yin dbang du sdud// srid gsum mnga' mdzad shwa na ma// srid pa gsum gyi nyams pa sgrol// hUM shwa na las kyi bshan pa mo// yang sprul chen mo'i dus la bab// lcags kyi spyang mo mgo dgu ni// shin tu sprul cing 'gyed pa'i tshe// lcags kyi spyang mos stong gsum bkang// g.yas pa sgrol byed phur pa bsnams// nyams pa gang yin sgrol la shog/ g.yon na gri thogs bshan pa mo// dam nyams gang yin shos la shog/ hUM shwa na las kyi bshan pa mo// yang sprul chen mo'i dus la bab// zangs kyi wa mo rkang gsum ma// shin tu sprul cing 'gyed pa'i tshe// zangs kyi wa mos stong gsum bkang// g.yas pa sgrol byed phur pa bsnams// nyams pa gang yin sgrol la shog/ g.yon na gri thogs shan pa mo// dam nyams gang yin shos la shog/ hUM shwa na las kyi bshan pa mo// yang sprul chen mo'i dus la bab// gser gyi 'phar ba lce brgyad ma// shin tu sprul cing 'gyed pa'i tshe// gser gyi 'phar bas stong gsum bkang// g.yas pa sgrol byed phur pa bsnams// nyams pa gang yin sgrol la shog/ g.yon na gri thogs bshan pa mo// dam nyams dgra bo shos la shog/ bshan pa chen mo'i dus la bab// stong gsum dam nyams dgra bgegs la// bshan pa chen mo'i dus la bab// hUM bdud kyi yum chen gshin rje'i lcam gcig ma// 'jig rten khams kyi bya ma rta// khams gsum nad kyi bdag mo ste// ma bdud chen mo'i dus la bab// chibs su dril rta rkang gsum chibs// gang du bsam par yud kyis phyin// mtshan mo gcig la khyab par nyul// mgyogs byed dre'u rta yi dus la bab// srin po'i ya mkhal snga ru byas// srin mo'i ma mkhal phyi ru byas// zhing chen g.yang gzhi stan du btab// gdug byed rgyan pa'i dre'u rta'i dus la bab// gong thag gong rmed sprul gyis brgyan// khal du nad kyi rkyal pa bkal// tshon gyi gru gu 'phong la bkal// nad kyi bdag mo'i dus la </text>
</item>

<item><p>201</p><section>1</section>
<text>bab// mdun na shwa rde'u dkar nag 'grems// nag mo gang byung khrams par byed// nyams pa kun la shod nag khrams// 'bebs byed chen mo'i dus la bab// drel rta'i chibs kyi dpral ba na// me long rgya long ta la la// srid pa gsum car gsal bar 'char// gsal byed chen mo'i dus la bab// dpal ldan nag mo re ma ti// sku mdog nag mo ral pa can// rngam pa'i sgra yis stong gsum 'gengs// dpal gyi sku mnyes thugs dam dus la bab// zhal ni dmar la gdangs pa la// dus gsum ma lus dbang du sdud// mche ba dkar po skye shi rtsa ba gcod// zhal bgrad mche gtsigs rngam pa'i dus la bab// dur khrod chas brgyad sku la gsol ba yis// mi mthun gnyen po'i stobs la mnga' brnyes nas/ khams gsum gdug pa ma lus 'dul ba ste// dpa' gtum chen mo'i thugs dam dus la bab// g.yas na dug gi phur pa bsnams pa ni// srid pa gsum la gdar sha bcad nas kyang// gdug pa can rnams dbang du bsdus nas su// rdo rje phur pa'i thugs dam dus la bab// g.yon pa bdud kyi khram bam bsnams pa ni// zhing bcu rim gyis khram la btab nas kyang// bstan pa gnyen po bsrung zhing nyams pa sgrol// khram bdag chen mo'i thugs dam dus la bab// ral pa nag po me stag rab tu 'phro// stong gsum 'gul zhing nyams pa sreg par byed// rang dbang med par tsha ba'-i nad bdag mo// ral pas gdug pa 'dul ba'i dus la bab// khyod kyi srid pa'i lte ba la// lha dang lha min g.yul 'gyed pa'i// dmag dpung 'joms pa'i mthu mo che// dmag bdag chen mo'i dus la bab// ral pa'i cod pan re re la// byi ru dmar po'i rgyan bkod pa// srid pa dbang sdud rgyan cha ste// srid pa gsum la dbang sgyur zhing// dbang bdag chen mo'i dus la bab/ khams gsum nad kyi bdag mo khyod// dam nyams dgra la nad ka phob// bcol ba'i phrin las grub par mdzod// hUM dpal ldan nag mo re ma ti// chibs su bya rgyal khyung la chibs/ khams gsum thogs pa med par khyab// khyung la mnga' mdzad myur ba'i dus la bab// khyung sder mang po gdengs pa yis// srid pa gsum yang sder mos bsdus// nyams pa'i snying phyung zhal du stob// sder mos dbang sdud dus la bab// g.yu ru gnam du ldem pa yis// srid pa'i rtse mo dbang du sdud// log pa'i chos can zil gyis gnon// srid gsum dbang sdud dus la bab// khyung sder sa la 'brad pas yang// gdug pa klu la dbang sgyur zhing// rgya mtsho kun kyang gting nas 'khrugs// klu bdud dbang sdud dus la bab// spyan mig zangs su dmar bas kyang// gdug byed chu srin dbang du sdud// ma rungs 'byung po zil gyis gnon// dbang du sdud </text>
</item>

<item><p>202</p><section>1</section>
<text>pa'i dus la bab// mig sprin gser du byung ba ni// klu bdud dbang sdud rgyas pa'i phrin las mdzod// khyung gis gdug pa 'dul ba'i rtags// khyung rgyal rtsal rnams rgyas mdzad dus la bab// smin ma rdo rje byung ba yis// yak+sha gnod sbyin dbang du sdud mdzad cing// ma rungs 'byung po thal bar rlog mdzad pa'i// rdo rje chen po'i thugs dam dus la bab// nag mo khram thogs re ma ti// nag mos bdud 'dul srid pa sgrol// drag pos bgegs rigs 'joms mdzad pa// nag mo bdud 'dul dus la bab// khrag gi thig les sku la rab brgyan pas// ma bdud nag mo dbang du sdud pa dang// srid pa khrag gi rgya mtsho skem pa dang// chags pa dbang sdud phrin las dus la bab// phyag g.yas mchog gi phur pa 'dril ba dang// rdo rje phur bus nyams pa sgrol ba'i rtags// gdug pa can rnams thabs kyis bsgral nas kyang// rdo rje phur bu'i thugs dam dus la bab// g.yon pa 'dzin byed lcags kyu bsnams pa ni// rgyud drug gnas su 'dren pa dang// 'byung po mang po 'dzin par byed// 'dzin byed chen mo'i dus la bab// zhabs gnyis brkyang bskum tshul du bzhugs nas kyang// dregs pa can rnams thabs kyis 'dul ba'i rtags// gnod byed gdug pa zhabs kyis btsir bar 'gyur// gdug byed chen mo'i thugs dam dus la bab// zhal gdangs mche ba gtsigs pa yang// gdug pa zhal du gsol ba dang// mche ba dmar pos sgrol ba dang// gdug pa chen po'i zhal gyi dus la bab// thugs dam chen mo'i dus la bab// hUM dpal ldan nag mo re ma dza// chibs su sha ba yu mo chibs// sha ba'i chibs kyi snga long la// mi nad lang dgu'i rkyal pa bkal// stong khams nad kyis khengs byed cing// nad bdag chen mo'i dus la bab// sha ba'i chibs kyi phyi long la// tshon gyi gru gu sngo dmar bkal// tshon nad khrag du skyug byed cing// tshon bdag chen mo'i dus la bab// kha rlangs gnam du bstan pa yis// nam mkha'i sprin du khengs byed cing// nad do cog gi sna 'dren cing// nad bdag chen mo'i dus la bab// rmig bzhi sa la brdab pas kyang// klu bdud mang po dbang du sdud// klu bran 'bum yang dmyal thag gcod// klu bdud chen mo'i dus la bab// spyan mig bar snang gzigs pa yis// bar snang lha bran dbang du sdud// gdug byed mang po zil gyis gnon// gdug byed spyan gyi dus la bab// rna bas legs nyes shan thangs 'byed// gdug byed mang po dbang du sdud// legs nyes stangs 'dzin srid gsum sgrol// sgrol byed chen mo'i dus la bab// ba spu chu gris gtams pa yang// bdud dang srin po'i 'khor rnams 'dul// nyi ma'i zer bzhin srid par gsal// gnod sbyin mtshon gyi </text>
</item>

<item><p>203</p><section>1</section>
<text>dus la bab// dpal ldan nag mo re ma dza// sku la zhing lpags rlon pa'i g.yang gzhi gsol// gdug pa rtsad gcod srin mo'i chas// gdug byed chas kyi dus la bab// dbu skra thor tshugs bcings pa yang// srid pa'i rtse mo zil gyis gnon// lha srin sde brgyad dbang du sdud// gdug byed dbu skra'i dus la bab// spyan mig stong gsum gzigs pa yang// legs nyes gnyis kyi stangs 'dzin cing// nyams pa sgrol ba'i dus la bab// mche ba dmar po gtsigs pa yis// nyon mongs skye shi rtsa ba gcod// sha za tshems brdar khrigs se khrig/ rtsad gcod tshems kyi dus la bab// phyag ma g.yas na seng gdeng phur pa bsnams// spyan mig gdug pas sems can bsgral ba dang// phur pa'i srung ma thug dam can// gdug pa 'dul ba'i dus la bab// phyag ma g.yon na khram bam bsnams// stong gsum khram la 'debs pa'i rtags// gdug byed chen mo khram gyi bdag/ nyams pa khram la gdab pa'i dus la bab// zhabs kyis gdug pa pho mo gnon/ khams gsum dbang sdud gdug pa'i zhabs// 'chi bdag bdud kyang gnon par byed// gnon byed zhabs kyi dus la bab// sprul pa rlung nag 'tshub par byed// gang du bsams par yud kyis phyin// legs nyes gnyis kyi stangs 'dzin cing// stangs 'dzin chen po'i dus la bab// sprul pa chu rlung 'gyed byed cing// gdug byed me ltar 'bar ba gsod// 'chi bdag bdud kyang gsod par nus// gsod byed chen mo'i dus la bab// rlung ltar 'tshub cing da tshur byon// me ltar 'bar zhing da tshur byon// chu ltar 'brub cing da tshur byon// 'byung ba'i bdag mo'i dus la bab// hUM dpal ldan nag mo re ma dzu// chibs su chu glang sngon po chibs// rmig bzhi thur du bstan pa yang// nyon mongs gdug pa gnon byed cing// gdug pa rlung yang gnon par byed// 'dul byed zhabs kyi dus la bab// dung du gnam du sleb pa yang// nyi ma zla ba dbang du sdud// bar snang 'byung po zil gyis gnon// dbang sdud chen mo'i dus la bab/ kha rlangs gnam du 'byung ba yang// nyi ma zla ba'i 'od mnan nas// smug zil sngon po'i kha dog can/ kha rlangs nag po'i dus la bab// gzhug ma lan gsum g.yab pa yang// ma bdud nag mo'i dpung bsdus nas// nad do cog gi sna 'dren cing// nad bdag chen mo'i dus la bab// spu rtsa dngul du byung ba ni/ khams gsum 'khrug byed sdug bsngal sel// yang dag lam du bstan pa'i don// ngan song 'joms par byed pa'i dus la bab// spu rtse lcags su byung ba ni// gdug pa can rnams 'joms byed cing// ci la'ang thogs med gdug pa sgrol// gdug byed mtshon rtse'i dus la bab// dpal ldan nag mo re ma dzu// sku </text>
</item>

<item><p>204</p><section>1</section>
<text>mdog nag mo 'jigs pa la// drag po sgrol byed dbang du sdud// rak+sha gdug byed dus la bab// zhal bgrad mche ba gtsigs pa yis// khro mo 'bar ba'i cha lugs las// gdug byed gang yin chems chems gsol/ khro bdag chen mo'i dus la bab// spyan mig zangs su byung ba ni// srid pa gsum yang dbang du sdud// rak+sha srin po phung bar byed// gang du bltas pa me ru 'bar// gdug pa can gyi dus la bab// ral pas stong khams bkang ba yis// srid gsum dbang du sdud nas kyang// 'jig pa med pa drag por ston// dbang sdud dbu skra'i dus la bab// sku la me dpung 'bar ba yis// stong khams thams cad sreg byed cing// stong khams 'od kyis gsal bar byed// sku la me 'bar dus la bab// phyag g.yas lcags kyi phur pa bsnams// sgrol byed chen mo'i dus la bab// dam nyams dgra bo sgrol bar byed// srid pa'i gdar sha gcod pa'i rtags// nyams pa sgrol byed dus la bab// g.yon pa 'dzin pa'i lcags kyu bsnams// gang du 'bros par dbang med par// gzung zhing rab tu 'chor mi srid// 'dzin byed chen mo'i dus la bab// zhabs kyis gdug pa'i klu rnams gnon// gnon pa'i stabs kyi gar byed cing// rab tu mchong zhing 'jigs pa'i 'gros// gdug byed zhabs kyi dus la bab// ngo mtshar chas kyis rab brgyan nas// stong gsum sprul pa nag mos 'gengs// gcig tu ma bab stong khams sgrol// ngo mtshar lha yi dus la bab// hUM nag mo stong gi dkyil 'khor nas// rab tu sprul cing bkye ba'i tshe// gang du rbad pa'i sa phyogs su// thogs pa med de me ltar 'bar// shar phyogs dri za'i mnga' bdag mo// nag mo chen mo ral pa can// chibs su rlung nag 'tshubs ma chibs// gang du bsams par yud kyis phyin// mthing nag skra la lcags kyi so// mche ba lcags kyi spu gri gtams// spu gri shad shad snying la shad// nyams pa gang yin snying la shad// g.yas na gri thogs bshan pa mo// dam nyams bsha' ba'i dus la bab// g.yon na khrag 'thor rngam pa mo// gang yin ro la rngams shing spyon// rkang pa mchong stabs gdug pas brkyang// g.yas pa bsha' na s+t+wa re'i zhabs// dam nyams dgra bo shos la shog/ g.yon na gcod byed khyo ba'i zhabs// dam nyams gang yin snying rtsa brog/ bskul zhing rbad de rab tu bskul// bcol pa'i las rnams grub par mdzod// lho phyogs gshin rje'i mnga' bdag mo// ser nag chen mo ral pa can// chibs su gsod byed spyang ki chibs// gang du bsams par yud kyis phyin// ser nag skra la lcags kyi so// mche ba lcags kyi spu gri gtams// spu gri shad shad snying la shad// nyams pa gang yin snying la ya// g.yas na gri thogs bshan pa </text>
</item>

<item><p>205</p><section>1</section>
<text>mo// nyams pa bsha' ba'i dus la bab// g.yon na me 'bud sreg pa mo// nyams pa gang yin sreg par byed// rkang pa mchong stabs rngams pas brkyang// g.yas pa dgra s+t+wa bshan pa'i zhabs// nyams pa gang yin shos la shog/ g.yon pa gcod byed 'khor lo'i zhabs// nyams pa gang yin snying rtsa chod// bskul zhing rbad de rab tu bskul// bcol ba'i las rnams grub par mdzod// hUM nub phyogs klu yi mnga' bdag mo// dmar nag chen mo ral pa can// chibs su stag mo grus ma chibs// gang du bsams par yud kyi phyin// dmar nag skra la zangs kyi so// mche ba zangs kyi spu gri gtams// spu gri shad shad snying la shad// nyams pa gang yin snying la shad// g.yas na gri thogs bshan pa mo// dam nyams bsha' ba'i dus la bab// g.yon na chu 'thor char 'bebs ma// shwa dang ser ba 'bebs byed ma// rkang pa mchong stabs gdug pa rkyong// g.yas pa bshan pa mdung gi zhabs// dam nyams dgra bo shos la shog/ g.yon pa gcod byed spu gri'i zhabs// nyams pa gang yin snying rtsa gcod// bskul zhing rbad de rab tu myur// bcol pa'i las rnams grub par mdzod// byang phyog gnod sbyin bshan pa mo// ljang nag chen mo'i ral pa can// chibs su chu srin rgyal po chibs// gang du bsams par yud kyis phyin// ljang nag skra la dung gi so// mche ba dung gi spu gri gtams// spu gri shad shad snying la shad// nyams pa gang yin snying la ya// g.yas na gri thogs bshan pa mo// nyams pa bsha' ba'i dus la bab// g.yon na s+t+wa thogs 'gems pa mo// nyams pa 'gems pa'i dus la bab// rkang pa mchong stabs rngams pas kyang// g.yas pa gzhom byed s+t+we'u'i zhabs// nyams pa gang yin snying rtsa gzhogs// g.yon pa gcod byed ral gri'i zhags// nyams pa gang yin snying rtsa gcod// bskul cing rbad de rab tu myur// bcol ba'i las rnams grub par mdzod// bshan pa chen po bzhi rnams kyang// rab tu rbad cing bskul ba'i tshe// gang du 'gro ba'i sa phyogs su// bang ni rlung gis bskyod du med// gzugs ni cir yang sprul pa'o// nyams pa bsha' ba'i dus byung na// gri thogs bshan pas rab tu sgrol// dam nyams bsha' ba'i dus la bab// snying rtsa breg pa'i dus la bab// hUM bdud yul nag po'i btsan brag na// 'chi bdag bdud kyi bu mo ni// chibs su bdud rta nag po bcibs// bdud rta nag po zhags pas brgyan// phyogs bcur 'phen cing bdud rta rgyug/ nyams pa bcing ba'i dus la bab// sbrul nag stong gis rab tu brgyan// gdug pa gdol ba'i klu rnams 'dul// drag po sgrol cing dbang du sdud// bdud 'dul sbrul nag dus la bab// bdud bya nag po </text>
</item>

<item><p>206</p><section>1</section>
<text>lding ba bzhin// 'chi bdag bdud du bab pa'i bya// bdud bya nag po grib so 'dra// bdud 'dul bya nag dus la bab// mthing nag dar gyi stan bstad pas// srid pa'i bgegs rigs stan du bting// bdud 'dul stan gyi dus la bab// bdud sga nag po bstad pa yang// bdud po nag po'i ya mgal dang// bdud mo nag mo'i ma mgal la// bdud 'dul sga nag dus la bab// snga long nad kyi rkyal ba bkal bas kyang// srid pa gsum gyi nad 'bebs shing// bskal pa stong du nad 'bebs shing// nad bdag chen mo'i dus la bab// phyi long tshon gyi gru gu bkal nas kyang// nyams pa tshon nad khrag du skyug/ stong gsum tshon gyi nad gtong ba// tshon nad gtong ba'i dus la bab// gser dang g.yu yi gong rmed kyi// rin chen char ltar 'bebs pa dang// tshon gyi rgyal po'i char phab nas// tshon bdag chen mo'i dus la bab// gser khrab sil gyis bkrab pas kyang// rin chen gser 'bab lci pa dang// rin thang gser du gcig pa dang// gser bdag chen mo'i dus la bab// ya byin bdud kyi bu mo yang// sku la mthing nag ber chen gsol// mthing nag bdud kyis 'gran zla med// bdud 'dul chen mo'i dus la bab// sku mdog nag mor bzhugs pas kyang// phrin las drag pos bdud btul nas// gdug pa bdud pas rab tu che// bdud 'dul chen mo'i dus la bab// mthing nag ral pas brgyan pas kyang// 'jig rten mun par 'gyur ba dang// klu bdud bstan gyi dus la bab// klu sga sngon po bstad pa yang// klu bdud khol po'i ya mkhal dang// klu sga sngo bkra'i dus la bab// snga long nad kyi rkyal pa sngo bkra bkal bas kyang// srid pa gsum du nad 'bebs shing// bskal pa stong gi nad gtang ba'o// nad bdag chen mo'i dus la bab// phyi long tshon gyi gru gu bkal ba yang// nyams pa tshon nas khrag tu skyug/ stong gsum tshon gyi nad gtong ma// tshon nad gtong ba'i dus la bab// zangs dang lcags kyi gong rmed kyi// rin chen char ltar 'bebs pa dang// tshon gyi rgyal po'i char phab nas// tshon bdag chen mo'i dus la bab// zangs srab dmar po srabs pas kyang// thams cad dbang du sdud nas kyang// snang srid bltas sdud zangs kyi srab// dbang sgyur chen mo'i dus la bab// phag byin klu yi bu mo yang// sku la ljang nag ber chen gsol// ljang nag klu yis 'gran zla med// klu bdud chen mo'i dus la bab// sku mdog ljang khur bzhugs pa yang// phrin las mtha' ru dbyung ba dang// gdug pa 'dul bas rab tu che// klu bdud chen mo'i dus la bab// ljang nag ral pas brgyan pa yang// 'jig rten las ngan gcod pa dang// klu yi rigs rnams </text>
</item>

<item><p>207</p><section>1</section>
<text>zil gyis gnon// klu bdud chen mo'i dus la bab// gser gyi rna cha 'byung ba yang// snyan pa gser bas lhag pa'i rtags// drag po'i sgrub bdag snyems pa'i rtags// drag po klu 'dul dus la bab// ba spu lcags kyu 'dzings pa yang// nyams pa gang yin 'dzin par byed// rab tu 'byung bas 'chor mi srid// 'dzin pa klu 'dul dus la bab// dar nag cod pan 'phur bas kyang// chos kyi rgyal mtshan 'dzug pa dang// klu 'dul sngon mo'i dus la bab// 'phur byed klu 'dul dus la bab// ljang nag ral pas brgyan pa yang// klu bdud 'khor bcas zil gyis gnon// 'jig rten khams rnams spa bkong phyir// klu 'dul ral pa'i dus la bab// phyag g.yas phur pa bsnams pa yang// gang yin snying la phur pa 'debs// rdo rje phur pa'i srung ma ste// phur srung klu 'dul dus la bab// g.yon pa lcags kyu bsnams pa yang// nyams pa gang yin 'gugs par byed// lcags kyus zung la phur pas thob/ 'dzin byed chen mo'i dus la bab// hUM 'jig rten dbang sdud bshan pa mo// bdud kyi bud med nag mo la// lus la mthing nag ber chen gsol// mthing nag ral pa sha ra ra// ral pa re la phur pa re// phur pa'i lan phran khra la la/ kha rlangs nad gtong thu lu lu// bud med nag mos stong khams khengs// snying rje med par sgrol bar byed// g.yas kyi gri thogs bshan pa mo// nyams pa bsha' ba'i dus la bab// g.yon na mi snying nang khrol thogs// mi snying mgo nas gcod cing za// mche ba lcags kyi spu gri gtams// spu gri shad shad snying la shad// dam nyams kun gyi snying la shad// bshan pa chen mo'i dus la bab// hUM 'jig rte dbang sdud shan pa mo// gza' yi bud med ser mo la// lus la ser nag ber chen gsol// ser nag ral pa sha ra ra// ral pa re la phur pa re// phur bu'i lan phran khra la la/ kha rlangs nad gtong thu lu lu// bud med ser mos stong khams khengs// snying rje med par sgrol bar byed// g.yas na gri thogs bshan pa mo// nyams pa bsha' ba'i dus la bab// g.yon na mi snying nang khrol thogs// mi snying mgo nas gcod cing za// mche ba gser gyi spu gri gtams// spu gri shad shad snying la shad// nyams pa kun gyi snying la shad// bshan pa chen mo'i dus la bab// 'jig rten dbang sdud shan pa mo// btsan gyi bud med dmar mo la// lus la dmar nag ber chen gsol// dmar nag ral pa sha ra ra// ral pa re la phur pa re// phur pa'i lan phran khra la la// kha rlangs nad gtong thu lu lu// bud med dmar mos stong khams khengs// snying rje med par sgrol bar byed// g.yas pa gri thogs bshan pa mo// nyams pa bsha' ba'i dus la bab// g.yon pa mi snying </text>
</item>

<item><p>208</p><section>1</section>
<text>nang rol thogs// mi snying mgo nas gcod cing za// mche ba zangs kyi spu gri gtams// spu gri shad shad snying la shad// nyams pa kun gyi snying la shad// bshan pa chen mo'i dus la bab// hUM 'jig rten dbang sdud bshan pa mo// klu yi bud med nag mo la// lus la ber chen ljang nag gsol// ljang nag ral pa sha ra ra// ral pa re la phur pa re// phur pa'i lan phran khra la la// kha rlangs nad gtong thu lu lu// bud med sngon mos stong khams khengs// snying rje med par sgrol bar byed// g.yas na gri thogs bshan pa mo// nyams pa bsha' ba'i dus la bab// g.yon pa mi snying nang rol thogs// mi snying mgo nas gcod cing za// mche ba g.yu yi spu gri gtams// spu gri shad shad snying la shad// nyams pa kun gyi snying la shad// bshan pa chen mo'i dus la bab// hUM srog gcod bshan pa lag ring ni// sku la zhing lpags rlon pa gsol// ral pa nag pos rab tu brgyan// me stag 'bar ba'i cha ga can// skye na gser gyi dril bu btags// phyag g.yas bdud kyi zhags pa bsnams// nyams pa bcing ba'i dus la bab// g.yon na bdud kyi gri nag bsnams// nyams pa gang yin srog rtsa gcod// dam nyams snying la sa ma ya// bdud kyi khram bam rgyab na bsnams// gang la rbad pa khram la 'debs// lcags kyi so brdar khrigs se khrig/ mche ba zangs kyi spu gri gtams// spu gri shad shad snying la shad// nyams pa kun gyi snying la shad// gri ni mon gri chi li li// spyug pa glu len kyu ru ru// bdud ky-i bshan pas dmag dpung sdus// bdud kyi bshan pa'i stong khams khengs// g.yas na s+t+wa thogs chems se chem// dam nyams mgo lus tshal bar khos// g.yon na gri thogs bshan pa'i rigs// nyams pa'i lhu dang dum bur phrol// glo snying nang rol kha ru rdzong// nyams pa'i nang khrol kha ru rdzong/ kha nas me 'bar lams se lam// sna nas dud pa thu lu lu// bshan pa khyed kyi dus la bab// srog zan khyed kyi dus la bab// hUM srog gcod bshan pa lag rings ni// 'byung po ser po sna yon po// sku la shing gos gro ga gsol// ral pa ser pos rab tu brgyan// me stag 'bar ba'i cha ga can// skye na dbang gi dril bu btags// phyag g.yas zhags pa ser po bsnams// nyams pa bcing ba'i dus la bab// g.yon na 'byung po'i ral gri bsnams// nyams pa gang yin srog rtsa gcod// nyams pa'i snying la sa ma ya// 'byung po'i khram bam phyag na bsnams// gang la rbad pa khram la 'debs// zangs kyi so brdar khrig se khrig/ mche ba zangs kyi spu gri gtams// spu gri shad shad snying la shad// dam nyams kun gyi snying la shad// gri ni mon gri chi li li// spyug pa glu len kyu ru ru// 'byung po bshan pa'i dmag dpung </text>
</item>

<item><p>209</p><section>1</section>
<text>sdus// 'byung po bshan pas stong khams khengs// g.yas na s+t+wa thogs chems se chem// dam nyams mgo lus tshal bar khos// g.yon gyi gri thogs shan pa'i rigs// nyams pa'i lhu dang dum bu phrol// glo snying nang khrol kha ru rdzong/ kha nas me 'bar lams se lam// sna nas dud pa thu lu lu// bshan pa khyed kyi dus la bab// hUM srog gcod bshan pa lag ring ni// sku mdog rab dmar ber chen gsol// ral pa dmar pos rab tu brgyan// me stag 'bar ba'i cha ga can// skye na g.yu yi dril bu btags// phyag g.yas zhags pa dmar po thogs// nyams pa bcing ba'i dus la bab// g.yon na sku mchog phur pa bsnams// nyams pa'i snying la sa ma ya// sku mchog khram bam rgyab na thogs// dung gi so brdar khrigs se khrig/ mche ba dung gi spu gri gtams// spu gri shad shad snying la shad// dam nyams kun gyi snying la shad// gri ni mon gri chi li li// spyug pa glu chen kyu ru ru// sku mdog dmar po dbang du sdud// sku mchog bshan pas stong khams khengs// bdud kyi rigs rnams dbang sdud nas// bdud 'dul chen mo'i dus la bab// gser gyi rna char byung ba yang// snyan pa gser las lhag pa'i rtags// rgyas pa sgrub thabs snyems pa'i rtags// rgyas pa bdud 'dul dus la bab// ba spu lcags kyu bcings pa yang// nyams pa gang yin 'dzin pa dang// rab tu gzung nas 'chor mi srid// 'dzin byed bdud 'dul dus la bab// dar nag cod pan 'phur bas kyang// chos kyi rgyal mtshan 'dzug pa dang// ma bdud mang po'i dpung bsdus nas// 'phur byed bdud 'dul dus la bab// mthing nag ral pas brgyan pa yang// bdud dpung zil gyis gnon pa dang// 'jig rten khams kun spa bkong phyir// bdud 'dul sngags pa'i dus la bab// phyag g.yas phur pa bsnams pa yang// rdo rje phur pa'i srung ma ste// gang yin snying la phur pa 'debs// phur srung bdud 'dul dus la bab// g.yon pa lcags kyu bsnams pa yang// nyams pa gang yin 'gugs par byed// lcags kyus zung la phur bus thob// 'dzin byed chen mo'i dus la bab// hUM gza' yul zla 'od rlung steng nas// 'chi bdag gza' yi bu mo ste// chibs su gza' rta 'ur pa chibs// gza' rta 'ur pa zhags pas brgyan// phyogs bcur 'dren cing gza' rta rgyug/ nyams pa bcing ba'i dus la bab// ser khra sbrul gyis rab tu brgyan// gdug pa dmangs rigs klu rnams 'dul// rgyas par sgrol cing dbang du sdud// gza' 'dul ser khra'i dus la bab// gza' bya nag po lding pa yang// gza' bdud bdud du bab pa'i bya// gza' bya khra bo gser ltar 'bar// gza' 'dul bya khra'i dus la bab// ser nag dar gyi </text>
</item>

<item><p>210</p><section>1</section>
<text>stan bstad nas// srid pa'i bgegs rigs stan du bting// ki kang dmar po stan du bting// gza' 'dul stan gyi dus la bab// gza' sga ser po bstad pas kyang// gza' bdud khra bo'i ya mkhal la// gza' bdud mo yi ma mkhal can// gza' sga ser bkra'i dus la bab// snga long nad kyi rkyal ba ser bkra bkal ba dang// srid pa gsum gyi nad 'bebs shing// bskal pa stong tu nad 'bebs pa'i// nad bdag chen mo'i dus la bab// phyi long tshon gyi gru gu bkal bas kyang// nyams pa tshon nad khrag tu skyug/ stong gsum tshon gyis nad gtong ma// tshon nad gtong ba'i dus la bab// zangs dang lcags kyi gang rmed can// rin chen char ltar 'bebs pa dang// tshon gyi rgyal po'i char phab nas// tshon bdag chen mo'i dus la bab// g.yu srab sngon po srabs pas kyang// rin chen g.yu bas che ba'i phyir// rin thang g.yu ru gcig pa dang// g.yu srab bdag mo'i dus la bab// de phyin gza' yi bu mo yang// sku la ser nag ber nag gsol// ser nag gza' yi 'gran zla ste// gza' bdud chen mo'i dus la bab// sku mdog ser mor bzhugs pa yang// phrin las rgyas pas thams cad 'dul// gdug pa 'dul bas rab tu che// gza' bdud chen mo'i dus la bab// ser nag ral pas brgyan pa yang// 'jig rten gnas la 'bebs pa dang// gza' yi rigs rnams dbang bsdus nas// gza' bdud chen mo'i dus la bab// gser gyi rna char byung ba yang// snyan pa gser bas lhag pa'i rtags// rgyas pa'i sgrub bdag snyems pa'i rtags// rgyas pa gza' 'dul dus la bab// ba spu lcags kyu 'dzings pa yang// nyams pa gang yin 'dzin par byed// rab tu bzung bas 'chor mi srid// 'dzin byed gza' 'dul dus la bab// dar nag cod pan 'phur bas kyang// chos kyi rgyal mtshan 'dzug pa dang// gza' bdud mang po'i dpung bsdus nas// 'phung byed gza' 'dul dus la bab// ser nag ral pas brgyan pas kyang// gza' 'dul king ka zil gyis gnon pa yang// 'jig rten khams rnams spa bkong phyir// gza' bdud ral pa'i dus la bab// phyag g.yas phur pa bsnams pa yang// rdo rje phur pa'i srung ma ste// gang yin snying la phur pa 'debs// phur srung gza' 'dul dus la bab// g.yon pas lcags kyu bsnams pa yang// nyams pa gang yin 'gugs par byed// lcags kyus zung la phur pas thob// 'dzin byed chen mo'i dus la bab// hUM btsan yul khrom mkhar bzhi steng na// 'chi bdag btsan gyi bu mo ste// chibs su btsan rta dmar po chibs// btsan rta dmar po zhags pas brgyan// phyogs bcur 'phen cing btsan rta rgyug/ nyams pa bcing ba'i dus la </text>
</item>

<item><p>211</p><section>1</section>
<text>bab// dmar khra sbrul gyis rab tu brgyan// gdug pa rje'u rigs klu rnams 'dul// dbang du sdud cing sgrol bar byed// btsan 'dul dmar khra'i dus la bab// btsan bya dmar po lding ba yang// btsan bdud bdud du bab pa'i bya// btsan bya dmar po khrag ltar lud// btsan 'dul bya dmar dus la bab// dmar nag dar gyi stan bstad pas// srid pa'i bgegs rigs stan du bting// dge bsnyen dmar po stan du bting// btsan 'dul stan gyi dus la bab// btsan sga dmar po bstad pa yang// btsan 'dul dmar po'i ya mgal dang// btsan 'dul dmar po'i ma mgal dang// btsan sga dmar bkra'i dus la bab// snga long nad kyi rkyal ba dmar khra bkal ba yang// srid pa gsum gyi nad 'bebs shing// bskal pa stong du nad 'bebs pa// nad bdag chen mo'i dus la bab// phyi long tshon gyi gru gu bkal ba yang// nyams pa tshon nad khrag tu skyug/ stong gsum mtshon gyi nad gtong ma// tshon nad gtong ba'i dus la bab// g.yu dang gser gyi gang rmed can// rin chen char ltar 'bebs pa dang// tshon gyi rgyal mo'i char phab nas// tshon bdag chen mo'i dus la bab// gser khrab ser pos brgyan pas kyang// thams cad rin chen rgyan bstar nas// snang srid gser du dbang sgyur rtags// dbang sgyur chen mo'i dus la bab// bse byin btsan gyi bu mo yang// sku la dmar nag ber chen gsol// dmar nag btsan gyi 'gran zla ste// btsan 'dul chen mo'i dus la bab// sku mdog dmar mor bzhugs pa yang// thams cad dbang du bsdu ba dang// gdug pa 'dul ba rab tu che// btsan 'dul chen mo'i dus la bab// dmar nag ral pas brgyan pa yang// 'jig rten dbang du sdud pa dang// btsan gyi rigs rnams zil gyis gnon// btsan 'dul chen mo'i dus la bab// gser gyi snyan cha byung ba yang// snyan pa gser bas lhag pa'i rtags// rgyas pa'i sgrub rtags bsnyen pa'i rtags// rgyas pa btsan 'dul dus la bab// ba spu lcags kyu 'dzin pa yang// nyams pa gang yin 'dzings par byed// rab tu bzung bas 'chor mi srid// 'dzin byed btsan 'dul dus la bab// dar nag cod pan 'phur pas kyang// chos kyi rgyal mtshan 'dzug pa dang// btsan 'dul dmar po'i dpung bsdus nas// 'phur byed btsan 'dul dus la bab// dmar nag ral pas brgyan pa yang// dge bsnyen 'khor bcas zil gyis gnon pa dang// 'jig rten khams rnams spa bkong phyir// btsan 'dul ral pa'i dus la bab// phyag g.yas phur pa bsnams pa yang// gang yin snying la phur pa 'debs// phur srung btsan 'dul dus la bab// g.yon pa lcags kyu bsnams pa </text>
</item>

<item><p>212</p><section>1</section>
<text>yang// nyams pa gang yin 'gugs par byed// lcags kyus zung la phur bus thob// 'dzin byed chen mo'i dus la bab// hUM pho brang klu 'dul gdug pa 'dul// 'chi bdag klu yi bu mo ni// chibs su klu rta ljang sngon chibs// klu rta sngon po sbrul gyis brgyan// phyogs bcur 'phen cing klu rta rgyug/ nyams pa bcing ba'i dus la bab// sngo khra sbrul gyis rab tu brgyan// gdug pa rgyal rigs klu rnams 'dul// phrin las mthar phyin nyes pa med// klu 'dul sngo bkra'i dus la bab// klu bya sngon po lding bas kyang// klu bdud bdud du bab pa'i bya// klu bya ljang sngon chu ltar 'brub// klu bya sngo bkra'i dus la bab// ljang sngon dar gyi stan bstad pas// srid pa'i bgegs rigs gdan du bting// klu srin sngon po gdan du bting// g.yas pa s+t+wa thogs chems se chem// dam nyams mgo lus tshal par khos// g.yon pa gri thogs bshan pa'i rigs// nyams pa'i lhu dang dum bur phrol// glo snying nang rol kha ru rdzog/ kha nas me 'bar lams se lam// sna nas dud pa thu lu lu// bshan pa khyed kyi dus la bab// srog zan khyed kyi dus la bab// sku mchog rab tu mi bsgrubs kyang// rngam pa chen po'i sku bskyod cing// ha hos stong khams nga ros 'gengs// bdud dpung rab tu 'jigs par byed// ya mtshan can gyi lha mchog kyang// che bas 'gran pa'i zla dang bral// mi snying nang rol 'di gsol la// gang yin snying rtsa chod la shog/ bcol pa'i phrin las grub par mdzod// rdo rje phur pa chen po bshad pa'i rgyud las/ gdug byed ma mo sgrub pa'i le'u ste nyi shu rtsa drug pa'o//// de nas bcom ldan 'das mtshon byed yi ge'i ting nge 'dzin la snyoms par zhugs so// yi ge mtshon byed rang bzhin te// med las cir yang snang ba ste// thams cad mtshon byed rang bzhin te// gang du bstan pa mtshon par byed// yod par bstan dang med par byed// yod med gnyis dang rab tu mtshon// lha dang mkha' 'gro dregs pa can// las rnams thams cad 'grub par byed/ ka kha ga g+ha nga/ tsa tsha dza dz+ha nya/ Ta Tha Da D+ha Na/ ta tha da d+ha na/ pa pha ba b+ha ma/ ya wa ra la/ sha Sha sa ha/ a A/ i I/ u U/ e ai/ o au/ r-i r-I/ l-i l-I/ yi ge'i rang bzhin kun kyang ston// dngos med mtshon pa'i rang bzhin las// lnga tshan bzhi dang bzhi tshan gnyis// na sa bsdus pa'i yi ge drug/ sil ma bcu gnyis nges par 'byung// 'thor ba'i yi ge rnam pa bzhi// sil ma na ya drug tu 'gyur// bsdus pa nyid las bzhi bcur 'gyur// yi ge dwa po dwa mo la// bcu pa yi ni stod nas sdebs// bzhi pa yi ni lnga pa dang// na ya 'byung pas yang dag sbyar// bzhi pa yi ni gsum pa dang// gnyis pa yi ni de nyid dang// lnga pa yi ni gsum </text>
</item>

<item><p>213</p><section>1</section>
<text>pa'o// dang po yi ni de nyid dang// bdun pa yi ni de bzhin no// bcu gcig pa yi gnyis pa la// bdun pa'i na yang de bzhin no// dang po yi ni de nyid la// bdun po de nyid na ya'o// gnyis pa yi ni de nyid dang// lnga pa yi ni gsum pa'o// dang po yi ni de nyid dang// bdun pa'i na ya de bzhin no// bcu gcig pa yi gnyis pa la// bdun pa'i na ya de bzhin no// dang po yi ni de nyid la// bdun pa'i de nyid na ya'o// bcu gcig pa yi gnyis pa dang// lnga pa yi ni 'dod ma'o// yi ge dwa po dang po dang// gnyis pa yi ni de nyid dang// bdun pa yi ni na yar bcas// gsum pa yi ni dang po la// dgu pa yi ni na yar sdebs// yi ge dwa po dang mo la// bzhi pa yi ni dwa mo'o// lnga pa yi ni gsum pa'o// gnyis pa yi ni de nyid dang// bdun pa yi ni na yar bcas// gsum pa yi ni de nyid yin// gsum pa yi ni dang po la// dgu pa yi ni na yar sbyar// drug pa yi ni ma tha la// brgyad pa yi ni na yar sbyar// dang po yi ni tha ma dang// rim pa grangs dang de bzhin sbyar// bzhi pa yi ni tha ma rnam gnyis la// bzhi pa yi ni dang mo la// drug pa yi ni dang po la// bdun pa'i na yang de bzhin sbyar// dang po yi ni de nyid dang// brgyad pa'i de nyid de bzhin sbyar// lnga pa yi ni gsum pa dang// brgyad pa yi ni na yar sbyar// bzhi pa yi ni tha ma dang// drug pa yi ni gsum pa dang// gsum pa yi ni tha ma dang// bzhi pa yi ni dang mo la// lnga pa yi ni gsum par sbyar// lnga pa yi ni gsum pa la// gsum pa yi ni dang por sbyar// gsum pa yi ni tha ma la// bdun pa yi ni na yar sbyar// drug pa yi ni tha ma dang// brgyad pa yi ni na yar sbyar// rim pa'i na ya de bzhin sbyar// bzhi pa yi ni gsum pa dang// gsum pa yi ni dang po sbyar// drug pa yi ni gsum pa dang// lnga pa yi ni gsum pa la// bzhi pa yi ni gsum par sbyar// bzhi pa yi ni gsum pa la// bdun pa yi ni na yar sbyar// dang po yi ni gsum pa gzhag/ gsum pa'i tha ma gnyis po dang// bzhi pa yi ni gsum pa la// de nyid kyi ni tha mar gzhag/ drug pa yi ni tha ma la// brgyad pa yi ni na yar sbyar// bcu pa yi ni de bzhin du// bzhi pa yi ni tha mar gzhag/ rim par sbyar ba de bzhin bya// bzhi pa yi ni gnyis pa dang// gsum pa yi ni dang por gzhag/ ye shes lha la mkha' 'gro ni// yang dag nyid du de bzhin bsgrub// yang na pho mo rnam gnyis te// rab tu sbyor phyir 'di ltar bya// drug pa yi ni dang po la// bdun pa yi ni na yar sbyar// dang po yi ni de nyid dang// lnga pa yi ni gsum pa dang// dang po yi ni tha mar sbyar// dang po yi ni de nyid dang// lnga pa yi ni gsum par sbyar// dang po yi ni de nyid la// dang po yi ni tha mar sbyar// dang po yi ni de nyid dang// lnga </text>
</item>

<item><p>214</p><section>1</section>
<text>pa yi ni gsum par sbyar// gnyis pa yi ni tha ma la// dgu pa yi ni na yar sbyar// lnga pa yi ni dang mo la// dgu pa yi ni na yar sbyar// de nyid dngos su byas kyang rung// drug pa yi ni tha ma la// brgyad pa yi ni na yar sbyar// dang mo yi ni dang mo dang// rim ma'i na ya yang dag sbyar// bzhi pa yi ni gnyis pa dang// gsum pa yi ni dang po sbyar// pho mo gnyis su sgyur pas na// las sngags rtsa sngags mtshams su sbrel// gcig dang bzhi dang drug rnams la// rim pas pho drug bsgrubs kyang rung// dmar mo las su rung bya'i phyir// rkyang pa dag tu gnad la dbab// de yis ngo mtshar rtags rnams 'byung// dngos su bstan pa de bzhin bya// gnyis pa yi ni gsum pa dang// lnga pa yi ni dang po la// dgu pa yi ni na yar sbyar// bzhi pa yi ni gsum pa dang// bdun pa yi ni na yar sbyar// gnyis pa yi ni gsum pa dang// lnga pa yi ni dang po la// dgu pa yi ni na yar sbyar// bzhi pa yi ni tha ma dang// gsum pa yi ni dang po la// bzhi pa yi ni tha ma sbyang// gnyis pa yi ni tha ma dang// dang po yi ni de nyid dang// lnga pa yi ni gsum pa dang// yi ge dwa po dwa mo la// bdun pa yi ni na yar sbyar// gsum ga'i tha ma rnam gnyis yin// lha sngags las sngags rnam gnyis dang// dregs pa pho mo'i drag sngags nyid// gong du ston pa de bzhin sbyar// shwa na'i las rnams bsgrub bya'i phyir// rkyang pa dag tu bstan pa yis// ngo mtshar rtags rnams 'byung bar 'gyur// dang po yi ni de nyid dang// gsum pa yi ni dang po la// dang po yi ni tha mar sbyar// dang po yi ni de nyid dang// gsum pa yi ni dang po la// dgu pa yi ni na yar sbyar// lnga pa yi ni dang mo la// dgu pa yi ni na yar sbyar// bzhi pa yi ni tha ma dang// gsum pa yi ni de nyid sbyar// gsum pa yi ni dang mo la// bdun pa yi ni na yar sbyar// bzhi pa'i tha ma rnam gnyis dang// dang po yi ni de nyid la// lnga pa yi ni gsum par sbyar// bzhi pa yi ni tha ma'o// lha sngags las sngags rnam gnyis dang// dregs pa po bdun drag sngags gsum// gong du bstan pa de bzhin te// ma nor rim par sbrel bar bya// nag mos las rnams bsgrub bya'i phyir// rkyang ma gnad la dbab pa ste// de yis ngo mtshar rtags rnams 'byung// mkha' 'gro rnam gsum sngags dag ni// rkyang pas rab tu bsnyen pa'o// rdo rje phur pa chen po bshad pa'i rgyud las/ mkha' 'gro ma rkyang pa nye bar bsnyen pa'i sngags btu ba'i le'u ste nyi shu rtsa bdun pa'o//// de nas bcom ldan 'das dregs pa pho mo'i sngags thams cad gcig tu dril ba'i ting nge 'dzin la snyoms par zhugs te// yi ge dwa po dwa mo la// bcu pa yi ni na yar sbyar// bzhi pa yi ni tha mar sbyar// rim par sbyar ba de bzhin </text>
</item>

<item><p>215</p><section>1</section>
<text>no// bzhi pa yi ni gsum pa dang// gnyis pa yi ni gsum pa dang// lnga pa yi ni gsum pa sbyar// dang po yi ni de nyid dang// bdun pa yi ni na yar sbyar// lnga pa yi ni tha ma dang// lnga pa yi ni dang po'o// gnyis pa yi ni dang po la// bdun pa yi ni na ya dang// gsum pa yi ni tha mar sbyar// gsum pa yi ni de nyid dang// gnyis pa yi ni dang po la// bdun pa yi ni na ya dang// gsum pa yi ni na yar sbyar// gsum pa yi ni dang mo la// drug pa yi ni tha ma dang// brgyad pa yi ni na ya dang// bzhi pa yi ni tha mar sbyar// rim par sbyar ba de nyid do// bzhi pa yi ni gnyis pa dang// gsum pa yi ni dang mor sbyar// bzhi pa yi ni dang mo la// lnga pa yi ni gsum pa dang// bzhi pa yi ni dang mo la// bdun pa yi ni na yar sbyar// gsum pa yi ni de nyid sbyar// gsum pa yi ni dang mo la// gsum pa yi ni tha mar sbyar// yi ge drug pa'i tha ma la// brgyad pa yi ni na ya dang// dang po yi ni tha ma sbyar// bzhi pa yi ni gnyis pa la// gsum pa yi ni dang por sbyar// yi ge dwa po dwa mo la// gnyis pa yi ni dang mo la// bdun pa yi ni na ya dang// gsum pa yi ni de nyid sbyar// gsum pa yi ni dang po la// dgu pa yi ni na yar sbyar// yi ge dwa po dwa mo la// bzhi pa yi ni dang mo dang// lnga pa yi ni gsum pa dang// gnyis pa yi ni dang po la// bdun pa yi ni na ya dang// gsum pa yi ni de nyid sbyar// gsum pa yi ni dang mo la// dgu pa yi ni na yar sbyar// lnga pa yi ni dang po'o// gnyis pa yi ni gsum pa dang// lnga pa yi ni dang po la// dgu pa yi ni na yar sbyar// bzhi pa yi ni gsum pa la// bdun pa yi ni na yar sbyar// gnyis pa yi ni gsum pa dang// lnga pa yi ni dang po la// dgu pa yi ni na yar sbyar// lnga pa yi ni dang po'o// dang po yi ni de nyid dang// gsum pa yi ni dang po la// dang po yi ni tha mar sbyar// dang po yi ni de nyid dang// gsum pa yi ni de nyid la// dgu pa yi ni na yar btags// lnga pa yi ni dang po la// dgu pa yi ni na yar sbyang// lnga pa yi ni dang po'o// drug pa yi ni tha mar sbyar// brgyad pa yi ni na ya dang// dang po yi ni na yar sbyar// bzhi pa'i tha ma rnam gnyis dang// bzhi pa yi ni dang mo dang// drug pa yi ni dang mo la// bdun pa yi ni na yar sbyar// dang po yi ni de nyid dang// brgyad pa yi ni na yar sbyar// lnga pa yi ni gsum pa la// brgyad pa yi ni na yar sbyar// bzhi pa yi ni tha ma la// gsum pa yi ni dang po la// bzhi pa yi ni tha mar sbyar// gnyis pa yi ni tha ma dang// dang po yi ni de nyid dang// lnga pa yi ni gsum pa dang// yi ge dwa po dwa mo yang// bdun pa yi ni na yar sbyar// gsum pa'i tha ma rnam gnyis pa'o// bzhi pa yi ni tha ma dang// gsum pa yi ni de </text>
</item>

<item><p>216</p><section>1</section>
<text>nyid sbyar// bzhi pa yi ni tha ma rnam gnyis dang// dang po yi ge de nyid la// lnga pa yi ni gsum par sbyar// bzhi pa yi ni tha ma'o// drug pa yi ni dang po la// bdun pa yi ni na yar sbyar// dang po yi ni de nyid la// lnga pa yi ni gsum pa dang// dang po yi ni tha mar sbyar// dang po yi ni de nyid la// dang po yi ni tha ma sbyar// dang po yi ni de nyid la// lnga pa yi ni gsum par sbyar// gnyis pa yi ni tha ma la// dgu pa yi ni na yar sbyar// lnga pa yi ni dang po la// dgu pa yi ni na yar sbyar// drug pa yi ni tha ma la// brgyad pa yi ni dang mo la// bzhi pa yi ni na yar sbyar// bzhi pa yi ni gnyis pa dang// gsum pa yi ni dang por sbyar// drug pa yi ni tha ma dang// drug pa yi ni gsum pa dang// lnga pa yi ni gsum pa dang// gsum pa yi ni tha ma dang// drug pa yi ni tha ma dang// gsum pa yi ni dang po dang// gsum pa yi ni tha ma dang// yi ge dwa po dwa mo la// bcu pa yi ni na ya dang// dang po yi ni tha ma sbyar// bzhi pa yi ni gnyis pa dang// gsum pa yi ni dang por sbyar// bzhi pa yi ni tha mar sbyar// lnga pa yi ni gsum pa dang// drug pa yi ni gsum pa dang// gsum pa yi ni tha ma dang// bzhi pa yi ni dang po la// lnga pa yi ni gsum pa sbyar// bzhi pa yi ni tha ma la// lnga pa yi ni gsum par sbyar// lnga pa yi ni gsum pa la// gsum pa yi ni dang po sbyor// gsum pa yi ni tha ma la// bdun pa yi ni na yar sbyar// yi ge drug pa'i tha ma la// brgyad pa yi ni na ya dang// dang po yi ni tha mar sbyar// bzhi pa yi ni gnyis pa dang// gsum pa yi ni tha mar sbyar// drug pa yi ni gsum pa dang// lnga pa yi ni gsum pa la// bzhi pa yi ni gsum par sbyar// bdun pa yi ni na yar sbyar// gsum pa'i tha ma rnam gnyis dang// bzhi pa yi ni gsum pa la// dang po yin ni tha mar sbyar// drug pa yi ni tha ma la// brgyad pa yi ni na ya dang// dang po yi ni tha mar sbyar// bzhi pa yi ni gnyis pa la// gsum pa yi ni dang por sbyar// de bzhin drug po'i sngags 'di dag/ ye shes lnga yi sngags dag dang// 'gugs byed ma mo'i sngags dag dang// sgrol byed ging gi sngags dag dang// 'chi bdag bdud dang rnam pa bzhi// gcig tu dril ba'i drag sngags yin// pho drug rim pas yang dag sbyar// yang na dregs pa gcig la gtad// de yis ngo mtshar rtags rnams ston// ngo mtshar can du gyur pa dang// de yis bya ba'i las rnams 'grub// gong du bstan pa'i las nyid la// ngo mtshar rtags rnams ma byung na// 'di yang de bzhin 'byung mi 'gyur// de phyir gong du bstan pa'i rjes// gong du bstan pa'i sngags nyid la// 'gugs dang gsod dang pha rol sgrol// na ya 'bu yi bye brag bstan// de nyid rab tu bsgrub sngags la// dregs pa </text>
</item>

<item><p>217</p><section>1</section>
<text>can drug rim par sbyar// rdo rje phur pa chen po bshad pa'i rgyud las/ dregs pa can drag sngags bzhi'i snying po ste nyi shu rtsa brgyad pa'o//// de nas bcom ldan 'das sku gsung thugs rab tu bye ba'i ting nge 'dzin la snyoms par zhugs te/ yi ge dwa po dwa mo dang// gnyis pa yi ni dang po la// bdun pa yi ni na ya dang// gsum pa yi ni de nyid sbyar// gsum pa yi ni dang po la// dgu pa yi ni na yar sbyar// drag po sku yi sngags su bshad// yi ge dwa po dwa mo dang// bzhi pa yi ni gsum pa dang// gnyis pa yi ni dang po la// bdun pa yi ni na yar sbyar// gsum pa yi ni dang po dang// dgu pa yi ni na yar sbyar// drag po gsung gi sngags su bshad// drug pa yi ni tha ma la// brgyad pa yi ni na ya dang// dang po yi ni tha mar sbyar// bzhi pa tha ma rnam gnyis so// drag po thugs kyi sngags su bshad// bzhi pa yi ni dang po dang// drug pa yi ni dang po la// bdun pa yi ni na yar sbyar// dang po yi ni de nyid dang// brgyad pa yi ni na yar sbyar// lnga pa yi ni gsum pa la// brgyad pa yi ni na yar sbyar// drag po yon tan sngags su bshad// gzhi pa yi ni tha ma la// lnga pa yi ni gsum pa dang// gsum pa yi ni tha ma dang// bzhi pa yi ni dang mo la// lnga pa yi ni gsum par sbyar// lnga pa yi ni gsum pa la// gsum pa yi ni dang por sbyar// gsum pa yi ni tha ma la// bdun pa yi ni na yar sbyar// drug pa yi ni tha ma la// bdun pa yi ni na yar sbyar// drug pa yi ni tha ma la// brgyad pa yi ni na ya dang// dang po yi ni tha mar sbyar// bzhi pa yi ni gnyis pa dang// gsum pa yi ni dang por sbyar// drag po'i phrin las sngags yin te// 'gugs byed bse mo'i sngags su bshad// gnyis pa yi ni gsum pa dang// lnga pa yi ni dang po'o// dgu pa yi ni na yar sbyar// drag po thugs kyi sngags su bshad// bzhi pa yi ni gsum pa dang// bdun pa yi ni na yar sbyar// gnyis pa yi ni gsum pa dang// lnga pa yi ni dang po la// dgu pa yi ni na yar sbyar// drag po gsung gi sngags su bshad// bzhi pa yi ni tha ma dang// gsum pa yi ni dang po la// bzhi pa'i yang ni tha mar sbyar// gnyis pa yi ni tha ma'o// drag po sku yi sngags su bshad// dang po yi ni de nyid dang// lnga pa yi ni gsum pa'o// drag po yon tan sngags su bshad// yi ge dwa po dwa mo la// bdun pa yi ni na yar sbyar// gsum pa'i tha ma rnam gnyis so// drag po phrin las sngags su bshad// shwa na las kyi drag sngags 'di// sku gsung thugs dang rab ldan pa'o// dang po yi ni de nyid dang// gsum pa yi ni dang mo la// dang po yi ni tha mar sbyar// drag po gsung gi sngags su bshad// dang po yi ni de nyid dang// gsum pa yi ni dang po </text>
</item>

<item><p>218</p><section>1</section>
<text>la// dgu pa yi ni na yar sbyar// lnga pa yi ni dang po la// dgu pa yi ni na yar sbyar// drag po sku yi sngags su bshad// bzhi pa yi ni tha ma la// gsum pa yi ni de nyid sbyar// gsum pa yi ni dang po la// bdun pa yi ni na yar sbyar// drag po thugs kyi sngags su bshad// bzhi pa yi ni rnam gnyis ni// drag po yon tan sngags su bshad// dang po yi ni de nyid la// lnga pa yi ni gsum par sbyar// bzhi pa yi ni tha ma'o// drag po'i phrin las sngags su bshad// sku gsung thugs kyi snying po 'di// don gyis bstan pas go bar bya// spyi ru 'di ltar bstan pa ste// ye shes lha yi sngags nyid ni// thams cad kun gyi sku ru bshad// rang rang rtsa ba'i snying po 'di// thams cad kun gyi thugs su bshad// rang rang snying po 'bru re ni// thams cad kun gyi gsung du bshad// rang rang phyi skor snying po ni// thams cad kun gyi yon tan bshad// dam can bse mo'i las sngags ni// thams cad phrin las sngags su bshad// de ni dril ba'i snying po yin// tha ma yi ni gsum pa la// brgyad pa yi ni na yar sbyar// lnga pa yi ni gsum pa la// brgyad pa yi ni na yar sbyar// de nyid de bzhin byas pa dang// bzhi pa yi ni gsum pa la// gnyis pa yi ni gsum pa la// lnga pa yi ni gsum par sbyar// shwa na las kyi thun du bshad// bzhi pa'i tha ma rnam gnyis la// brgyad pa yi ni na yar sbyar// lnga pa yi ni gsum pa la// brgyad pa yi ni na yar sbyar// de nyid rim par yang dag 'byung// bzhi pa yi ni gsum pa dang// gnyis pa yi ni gsum pa la// lnga pa yi ni gsum pa sbyar// nag po las kyi thun du bshad// rang rang rtsa bzhi snying po dang// thun dang drag sngags drag po la// bse mo'i las sngags rab tu sbrel// rim pa grangs su bstan pa ni// rnam pa gnyis kyi thun sngags dang// bse mo drag mo'i las sngags dang// ye shes lha dang rnam pa bzhi// bzlas sngags thun sngags kun kyang bya// rang rang snying po phyogs su sdebs// ye shes lha dang rnam gnyis la// gang yang bsgrub pa'i rang sngags bya// rang rang sngags la thun du bya// snying po drag sngags 'di dag ni// the tshom yid gnyis med pa ru// yang dag nyid du bsgrub par bya// rdo rje phur pa chen po bshad pa'i rgyud las/ sku gsung thugs yon tan phrin las kyi yi ge btu ba'i le'u ste rtsa dgu pa'o//// de nas bcom ldan 'das dregs pa can gyi srog snying btu ba'i ting nge 'dzin la snyoms par zhugs te/ gsum pa yi ni dang po dang// gsum pa yi ni gnyis pa dang// lnga pa yi ni dang po dang// de bzhin yang gcig 'byung ba dang// drug pa yi ni tha ma la// brgyad pa yi ni na ya dang// dang po yi ni tha mar sbyar// bzhi pa yi ni gnyis pa la// gsum pa yi ni dang por </text>
</item>

<item><p>219</p><section>1</section>
<text>sbyar// shi bkram gong du bstan pa dang// drug pa yi ni tha ma dang// de nyid kyi ni gsum pa dang// lnga pa yi ni gsum pa dang// gsum pa yi ni tha ma dang// drug pa yi ni tha ma dang// gsum pa yi ni dang po dang// gsum pa yi ni tha ma dang// drug pa yi ni tha ma dang// brgyad pa yi ni na ya dang// dang po yi ni tha mar sbyar// bzhi pa yi ni gnyis pa dang// gsum pa yi ni dang por sbyar// ye shes lha la sbrel mi dgos// de nyid gong gi las rnams 'grub// dregs pa can rnams 'grub par 'gyur// rkyang pa gsum du bsgrubs kyang rung// rang rang rdzas la brten par bya// nyam nga med par sgrub 'dod la// ye shes lha yi sngags nyid las// de nyid gsum gyi sngags sbrel la// bse mo nyid kyang las sngags gdags// de nyid nyam nga med par bsgrub// rang rang rdzas la brten pa'o// drag po drug gi sngags nyid ni// btu mi dgos te rang rang gsal// lha dang dregs pa ma mo gsum// gcig tu bsdus nas nyam nga med// drug tu bsgrubs kyang de bzhin nam// rang rang sngags dang rdzas bcas pas// the tshom som nyi med par 'grub// de yis don nyid 'grub par 'gyur// rdo rje phur pa chen po yis// bka' dang dam la btags pa yis// mkha' 'gro sgo sgor bsgrub pa ni// gong du rkyang par bstan pa'o// khro bcu lha tshogs rang sngags tshang// mang nyung bsnan dang dbri ru med// 'khrugs shing sdeb tu med par bshad// yi ge dwa po dwa mo la// bcu+u pa yi ni na ya dang// bzhi pa yi ni tha mar sbyar// ye shes lha dang mnyam sbyor nas// yi ge lha ru 'gyur ba yin// lnga pa yi ni tha ma la// dang po yi ni tha mar sbyar// shes rab thabs kyi sngags su bshad// drug pa yi ni tha ma la// brgyad pa yi ni na ya dang// dang po yi ni tha mar sbyar// lnga pa yi ni tha ma la// dang po yi ni tha mar sbyar// shes rab yum gyi sngags su bshad// drug pa yi ni tha ma dang// gsum pa yi ni dang po la// bzhi pa yi ni tha ma sbyar// bzhi pa yi ni gsum pa dang// bzhi pa yi ni tha ma rnam gnyis so// thabs dang shes rab gnyis med pa'i// yab yum 'dzoms pa'i sngags su bshad// bzhi pa yi ni tha ma dang// drug pa yi ni tha ma'o// mtshon pa yi ni sngags su bshad// bzhi pa yi ni tha ma dang// dang po yi ni gsum par sbyar// lnga pa yi ni dang po'o// mtshon byed rus kyi sngags su bshad// bzhi pa yi ni gsum pa ni// dang po yi ni gsum pa dang// bzhi pa yi ni gsum pa dang// gsum pa yi ni tha mar sbyar// pha rol phyin pa bcom ldan 'das// bde bar gshegs pa'i sngags su bshad// drug pa yi ni dang po la// bdun pa yi ni na yar sbyar// dang po yi ni de nyid dang// bdun pa yi ni na ya dang// lnga pa yi ni gsum par sbyar// thabs kyi </text>
</item>

<item><p>220</p><section>1</section>
<text>rang bzhin bcings pa'i sngags// yab las byin rlabs 'byung bar bshad// bzhi pa yi ni gsum pa dang// bdun pa yi ni na yar sbyar// dang po yi ni de nyid dang// bdun pa yi ni na ya dang// lnga pa yi ni gsum par sbyar// shes rab rang bzhin bcings pas na// yum las byin gyis brlabs par bshad// bzhi pa yi ni gsum pa dang// gnyis pa yi ni gsum pa la// lnga pa yi ni gsum par sbyar// thams cad rdo rje khro bor 'gyur// rdo rje rigs las 'byung bar bshad// drug pa yi ni tha ma la// brgyad pa yi ni na ya dang// dang po yi ni tha mar sbyar// dang po yi ni de nyid dang// lnga pa yi ni gsum pa dang// drug pa yi ni tha ma dang// brgyad pa yi ni na ya dang// dang po yi ni tha mar sbyar// yang gcig de bzhin 'byung bar 'gyur// bzhi pa yi ni gnyis pa la// gsum pa yi ni dang por sbyar// yang gcig de bzhin 'byung ba 'gyur// khro bo thams cad 'dus pa ste// drag pos dbang du bsdu ba dang// sgrol ba'i las nyid byed par 'gyur// yi ge dwa po dwa mo la// bcu pa yi ni na ya dang// bzhi pa yi ni tha mar sbyar// ye shes lnga yi ngo bor 'gyur// thams cad rtsa ba'i sngags su bshad// bzhi pa yi ni gsum pa dang// gnyis pa yi ni gsum pa la// lnga pa yi ni gsum par sbyar// rdo rje khro bor 'byung bar 'gyur// yi ge dwa po dwa mo la// bcu pa yi ni na ya dang// drag po nyid du bstan par bshad// dang po yi ni de nyid la// bdun pa yi ni na yar sbyar// lnga pa yi ni tha ma la// bdun pa yi ni na yar sbyar// thugs rje sprul pa rab tu 'byung// gong gi byin rlabs yin par bshad// dang po yi ni de nyid la// bdun pa yi ni na yar sbyar// lnga pa yi ni tha ma'o// srid pa gsum char phur pa ste// thams cad khro bos gang bar bshad// drug pa yi ni dang po ste// dregs pa thams cad snying po ste// 'jig par byed pa'i las su bshad// gnyis pa yi ni gsum pa dang// drug pa yi ni tha ma la// brgyad pa yi ni na ya la// dang po yi ni tha mar sbyar// drug pa yi ni tha ma la// bcu pa yi ni tha ma la// bcu pa yi ni na yar sbyar// thams cad rdo rje lcags kyu bsnams// de bzhin 'ching byed zhags pa dang// sdom par byed pa'i lcags sgrog dang// rdeg par byed pa'i dril bu yis// dbang med rab tu sdom par byed// las kyi phyag rgya bzhi ru bshad// drug pa yi ni gsum pa dang// lnga pa yi ni gsum pa la// bzhi pa yi ni gsum par sbyar// bzhi pa yi ni gsum pa la// bdun pa yi ni na ya dang// dang po yi ni gsum par sbyar// gsum pa yi ni tha ma rnam gnyis so// lha yi las sngags drag po ste// dregs pa can gyi sngags su bshad// bzhi pa yi ni gsum pa la// gnyis pa yi ni gsum pa la// lnga pa yi ni gsum pa sbyar bar </text>
</item>

<item><p>221</p><section>1</section>
<text>bya// nyid las mi g.yo thugs kyi sras// sras kyi dam pa rdo rje'i sku// rnam pa drug tu 'byung ba'i rtags// dang po yi ni de nyid la// bdun pa yi ni na yar sbyar// lnga pa yi ni tha ma la// lnga pa yi ni dang po'o// thugs las sprul pa'i sras mchog ste// nyid las mi gzhan 'byung ba'i rtags// dregs pa 'dul ba'i lha ru bshad// drug pa yi ni tha ma ya// brgyad pa yi ni na ya dang// dang po yi ni tha mar sbyar// yang gcig de bzhin 'byung bar 'gyur// bzhi pa yi ni gnyis pa la// gsum pa yi ni dang por sbyar// yang gcig de bzhin 'byung bar 'gyur// drag po'i lha ni rab tu khros// stong gsum sprul pas gang bar bshad// yi ge dwa po dwa mo la// bcu pa yi ni na yar dang// bzhi pa yi ni tha mar sbyar// drug pa yi ni tha ma la// brgyad pa yi ni na ya dang// dang po yi ni tha mar sbyar// ye shes lnga dang rigs lnga las// ci ltar 'dul ba'i 'byung ba'i rtags// dang po yi ni de nyid dang// lnga pa yi ni gsum pa dang// drug pa yi ni tha ma la// brgyad pa yi ni na ya dang// dang po yi ni tha mar sbyar// bzhi pa yi ni gnyis pa la// gsum pa yi ni dang por sbyar// drag po'i las kyi khro bo yis// dngos por rang gar 'dzin pa sgrol// 'khor ba 'dzin pa sgrol ba'i rtags// bzhi pa yi ni gsum pa dang// gnyis pa yi ni gsum pa la// lnga pa yi ni gsum par sbyar// rdo rje las kyi khro bo yis// don dam dbyings su dgod par bya// drug pa la ni tha ma la// brgyad pa yi ni na ya dang// dang po yi ni tha mar sbyar// dang po yi ni de nyid dang// lnga pa yi ni gsum pa dang// drug pa yi ni tha ma la// brgyad pa yi ni na ya dang// dang po yi ni tha mar sbyar// 'khor ba'i rnam rtog kun bsdus nas// rtsa mchog bzhin du sreg par bshad// yi ge dwa po gnyis po yang// stong pa nyid kyi yi ge ste// 'dzin pa stong pa bsgral bar bshad// de yis yang dag don rtogs 'gyur// dngos po 'dzin par rang rang sngags// stong par sgrol ba de nyid do// sngags ni 'khrugs pa sdeb par bstan// oM lam hUM las yab dang yum// kI li gong dang hUM kA ra// gdug pa 'khor bcas sngags su bshad// kI li 'og ma phig dang bcas// gdug byed sras mchog drug tu bshad// s+t+wam b+ha thabs dang shes rab sngags// gnyis med sbyor bas nyon mongs sbyong// drag po yab yum sgrol bar bshad// mo ha ming la g+ha ya rus// rten la dbab pa'i las su bshad// dzaHhUM baM hos phyag rgya bzhi// rten dang gnyis su med par bshad// yaM dang hUM gis bsdus pa'i sngags// nyon mongs rang dbang med par bshad// b+ha ga bAn ni bcom ldan 'das// sgrol ba'i gtso bo min par bshad// shri kri yab dang bi kri yum// gnyis med yab yum byang du </text>
</item>

<item><p>222</p><section>1</section>
<text>bshad// badzra hUM dang ar bcas pa// yang dag don gyi 'bras bu ste// stong pa chen por sgrol bar bshad// rang rang 'dzin pa kun bcom nas// dngos med nam mkha'i rang bzhin gnas// cho 'phrul sna tshogs 'gro don mdzad// rdo rje phur pa chen po bshad pa'i rgyud las/ dregs pa chen po dang stong par bsgral ba'i yi ge'i sngags btu ba'i le'u ste sum cu pa'o//// de nas bcom ldan 'das drag po gdab pa'i sngags btu ba'i ting nge 'dzin la snyoms par zhugs te// drug pa yi ni tha ma la// brgyad pa yi ni na ya dang// dang po yi ni tha mar sbyar// bzhi pa yi ni dang po la// lnga pa yi ni gsum pa dang// bzhi pa yi ni dang po la// bdun pa yi ni na yar sbyar// gsum pa yi ni de nyid sbyar// gsum pa yi ni dang po la// lnga pa yi ni gnyis pa dang// gsum pa yi ni tha mar sbyar// drug pa yi ni tha ma la// brgyad pa yi ni na yar dang// dang po yi ni tha mar sbyar// bzhi pa yi ni gnyis pa dang// gsum pa yi ni dang po sbyar// de bzhin de yis shes par bya// bcom ldan 'das su gsungs pa ste// pha rol sgrol ba'i gsang sngags yin// drug pa yi ni gsum pa dang// lnga pa yi ni gsum pa la// bzhi pa yi ni gsum par sbyar// yi ge dwa po dwa mo dang// gsum pa yi ni tha ma dang// lnga pa yi ni dang po'o// sngags gzhug gong du bstan pa gang// tshangs pa dbang sdud gdug pa can// rang rgyud dngos por sgrol bar bshad// drug po yi ni tha ma dang// gsum pa yi ni tha ma dang// yang gcig de bzhin 'byung ba dang// badzra hUM dang phaT du bsgyur// brgya byin dbang sdud gdug pa can// rang rgyud dngos por sgrol bar bshad// gsum pa yi ni de nyid dang// bzhi pa nyid du byas kyang rung// drug pa yi ni tha ma dang// yang gcig de bzhin 'byung ba dang// drang srong dbang sdud gdug pa can// rang rgyud dngos por grol bar bshad// bzhi pa yi ni dang po dang// gnyis pa yi ni dang po dang// yang gcig 'byung ba de bzhin du// gshin rje dbang sdud gdug pa can// rang rgyud dngos por sgrol bar bshad// bzhi pa yi ni de nyid dang// gsum pa yi ni tha mar sbyar// gsum pa yi ni bzhi pa dang// yang gcig de bzhin 'byung bar 'gyur// srin po dbang sdud gdug pa can// rang rgyud dngos por 'dzin pa sgrol// sgra yig dang po na ya dang// dang po yi ni gsum pa la// lnga pa yi ni gsum pa dang// bdun pa yi ni na yar sbyar// bzhi pa yi ni tha ma'o// yang gcig 'byung ba de bzhin du// klu bdud dbang sdud gdug pa 'dul// rang rgyud dngos por 'dzin pa sgrol// bzhi pa yi na tha ma dang// gsum pa yi ni dang po dang// yang gcig 'byung ba de bzhin du// rlung lha dbang sdud gdug pa 'dul// rang rgyud </text>
</item>

<item><p>223</p><section>1</section>
<text>dngos por 'dzin pa grol// gnyis pa yi ni dang po la// bdun pa yi ni na ya dang// gsum pa yi ni tha mar sbyar// gsum pa yi ni bzhi pa'o// yang gcig 'byung ba de bzhin du// gnod sbyin dbang sdud gdug pa 'dul// rang rgyud dngos por 'dzin pa sgrol// bzhi pa yi ni gsum pa dang// bdun pa yi ni na ya dang// gsum pa yi ni tha mar sbyar// gsum pa yi ni bzhi pa dang// yang gcig 'byung ba de bzhin du// dbang ldan dbang sdud gdug pa 'dul// rang rgyud dngos por 'dzin pa sgrol// gsum pa yi ni dang po dang// de nyid kyi ni gnyis pa dang// lnga pa yi ni dang po'o// yang gcig 'byung ba de bzhin du// sa bdag dbang sdud gdug pa 'dul// rang rgyud dngos por 'dzin pa sgrol// khro bo chen po'i byin rlabs kyis// 'dul ba'i gnyen po las kyi mchog/ drag po nyid du yang dag bshad// gnyis pa yi ni gsum pa la// bzhi pa yi ni gsum par sbyar// lnga pa yi ni tha ma'o// yang gcig 'byung ba de bzhin du// bzhi pa yi ni gsum pa la// gnyis pa yi ni gsum pa dang// lnga pa yi ni de bzhin sbyar// ye shes lha la de nyid dang// bse mo nyid kyi las sngags gsum// drag po mo yi sngags su bshad// bzhi pa yi ni gsum pa dang// gnyis pa yi ni gsum pa la// lnga pa yi ni na yar sbyar// lnga pa yi ni dang po la// dang po yi ni gsum par sbyar// drug pa yin ni dang po la// dang po yi ni gnyis pa la// lnga pa yi ni gsum pa dang// bcu pa yi ni na yar sbyar// gsum pa yi ni bzhi pa dang// dang po yi ni gnyis pa dang// drug pa yi ni tha ma la// bdun pa yi ni na yar sbyar// phyis kyang gnyis te gsum du 'gyur// nyi shu rtsa gcig gzhug la gdags// bstab cing zhal du gsol ba'i sngags// drug pa yi ni tha ma rnam gnyis la// mnyes pas rab tu dgyes par 'gyur// de yis bde ba chen por 'gyur// bco lnga bdud pho mo yi sngags nyid ni// mo sngags pho ru bsgyur ba'i phyir// bco lnga yang dag rnam par ldan// rang rang rdzas su bstan par zad// gang bstan pa yang rab tu bsgyur// rdo rje phur pa chen po bshad pa'i rgyud las/ drag po sgrol ba'i sngags btu ba'i le'u ste so gcig pa'o//// de nas bcom ldan 'das drag sngags drag po'i ting nge 'dzin la snyoms par zhugs te/ yi ge dwa po dwa mo la// bcu pa yi ni na ya dang// bzhi pa yi ni tha mar sbyar// lnga pa yi ni dang po la// dang po yi ni na yar sbyar// drug pa yi ni dang po'o// drug pa yi ni dang po dang// yi ge dwa po na ya dang// dang po yi ni gsum pa la// lnga pa yi ni gsum pa dang// bdun pa yi ni na yar sbyar// lnga pa yi ni gnyis pa'o// bzhi pa yi ni tha ma dang// lnga pa yi ni gsum pa dang// lnga pa yi ni dang po'o// lnga pa yi ni </text>
</item>

<item><p>224</p><section>1</section>
<text>gsum pa la// bzhi pa yi ni gsum pa la// gsum pa yi ni de nyid sbyar// dang po yi ni gsum pa dang// bdun pa yi ni na ya dang// dang po yi ni tha mar sbyar// bzhi pa yi ni tha ma la// bdun pa yi ni na yar sbyar// drug pa yi ni gsum pa dang// gnyis pa yi ni tha ma la// bdun pa yi ni na yar sbyar// dang po yi ni tha ma'o// dang po yi ni gnyis pa dang// lnga pa yi ni gsum pa la// dang po yi ni gsum par sbyar// lnga pa yi ni gsum pa la// bzhi pa yi ni gsum par sbyar// gsum pa yi ni de nyid yin// gsum pa yi ni dang po la// lnga pa 'di ni gsum pa la// bdun pa yi ni na yar sbyar// gsum pa yi ni dang po dang// bzhi pa yi ni tha ma la// lnga pa yi ni na yar sbyar// yang gcig 'byung ba de bzhin no// bzhi pa yi ni dang po la// lnga pa yi ni gsum pa dang// bdun pa yi ni na yar sbyar// gsum pa yi ni dang po la// bdun pa yi ni na yar sbyar// yang gcig 'byung ba de bzhin no// drug pa yi ni dang po la// brgyad pa yi ni na yar sbyar// lnga pa yi ni tha mar sbyar// yang gcig 'byung ba de bzhin ni// bzhi pa yi ni tha ma dang// gsum pa yi ni de bzhin sbyar// drug pa yi ni de nyid dang// yi ge dwa po'i na ya dang// dang po yi ni gsum pa la// lnga pa yi ni gsum pa la// bdun pa yi ni na yar sbyar// lnga pa yi ni gnyis pa'o// drug pa yi ni tha ma la// brgyad pa yi ni na ya dang// dang po yi ni gsum par sbyar// bzhi pa yi ni gnyis pa la// gsum pa yi ni dang por sbyar// mthing nag gru gsum dkyil 'khor du// gang yin nyams pa sgrol bar byed// the tshom med pa rab tu 'grub// the tshom zos pa nyid na ni// nyam nga byas pas don mi 'grub// sa bon me yis tshig pa 'dra// tA la'i mgo bo bcad pa bzhin// nyam nga can gyis sgrubs mi dgos// nyam nga med pa'i sems kyis spyod// srog gi 'khor lo'i las nyid ni// ye shes sems dpa'i thugs ka ru// rdo rje lte ba'i bum pa la// 'khor lo'i rtsibs brgyad ser po la// oM ni bum pa'i nang na gnas// mkha' 'gro rnam gsum snying po mang// bklag pa'i phyogs su de la bskor// phyi ma'i yi ge na ya ni// shar lho'i 'khor lo'i rtsibs nyid la// badzra rdo rje mtshon byed gnas// de bzhin rim par yang dag 'byung// ting nge 'dzin pa'i byin brlabs la// mkha' 'gro rnam gsum snying por thim// gong dang 'dra ba'i 'khor lo la// bdun pa 'bru dgus bskor bar brtags// sngags gsum 'khor lor bcas pa la// de nyid lus la thugs kar thim// rang dbang med de yang nas yang// the tshom med par chod par 'gyur// las kyi bya thabs phyi mar bshad// gnad la dbab pa'i tshig brjod cing// rdo rje tho bas rab tu brdung// zhabs 'og </text>
</item>

<item><p>225</p><section>1</section>
<text>dag tu bcug kyang rung// de yis 'gro ba'i las rnams byed// rkyang pa re la drag sngags re// ye shes lha yi sngags nyid la// dmar po sku sngags las sngags bcas// ma mo phyi ma de bzhin ston// rgyal ba gcig bsgrubs kun kyang 'grub// dur khrod chen po'i gnas dag tu// maN+Dal mda' gang byas nas su// rnam pa lnga yi chag chag gdab// thig dang tshon rnams rim pa ste// gru gsum zla gam mu khyud la// thod pa skam rlon brtsig pa btang// dbus su mtshan ma'i yi ge dgod// shar du sgo btod rim pa gsum// dang por lhu dum bcad sor kha// gnyis pa rgyu zhags btang ba'o// gsum pa lcags la me ri btang// dang por bde gshegs rab mchod la// bsrung bar bya la yang dag bshad// gsum las byin brlabs snyan gsan dang// spyan drang bstim dang dbang bskur dang// phur pa bskor zhing gzhug pa dang/ kha bcad rdzas gsum mchod par dbul// gong du sngags dang tshig sbyar la// gzhug pa sngags tshig gnyis su bstan// gtun dang rdo rje tho ba dang// gang yin rdzas rnams yang dag dgram// brten pa las bzhi'i las bya zhing// dbul dang gzir ba sngags kyis bya// khyad par can dang drag po dang// khyad par gtor ma la sogs rdzas// rim pas yang dag dgod par bya// ting 'dzin chen po'i byin rlabs las// gtso bo bskyod dang bstod pa dang// snyan gsan spyan drang bstim pa dang// mchod pa sgrol byed rnam gnyis dang// bskul dang sngags tshig bstod pa dang// tshig la las bzhi gdab pa dang// bstab pa la sogs de bzhin bya// mtshan ma brtan po byung ba dang// bye brag tu ni shes par bya// bsnyen bsgrub sngags kyi khyad par ni// dmar mo las sngags gcig gis bstan// de yis mtshan ma byung ba dang// drag po nyid kyi pho nya btang// lha nyid sgrol sngags las sngags bcas// dngos por 'dzin pa'i bag chags sgrol// stong pa'i don ston sngags kyi gnas// rang bzhin don gyi bden pa bdar// mi 'khor thun rnams de bzhin bya// me la bsregs dang bkra shis dang// tshe bstim rim pa ma nor bya// las rnams ma lus rdzogs par 'gyur// hUM sku mdog dug mdog nag po la// bar bar stang zil bcag pa 'dra// mthing nag rngam pa'i mdangs dang bcas// zhal gsum nag por 'gyur ba med// bsgrub pa chen po las kyi mchog/ dang por chos nyid stong pa'i dbyings// bar du thugs rje byin rlabs 'byung// tha mar gdug pa thabs kyis 'dul// bdud kyi dmag dpung rab tu 'joms// za byed rngams pas rab tu za// ha ha ha yi gdangs kyis kyang// nyon mongs gdug pa zil gyis gnon// hUM hUM hUM gis sgra phyung bas// srid gsum gdug pa dbang du sdud// phaT </text>
</item>

<item><p>226</p><section>1</section>
<text>phaT nga ro drag po yis// gdug pa can rnams sgrol bar byed// khro bo rngam chen ye shes sku// lha mchog chen po bdud kyi chas// 'dul ba'i phyir na bdud chas gsol// gang du 'dul ba bdud bzhin du// khros pa'i mdog tu rnam par gnag/ thugs rjes rab tu khros pas kyang// stod ni zhal gsum phyag drug pa// sngo nag rab tu 'jigs pa la// za byed rngam pa'i zhal gdangs shing// dbyings dang ye shes dbyer med las// rdo rje rtse dgu rol pa'i phyag/ rtse lnga ye shes lnga yi phyag/ gdug byed me yis sreg pa'i phyag/ kha T+wAM dug gsum rtsad gcod phyag/ dbyings dang ye shes gnyis med las/ khams gsum gdug pa rtsad gcod rtags// smad ni zur gsum dbal dang ldan// dug gsum gnas su sgrol ba'i zhabs// me dpung 'bar ba'i nang du bzhugs// ser nag me dpung rgyas pa'i rtags// stong gsum dbang sdud 'jigs pa yis// bdud dpung dbang sdud 'jigs dang bral// srid pa gsum yang thal bar rlog/ ya mtshan rmad du che ba'i lha// bskul ni byin rlabs chen pos bskul// 'byung ni bdud dang srin mo 'byung// za ni mi sha gdangs su za// 'thung ni mi khrag mngar du 'thung// thugs dam gnyen po dbyings nas bskul// kI la ya yi dngos grub stsol// hUM drag po sgrol ba'i lha mchog ni// dmar po sku mdog dbang du sdud// zhal gcig phyag gnyis srid gsum sgrol// stod ni zhal gcig phyag gnyis la// gdangs pa'i zhal gcig gdug pa gsol// mche ba gtsigs bsnol srid gsum sgrol// gdug pa rtsad gcod spyan mig gsum// dbyings su sdud pa'i shangs dang ldan// gdug pa 'joms pa'i snyan dang ldan// ral pa kham nag srid pa 'joms// spu ris ngan song gnas nas 'dren// phyag gnyis rdo rje phur pa yis// gdug byed bdud kyi rgyal po 'joms// smad ni zur gsum dbal dang ldan// dbang dang drag po'i cha bzung nas// dbang gis khams gsum dbang du sdud// drag pos ngan song gdar sha gcod// dbang dang drag pos rab tu sgrol// le brgan dmar po'i mdog 'dra bas/ khams gsum dbang du sdud pa dang// 'dod chags rtsad nas gcod pa'i rtags// stong gsum mnga' mdzad lha yi lha// gdug pa sgrol ba drag po'i zhal// dbang du sdud pa dmar po'i sku// 'khor ba gdar gcod phur pa'i phyag/ 'jigs byed spa bkong dur khrod chas// zur gsum dbal ldan drag po'i zhabs// gru gsum e yi maN+Dal nas// gdug byed bsnol ba'i gdan steng nas// rdo rje rab tu kI la ya// 'khor ba sgrol cig kI la ya// bdud dpung 'joms shig kI la ya// 'khor rnams sdus shig kI la ya// zhing bcu sgrol cig kI la ya// 'khor ba sgrol cig kI la ya// rol pa </text>
</item>

<item><p>227</p><section>1</section>
<text>chen po'i sku la phyag 'tshal bstod// ye shes chen po'i sku la phyag 'tshal bstod// gdug byed srin po'i sku la phyag 'tshal bstod// 'joms byed chen po'i sku la phyag 'tshal bstod// ma mo mnga' mdzad lha chen khyod la phyag 'tshal bstod// me dpung 'bar ba'i dkyil 'khor nang na bzhugs// ljang nag me yi phrin las mtha' ru phyin// rdo rje phur pa gcig btab pas// dus gsum bde gshegs thams cad kyang// byin rlabs chen po char ltar phob// zhing bcu 'khor ba gtan nas skoms// khros pa'i lha mchog dus la bab// snying gi dkyil du phur pa thob// sku mchog rab tu kI la ya// sgrol ba'i las nyid grub par mdzod// rdo rje phur pa chen po bshad pa'i rgyud las/ dregs pa can gyi yi ge btu ba dang/ drag po'i lha la bstod pa'i le'u ste so gnyis pa'o//// de nas bcom ldan 'das mkha' 'gro ma rab tu mchod pa'i ting nge 'dzin la snyoms par zhugs te/ mkha' 'gro rnam gsum mchod pa yang// gling gsum pa yi b+han d+ha ru// snying dang dngas ma 'bras bu dang// mi dbang 'bras bu'i sha dag dang// gzhob mgo sna skam lto ser dang// chu lug smug nag gang yang rung// dam rdzas tshang ba'i gtor ma dang// sman dang rak+ta bcas pa la// dang po dngos med stong pa las// dpal yi sku bskyed bsrung ba bya// byin rlabs gzhung du de bzhin bya// ting 'dzin chen po'i byin rlabs las// dpa' bo chen po'i sku bskyed pa// snying po brgya dang stong du gdon// mkha' 'gro rnam gsum sngags kyis bskyed// spyan drang rang rang sngags rnams la// spyan drang sngags nyid btags pa dang// mdun gyi nam mkhar byon par gyur// bstim mam de bzhin mchod kyang rung// bstim pa hUM gis gnyis su med// rnam pa gsum gyis mchod byas te// gang yin rtsa ba'i sngags nyid la// btags pa'i sngags kyis mchod pa dbul// rnam gsum rim pa gsum du dbul// mkha' 'gro rnam gsum phyag rgya yang// gtso bo nas bzung rim pa ste// rdo rje drag po gar las 'byung// rdo rje 'phyar dang dung dmar 'thung// snying gar gar du bskor bar bya// snang la rang bzhin med pa'i lha// gzugs brnyan 'ja' tshon chu zla dang// snying po bar ma chad pa bya// bstod pa bya zhing rab tu bskul// dus drug mchod pa yang dag bya// bya ba'i rim pa gong bzhin no// yang nas yang du rab tu bya// tha ma 'khor gyi blon mo mchod// yang na mkha' 'gro dbang phyug mchod// yang de mkha' 'gro dngos la dbul// yang na lang ka'i tshogs la dbul// yang na dmar mo nyid la dbul// yang na skyes bu nyid la dbul// gang dbul thob pa'i las nyid bya// zin nas dpa' bo nyid la bsdu// ngal med yun du bzlas pa bya// dngos po'i rdzas yang sgyu ma </text>
</item>

<item><p>228</p><section>1</section>
<text>ste// lha yang de bzhin dngos dang bral// med pa ma yin snying po'i don// snying po nam mkha'i mtha' yas ltar// rang byung ye shes chen po'i don// dang po gang nas ma byung bas// tha ma gar yang 'gro ba med// snang srid gtor ma'i rang bzhin la// zad pa med cing 'phel ba med// thams cad bdud rtsi'i rang bzhin la// spang zhing blang ba gang yang med// thams cad dam rdzas rnam lnga ni// ye shes lnga yi rang bzhin te// thams cad rtsa ba lnga ru smin// sman du mi 'gyur gang yang med// lha yang dngos med gzhi rtsa bral// rdzas kyang dngos med gzhi rtsa bral// bem po ril po tho yor dang// rang rgyud 'dzin pa gting nas grol// dngos por bzung du ga la yod// 'gro ba zhen pa bral ba dang// nyon mongs ser sna sbyang ba dang// drang ba'i don du bzung bar zad// rgyal ba bgres rgud mi mnga' zhing// sgrib dang bser ba gang yang med// de phyir mchod pa nges don med// thams cad rang rig byang sems la// lha la 'bul zhing tshogs bsags pa// zag par bcas pa'i mchod pa bzhin// 'dzin med dmigs pa nga bdag med// len byed 'dzin pa mi dmigs shing// rnam pa gsum char mi dmigs na// 'bras bu ye shes tshogs sogs 'gyur// rdo rje phur pa chen po bshad pa'i rgyud las/ mkha' 'gro ma'i gtor ma btang ba'i le'u ste so gsum pa'o//// de nas bcom ldan 'das dbang rnams bskur ba'i ting nge 'dzin la snyoms par zhugs te/ rdo rje rigs kyi dbang mchog ste// dbang rnams thob par ma byas na// las rnams 'bras bu med par 'gyur// dper na nor bu rin chen yang// phyi dor mchod pa ma byas shing// rgyal mtshan rtse la ma 'phyar na// rdzas rnams 'byung bar ga la 'gyur// de bzhin dbang rnams ma rdzogs par// sna tshogs shes pa mu med kyang// 'bras bu ye shes ga la thob/ dbang mchog thob par ma byas shing// bla ma mnyes par ma thogs na// rdza byas be'ur lus pa 'dra// rdza la tshon gyis byug pa bzhin// yang dag don dang ldan mi 'gyur// hUM 'khor ba byang chub thob bya'i phyir// 'dod pa'i stobs su gyur pa yis// bde bar gshegs pa'i mtshon pa 'dis// 'khor ba'i dug 'joms dbang thob shog/ hUM rtogs pa'i khyad par mtshon byed pa'i// gab pas rmongs pa sel byed pa'i// las shan 'byed pa'i phyag shing 'dis// rtogs shing shes pa'i dbang thob shog/ hUM thabs dang shes rab gnyis med pa'i// rin chen gser bas lhag pas na// yab yum gnyis su med pa ste// gnyis med sgra dbyangs dbang thob shog/ hUM chos rnams thugs su chud pa dang// thams cad rdo rje sems dpa' ste// 'gro ba kun la khyab par gnas// bde gshegs snying </text>
</item>

<item><p>229</p><section>1</section>
<text>po'i dbang thob shog/ hUM chos sku lhun grub thams cad thob// 'khor ba'i bag chags sbyong mdzad pa// bum pa rgyan ldan 'khor ba sol// chos rnams lhun grub dbang thob shog/ hUM rigs lnga nyon mongs dug lnga 'joms// ye shes lnga ru mnyam sbyar nas// mtshon pas rang bzhin dbu la bzhugs// ye shes lnga yi dbang thob shog/ hUM cod pan chos rnams mtshon pa ste// snang srid chos kyi dar po che// bde gshegs kun kyang mnyam sbyar bas// cod pan dam pa'i dbang thob shog/ hUM rigs lnga rgyal bas don mdzad pa'i// rigs lnga mtshon phyed dam pa dang// gang 'dul bsan pa rgyas mdzad pa'i// rigs kyi mtshan ma'i dbang thob shog/ hUM yi ge 'bru lnga ye shes lnga// mtshon byed don gyi snying po ste// snying po dam pa lha yi sku// 'bru lnga snying po'i dbang thob shog/ hUM gdug pa 'joms shing ye shes gsal// sku lnga mtshon byed phyag mtshan lnga// rgyal ba 'byung ba'i rang rtags te// phyag mtshan lnga yi dbang thob shog/ hUM dug lnga'i mtshon gyis mi tshugs pa'i// gser gyi rdo rje rab tu mtshon// dpa' rtul stag gi rgyan cha can// 'joms byed go cha'i dbang thob shog/ hUM dus gsum 'phags pa mchod mdzad pa'i// rin chen mdzes su sdug pa yis// dang ba'i stobs kyis mchod pa yi// me tog dam pa'i dbang thob shog/ hUM dus gsum rgyal ba'i sku yi rgyan// 'khor rnams rab tu mnyes mdzad pa// nyes pas ma gos dbu la bskor// rgyal mtshan gdugs kyi dbang thob shog/ ro mchog lnga ldan zhal zas la// dbul zhing phongs pa sel mdzad pa// 'bru bcud rgyan dang ldan pa 'di// zhal zas mod la dbang thob shog/ hUM kun tu bzang po'i rol pa las// thugs rjes khams gsum gdug pa 'dul// gnyen po las su rung mdzad pa'i// 'jigs byed gnyen po'i dbang thob shog/ hUM gsung gi rang bzhin mtshon byed pa'i// le brgan 'bar ba'i kha dog la// snying po nus pa'i don dang ldan// nus pa can gyi dbang thob shog/ hUM tsit+ta smug po'i gzhal yas na// khams gsum dbang gi bdag po ste// brkyang bskum rab tu gdengs pa yis// gdug pa 'joms pa'i dbang thob shog/ hUM thugs ka rin chen zur brgyad las// phrin las sna tshogs lhun gyis grub// thams cad kun la rang bzhin gnas// ye shes sems dpa'i dbang thob shog/ hUM steng gi phyogs la mnga' mdzad pa'i// gdug pa tshangs pa ma lus 'dul// ye shes chen po'i byin rlabs yin// gdug pa 'dul ba'i dbang thob shog/ hUM steng gi yum chen za byed ma// tshangs pa mo yi gdug pa 'dul// rang byung ye shes byin rlabs yin// steng gi yum chen dbang thob shog/ hUM gdug pa tshangs pa'i 'khor 'joms pa// phag gi mgo can </text>
</item>

<item><p>230</p><section>1</section>
<text>gdug pa sgrol// za byed chen mo mche ba can// phag gi mgo can dbang thob shog/ hUM tshangs pa chen po'i 'khor 'joms pa// gdug byed chen mo rab tu 'joms// gdug pa rtsad gcod bsam sleb ma// gshog pa can gyi dbang thob shog/ hUM rang byung rgyal po dam rdzas lnga// bdud rtsi chen po'i rang bzhin te// rtogs na rang byung sangs rgyas lnga// bdud rtsi lnga yi dbang thob shog/ hUM khyad par dpal gyi gtor ma 'di// 'dod pa'i lha mo chu zla 'dra// snang srid gtor ma'i rang bzhin te// khyad par gtor ma'i dbang thob shog/ hUM rang byung rgyal po lha yi rgyan// mdzes pas rab tu brgyan pa ste// lha la rab tu mdzes pas brgyan// dbu rgyan cod pan dbang thob shog/ hUM rnam thar dgu dang rab ldan pa'i// theg pa dgu yi sgo gnas nas// khyad par chen po ngan song 'joms// sa dgu gnon pa'i dbang thob shog/ hUM ye shes lnga dang rab ldan pa'i// rdo rje rtse lnga ye shes lnga// 'gro ba lnga ni rab tu 'dren// dug lnga 'joms pa'i dbang thob shog/ hUM ye shes me dpung 'bar ba ste// thugs mchog rab tu 'bar ba'i rtags// 'khor ba'i sdug bsngal thams cad sreg/ nyon mongs sreg pa'i dbang thob shog/ hUM mtshon gyi rgyal pos rU tra sgrol// sku gsum lhun grub rtse mos mtshan// ngan song gsum po rtag tu sgrol// dug gsum rtsad gcod dbang thob shog/ hUM thugs rje'i phur pas gdug pa 'dul// bgegs kyi rgyal po sgrol mdzad pa// 'khor ba bdar gcod dbyings su sgrol// gdug pa 'dul ba'i dbang thob shog/ hUM zhag gi zo ris dam rdzas bcud kyi rgyan// thal chen tshom bu 'khor ba 'joms pa'i rtags// rak+ta'i thig le thugs rje chags pa'i rtags// mtshan ma rnam pa gsum gyi dbang thob shog/ hUM thod pa rlon pa chos kyi sku yi rtags// thod pa skam po longs spyod rdzogs pa'i rtags// thod pa tshal bu sprul pa sku yi rtags// sku gsum mtshon byed thod pa'i dbang thob shog/ hUM rigs bzhi klu rnams ma lus 'dul ba'i rtags// gdug pa sbrul ni rigs bzhis sku la brgyan// zhe sdang chen po gnas su 'joms mdzad pa// gdug pa chas kyi dbang rnams thob par shog/ hUM ye shes me dpung 'khor ba sreg pa'i rtags// ye shes me ri ljang ser dmar po'i 'od// mdor na ye shes lnga yi rang bzhin te// dug lnga sreg pa'i dbang rnams thob par shog/ hUM kham nag ral pa kun gyi rgyan du bcings// srid pa'i rtse mo zil gyis gnon pa'i rtags// gti mug chen po rtsad nas bcad nas kyang// dbu skra ral pa'i dbang mchog thob par shog/ hUM tshon gang sku yi ba spu'i bu ga rnams// thugs rje chen po'i byin rlabs cir yang snang// rdo rje phur pa rab tu kI la ya// gdug pa 'joms pa'i lha rnams </text>
</item>

<item><p>231</p><section>1</section>
<text>dbang thob shog/ hUM ye shes rdo rje rab tu 'bar ba yis// rdo rje gshog pas khams gsum zil gyis gnon// gdug byed rang dbyung med par gnon mdzad par// rdo rje gshog pa'i dbang mchog thob par shog/ hUM zhing chen g.yang gzhis 'dod chags rtsad nas gcod// glang chen ko rlon thugs rje stobs kyi bdag/ stag sham phrin las thams cad rgyas pa'i rtags// bdud chas dpa' bo'i dbang rnams thob par shog/ hUM rdo rje thod khrag rab tu gsol ba yis/ khams gsum chags pa rab tu zhi bar mdzad// 'dod chags rtsad nas gcod byed thod pa'i khrag/ rak+ta chen po'i dbang mchog thob par shog/ hUM cod pan dmar sngo rab tu 'phur byed pa'i// thabs dang shes rab sna gnyis tshon du ldan// 'khor ba dbyings su 'dren pa'i mtshan ma ste// rab tu brgyan pa'i dbang mchog thob par shog/ hUM dus gsum rgyal ba ma lus mnyes mdzad pa/ khams gsum 'khor ba'i bag chags spyod mdzad pa'i// lha mo lnga dang ldan pa'i mchod pa yis// mchod pa rgya cher mchod pa'i dbang thob shog/ hUM dngos med sku la rgyal bar bzhengs mdzad pa'i// bzlas brjod grangs kyi snying po rab tu 'bul// thugs dam chen po bsnyen pa 'bul ba'i rten// bzlas brjod bsnyen pa'i dbang rnams thob par shog/ hUM 'jig rten khams rnams dbang du sdud pa yi// lcags kyi spyang mo khams gsum dbang du sdud// mngags pas pho nya'i tshul te rngam pa'i gdangs// dbang sdud dam can dbang mchog thob par shog/ khyi mo ral bas khams gsum dngangs pa'i bdag/ khams gsum zas su za ba'i rkan sgra can// srid gsum skom du 'thung ba'i hub sgra can// dam can mkha' 'gro'i dbang mchog thob par shog/ hUM 'phar ba lce brgyad snang srid sil bur 'don// khams gsum kun tu phyogs bzhi'i dmag dpung 'joms// nga ro chen po phyogs bcu kun tu sgrogs// mkha' 'gro rgyas pa'i dbang mchog thob par shog/ hUM zangs kyi wa mos snang srid gdug pa 'dul// ri rab rtse nas snyil ba'i dbang mo che// tsit+ta don snying za ba'i rkan sgra can// dbang sdud mkha' 'gro'i dbang mchog thob par shog/ hUM khams gsum nad kyi bdag mo dbang sgyur ma// 'jig rten khams kun khyab pa'i bya ma rta// mi phyugs kun la mnga' mdzad dbang mo che// gdug pa ma mo'i dbang rnams thob par shog/ hUM dus gsum kun tu rgyal ba'i sku brnyes pa// bstan pa rgyas pa'i slad du phrin las mdzad// ser nag chen mo khams gsum kun gyi bdag/ mkha' 'gro dbang sdud dbang rnams thob par shog/ hUM las su sha khrag ro la rngam pa'i yum/ khrag 'thung dmar nag srid gsum dbang du sdud// stong khams dge sdig bya ra byed pa'i </text>
</item>

<item><p>232</p><section>1</section>
<text>yum// dad pa stobs ldan mkha' 'gro'i dbang thob shog/ hUM phrin las sna tshogs mthar phyin grub pa mo// rgya mtsho'i gting gi klu rnams 'khrug byed ma// ljang nag chen mo'i phrin las mthar phyin ma// mkha' 'gro mthu yi dbang rnams thob par shog/ hUM bdud kyi rigs rnams dbang du sdud mdzad ma// mthing nag bdud kyi chas su rab tu zhugs/ khams gsum bdud dpung 'joms pa'i dbang mo che// gdug pa bdud 'dul dbang rnams thob par shog/ hUM 'jig rten gnod byed rab tu 'dul mdzad ma// ser bas rgyas pa'i rang bzhin mtshon mdzad ma// ki kang las kyis bskal par 'dul mdzad ma// mkha' 'gro mthu byin dbang rnams thob par shog/ hUM khams gsum gang 'dul dbang gi bdag mo ste// rak+sha srin po za byed dbang du sdud// dpal gyi bka' nyan khrag gi dri snom ma// dbang phyug chen mo'i dbang rnams thob par shog/ hUM gdug pa klu rnams rab tu 'dul mdzad ma// nad ngan phrin las dbang gi bdag mo ste// klu la mnga' mdzad nad kyi bdag mo yang// las rnams mthar phyin dbang rnams thob par shog/ hUM 'jig rten dregs pa 'dul ba'i las mdzad ma// grangs dang ldan pa ma nor rim par ldan// rnam bzhi rtogs pa'i khyad par ston mdzad pa// yang dag don dang ldan pa'i dbang thob shog/ hUM thugs mchog rang byung ye shes 'od dang ldan// 'khor ba'i mun pa ma lus sel mdzad pa// rgyal ba'i thugs la nyon mongs nyes pa med// snang ba mar me'i dbang rnams thob par shog/ hUM gdug pa chen po thabs kyis 'dul mdzad pa// mthing nag drag pos thams cad 'joms pa'i sku// zhal gsum phyag drug zur gsum dbal dang ldan// sgrub pa drag po'i dbang rnams thob par shog/ hUM nyung dkar rgyal pos thams cad sgrol ba'i dbang// khro bo'i rgyal po 'bum phrag bsam las 'das// stong gsum khro bos dus gcig khengs mdzad pa// nyung dkar rgyal po sgrol ba'i dbang rnams thob par shog/ hUM gu gul sbyar ba'i rdzas kyi dam pa ste// ye shes lnga brnyes nyes byed rten dang 'bral// rab tu bsgrubs pas 'od dang du bar ldan// drag po rdzas kyi dbang rnams thob par shog/ hUM dur khrod chen po'i gzhal yas lhun gyis grub// rang bzhin ye shes lha rnams bzhugs pa'i rten// mthing nag gru gsum pho brang dbus gsal ba'i// pho brang chen po'i dbang rnams thob par shog/ hUM 'khor ba nyon mongs ma lus sreg pa ste// me yi rgyal po drang srong rab tu 'bar// thams cad sreg par byed pa me yi dbang// nyon mongs rang rgyud sreg pa'i dbang rnams thob par shog/ hUM thabs dang shes rab zung du 'brel pa'i rtags// drag po hom la rab tu mchod par </text>
</item>

<item><p>233</p><section>1</section>
<text>byed// sreg byed drang srong mnyes pa'i mchod pa 'bul// mchod 'bul dgang blug dbang rnams thob par shog/ hUM zhe sdang chen po rab tu gnon mdzad pa// rdo rje rgya gram phrin las mthar phyin pa// gang la bya ba'i las nyid gdon mi za// gnon byed rgya gram dbang rnams thob par shog/ hUM gzas pa bsgral ba'i zhing bcur gyur pa la// rten dang phral ba'i phra mar rab tu bsngags// rang gi rdzas la dbye ba'i dbang dang ldan// zhing bcu dbye ba'i dbang rnams thob par shog/ hUM phye nas rab tu bsgral ba'i don mdzad pa// nga rgyal rang khar 'dzin pa sgrol mdzad pa// zhe sdang rang rgyud ngan song gnas su ltung// stong pa chen por sgrol ba'i dbang thob shog/ hUM gti mug sha yi mchod pa ri rab tsam// 'dod chags khrag gi rgya mtsho kyi li li// zhe sdang rus pa'i mchod pa khra la la// dug gsum zhal du gsol ba'i dbang thob shog/ hUM khams gsum dbang du sdud mdzad sgrol byed sku// nyon mongs thang gcig yud la sgrol mdzad pa// rdo rje phur pa zhing bcu sgrol ba'i lha/ khams gsum dbyings su sgrol ba'i dbang thob shog/ rdo rje phur pa rab tu kI la ya// zhing bcu sgrol mdzad badzra kI la ya// rU tra gnas su sgrol mdzad badzra kI la ya// nyon mongs dbyings su sgrol ba'i dbang thob shog/ hUM 'khor ba rang rgyud ngan song dbyings su 'khyams// 'dzin pa sgrol phyir mtshon gyi rgyal po dang// mkha' 'gro gdug byed phyag chas dbyings su sgrol// 'joms byed mtshon gyi dbang mchog thob par shog/ hUM drag po mtshon gyi rgyal po gtor ma la// ngar 'dzin rab tu brtas pas gcod par byed// thabs dang shes rab ldan pa'i zangs dang lcags// gcod byed ral gri'i dbang rnams thob par shog/ hUM nyon mongs dug lnga drug gis 'thibs par byed// rul cing myags pas 'khor ba gting nas skems// gnyen po'i dbang du thabs las de ltar snang// nyon mongs zhen pa sgrol ba'i dbang thob shog/ hUM khyad par chen po 'bar bas zhen pa gcod// sna lngas mtshon las nad lngas 'khor ba nyen// de nyid rgyal bas byin rlabs rab tu gsungs// zhen pa gcod pa'i dbang rnams thob par shog/ hUM gtun khung gru gsum yum gyi mkha' dbyings su// rig pa ye shes yab kyi rdo rje 'di// thabs dang shes rab gnyis su med pa'i rtags// rdo rje tho ba'i dbang rnams thob par shog/ hUM khams gsum gdug pa ma lus 'dul ba'i phyir// 'brel pa'i lha mchog badzra kI la ya// gang yin stong byed mthu 'phrog badzra kI la ya// gdug byed stobs dang bral ba'i dbang thob shog/ hUM khams gsum nyon mongs gnas su drang ba'i phyir// rab tu 'gugs byed badzra kI la ya// nyon mongs zhing bcu gnas su 'dren mdzad pa// nyon mongs </text>
</item>

<item><p>234</p><section>1</section>
<text>gdug pa'i dbang rnams thob par shog/ hUM nyon mongs rang gar mi gtang bcing ba'i phyir// rab tu 'ching byed badzra kI la ya// zhing bcu 'ching byed badzra kI la ya// nyon mongs 'ching ba'i dbang rnams thob par shog/ hUM gdug pa can rnams rab tu 'dul ba'i phyir// smyo byed chen po badzra kI la ya// nyon mongs 'joms phyir badzra kI la ya// smyo byed chen po'i dbang rnams thob par shog/ hUM gdug pa thabs kyis sgrol ba 'jigs pa'i sku// nyon mongs sgrol byed badzra kI la ya// zhen pa'i dngos po rab tu gcod byed pa'i// sgrol ba chen po'i dbang rnams thob par shog/ hUM gdos pa'i dngos po brlag par bya ba'i phyir// stob byed chen mo badzra kI la ya// gdangs pa'i zhal du nyon mongs stob byed pa// stob byed chen po'i dbang rnams thob par shog/ dngos grub dam pa lha yi lha// dur khrod chen po'i gzhal yas dam pa 'dir// dur khrod rdzas la brten te bsgrubs lags na// snang srid byams pa'i dngos grub stsal du gsol// ye shes lha ni nam mkha'i rang bzhin la// dngos grub stsal dang stsol bar mi dmigs kyang// gdug pa chen po thabs kyis 'dul ba'i phyir// drag pos 'dren pa'i dngos grub stsal du gsol// hUM chos nyid kun tu bzang mo'i byin rlabs las// dregs pa 'dul ba'i thugs rje'i byin rlabs 'byung// bdud kyi rgyal pos rU tra 'dul ba ltar// bdud rgyal dregs pa 'dul ba'i dngos grub stsal du gsol// hUM bdud dpung choms nas chos nyid don mthong bas// bdud rgyal rU tras chos nyid don rtogs nas// thugs rje'i byin rlabs bdud la snang ba ltar// nyon mongs dbyings su bsgral ba'i dngos grub stsol// hUM 'khor gyis gdug pa ma lus bsgral ba'i phyir// steng phyogs khro rgyal yab yum 'khor dang bcas// tshangs pa 'khor bcas rab tu btul ba ltar// 'jig rten dregs pa btul ba'i dngos grub stsol// hUM rol pa chen po steng gi sras mchog yang// zhing bcu stobs dang rab tu 'bral mdzad pa// bdud rgyal rU tra grogs dang bral ba bzhin// zhing bcu stobs dang 'bral ba'i dngos grub stsol// sprul pas stong khams rab tu bkang nas kyang// 'dul ba'i dbang gis gang la ci 'dul ston// rgyal bas stong gsum sprul pas bkang ba ltar// sprul pa khams gsum 'gengs pa'i dngos grub stsol// hUM dpal gyi bka' nyan las la brtson pa mo// 'jig rten dregs pa ma lus 'dul mdzad pa// 'jig rten dbang du sdud pa'i las byas ltar// dam las mi 'da' bka' nyan dngos grub stsol// hUM 'jig rten khams la dbang sgyur mthu mo che// las ngan zhing bcu ma lus sgrol mdzad pa// bcol cing rbad na las su pho nya mdzad pa ltar// gang du mngags pa'i </text>
</item>

<item><p>235</p><section>1</section>
<text>las rnams 'grub pa'i dngos grub stsol// hUM dregs pa sde bzhi rab tu 'dul mdzad pa// nad kyi bdag po bka' nyan gsung sdod ma// bran dang pho nya las rnams 'grub byed ltar// gang la bya ba'i las rnams myur 'grub dngos grub stsol// hUM rol pa chen po'i byin rlabs cir yang snang// 'dul thabs drag po bdud kyi chas 'dra yang// snying rje byang chub sems las nyams pa med// drag po byams pa'i dngos grub stsal du gsol// hUM thugs rje byams pas 'gro la snying brtse'i phyir// la lar zhi dang la lar khro bar snang// 'dul thabs drag pos 'gro ba 'dul lags na// nyon mongs gnas su 'dren pa'i dngos grub stsol// bdud dang srin po 'dul ba'i dngos grub stsol// don dam chos nyid rtogs pa'i dngos grub stsol// sangs rgyas sa la 'gro ba'i dngos grub stsol// 'khor ba ngan song sbyong ba'i dngos grub stsol/ rdo rje phur pa chen po bshad pa'i rgyud las/ dbang dam pa bskur ba dang bkra shis dngos grub kyi le'u ste so bzhi pa'o//// de nas bcom ldan 'das drag po me'i ting nge 'dzin la snyoms par zhugs te/ kun bzang rol pa cir yang snang// la lar bcom ldan bstan pa'i bdag/ la lar 'jigs byed he ru ka/ la lar sbyong byed khrus kyi chu// la lar gnon byed ri rab gzugs// la lar gsod byed shan pa 'dra// la lar dge sbyong dam pa'i mgon// la lar sha za srin po'i gzugs// la lar 'jigs pa bdud kyi chas// la lar sreg byed me yi 'od// me yi rgyal po khro bos kyang// stong gsum nyon mongs sreg par byed// 'khor ba'i zhen pa gting nas skem// zhing bcu log lta sreg par byed// de phyir rab tu bsreg par bya// me lha chen po sreg pa'i sar// gru gsum sum rim grangs su bya// nag dang ser la dmar ba'i 'od// rang rang yig 'bru bkod kyang rung// drag po'i shing la legs par bya// rab tu rdzas kyi dam pa ni// dam pa gsum gyi rdzas dag dang// chan dang me tog sngon po dang// nag po'i 'bru dang nyung nag dang// drag po'i shing dang ming byang dang// rab tu de la bskor la bzhag/ dug dang drag po'i rdzas rnams ni// ma lus de la bskor te gzhag/ drag po'i lha dang mnyam pa'i rtsang// dmar po byas te de la bskor// rim pas 'byung ba de bzhin du// hom thab nang du lha rnams bskyed// spyan drang rim pa yang dag bya// bzlas brjod me dang 'dra ba yis// nyon mongs rtsa mchog 'dra ba bsreg/ bstod pa bya zhing rab tu mchod// ting 'dzin rtsal gyi khyad par la// drod rnams 'byung bar gdon mi za// gang yin me nyid rab tu sbyar// me yi lha nyid de bzhin sbyar// hUM me lha drang srong nyon mongs sreg/ 'bar ba me lha spyan 'dren na// 'bar ba me yi dbyings na </text>
</item>

<item><p>236</p><section>1</section>
<text>bzhugs// drang srong chen po me yi lha// mchod 'bul mnyes pa 'di bzhes la// 'khor ba'i sdug bsngal tshig par mdzod// hUM gru gsum me yi dkyil 'khor nas// drang srong chen po me yi lha// chibs su ra skyes kham bu chibs// sku la me yi slag pa gsol// g+hun d+he bgrang phreng phyag na bsnams// rdo rje phur pa'i zhabs dang ldan// dus gsum rgyal ba'i sku mnyes pa// gdug byed drag po me yi lha// gdug pa'i tshogs kun sreg par byed// gang yin zhing bcu tshig par mdzod// rnam gsum mchod pa lha la 'bul// mnyes pas lha yi dngos grub ster// lha yang drag po me yi chas// rab tu 'bar ba'i nang na bzhugs// hUM phyogs skyong rgyal po me yi lha// steng phyogs 'bar ba me yi lha// phyag g.yas mda' gzhu rang 'gengs bsnams// g.yon pa me yi phung po 'bar// dkar ba'i zhal ni gting nas mthing// bus shig bus shig me bus shig/ rgya mtsho'i gting nas me long la// ri rab rtse nas me bus shig/ nyams pa gang yin sreg par mdzod// 'byung po gang yin tshig par mdzod// hUM phyogs skyong rgyal po me yi lha// shar phyogs 'bar ba me yi lha// phyag g.yas 'khor lo dkar po bsnams// g.yon pa me yi phung po bsnams// sku mdog dkar po shin tu gsal// bus shig bus shig me bus shig/ rgya mtsho'i gting nas me long la// ri rab rtse nas me bus shig/ nyams pa gang yin sreg par mdzod// hUM phyogs skyong rgyal po me yi lha// shar lho 'bar ba me yi lha// phyag g.yas dgra s+t+wa rab tu 'debs// g.yon pa me yi phung po bsnams// dmar sngon sku mdog rab tu gsal// bus shig bus shig me bus shig/ rgya mtsho'i gting nas me long la// ri rab rtse nas me bus shig/ nyams pa gang yin sreg par mdzod// 'byung po gang yin tshig par mdzod// hUM phyogs skyong rgyal po me yi lha// lho phyogs 'bar ba me yi lha// phyag g.yas dgra s+t+wa rab tu 'debs// g.yon pa me yi phung po bsnams// sku mdog sngon po shin tu gsal// bus shig bus shig me bus shig/ rgya mtsho'i gting nas me long la// ri rab rtse nas me bus shig/ nyams pa gang yin sreg par mdzod// 'byung po gang yin tshig par mdzod// hUM lho nub phyogs skyong me yi lha// lho nub 'bar ba me yi lha// phyag g.yas ral gri rab tu 'debs// g.yon pas me yi phung po bsnams// ljang sngon rab tu gsal ba'i sku// bus shig bus shig me bus shig/ rgya mtsho'i gting nas me long la// ri rab rtse nas me bus shig/ nyams pa gang yin sreg par byed// 'byung po gang yin tshig par mdzod// hUM nub kyi phyogs skyong me yi lha// nub phyogs 'bar ba me yi lha// g.yas pa spu gris rab tu gcod// g.yon pa me yi phung po </text>
</item>

<item><p>237</p><section>1</section>
<text>bsnams// sku mdog dmar po rab tu gsal// bus shig bus shig me bus shig/ rgya mtsho'i gting nas me bus shig/ ri rab rtse nas me bus shig/ nyams pa gang yin sreg par byed// 'byung po gang yin tshig par mdzod// hUM nub byang phyogs skyong me yi lha// nub byang 'bar ba me yi lha// phyag g.yas rdul g.yab ba dan bsnams// g.yon pa me yi phung po bsnams// dmar skya sku mdog shin tu gsal// bus shig bus shig me bus shig/ rgya mtsho'i gting nas me long la// ri rab rtse la me bus shig/ nyams pa gang yin sreg par byed// 'byung po gang yin tshig par mdzod// hUM phyogs skyong rgyal po me yi lha// byang phyogs 'bar ba me yi lha// phyag g.yas rgya gram rab tu 'dzin// g.yon pas me yi phung po bsnams// ljang nag shin tu gsal ba'i sku// bus shig bus shig me bus shig/ rgya mtsho'i gting nas me long la// ri rab rtse nas me bus shig/ nyams pa gang yin sreg par byed// 'byung po gang yin tshig par mdzod// hUM phyogs skyong rgyal po me yi lha// byang shar 'bar ba me yi lha// g.yas pas kha T+wAM rtse gsum bsnams// g.yon pas me yi phung po bsnams// ljang ser shin tu gsal ba'i sku// bus shig bus shig me bus shig/ rgya mtsho'i gting nas me long la// ri rab rtse nas me bus shig/ nyams pa gang yin sreg par mdzod// 'byung po gang yin tshig par mdzod// hUM phyogs skyong rgyal po me yi lha// 'og phyogs 'bar ba me yi lha// phyag g.yas tho ba gtun shing bsnams// g.yon pa me yi phung po bsnams// dud kha shin tu gsal ba'i sku// bus shig bus shig me bus shig/ rgya mtsho'i gting nas me long la/ ri rab rtse nas me bus shig/ nyams pa gang yin sreg par byed// 'byung po gang yin tshig par mdzod// steng nas dngul gyi sbud pa can// shar nas shel gyi sbud pa can// shar lhor mchong gi sbud pa can// lho nas rin chen sbud pa can// lho nub g.yu yi sbud pa can// nub nas byi ru'i sbud pa can// nub byang zangs kyi sbud pa can// byang nas mthing gi sbud pa can// byang shar gser gyi sbud pa can// 'og nas sna tshogs sbud pa can// tshangs pa 'khor tshogs me bus shig/ brgya byin 'khor tshogs me bus shig/ drang srong 'khor tshogs me bus shig/ gshin rje'i 'khor tshogs me bus shig/ srin po'i 'khor tshogs me bus shig/ klu bdud 'khor tshogs me bus shig/ rlung lha'i 'khor tshogs me bus shig/ gnod sbyin 'khor tshogs me bus shig/ dbang ldan 'khor tshogs me bus shig/ sa bdag 'khor tshogs me bus shig/ hUM/ mthing nag 'bar ba'i 'khor tshogs nas// dpal chen rdo rje gzhon nu yang/ khro rngam rab tu gdug pa'i bro// thugs rje </text>
</item>

<item><p>238</p><section>1</section>
<text>chen po bro la gshegs// dgra ni thal ba rlog pa'i bro// bdud ni phye mar 'thag pa'i bro// rngam pa chen po bro la gshegs// hUM mthing nag gru gsum 'bar ba'i dkyil 'khor nas// tshangs pa 'dul ba gdug pa'i lha// hUM mdzad yab yum bro la gshegs// khro bo mthing ga sprin ltar gtibs/ khro chung tshon gang skar ltar 'khrugs// bdud dang srin po 'dul ba'i bro// dgra ni thal bar rlag pa'i bro// bdud ni phye mar 'thag pa'i bro// ngan song 'khor ba 'joms pa'i bro// bla med byang chub thob pa'i bro// phung po rdul du bshigs pa'i bro// rnam shes dbyings su 'dren pa'i bro// ta kr-ita chen po bro la gshegs// hUM gdug pa phag dang smig bu'i mgo/ tshangs pa pho mo 'khor bcas 'dul// la la lding zhing la la 'dral// gshog pa can gyis mtha' nas sdud// mche ba can gyis gsod par byed// tsham rngams drag pos bdud dpung 'joms// dpal rtul drag pos tshangs rigs 'dul// 'jigs pa'i khro bdag sprin ltar gtibs// khro chung tshon gang skar ltar 'khrugs// bdud dang srin po 'dul ba'i bro// hUM khro bos gdug pa grogs dang bral// thugs las sprul cing las rnams byed// sras mchog mthing ga sprin ltar gtibs/ khro chung tshon gang skar ltar 'khrugs// bdud dang srin po 'dul ba'i bro// hUM mkha' 'gro ma chen gdug pa'i bro// ma mo'i rta bro si li li// sngon dmar byad thag rgyangs se rgyang// sha khrag dmar po mkha' 'gro'i zas// sha la rol cig mkha' 'gro'i tshogs/ khrag la 'thung zhig mkha' 'gro'i tshogs// rus la 'cho zhig mkha' 'gro'i tshogs// mkha' 'gro rngam byed ro la rngam// g.yas su bltas nas g.yon du 'khyud// rngam pa'i tshems gtsigs mdun du blta// nyams pa gang yin spyan gyis gzigs// so brdar mche gtsigs ha sgra can// stong gsum ro za khrag 'thung yang// ma 'grangs ma ngoms so brdar khrig/ mkha' 'gro ma chen sprin ltar gtibs// pho nya phyag brnyan skar ltar 'khrugs// bdud dang srin po 'dul ba'i bro// hUM snying gi dkyil du bro brdung bas// ye shes lnga po mnyes par byed// dran pa gnas su dag pa'i bro// mig gi steng du bro brdung bas// gzugs kyi lha mo mnyes pa'i bro// rna ba'i steng du bro brdung pas// sgra yi lha mo mnyes pa'i bro// sna yi steng du bro brdung pas// dri yi lha mo mnyes pa'i bro// lce yi steng du bro brdung pas// ro yi lha mo mnyes pa'i bro// lus kyi steng du bro brdung bas// reg bya'i lha mo mnyes pa'i bro// snying gi dkyil du bro brdung bas// chos kyi lha mo mnyes pa'i bro// mdzes byed lha mo sprin ltar gtibs// phyi nang lha mo skar ltar 'khrugs// bdud dang srin po 'dul ba'i bro// rdo rje phur pa chen po bshad pa'i rgyud las/ </text>
</item>

<item><p>239</p><section>1</section>
<text>drag po me'i las dang bro'i rim pa'i le'u ste so lnga pa'o//// de nas bcom ldan 'das zor gyi ting nge 'dzin la snyoms par zhugs te/ mthing nag gru gsum rim pa la// drug par byung ba ngan pa'i thod pa ru// rtsibs drug rang sngags zor du bcas// snying dang khrag sna mang du blugs// rim pa grangs kyi bshams nas su// drag po sngags kyi rim pa yis// gang yin dngos po sgrol bar nus// bsnyen sgrub bzhi po mtha' ru phyin// me nyes gzu dang dpang du gzug/ bsnyen pa'i lha yan da rung bsnyen// bden pa'i byin rlabs de bzhin bya// hUM mthing nag gru gsum dkyil 'khor nas// dpal chen rdo rje gzhon nu yang// g.yas na khrag zor mda' zor 'phen// g.yon pa nyung zor rbab ltar 'dril// khrag zor dmar po mtsho ltar rlobs// mda' zor drag po skar ltar 'khrugs// drag po nyung zor rbab ltar 'dril// mtshe zor rnon po mdung ltar 'debs// drag po'i phur zor snying la 'debs// do nub zor gyi las mdzod cig/ hUM yum gcig 'khor lo rgyas 'debs ma// g.yas pa khrag zor mda' ltar 'phen// g.yon nas nyung zor rbab ltar drag/ b+h+yo// steng phyogs tshangs pa 'dul ba'i lha/ khro bo chen po hUM kA ra// tshangs pa 'dul ba'i mthu bo che// g.yas pa khrag zor mda' ltar 'phen// g.yon pa nyung zor rbab ltar drag/ b+h+yau// yum chen rdo rje sgra 'byin ma// steng phyogs mo rigs 'dul ba'i mthu mo che// g.yas pa khrag zor mtsho ltar rlobs// g.yon pa nyung zor rbab ltar 'bril// steng phyogs gdug pa phag gi mgo/ g.yas pa drag po phur zor bsnams// g.yon pa khrag zor mtsho ltar rlobs// steng phyogs 'gugs byed smig bu'i mgo/ g.yas pa 'dzin byed lcags kyu bsnams// g.yon pa khrag zor mtsho ltar rlobs// hUM steng phyogs 'bral byed sras mchog ni// stod ni zhal gsum phyag drug la// sku smad lcags phur dbal dang ldan// g.yas pa 'bral byed gri gug bsnams// g.yon pa khrag zor mtsho ltar rlobs// khrag mda' khrag phur chi li li// khrag mda' bu yug char ltar phob// dgra bo'i khong du dug mda' g.yos// b+h+yo/ shwa na las kyi mkha' 'gro ma// lcags kyi spyang mo mgo dgu ma// las su sha za khrag 'thung ma// g.yas su phur zor mda' ltar 'phen// g.yon du khrag zor mtsho ltar rlobs// nyid kyi dam tshig khrag mda' 'di// da ni 'phen pa'i dus la bab// khrag mda' khrag phur chi li li// khrag mda' bu yug char ltar phob// dgra bo'i khong du dug mda' rgyob// las kyi mkha' 'gro rnam gsum yang// khrag zor dmar po'i sna drongs la/ khrag zor me ltar mched nas kyang// dam nyams dgra bo 'tshig par byed// khrag zor chu ltar brub nas kyang// dam nyams dgra bo khyer bar </text>
</item>

<item><p>240</p><section>1</section>
<text>byed/ khrag zor gnyen po'i sna drongs shig/ zor 'phang slar la ma log cig/ gnyen byas dgra ru ma sdang zhig/ zas sbyar dug tu ma g.yo zhig/ dam nyams gang yin yul mkhar sgyel// mi nad me ltar mched nas kyang// gang yin nyams pa 'phung bar byed// dmag sna drong shig drag po zor gyi lha// b+h+yo b+h+yo/ drag po zor gyi thun phob cig/ rdo rje phur pa chen po bshad pa'i rgyud las/ drag po zor gyi le'u ste so drug pa'o//// de nas bcom ldan 'das rab tu dbye ba dang bsgral ba'i ting nge 'dzin la snyoms par zhugs te/ dbye ba'i sa phyogs gang yin par// rim pa gsum gyi gru gsum la// dpangs su khru gang pa gcig brtsig/ gu gul chu yis legs par byug/ rnam gnyis las su bstan pa'i phyir// lho ru sgo re yang dag bsham// dme ba'i rdzas lnga de bzhin bya// tshon skud gnyis kyis rtsa ba bsdam// zhing gi rgyus pa'i thag pas gdags// yi ge gnyis kyi bar dag tu// dbye ba'i lha nyid gzhug par bya// dbye ba'i snying po rgyab tu bri// rnam gsum rdzas kyis mchod pa'i phyir// de nyid gsum yang rab tu gdams// ting 'dzin rim pas bsgom bya ste// dpal du bskyed dang las mkhan bsgom// spyan drang bstim dang mchod pa dang// dbye ba'i sngags nyid mang du bzlas// bstod cing bskul te mchod pa 'bul// dbye ba'i rtags nyid byung ba dang// thun rnams brab cing rab tu rbad// sgro gnyis las kyi rlung la phyar// las kyi lung gis khyer bar 'gyur// hUM nye 'byed las kyi phra ma mkhan// rlung lha'i bu la srin po'i tsha// pha ni rlung lha kha skyes raM pa yin// ma ni srin mo kha 'bar ma// gnyis med bu gcig byung ba ni// nye 'byed chen mo phra ma mkhan// sku mdog dud kha chen mo la// 'jigs pa'i khro gnyer mang pos brgyan// g.yas kyi dang po bya rog gong ru bsnams// nyams pa spyan gyis gzigs par byed// g.yon gyi dang po 'ug pa'i gong du bsnams// mi 'chor rtog pa rab tu gsal// g.yas 'og lcags kyu s+t+wa re bsnams// nyams pa mgo lus 'bral ba'i rtags// g.yon gyi 'og ma rlung gi rkyal pa bsnams// nyams pa rlung la skur ba'i rtags// khyod kyi phrag pa g.yas pa na// lcags kyi bya khra g.yu mig can// snang srid mi mthong gcig kyang med// dam nyams phrag pa g.yas kyi pho lha phrol/ khyod kyi phrag pa g.yon pa na// zangs kyi bya khra gser mig can// srid pa gsum yang dus gcig gzigs// phrag pa g.yon gyi mo lha phrol/ khyod kyi spyi bo'i gtsug rum na// shel gyi bya khyung g.yu mig can// dge sdig gnyis kyi las kyang gzigs// 'go bar byed pa'i lha dang phrol/ khyod kyi rgyab kyi sog pa la// stag dang spyang ki rngam zhing rgyug/ nyams pa zas su za bar byed// nyams pa'i rgyab kyi dgra </text>
</item>

<item><p>241</p><section>1</section>
<text>lha phrol/ khyod kyi mdun gyi lhe sna la// seng ge dkar mo 'gying zhing 'phyo// snang srid dbang du sdud par byed// dam nyams mdun gyi srog lha phrol/ khyod ni stong gsum phra ma mkhan// rlung lha'i bu la srin bu'i tsha// mchu ni lcags kyi gzong bas rno// dam nyams mi dang lha yi bar du dbyen chug cig/ khyod kyis mi byed gang yang med// lha dang lha min g.yul 'gyed kyang// 'byed par khyod kyis nus par byed// tshe gsum dran byed pho rog ma// khyod kyis mi dran ci yang med// bstan pa gnyen la gnod pa yi// dam nyams bsgral ba'i zhing bcu 'di// 'go bar byed pa'i lha dang phrol// stongs par byed pa'i gnyen dang phrol// hu lu mun mthong 'ug pa mo// khyod kyis mi mthong gang yang med// bstan pa gnyen la gnod byed pa'i// dam nyams bsgral ba'i zhing bcu 'di// khyod kyis bsgral ba'i phrin las mdzod// ces so so'i sgro gnyis las kyi rlung la phyar ro// rdo rje phur pa chen po bshad pa'i rgyud las/ zhing bcu lha dang dbye ba'i le'u ste so bdun pa'o//// de nas bcom ldan 'das gnod sbyin sgrub pa'i ting nge 'dzin la snyoms par zhugs te/ dur khrod chen po'i gnas dag tu// dkyil 'khor gru gsum byas nas su// steng du sol me rab tu btang// thal chen sol bas nang byugs la// zhabs ma dmar po'i gdan bting la// ling+ga bya ba'i rgyud nyid la// ling+ga rab tu bzos byas la// ske nas sngo dmar rab tu gdags// drag po rtsang la bstod par bya// nag po skra yis skye gnas btags// phur pa nyid la bstod par bya// rtsa gnyis kyi ni khrag gis byugs// thod pa mtshan dang ldan pa ru// dmar po gnyis kyi snying khrag la// de bzhin bsre ba'i rdzas rnams dang// de bzhin zur la rab tu gzhag/ bse phor mtshan ldan nang dag tu// chang dang rin chen sna lnga dang// 'bru la sogs te zur du gzhag/ tsa ra khrag gis byugs pa yi// phur pa'i rtse mo gnam du bstan// rab tu zur la dgod par bya// de la sogs pa'i rdzas rnams ni// snying sna khrag sna mang du \u0f84bsags// lha nyid gsal la gnas rnams bsrung// de nyid las su rung ba dang// dregs pa can gyi sngags la 'jug/ gong du bstan pa de bzhin du// nur ba med pa rab tu bzlas// ci bgyi bka' nyan bran ltar khol// the tshom som nyi ma yin par// dregs pa'i srog snying mang du bzlas// hUM bstan pa gnyen po bsrung bar zhal bzhes pa'i// rdo rje phur pa'i srung ma dam tshig can// khas blangs dam bcas srog gi snying po phul// bstan pa rgyas pa'i slad du don mdzad pa'i// mthing nag gru gsum 'bar ba'i dkyil 'khor nas// dregs pa'i mnga' mdzad gnod sbyin me ru tse/ khrag mdog dmar po bse yi ral pa can// spyan mig </text>
</item>

<item><p>242</p><section>1</section>
<text>nyi ma'i 'od zer skar ltar 'khrugs// smin ma glog 'gyu bar snang go skabs 'byed// shangs nas bu yug rdo rje thog chen 'bebs// zhal bgrad tshems ni spu gri 'bum gyis gtams// rngam pa'i ljags 'dril bskal pa'i me ltar 'bar// ag tshom dmar ser dug gsum rtsad nas bsreg/ snyan nas 'brug stong sgra skad ldi ri ri// sen mo lcags kyu'i rtse ltar 'dzin zhing 'gugs// ba spu'i nang nas gnam lcags zhun chu 'brub// spyan mig dmar pos snang srid gsal bar mdzad// lcags kyus snang srid dbang du sdud pa'i rtags// smin ma 'dzings pas me stag rab tu 'phro// yak+sha gnod sbyin 'jigs pas rab tu rngam// chu ltar 'brub cing me ltar sreg par byed// zhabs kyis gang du bsams par yud kyis phyin// na bza' dmar po sprin gyi g.yang gzhi gsol// nyams pa'i snying 'byin chad par bcug nas gsol// rdo rje phur pa'i las rnams khyed kyis sgrubs// bcol pa'i las rnams ma lus 'grub par mdzod// hUM gnod sbyin me ru tse yi thugs dam dgyes skul ma// yum gcig rdo rje gar gyi dbang phyug ma// khros pa'i sku mdog khrag gi thigs pa 'dra// mi bzad rdo rje lcags kyi phur pas gtams// rdo rje'i ral pa si li li/ khrag gi mchi ma phru lu lu// snying rje mi mnga' dam nyams sgrol bar byed// phyag na rdo rje phur pa 'dril zhing 'debs// dus la bab bo gar kyi dbang phyug ma// gru bzhi srin mo sbrul 'dra ma// yab yum rtags dang gdug pa can// bya ba ma yin rab tu gzem// rta dang byis pa mug pa'am// tsag tsog mang po byung ba dang// khug pas rab tu gdab bya ste// phur pa blangs shing rab tu 'dril// drod dang tshangs pa'i mgo la gdab// sa ti yam shud rkang pa la// shu la khu le lag pa la// da sha grI ba gsang ba la// rtsa gnyis yab yum sngags kyis gdab// yab snying yum lte rnam pa gnyis// rab tu gdab pa de bzhin bya// gyad kyi sku mdog bzhir bsgom la// phur pa gdab cing las rnams bya// gtor ma lag tu thogs byas la// srod la zla ba'i 'od la bskul// tho rangs skar chen shar nas bskul// dgong mo grib so chags la bskul// nang par nyi ma'i rtse la bskul// rang bzhin rtags ni byung ba dang// gang yin phyogs su gtor ma 'phangs// de yi las rnams 'grub par 'gyur// rdo rje phur pa chen po bshad pa'i rgyud las/ gnod sbyin dregs pa can sgrub pa'i le'u ste so brgyad pa'o//// de nas bcom ldan 'das yon tan bstan pa'i ting nge 'dzin la snyoms par zhugs te/ bstan pa thams cad 'phel ba dang// chos nyid zhi bas 'dul ba dang// ma rig rig par 'gyur pa dang// ston pa rang las byung ba dang// 'bras bu gzhan la med rtogs </text>
</item>

<item><p>243</p><section>1</section>
<text>na// rgyud gnyis yongs su rtogs las byung// zhi ba chen por rtogs pa dang// ma rig mun pa bsal ba dang// rig pa'i ye shes gsal ba dang// rtogs pas 'bras bur gyur pa dang// dri med 'od ldan gsal ba dag/ rgyud 'di yongs su rtogs las byung// kun bzang don nyid ston pa dang// de nyid gzhi ru gyur pa dang// rnam pa thams cad mkhyen pa dang// de yis thams cad chos ston dang// rgyud 'di yongs su rtogs las byung// chos nyid phur pa kun gyi gzhi// bstan pa dar dang 'dul ba'i don// gang du bstan par 'byung bar byed// rang bzhin 'dul ba'i don bstan pa// rgyud 'di yongs su rtogs las byung// ye nas gnas pa'i chos nyid 'di// chos nyid rig pa kun gyi gzhi// rdo rje yang dag skye ba med// spros med don rnams rtogs byed pa// rgyud 'di yongs su rtogs las byung// thugs rje nam mkha'i byin rlabs las// 'dul ba'i don la cir yang ston// gdug pa 'dul ba'i khro bo 'byung// thams cad ma lus 'dul ba yang// rgyud 'di yongs su rtogs las byung// kun tu bzang po'i ngang nyid las// gdug pa 'dul ba'i khro bo yang// hUM hUM phaT phaT sgra sgrogs pa// yongs su 'dul ba bstan pa yang// rgyud 'di yongs su rtogs las byung// bde bar gshegs pa'i byin rlabs las// bdud dang srin po 'dul ba'i lha// rngam pa'i sgra yis kun bkang nas// nyon mongs sreg par byed pa'i me// rgyud 'di yongs su rtogs las byung// thabs dang shes rab 'brel pa yang// 'gro ba 'dul ba don gyi phyir// byang chub sems kyi bde ba yang// bde gshegs dgongs pa'i byin rlabs te// rgyud 'di yongs su rtogs las byung// 'dod chags sbyong zhing byang chub thob// chags pa rang rgyud sdug bsngal sel// zhen pa rang rgyud grol bar byed// 'dzin pa med cing zhen pa gcod// rgyud 'di yongs su rtogs las byung// mkha' la bya ltar 'phur pa dang// chu la mi 'bying mes mi tshig/ thogs pa med par 'gro ba dang// mngon shes rab tu mi slu dang// bden pa don dang ldan pa 'di// rgyud 'di yongs su rtogs las byung// log pa'i chos can 'dul ba dang// dngos grub bar chad byed pa dang// bsgral ba'i zhing bcur gyur pa dang// ngan song sdug bsngal mkha' 'gror bcas// thugs rje'i byin rlabs 'byung bar ni// rgyud 'di yongs su rtogs las byung// 'gro ba 'dul ba'i don slad du// zhi dang khro dang 'dul ba'i don// 'dul ba'i dbang du de las byung// drang don nges don rnam pa gnyis// 'gro ba 'dul ba'i don du 'byung// rgyud 'di yongs su rtogs las byung// rang rgyud dngos por 'joms pa dang// stong pa'i don la dgod pa dang// bden pa'i </text>
</item>

<item><p>244</p><section>1</section>
<text>dbyings las 'dul ba dang// mi 'khor don la 'god pa dang// zhing bcu'i don rnams mthong ba dang// rgyud 'di yongs su rtogs las byung// nyi ma'i 'od bzhin gsal ba dang// gsal la 'gyur med brtan pa dang// nyes pa med par rtogs pa dang// bgrod du med par mthar phyin pa// rgyud 'di yongs su rtogs las byung// skabs dang rim par gyur pa la// sa dang lam la de bzhin te// rim par nus pa'i byin rlabs dang// 'bras bu'i rim pa de bzhin te// rgyud 'di yongs su rtogs las byung// bsam gtan ting 'dzin rim pa ni// ting 'dzin rtsal gyi rim pa yis// sa la rnam pa gnyis yod de// 'khor 'das gnyis su de bzhin 'byung// mya ngan 'das pa'i sa lam yang// rgyud 'di yongs su rtogs las byung// bstan pa'i snying po dam pa yang// gang yin rtogs las de bzhin 'byung// ma nges 'dzin pa de bzhin bral// 'dzin pa med pa gzhi rtsa bral// rgyud 'di yongs su rtogs las byung// bshad pa dri med 'od ldan 'di// bstan pa yongs kyi 'byung gnas yin// bde bar gshegs pa'i snying po yin// thams cad 'byung ba'i gnas chen yin// mun pa sel ba'i sgron me yin// rtogs par byed pa'i shes rab yin// sgom par byed pa'i bsam gtan yin// shes par byed pa'i spyod pa yin// thob par byed pa'i 'bras bu yin// nges par 'grub pa'i dngos grub yin// zhi bar byed pa'i chos nyid yin// 'jom par byed pa'i khro bo yin// sgrol bar byed pa'i phur pa yin// gtub par byed pa'i mtshon cha yin// gsal bar byed pa'i mar me yin// rdo rje phur pa chen po bshad pa'i rgyud las/ rgyud 'byung ba'i don bstan pa'i le'u ste so dgu pa'o//// de nas bcom ldan 'das drag po nyid sgrub pa'i ting nge 'dzin la snyoms par zhugs te/ dur khrod chen po'i gnas dag tu// drag po gru gsum rim pa bzhin// dur khrod rus pa'i phye ma la// khrag gis sbrus te rab tu byug/ rim pa bzhin du byas kyang rung// rdzas rnams gong du bstan pa bzhin// tshang par bsags shing las rnams bya// bar chad bsrung zhing byin brlab bya// phur pa sngags kyi byin brlab bya// brjod kyis rim pas gzhug par bya// rnam lnga las kyi ling+ga 'bul// gtso bo sngags kyis gzir la gzhag/ sngags kyi las bya ting 'dzin bsgom// rnam gsum bskyed dang mchod pa 'bul// las bzhi brdung ba'i sbyor sgrol bya// bstab pa'i sngags kyis de bzhin 'bul// snying po dril zhing las rnams bya// tshogs mchod gong du bstan pa bzhin// de yis rtags rnams byung ba dang// rab tu dril zhing drag por bstan// gong du bstan pa de min dgos// drag po'i las su bstan pa yin// mtshan ma brtan po byung ba dang// pho </text>
</item>

<item><p>245</p><section>1</section>
<text>nya dkyus su bcas pa dang// rang rang drag po bsgral ba'i sngags// mtha' yis brten cing gdab par bya// dngos por 'dzin pa sgrol ba yi// drag po khro bo'i byin rlabs yin// dngos po stong par sgrol ba dang// de yi don las mi 'da' dang// 'khor bar mi 'khor 'or gcig bya// mtshon dang dug dang brdung ba dang// bstab dang gnas pa'i rim pa yang// 'dus pa chen po rang rang yin// gnas gsum las nyid gang byed kyang// rang rang sngags kyis de bzhin bya// tshe dang bkra shis dngos grub kyang// thams cad 'dus pa'i sngags tshig yin// rdo rje phur pa chen po bshad pa'i rgyud las/ drag po bsgrub pa'i le'u ste bzhi bcu pa'o//// de nas bcom ldan 'das sras mchog sgrub pa'i ting nge 'dzin la snyoms par zhugs te// dur khrod chen po'i gnas dag tu// gru gsum mthing nag 'bar ba bri// dur khrod rus pa'i phye ma gdab// sngags kyis bsrung zhing phur pa dgod// byin brlabs dgod pa sngags nyid yin// de nyid bskyed dang spyan drang dang// mchod dang las bzhi'i brdung ba dang// gdab cing bskul zhing snying po bzlas// bstod bzhin gong bzhin tshogs mchod byas// rtags rnams rab tu byung ba dang// bsgrub pa drag po sngags la 'jug/ bsnyen bsgrub sha mdangs phyed par bya// brdung ba'i las ni dus dus bya// de yis rtags nyid byung ba dang// pho nya dkyus dang yang dag sbyar// sgrol ba'i sngags kyis bsgral bar bya// phyi ma'i las nyid gong du bstan// drag po sgrol ba'i las nyid yin// rdo rje phur pa chen po bshad pa'i rgyud las/ sras mchog nyid du sgrub pa'i le'u ste zhe gcig pa'o//// de nas bcom ldan 'das las mkhan dgu bcu sgrub pa'i ting nge 'dzin la snyoms par zhugs te// dur khrod me ri spungs pa'i sar// gru gsum mthing nag 'bar ba bri// sngon du bya ba'i rim pa'i sa// gsum dang bzhi bzhi gcig kyang rung// rim pas de bzhin gang yin sbyar// so so'i rdzas rnams so sor bsag/ thun yang de bzhin rim par bya// ting 'dzin rim pa'i byin rlabs las// phur pa dar gyi cod pan can// mnga' gsol rim pa bzhin du bya// mdun du las mkhan de nyid bskyed// spyan drang bstim dang mchod pa bya// snying po drag po sngags su sbrel// lha gsal gang yin las sngags byed// bsnyen bsgrub mi dbye gcig tu dril// drag por sbrel cing rak+ta sbreng// dus dus rbad cing rab tu khro// rtags rnams dbyung ba'i phur pa'i las// thun yang de bzhin 'phang bar bya// thun la me ru 'bar ba dang// 'od dang skad dang du ba dang// rtags de mngon du 'ong bar bshad// bsnyen sngags gdab sngags thun sngags dang// mi dbye de nyid gcig pa yin// dril ba'i </text>
</item>

<item><p>246</p><section>1</section>
<text>sngags kyis las rnams 'grub// ting 'dzin rim pa so so yin// rdzas kyang mi mthun so so yin// bye brag tu ni shes par bya// gtso bo gcig la las mkhan ni// rkyang pa bcu dgu'i rim pa ste// de rnams gang byed las mkhan yin// bcu dgu pho mo gnyis su 'dus// gang byed ye shes lha la gdags// dril bas sngags su gong bzhin 'gro// na ya bye brag rigs dang sbyar// las kyi pho mo rnam gnyis so// gang yin rtags dang sbyar bar bya// rdo rje phur pa chen po bshad pa'i rgyud las/ las mkhan bcu dgu'i sgrub pa bstan pa'i le'u ste zhe gnyis pa'o//// de nas bcom ldan 'das yon tan gyi ting nge 'dzin la snyoms par zhugs te/ byin rlabs nam mkha'i ngo bo las// thugs rje chen po'i byin rlabs 'du// 'dul ba'i don du cir yang ston// thabs mkhas rgyal ba'i byin rlabs kyis// 'dul ba rnam gnyis gang 'dul ba// yang dag don la khyad par med// bstan pa'i snying po dam pa 'di// 'dul ba'i don du cir yang ston// snying po dam pa lha yi sku/ khams gsum sems can de bzhin 'byung// rtogs dang ma rtogs khyad par med// rnam pa gnyis kyi 'bras bu 'byung// gcig las gnyis su de bzhin snang// snying po'i don la bzang ngan med// med pa ma yin cir yang snang// rgyal ba thams cad 'byung bar byed/ khams gsum sems can 'byung bar byed// 'bras bu bzang ngan gnyis su smin// rgyal ba'i byin rlabs rnam par 'byung// rgyal ba grangs mang bsam 'das kyang// don dam snying po nyid las byung// rgyud rnams thams cad 'byung ba yang// don dam snying po dbyings las byung// ston pa thams cad 'byung ba yang// don dam snying po dbyings las byung// 'khor rnams thams cad byung ba yang// don dam snying po dbyings las byung// sdud pa thams cad 'byung ba yang// don dam snying po dbyings las byung// theg pa thams cad 'byung ba yang// don dam snying po dbyings las byung// bstan pa thams cad 'byung ba yang// don dam snying po dbyings las byung// rigs rnams thams cad 'byung ba yang// don dam snying po dbyings las byung// lta ba bsgom pa rtogs pa yang// don dam snying po dbyings las byung// 'bras bu mtha' ru phyin pa yang// don dam snying po dbyings las byung// 'gro ba'i don la spyod pa yang// don dam snying po dbyings las byung// don rnams thams cad 'grub pa yang// don dam snying po dbyings las byung// gtan la dbab par bya ba dang// gtan la 'bebs par byed pa yang// don dam snying po dbyings las byung// don dam snying po ci yang med// ci yang med la cir yang snang// snang ba'i dngos po dmigs dang bral// snang </text>
</item>

<item><p>247</p><section>1</section>
<text>ba dngos med stong pa'i dbyings// snang ba rang bzhin med pa'i ngang// snang ba rang bzhin ci yang med// stong pa cir yang snang ba'i stong// stong pa thams cad kun kyang 'byung// stong pa ye shes lnga yi ngang// stong pa rigs lnga bder gshegs byung// stong pa stong pas chad pa med// stong pa stong pas thams cad 'byung// stong pa stong pas dbyings su thim// stong pa'i stong pa ye shes mchog/ snang stong gnyis med bde ba'i mchog/ gnyis su med pa gnyis med dbyings// gnyis su med par bden pa'i dbyings// gnyis su med par bstan pa'i gzhi// gnyis su med pa snying po'i dngos// gnyis su med pa 'bras bu'i mchog/ gnyis su med pa don dam lam// gnyis su med pa bde ba'i mchog/ gnyis su med pa mnyam pa'i dbyings// mnyam nyid rig pa'i klong brdal bas// snang stong gnyis su med pa yang// thams cad rang rig byang chub sems// bde ba chen po dbyings la gsal// rig dang ma rig khyad par las// 'khor ba mya ngan 'das pa byung// 'khor ba bsam med brjod las 'das// rtog pa brtas la so sor smin// rang rang bcings pa grol ba med// bcing bya 'ching byed gnyis su med// rtog pa brtas la de ltar snang// rtog pa brtas la me ltar tsha// rtog pa'i dbang du de nyid ltar// sdug bsngal ngan song 'bras bu las// grangs dang brjod las 'das pa ru// sdug bsngal sna tshogs thar pa med// log par brtas pas de bzhin byung// 'gro ba'i dus med ngan song 'khyams// thugs rje'i byin rlabs rab tu dkon// 'bras bu rlag par gyur pa yin// rtog pa'i rim pa khyad par gyis// grangs dang brjod las 'das pa byung// theg pa'i rim pa bsam 'das kyang// nges par bstan pa gcig las med// sangs rgyas grangs mang brjod 'das kyang// nges par bstan pa gcig las med// 'bras bu grangs mang brjod 'das kyang// nges pa'i 'bras bu gcig las med// de bzhin thams cad 'byung ba yang// nges par ma rtogs rim par bgrod// gtan la phebs pa gcig las med// rtogs pa'i khyad par gnyis la 'byung// de yang snang ba rnam gnyis yin// lta ba thams cad de la 'dus// sgom pa thams cad de la 'dus// spyod pa thams cad de la 'dus// 'bras bu thams cad de la 'dus// dkyil 'khor thams cad de la 'dus// zhi dang khro yang de la 'dus// lam dang rim pa de la 'dus// rgyud rnams thams cad de la 'dus// ston pa thams cad de la 'dus// 'khor rnams thams cad de la 'dus// bstan pa'i snying po rin po che// rgyud rnams thams cad 'byung ba yang// de la zad cing stongs pa med// de phyir zad med rig pa'i gter// rin chen dbang gi </text>
</item>

<item><p>248</p><section>1</section>
<text>rgyal por bshad// bdud dang srin po 'dul ba yang// snying po don dam dbyings las byung// dper na chos nyid nam mkha' 'dra// cir yang med de kun gyi gzhi// thams cad thams cad 'byung bar byed// de yis rgyud kyi rang bzhin 'byung// 'dul ba'i don du rgyud 'byung ba// rnam pa gnyis su nges par 'byung// byung yang don dam dbyings las byung// 'dus kyang don dam dbyings la 'du// de phyir kun gyi gzhi yin pas// gzhi la rgyud rnams so sor 'byung// gzhi de nyid las ma g.yos par// thams cad de bzhin 'byung ba yang// 'dus kyang gzhi de nyid du 'dus// bdud dang srin po 'dul ba yi// khro bos stong gsum kun bkang nas// khro bo byang chub sems las byung// byang chub sems kyi rang bzhin las// thams cad 'byung ba'i chos rnams ni// rtogs ma rtogs kyi khyad par yin// bstan pa'i snying po de la bya// rdo rje'i snying po kun gyi gzhi// rdo rje phur pa chen po bshad pa'i rgyud las/ rgyud gtan la dbab pa'i le'u ste bzhi bcu zhe gsum pa'o//// de nas bcom ldan 'das rgyud gtad pa'i ting nge 'dzin la snyoms par zhugs te/ dus gsum skye shi mi mnga' ba'i// rig pa gsal ba 'dun pa'i don// rgyud rnams thams cad sdud par byed// rdo rje rigs la mnga' brnyes pa'i// dam pa'i rigs can khyod kyis zung// las dang skal bar ldan pa dang// tshe rabs sngon du sbyangs pa dang// byang chub sems dang ldan pa dang// snying rje che zhing shes rab gsal// 'gro ba'i don la mos pa la// rgyud 'di yongs su 'byung bar 'gyur// rdo rje phur pa chen po bshargya gar skad du/ karma ku ru rat+na tan+t+ra nA ma/ bod skad du/ phrin las phun sum tshogs pa'i rgyud ces bya ba/ dpal he ru ka la phyag 'tshal lo// 'di skad bdag gis thos pa'i dus gcig na/ bcom ldan 'das sku gsung thugs kyi bdag po dgyes pa chen po'i snying po de/ de bzhin gshegs pa thams cad kyi snying por gyur nas yum gyi b+ha ga la rtag tu bzhugs so// de nas mngon par byang chub pa'i byin rlab kyis/ longs spyod par mdzad pa'i dpal rnam par snang mdzad chen po zhi ba'i tshul dang ldan pa'i gzugs bzang po zhal gsum phyag drug pa/ rnam par thar pa gsum gyi mdog mnga' ba so so'i lag cha la sogs pa'i phyag cha dang/ dpe byad 'dzin pa de/ 'og min gyi gnas gzhi dang/ snying po me tog kar ti kas brgyan pa/ ye shes kyi rang bzhin rin po che sna lnga las grub pa tshad med pa'i gzhal yas </text>
</item>

<item><p>249</p><section>1</section>
<text>khang de dbyings dang kha dog dang ldan pa/ gru bzhi dang/ sgo bzhir ldan pa/ gru chad dang bcas pa/ rta babs dang thems skas dang bcas pa/ ka ba brgyad dang gdung bcu drug gis rnam par spras pa/ rin po che'i rgyan gyis bklubs pa/ sna tshogs pa'i gzugs la sogs pa na nyid las mi gzhan pa'i 'khor rnams dang/ thabs cig tu bzhugs pa ni/ 'di ltar bzhugs te/ bcom ldan 'das de bzhin gshegs pa rnam par snang mdzad dang/ rdo rje sems dpa' dang/ rin chen mchog dang/ tshe dpag med dang/ don yod grub pa dang/ btsun mo rnams dang bcas pa dang/ gzhan yang 'khor gyi lha mo du mas bskor ba 'di lta ste/ sgeg mo dang/ phreng ba ma dang/ dbyangs len ma dang/ gar sgyur ma dang/ bdug spos ma dang/ me tog ma dang/ mar me ma dang/ dri chab ma dang/ lcags kyu ma dang/ zhags pa ma dang/ lcog sgrog ma dang/ dril bu+u ma rnams dang/ gnyis su med par bzhugs so// de nas bcom ldan 'das dges pa chen po dga' ba'i mchog de longs spyo rdzogs pa'i skur bzhugs nas/ 'od kyi bye brag gis stong gsum gyi stong chen po snang bar byas so// de nas stong gi dkyil 'khor gyi nang du gzigs nas thad kar bltas sam gsal bar byas nas/ mnyam pa chen po las mi snang bar gyur to// e ma ho// thugs rjes ma bzung sems can gcig kyang med// de yi stobs kyis byams pa ngo ma shes// kun la brtse bas dga' ba mchog tu gyur// thams cad skyob pas btang snyoms chen por bzhengs// de nas de bzhin gshegs pa dga' ba'i mchog de/ de bzhin gshegs pa thams cad kyi zhal gsum par kun gyis gzigs so// de nas de bzhin gshegs pa rnam par snang mdzad la sogs pa dang/ d+hU pe la sogs pa phyi'i mchod pa dang/ sgeg mo la sogs pa nang gi mchod pa dang/ me tog kar ti ka la sogs pa gsang ba'i mchod pas mchod de pus mo g.yas pa'i lha nga sa la btsugs nas/ 'di skad ces gsol to// spyan ras dri med kun gyis gzigs// rab dgyes rgyal po khyod nyid la// sku gsung thugs kyi gsang ba rnams// dang po gang gi sgo nas zhugs// khyed kyis dga' ba skyed par gsol// zhes brjod pas/ nyid kyis nyid la gzigs nas/ chos thams cad dbugs 'byin pa'i ting nge 'dzin la snyoms par zhugs so/ tshad med snying rje bskyed pa dang// byang chub sems la dga' ba ni// sngon du 'gro ba'i mchog yin te// sgrub pa pos ni nan tan bya// gang gis stong nyid mi shes pas// stong pa nyid kyang 'di ltar bya// stong pa nyid kyi ye shes ni// stong pa nyid kyi don gyis kyang// yi ge'i ming tshogs sgra la grags// oM ma hA shun+yA tA dz+nyA na badzra swa b+hA wa At+ma ko\u0f85haM/ ye nyid stong pa'i rang bzhin </text>
</item>

<item><p>250</p><section>1</section>
<text>las// dngos med stong pa'i chos rnams ni// bdag dang chos dang rnam rig dang// gzung 'dzin spangs pa'i stong pa'o// stong pa nyid kyi ye shes ni// ye shes rnams kyi rtse mo ste// shes pas mthong ba'i yul med do// gang gis mthong ba ye shes skye// zhes gsungs so// de nas de bzhin gshegs pa dgra bcom pa yang dag par rdzogs pa'i sangs rgyas bcom ldan 'das des rnal 'byor gyi tshul 'di lta bu gsungs so// ye nas chos nyid rang bzhin la// snying rjes thams cad khyab par bsgom// chos rnams kun gyi snying po 'di// don gyi rtsa ba yin par gsungs// rnam kun mkhyen pa'i ye shes dang// kun la khyab pa'i snying rje ni// thun mong theg pa'i rang bzhin no// drang ba'i don gyis sangs rgyas kyi// byams dang dga' dang btang snyoms sogs// rnal 'byor pa yis bsam par bya// gzhan gyi don la dmigs pa dang// chos rnams la ni dmigs pa dang// mi dmigs pa la dmigs pa ni// tshad med bzhi po bsgom pa'o// stong nyid nam mkha' dper bsgom las// rgyu yi sa bon hUM du gsal// de las gnas bsrung ba ni rab tu brtsam// rten dang brten pa'i dkyil 'khor las// dkyil 'khor yang dag don las skyes// de ru yi ge b+h+rUM bsam mo// yaM raM baM laM traM b+h+rUM hUM/ de nas yang dag dpa' bo de// sku gsung thugs dang mnyam sbyor ba'i// ting nge 'dzin la snyoms par zhugs// bdag nyid dbus kyi gtso bos ni// rang gis rang la byin gyis brlabs// byin gyis brlabs ma thag tu yang// zhal gsum phyag ni drug par gyur// ma hA yo ga'i tshul gyis su// rnal 'byor ma ni dga' bya ste// 'dod chags chen po ting nge 'dzin// snyoms zhugs 'khor ni sku la bsdus// de nas dkyil 'khor gdon pa'i sngags// nyid kyis nyid la gdon pa ni 'di'o// oM A hUM/ sku gsung thugs kyi dkyil 'khor rnams// btsun mo yum gyi b+ha ga la// rim pa bzhin du bkod de gnas// sku gsum thugs kyi dam tshig rnams// ldan par byas nas gdon par bya// de nas thugs rje'i bdag po yis// dkyil 'khor rnams kyi gtso bor gyur// dkyil 'khor 'khor lo'i lte ba dang// rtsibs dang rtsibs mchan gru chad dang// gru bzhi sgo bzhi rim par bsam// de yang rnam par snang mdzad dang// rdo rje sems dpa' rin chen dpal// 'od dpag med dang don grub pa// yum rnams lha mo sgo ma rnams// dkar po mthing ga dmar dang ser// ljang gu'i mdog tu snang ba dang// rang rang lag cha 'khor lo dang// rdo rje rin chen pad+ma ral gri rnams// phyag mtshan g.yas kyi dang por 'dzin// g.yon pas rang dang 'dra ba'i rig ma rnam 'khyud pa// chos kyi phyag rgyas dbang bskur ba// rgyan thams cad kyis brgyan pa/ so </text>
</item>

<item><p>251</p><section>1</section>
<text>so'i mdog dang lag cha yis brgyan pa'i dkyil 'khor rdzogs pa'o// de bzhin gshegs pa thams cad kyi sku gsung thugs 'dus pa rdo rje phrin las phun sum tshogs pa'i rgyud las gleng gzhi'i le'u ste dang po'o//// de nas bcom ldan 'das de bzhin gshegs pa thams cad kyi dga' ba'i snying po de/ dpa' bo chen po'i ting nge 'dzin la snyoms par zhugs nas/ mtshams kyi dkyil 'khor 'di lta bu gsungs so// ye nas dngos med dngos po'i tshogs// dngos por byung bas dngos po'i gnas// ngo bo nyid kyis stong pa la// dngos por btags kyang dngos med pa'o// chos rnams kun gyi rang bzhin la// rgyu yi ngo bor gsal ba las// gnas bsrung ba ni rnam par bsam// gnyis pa yis ni rnam brgyan las// bcu bzhi pa yi sprin steng du// bco lnga'i gdan dang thig ler bcas// de las 'khor lo'i rtsibs bcu pa// rim pa cung zad 'khor ba las// nyi ma'i dkyil 'khor ma nor bsam// de steng pad+ma lha chen dang// thabs kyi dbus su bsam bya ba/ khro bo zhe sdang gnas las skyes// zhal gsum phyag ni drug pa'o// g.yas pa dkar la g.yon pa dmar// rtsa ba'i zhal ni bung ba mtshungs// phyag gnyis hUM gi rgya bcings te// dang po rdo rje dril bu 'dzin// lhag ma zhi ba'i tshul du bya// sems dpa' gsum gyi sbyor ba yis// bgegs rnams kun gyi snying ga nas// 'dzin pa'i khro bo'i rgyal po ni// thugs ka dag nas byung ba ste/ khro bo'i rgyal po gnod mdzes ni// spyan sngar sras kyi tshul du bzhugs// hUM bzhi las kyi phyag rgya ni// g.yas pa rdo rje tho ba ste// g.yon pa bcing ba'i zhags pa'o// oM sum b+ha ni sum b+ha hUM/ gr-i h+Na gr-i h+Na hUM/ gr-i h+NA pa ya gr-i h+NA pa ya hUM/ A na ya ho/ b+ha ga bAn bid+yA rA dza hUM phaT/ bgegs rnams kun ni rab bkug ste// dkyil 'khor rnams kyi gdan du bya// a ko Ta ya mung+gar hUM/ tho ba lcags kyu 'khrigs pa yis// rdo rje phur pa'i khro bo ni// sku stod bdud rtsi 'khyil ba ste// dbyar gyi sprin phung lta bu la// bskal pa'i me bzhin rab tu 'bar// in+d+ra nI la'i mdog 'dra la// rdo rje phur bu phyag na bsnams// smad ni gsal shing lta bu la// 'od zer rnam par 'phro bar bsam// rdo rje phur bu nges btab nas// 'gegs lus shin tu mi g.yo'o// oM na maHsa man+ta kA ya wAk+ka tsit+ta badzrA NAM g+ha g+ha g+hA ta ya g+hA ta ya sarba duSh+tAM hUM phaT/ kI li kI la ya sarba pA baM phaT/ hUM hUM badzra kI la ya/ badzra d+ha ro A dz+nyA pa ya ti/ sarba big+h+nAn kA ya wAka badzrA NAM kI la ya hUM phaT/ sems dpa' phra mo'i rang bzhin gyi// snying ga'i chu skyes nyi gzugs gsal// hUM yig rnam par phyung nas ni// khro bo bcu yi gzugs su gyur// bskyed dang bzlas pa las kyi sngags// thun mong gcig tu </text>
</item>

<item><p>252</p><section>1</section>
<text>bsgrags pa'o// oM badzra kro ta hUM kA ra hUM/ gardza gardza hUM phaT/ oM badzra kro d+ha bi dza ya hUM/ ha na ha na hUM phaT/ oM badzra kro d+ha nI la daN+Da hUM/ da ha da ha hUM phaT/ oM badzra kro d+ha ya mAn+ta ka hUM/ pa tsa pa tsa hUM phaT/ oM badzra kro d+ha Ar+ya a tsa la hUM/ b+han+d+ha d+han+d+ha hUM phaT/ oM badza kro d+ha ha ya grI ba hUM/ hu lu hu lu hUM phaT/ oM badzra kro d+ha a pA ra dzi ta hUM/ tiSh+Tha tiSh+Tha hUM phaT/ oM badzra kro d+ha a mr-i ta kuN+Da li hUM/ ts+tshin+d+ha ts+tshin+d+ha hUM phaT/ oM badzra kro d+ha trai lo kya bi dza ya hUM/ bin+d+ha bin+d+ha hUM phaT/ oM badzra kro ta ma hA ba la hUM/ s+pho Ta s+pho Ta hUM phaT/ gsal bar brtas pa'i ting 'dzin gyis// mi g.yo lta bur 'khor ba yi// me stag mang po 'phro ba can// phyogs bcu rnams su 'khor bar 'gyur// de ni de ma thag tu gang// rdo rje phur bur byin brlabs nas// phyogs bcu rnams su rnam par bsam// de nas rgyu yi sa bon las// las dang mthun pa'i 'od zer 'phros// 'od las sprul pa'i khro bo ni// yan lag byin gyis brlabs byas te// ta na ga Na zab mo'i sbyor sgrol gyis// rang rang rigs la sogs pa yi// rang rang lag cha ldan 'phros te// de ni spros ma thag tu yang// bar gcod bgegs rnams gzhom pa dang// gnas bsrung ba ni yang dag go// rdo rje'i rigs la sogs pa yi// gur dang sa gzhi ra bar bsam// rten gyi dkyil 'khor yang dag par// steng du me yi dkyil 'khor dang// chu yis rnam par g.yogs par bsgom// las kyi phyag rgya de yis ni// zhe sdang gti mug 'dod chags dang// nga rgyal phrag dog mchod pa'o// sku gsung thugs kyi byin rlabs las// yon tan phrin las rnams kyis brgyan// bgegs rnams rnam par tshig par gyur// me dpung rgyal po'i byin rlabs kyis// myos shing 'gyel bub 'bros par 'gyur// ba mo'i mdog dang mtshungs pa la// rdo rje la sogs gur lngar gsal// gur dang sa gzhi bla re dang// rgyal mtshan ba dan rtsig par bcas// dka' dang bka' yi mtshams rnams ni// thun mong dbang chen mtshams rnams dang// thun mong ma yin bka' yi mtshams// rten dang brten pa'i dkyil 'khor ni// yi ge hUM las bskyed par bya// de las a rnams spro zhing bsdu// rlung gi dkyil 'khor ba dan 'phyar// de bzhin rgyu dang 'bras bu gnyis// gcig la gcig brten rgyu 'bras tshul// de yi steng du yi ge oM// rdo rje gnyis dang yang dag ldan// de yi steng du yi ge raM// dbyibs dang kha dog rdo rjes mtshan// de yi steng na yi ge aM// dbyibs dang rdo rje gnyis dang ldan// de yi steng na yi ge baM// ba mo'i mdog la bum pas brgyan// de yi steng na yi ge hUM// rdo rje gnyis dang yang dag ldan// de yi steng na yi ge suM/ kha dog dbyibs can gru bzhir gnas// de yi steng du yi ge yaM// rdo rje gnyis dang yang dag ldan// de yi steng du </text>
</item>

<item><p>253</p><section>1</section>
<text>yi ge laM// de las byung ba'i yon tan ni// rin chen gru bzhi phreng bas brgyan// gzhal gyis mi lang gzhal yas ni// yon tan kun gyis brgyan pa'o// de bzhin gshegs pa thams cad kyi sku gsung thugs 'dus pa/ karma ku ru'i rgyud las gzhi'i dkyil 'khor bstan pa'i le'u ste gnyis pa'o//// de nas bcom ldan 'das de bzhin gshegs pa'i sku dga' ba chen po de/ bya sgrom chen po'i ting nge 'dzin la snyoms par zhugs nas/ bya byed sdig pa'i 'khor lo 'di bshad do// ma 'ongs pa'i rnal 'byor pa rnams la ngas bshad par bya'o// yang dag par bsgrub par bya ste/ yang dag par sbyin pa'i sdig pa dang/ yang dag par shes rab kyi sdig pa dang/ yang dag par bsam gtan gyi sdig pa dang/ yang dag par bzod pa'i sdig pa dang/ yang dag par brtson 'grus kyi sdig pa dang/ yang dag par snying rje'i sdig pa dang/ yang dag par stobs kyi sdig pa dang/ yang dag par spyod pa'i sdig pa dang/ yang dag par lta ba'i sdig pa dang/ yang dag par ting nge 'dzin gyi sdig pa dang/ yang dag par drod kyi sdig pa dang/ yang dag par bzang po'i sdig pa dang/ yang dag par sman pa'i sdig pa dang/ yang dag par tshul khrims kyi sdig pa dang/ yang dag par sbyor ba'i sdig pa dang/ yang dag par sgrol ba'i sdig pa dang/ yang dag par thabs kyi sdig pa dang/ yang dag par shes rab kyi sdig pa dang/ yang dag par mthong ba'i sdig pa dang/ yang dag pa'i sdig pa ma yin pa'i sdig pa thams cad ni/ shes bzhin ma yin pa'i sdig pa ste yang dag par spang bar bya'o// zhes gsungs so// de bzhin gshegs pa'i sangs rgyas bcom ldan 'das de/ thams cad mkhyen pa'i ye shes mnga' ba de thob par bya ba'i don to/ de bzhin gshegs pa thams cad kyi sku gsung thugs 'dus pa/ karma ku ru'i rgyud las/ de bzhin ma yin pa'i sdig pa'i 'khor lor bshad pa'i le'u ste gsum pa'o//// de nas yang de bzhin gshegs pa dgra bcom pa yang dag par rdzogs pa'i sangs rgyas bcom ldan 'das/ thams cad mkhyen pa'i ye shes dang ldan pa dga' ba'i mchog des/ dpal gdeng chen po'i ting nge 'dzin la snyoms par zhugs nas 'di gsungs so/ yang dag par 'di gsungs so// dpal chen po sbyin pa'i gdeng dang dpal chen po brtson 'grus kyi gdeng dang/ dpal chen po bsam gtan gyi gdeng dang/ dpal chen po shes rab kyi gdeng dang/ dpal chen po bzod pa'i gdeng dang/ dpal chen po tshul khris kyi gdeng dang/ dpal chen po snying rje'i gdeng dang/ dpal chen po stobs kyi gdeng dang/ dpal chen po ting nge 'dzin gyi gdeng dang/ dpal chen po spyod pa'i gdeng dang/ </text>
</item>

<item><p>254</p><section>1</section>
<text>dpal chen po lta ba'i gdeng dang/ dpal chen po drod kyi gdeng dang/ dpal chen po mthong ba'i gdeng dang/ dpal chen po yongs su mya ngan las 'das pa'i gdeng so// zhes gsungs nas mnyam par bzhag go/ de bzhin gshegs pa thams cad kyi gdeng rnal 'byor la gdams pa ste/ de bzhin gshegs pa thams cad kyi sku gsung thugs karma ku ru las/ rnal 'byor chen po'i gdeng gi le'u ste bzhi pa'o//// de nas yang bcom ldan 'das de bzhin bshegs pa dga' ba'i mchog de gzhi dang rang bzhin rnam par dag pa zhes bya ba'i ting nge 'dzin la snyoms par zhugs nas 'di gsungs so// de ltar na 'di lta ste/ byang chub snying po can rnams kyis// phung po khams dang skye mched rnams// sa zin a 'thas ma yin te// rten 'brel tsam du rang bzhin ni// dngos su rtag pa ma yin pa// rtag na chos sku bde ba che// yang dag par ni rnam thar gsum// rnal 'byor 'jug pa'i sgo rnams kyi// stong pa'i sgo rnams shes par bya'o// de ltar shes pa'i sgo rnams kyis// rten cing 'brel bar shes par bya// de nyid shes pa ma yin te// tha dad ma yin don gcig min// 'gag pa med pas skye med pa// rtag pa ma yin chad pa min// 'ong ba med pas 'gro ba med// de bas rgyu yi rang bzhin ni// ngo bo nyid kyis ma grub pas// rgyu 'bras gnyis las mya ngan 'das// yod pa ma yin med pa min// bdag las skye ba med pas nus// gzhan las skye ba ga la yod// de ltar dngos po dngos med pas// bsgom par bya ba yod ma yin// de nyid rnam par thar pa'o// de nyid kyi ni rang bzhin ni// rgyu las 'bras bus rgyas ma btab// ngo bo nyid kyis ma skyes pas// stong pa nyid kyi rnam thar ro// rgyu dang rkyen gyis ma bskyed pas// 'bras bu rang nyid mi skye bas// smon par bya ba'i nges 'brel te// smin par bya ba'i rnam thar ro// de nyid zil gyis gnon pa ni/ oM ma hA shu n+ya tA dz+nyA na badzra swa b+hA ba At+ma ko\u0f85haM/ yang dag don du bsgom pa ni/ don dam pa yi sems bskyed la// 'gro ba'i don gyis sangs rgyas bskyed// de nas kun rdzob bden pa de// kun rdzob bar yang sems bskyed de// byams dang snying rje la sogs bya// stong pa nyid kyi ye shes ni// 'gro ba rnams kyis don mi mthong// de la tshad med bzhi po bstan// de ni theg pa'i rang bzhin te// theg pa'i nang nas chen por grags// 'brel par byed pa gang bsgrub pa// shes rab snying rje ldan pa'o// dug gsum lnga yi rang bzhin gyis// gang rnams sdug bsngal nyen pa la// 'dod pa'i don gyi snying rje 'byung// sgrub par 'dod pa byams pa ste// kun gyi don byed byams pa yin// dga' ba rab tu dga' ba ste// don dam 'dun pa'i 'dod pa'o// chags dang zhe sdang </text>
</item>

<item><p>255</p><section>1</section>
<text>rnam bral ba// don dam par ni sems nyid do// de bas don dam btang snyoms so// de bzhin gshegs pa thams cad kyi sku gsung thugs 'dus pa karma ku ru'i rgyud las/ nges par 'brel pa'i rnam par thar pa dang/ de nyid spros pa'i mtha' dang/ tshad med pa bstan pa'i le'u ste lnga pa'o//// de nas bcom ldan 'das kyis rten dang rten can gyi sngags 'di thugs las phyung ngo/ e yaM ra suM raM kaM/ bruM bi shwa bi shud+d+he/ oM laM/ hUM mUM/ swA maM/ AM pyaM/ ha tAM/ dzaHhUM baM hoH/ oM dzi na dzika laM twe sha ra sti/ hUM badzra d+h+r-ig mUM d+hA twI shwa rI/ swA rat+na d+h+r-ika maM ho ha ra ti/ AM A ro lika pyaM rA ga rA ti/ ha pra dz+nyA d+h+r-ig tAM badzra ra ti/ badzra aM ku sha dzaH/ badzra pA sha hUM/ badzra s+pho Ta baM/ badzra g+haN+De ho:/ phyogs bcur bzhugs pa'i rgyal ba rnams// rang byung gdod nas dag pa yi// phyogs cha med pa'i gzhal yas nas// thugs rje'i 'od zer rab spros nas// 'od zer char pa phab pa bzhin// mdun nas thad kar dmigs pa las// tha dad ma yin gnyis med bstim// e h+ye hi b+ha ga wAn/ ma hA ka ru Ni ka dr-i sha ho/ sa ma ya stam/ dzaHhUM baM hoH/ badzra puSh+pe pu swA hA/ e a ra li ho dza dza dzaH/ oM badzra sa ma ya oM/ AM badzra sa ma ya aM/ hUM badzra sa ma ya hUM/ swA badzra sa ma ya swA/ hA badzra sa ma ya hA/ oM badzra puSh+pe pu aHhUM/ dzaHhUM baM hoH/ kha raM swA hA/ de nas sku gsung thugs kyi dngos grub gsol ba 'di gsungs so// sku gsung thugs kyi dkyil 'khor rnams// mi bzad rgyan gyi 'khor lo dang// sku gsung thugs su dbang bskur nas// dngos grub rab mchog blang bar bya// oM badzra sa ma ya s+t+wam/ oM badzra sa ma ya hUM/ oM badzra sa ma ya phaT/ de nas dngos grub rab blangs nas// bdag dang gzugs brnyan dbyer med phyir// tha dad ma yin gnyis su med// de ltar ye shes phebs pa dang// nyid la nyid spyod nyid la rol// bdag gis bdag la mchod pas ni// sangs rgyas thams cad mchod pa yin// de phyir dngos grub gsol bar bya'o// oM badzra A be sha a aM a/ de ltar gnyis su med pa dang// nyid kyis nyid la spyod pa dang// nyid la nyid kyis rol pa dang// nyid la nyid kyis bstod pa dang// nyid la nyid kyis dbang bskur nas// de yis theg pa chen po mthong// gzhan du bstan par bya ba min// 'gro ba rnams kyi sems bskyed la// phyi dang nang dang gsang ba dang// mthar thug mngon pa'i dbang rnams bskur// rnam par dben don mi shes na// spyod pa'i las rnams brtag par bya// de ltar spyod pa mthar phyin nas// gsang ba'i don la 'jug par bya// shes rab ma yi mtshan brtag pa// rgyal rigs rje rigs bram ze'i rigs// gdol ba mo yang mi dor te// bcu gnyis bco lnga nyi shu gnyis// yang na rtsa lnga dag la </text>
</item>

<item><p>256</p><section>1</section>
<text>bya// byang chub sems phebs bla ma ste// rtsa dang rlung gi las shes na// dga' ba bzhi yang brten par bya// sa dang chu dang me dang rlung// drod la phebs dang byang chub sems// gnas bzhi dag tu zin par bya// de nas phra mo'i thig le dang// nA da'i rtags dag byung ba na// byang chub sems kyi blta bar bya// de ltar rtags dag byung ba na// smig sgyu srin bu me khyer dang// du ba lta bu mthong bar bya// de bzhin gshegs pa thams cad kyi sku gsung thugs rdo rje karma ku ru'i rgyud las/ snying po sngags dang spyod pa dang gsang ba'i le'u ste drug pa'o//// de nas bcom ldan 'das gsang ba'i bdag po dgyes pa chen po de bzhin rnam par zlog pa zhes bya ba'i ting nge 'dzin la snyoms par zhugs nas/ zhi ba las khro bo'i ngang tshul du bzhengs nas/ sku 'bar ba las drag po'i chas kyis kun tu brgyan nas/ ha ha dang hUM hUM dang/ b+h+yo dang ru lu la sogs pa'i sgras stong gsum gyi stong chen po'i 'jig rten gyi khams kun thugs ka'i 'od zer gyis bkang nas/ 'gro ba'i don byas slar 'dus pa las/ 'dus ma thag tu 'khor gyi gtso bo khro bo dang khro mo la sogs pa rigs kyi lha mo du ma dang/ stag dang/ khyi dang/ spyang ki dang/ wa dang/ ce spyang dang/ de la sogs te ye shes las grub pa'i dur bya sna tshogs pa dang/ gzhan yang ye shes kyi ma mo chen mo khro mo mi pham ma dang/ ral pa gcig ma dang/ 'phel byed ma la sogs pa'i khro mo rnams dang/ lhan cig tu 'khod de bzhugs pa las/ ston pa dpal kI la yas 'khor rnams la ya mtshan skyed pa dang/ 'dul ba'i don du 'di skad ces bka' stsal to// e ma ho// e ma ho ngo mtshar chos/ skye ba med las thams cad skyes// skyes bu 'dul ba'i chos yin te// zhi khror ston pa ngo mtshar che// ngo mtshar rmad du byung ba'i rgyud// stong pa chen po'i byang chub sems// gzugs rnams nyid kyi rgyud du grags/ zhes bka' stsal pas/ 'khor rnams ya mtshan skyes nas 'di skad ces bka' stsal to// ston pa sangs rgyas bcom ldan 'das// gang zhig me yis tshig pa la// me yis gso ba ya mtshan che// gang zhig chu yis 'gag pa la// chu rnams dag gis dbyung bar bya// de yi byin rlabs ya mtshan che// de ltar stong pa chen po la// stong pa'i bya byed ya mtshan che// zhi bas mi 'dul gdug pa la// khro bos 'dul ba ya mtshan che// zhes gsol pa dang/ gleng bslang pa dang/ gleng slong ba las/ ya mtshan rmad du byung ba'i chos du mas ma 'ongs pa thams cad yid ches pa dang/ 'dul bar byed dang de dag gang dang gang lam du 'khyer ba dang/ chos thams cad rang bzhin gyis ye nas sangs rgyas pa la/ kun rdzob tu gang ltar 'dul ba'i chos la ji ltar ngo mtshar rmad du byung ba ltar/ </text>
</item>

<item><p>257</p><section>1</section>
<text>ya mtshan rmad du byung nas/ ston pa dang 'khor rnams tha mi dad pa'i gzhung gis 'dul ba'i don du bstan pa'o// de bzhin gshegs pa thams cad kyi sku gsung thugs mi zad pa'i rgyud/ karma ku ru las drag po gleng gzhi'i le'u ste bdun pa'o//// de nas de bzhin gshegs pa dgyes pa chen po de bzhin rnam par zlog pa zhes bya ba'i ting nge 'dzin la snyoms par zhugs nas/ dkyil 'khor gyi mtshams sbyor ba 'di gsungs so// zhi ba shin tu zhi ba las// khro bo'i ngang tshul bzung ba dang// dkyil 'khor gnyis kyi mtshams sbyar dang// gang gis mi 'dul gang gis 'dul// shin tu khro zhing gtum pa la// zhi bas phan par mi 'gyur te// shes rab thabs su sbyor ba yis// khro bor de bzhin gshegs kun mdzad// zhes gsungs nas/ drag po'i dkyil 'khor la mnyam par gzhag go/ de nas dgyes pa chen po de/ dpal kI la ya'i rgyal po zhal gsum phyag drug pa/ zhabs bzhi pa rgyan thams cad kyis brgyan pa zhig tu gyur nas/ dbyings dang ye shes gnyis su med pa 'di ched du brjod do/ khrag 'thung thugs su gnas pa ni// ye shes rtse mo mchog yin te// hUM gsum las ni bzlas pa'i phyir// rtse mo med pa'i las su bstan// zhes ched du brjod do// de nas dpal kI la ya'i rgyal po des/ phrin las phun sum tshogs pa'i gzhi 'di gsungs so// de ni gzugs dang byin rlabs dang// bzlas brjod dang ni phrin las dang// dus dang gnas dang bdag nyid do// phun sum tshogs pa bdun po yis// btab na ci 'dod sbyin no zhes// dam tshig bdag pos rab gsungs te// rang gi bka' las rang mi 'da'// 'das na lha yang rlag pa'i phyir// zhes gsungs so// de nas bcom ldan 'das karma he ru kas/ 'di skad ces gsol to// bcom ldan 'das de ni rgyal po'i tshig yin te/ rje'u yi tshig gcig bka' stsol dang/ sdom dang yan lag bcas pa ni// gser mig g.yu yis spras pa 'dra// zhes gsol pa dang/ de nas bcom ldan 'das kyis bka' stsal pa// nyon cig karma he ru ka/ snga ma smras pa rgyal po na// lhug pa rje'u yi tshig yin te/ zhes gsungs nas/ brtag pa'i rgyal po phyi ma 'di gsungs so// 'di lta ste/ de phun sum tshogs pa bdun yod de/ de la bdag nyid phun sum tshogs pa dang/ dus phun sum tshogs pa dang/ gnas phun sum tshogs pa dang/ gzugs phun sum tshogs pa dang// byin rlabs phun sum tshogs pa dang/ bzlas brjod phun sum tshogs pa dang/ phrin las phun sum tshogs pa'o// zhes gsungs so// de nas yang karma he ru kas dpal kI la ya'i rgyal po la 'di skad ces gsol to// bcom ldan 'das rje'u dang rgyal po'i bka' stsal pa/ dmangs kyi tshig gcig bka' stsol dang/ </text>
</item>

<item><p>258</p><section>1</section>
<text>zhes gsol to// bcom ldan 'das dpal kI la ya yi rgyal pos bka' stsal pa/ nyon cig karma he ru ka/ rje'u yi tshig ni de 'dra na// dmangs kyi tshig rnams bdag gis bshad/ zhes gsol nas/ bshad pa'i rgyal po 'di bshad do// bdag nyid phun sum tshogs pa ni/ byang chub la gzhol zhing mang du thos pa dang/ las la mkhas pa dang/ lha nye bar gyur ba dang/ mi phyed pa'i dad pa thob pa dang/ drag cing ldog pa med pa'i sems dang ldan pa dang/ phrag dog dang 'bras bu gzhan la re ba mi 'jog pa dang/ dam tshig ma nyams pa 'di rnams ni/ bdag nyid phun sum tshogs pa 'di gsungs so/ sku gsung thugs mi zad pa karma ku ru'i rgyud las/ sdom dang yan lag tu bcas pa'i gzhi phun sum tshogs pa'i le'u ste brgyad pa'o//// de nas yang bcom ldan 'das kyis/ dus phun sum tshogs pa 'di bshad do// tshes bcu bdun man chad mar gyi ngo dang/ nyin mtshan gyi gung dang/ bsnyen pa tshang ba dang/ rtags byung ba dang la sogs te/ 'di ni dus phun sum tshogs pa'o// zhes gsungs so// de nas yang phun sum tshogs pa 'di bshad do// gnas phun sum tshogs pa ni/ gnas chen po dang/ shing rkang gcig pa dang/ gnod par nges pa ste/ 'di ni gnas phun sum tshogs pa'i zhes bshad do// de nas yang gzugs phun sum tshogs pa bshad do// de la gzugs phun sum tshogs pa ni/ thugs kyi phyag rgya'i dbyibs la bya ste/ phur pa ni skabs 'dir lcags sam/ lcags sna lnga'am/ seng ldeng la sogs tsher ma can gyi shing la sor brgyad dam/ sor bcu gnyis par byas la/ mgo mjug ma nor bar byas la/ rtsa ba'i ngos la mgo bya/ mgo sor gcig la rgya mdud/ sked sor gcig la rgya mdud/ stod zur brgyad/ smad zur gsum pa/ ri rab ltar brjid par 'dug pa ni/ gzugs phun sum tshogs pa zhes bshad do// de nas yang byin rlabs phun sum tshogs pa 'di bshad do// byin rlabs phun sum tshogs pa zhes bya ba ni/ thog ma nyid du sku gsum du byin gyis brlab par bya ste/ dang po kho nar stong pa nyid du bsgom ste/ chos skur byin gyis brlab pa dang/ de'i 'og tu rgya mdud gzhal yas khang du dmigs te/ phyogs bzhi dbus dang lngar hUM sgril ma lnga gzhag ste/ dbus su he ru ka/ shar du khams gsum rnam par rgyal ba/ lhor gshin rje'i gshed/ nub tu rta mgrin/ byang du stobs po che/ 'di rnams so so'i snying po dran pa tsam gyis bskul te/ gzugs dang gnyis su med par 'khod pa dang/ 'khor rgyas par dmigs te phyi nang gi mchod pa ci 'byor pa phul te/ dam tshig rjes su bskul nas/ gnyis su med pa'i rgyan rdzogs pa ni longs spyod rdzogs pa'i skur byin gyis brlabs pa'o// de </text>
</item>

<item><p>259</p><section>1</section>
<text>la sras phur pa khro bor bskyed pa ni/ lte ba yan chad mthing nag la/ dbu skra kham pa zur gsum gyi thabs su 'greng ba/ brang gis 'gro ba chen po dang/ thod rlon gyis bcings shing bzhad pa/ spyan gsum sdang mig tu bgrad pa/ spyan g.yon pa phur bu la gzigs pa/ mche ba gtsigs pa rab tu rngam pa/ dur khrod kyi me dpung gi nang na/ lte ba man chad lcags kyi phur pa zur gsum pa/ e'i nang du sum cha tsam nub pa/ phyag bzhi pa ste/ g.yas kyi gong na sta re kha yar bstan te stag pas rdeg par byed pa/ 'og ma na rdo rje ri rab kyis gnon pa'i thabs su 'dzin pa/ g.yon dang po na rdo rje kha T+wAM 'khrol zhing bdud kyi khams gsum 'jigs pa/ 'og ma na phur pa zur gsum pa 'debs pa'i thabs su gzas shing ngan song gsum 'jig pa/ stobs dang mthu dang dpung la sogs pa khro bo thams cad 'dul pa las lhag par che ba gcig 'og tu phyung ba ste/ rtag pa chen por bzhugs par bsam pa 'di ni/ sprul pa'i skur byin gyis brlabs pa'o// de bzhin gshegs pa thams cad kyi sku gsung thugs mi zad pa karma ku ru'i rgyud las/ dus dang gnas dang rdzas la brten nas mngon par sangs rgyas pa'i le'u ste dgu pa'o//// de nas yang dpal kI la ya'i rgyal pos/ byin gyis brlab pa 'di gsungs so/ de la rigs lngar byin gyi brlab par bya ste/ 'bru lngas gnas lngar byin gyis brlab pa'o// de nas yang sku gsung thugs su byin gyis brlab par bya ste/ spyi bo'i gtsug tu A+oM/ sked par hrIH/ rtse mor phaT bsam mo// de nas yang dpal kI la ya'i rgyal pos 'di skad bshad do// de'i 'og tu thugs ye shes rtse gcig par byin gyis brlab par bya ste/ zur gsum du phaT gsum/ ngos gsum du hUM gsum gzhag pa'o// de nas yang sku gsung thugs kyi brtags pa dang/ rigs kyi khro bo'i byin gyis brlab pa 'di bshad do// de nas yang sku brtag pa dang/ rigs so so'i khro bo rnams kyis byin gyis brlab cing dbang bskur bar bya ste/ khro bo'i dkyil 'khor de dag nyid/ phyogs bcur 'phros nas slar 'dus pa ste/ hUM hUM dang phaT phaT kyi sgra 'byin cing de nyid sku+u la bstims te/ dbang dang byin rlabs thams cad kyis tshim par bya'o// de nas yang 'di bshad par bya ste/ de nas 'gro ba'i don la gshegs na/ phyogs bcu'i de bzhin gshegs pa thams cad kyis stong grogs mdzad par gnang ngo// sngon zhal gyis bzhes pa lags pas de'i stong grogs mdzad cing/ de'i sku la 'jug pa dang/ bdag nyid dang bdag nyid chen po nyid du dbang bskur zhing/ byin gyis brlab pa'i phyir/ lag mthil g.yas par ma las nyi ma'i dkyil 'khor du gyur pa'i steng du hUM/ g.yon pa'i lag mthil du a las zla ba'i </text>
</item>

<item><p>260</p><section>1</section>
<text>dkyil 'khor du gyur pa'i steng du a bsam la gung mo la oM/ mthe bong la hUM/ mdzub mo la trAM/ srin lag la hrIH/ mthe'u chung la hA/ 'di rnams zla ba'i dkyil 'khor gyi steng du bzhag ste/ su+u ra ta s+t+waM zhes brjod la thal mo mnyam par sbyar/ badzra any+dza li hUM zhes brjod nas sor mo cung zad bsnol badzra b+han+d+ha hUM/ zhes brjod nas/ sor mo rgyab tu bsnol la bsdam mo// sa ma ya s+t+waM/ zhes brjod la/ phur pa blangs te 'chang ba'i bar du bcug nas/ lag pa'i rting pa phye nas/ mthe bong srin lag dang mthe'u chung gi bar du phur pa bcug la/ mthe bong gis cung zad bsgul zhing dril lo// oM badzra A be sha a a zhes brjod pas phyogs bcu dus gsum gyi bde bar gshegs pa yab yum sras dang bcas pa thams cad/ zhe sdang rjes su dran pa'i sku yungs 'bru tsam bar mtshams med par phur pa la bsdu zhing bstim mo// de nas yang kI la ya'i rgyal po des/ bshad pa'i rgyal po 'di nyid bshad do// sku gsung thugs kyi bdag po chen po nyid du rdzogs par byin gyis brlab cing dbang bskur bar bya ste/ sor mo rgyab tu bsnol la/ gung mo gnyis gzhib pa'i bar du phur pa bzung nas/ oM badzra sa twa rA dza hUM zhes bzlas/ de nas sor mo rnams sug sug por byas la/ lag pa'i rting pas phur pa bzung la/ oM tri b+hur b+hu ba phaT/ ces brjod/ de nas sor mo rnams rgyab tu bsnol te/ mthe bong gzhib pa'i bar du phur pa bcug la/ ha na ha na dIp+ta tsakra hUM phaT/ ces brjod nas dril te/ bdag nyid chen po thams cad gnyis su med par sbyor ba mdzad pa'i gzi byin thams cad phur pa'i sku la zhugs pas stong khams thams cad gang bar me stag 'phro zhing dmigs pa thams cad nges par 'grub pa'i byin rlab dang/ dbang chen po dang ldan par gyur te/ mdun gyi nam mkha' e'i gdan la bzhugs su gsol nas/ yungs kar gyi rgyal pos brdeg cing/ gu gul sbyar mas bdug la/ phyi nang gi mchod pa ci 'byor pa thams cad dbul bar bya'o// de nas yid la brnag pa'i phrin las bcol te/ 'di ni byin rlab phun sum tshogs pa'o// zhes yang dag par bshad do/ de bzhin gshegs pa thams cad kyi sku gsung thugs mi zad pa/ karma ku ru'i rgyud las/ rdzogs pa'i sangs rgyas kyis phur pa nyid la dbang bskur ba dang byin gyis brlabs kyis 'gro ba'i don la thogs chags med par byed pa'i le'u ste bcu pa'o//// de nas yang karma he ru kas/ bcom ldan 'das kI la ya'i rgyal po la 'di skad ces gsol to// kye rdzogs pa'i sangs rgyas kyi sangs 'phral la rgyas pa ma yin te/ ye nyid nas ni rdzogs sangs rgyas// dmangs rigs bzlas brjod ji ltar lags// zhes gsol to// bcom ldan 'das kyis bka' stsal </text>
</item>

<item><p>261</p><section>1</section>
<text>pa// bzlas brjod phun sum tshogs pa ni// bdag nyid las kyi lhar bsgoms la// snying gar nyi ma'i dkyil 'khor du/ hUM mthing nag gcig bzhag nas/ oM badzra kI li kI la ya/ che ge mo zhig mA ra ya phaT/ cesabarjod pas/ phur pa'i khro bo ci 'dra ba gcig byung bar gyur te/ phyogs bcu thams cad du sems can gyi don byas nas phur pa la bstim mo// 'di 'dra ba 'bum mam/ bdun 'bum bye ba'am/ sa ya yan chad bzlas pa bya ste/ bsnyen pa gtang ba 'dod na/ phur pa nyid snying ga'i hUM la bsdus te/ 'di ni bzlas brjod phun sum tshogs pa'o// zhes bshad do// de nas yang karma he ru kas kI la ya la 'di skad ces gsol to// bcom ldan 'das mgon po chen po khyod// phrin las gang lags bshad du gsol// bdag gzhan las gnyis bshad du gsol// sngon gyi las dang gzhung gi las// dgug dang bcing dang dgrol ba rnams// ji ltar lags pa bshad du gsol// bcom ldan 'das kyis bka' stsal pa// phrin las phun sum tshogs pa ni// thog ma nyid du brtag pa'i sa rnyed nas/ bgegs bskrad pa dang mtshams bcad pa la sogs pa bya ste/ skad cig ma'i ting 'dzin gyis khro bo'i sdang mig dang/ mtshon cha'i char dang/ rdo rje gnod sbyin la sogs pas bgegs bskrad la/ phur pa bcu khro bo bcur byin gyis brlabs te/ phyogs bcur btab nas ci tsam 'dod pa bsrung bar mtshams bcad do// dang po rigs lnga'i lha mnyes par byas te/ de nas las kyi lha mnyes par byas la/ de nas ting nge 'dzin gong nas 'byung ba dang/ bsnyen pa rnams tshang nas/ gnas chen por dkyil 'khor gru gsum pa/ rtse mo lho phyogs su bstan te/ zhing chen gyi thal ba dang/ ske rtse dang/ lan tshwa dang/ zhing chen gyi rak+ta dang/ srum ma'i lo ma dang/ khre dang/ ju tshe'i phub ma dang/ grog mkhar gyi sa dang/ bong bu'i bdud rtsi las sprus te/ zhing chen thal ba ma rnyed na/ til nag po la gzhi blangs te/ gzugs byas kyang rung/ ri mo bris te mdog smug nag tu byas te/ la sogs pa la zhing gi rak+tas hUM che mo mA ra ya phaT/ ces bris nas snying gar blan te/ dkyil 'khor gyi steng du gan rkyal du bzhag nas/ mgo lho phyogs su bstan te/ gdon de nyid dgug pa ni/ mngag gzhug gam khro bo sum b+ha ni'i sbyong ba yang rung/ gsang ba'i thugs ka'am rang gi snying gar zla ba'i dkyil 'khor la dza dzaH/ 'di 'dra ba dmar po gcig bzhag la dzaHhUM baM hoH/ badzra aM ku sha dzaH che ge mo zhig hUM dza zhes brjod nas/ mngag gzhug lha mo lcags kyu can grangs med pa brgyud mar byung nas/ bgegs kyi snying ga nas bzung ste der 'ong ba dang/ dzaHhUM baM hoH/ badzra che ge mo pra be sha hUM/ zhes ci ran brjod nas/ gzugs sam ri mo la phab </text>
</item>

<item><p>262</p><section>1</section>
<text>ste dzaHhUM baM hoH/ zhes brjod nas lcags kyu dang/ zhags pa dang/ lcags sgrog gi phyag rgyas bcings pa dang/ bsdams pa dang/ de'i sems 'khrug par byas nas/ e'i nang du rtsi mo'i 'og tu song bar bsam la/ de nas phur pa blangs te/ las kyi lha'i snying po dang bcas pas drag tu cung zad cig bskul la/ thal mo sbyar thabs kyis gsor te/ rdo rje sder mo'i sngags bzlas la/ ting 'dzin gsal bar ma gyur gyi bar du dril nas/ ting nge 'dzin khugs pa dang/ gnod byed kyi steng du rtse mo nas gang tsam gyis ma reg par gzas la/ khro bo'i sked pa nas lag pa g.yon pas bzung te/ rdo rje tho ba'am s+t+wa re yi stag pas brdeg cing/ rdo rje sder mo'i sngags lan gsum mam lan bdun nam/ nyi shu rtsa gcig tu bzlas shing btab ste/ seng lding gi phur pa sor brgyad pa gcig snying gar gdab/ gcig dpral bar gdab/ bzhi dpung mgo gnyis dang/ brla'i nang rol gnyis su gdab/ lte ba'i khung du yang gdab bo// rdo rje sder mo'i sngags ni/ na maHsa man+ta kA ya wA' ga tsit+ta badzrA NAn/ oM g+ha g+ha g+hA ta ya che ge mo phaT/ sarba duSh+tAM kI li kI la sarba pA paM phaT/ hUM hUM hUM badzra kI la ya badzra d+ha ro a dz+nyA pA ya ti kA ya wA' ka tsit+ta badzra kI li kI la ya hUM phaT/ ces drag tu brjod do// phur pa de dag bab zin nas/ de'i steng du las kyi lha'i phyag rgya dang/ sngags kyis mnan te/ lag pa gnyis sor mo bsnol te/ mthe bong dang mthe'u chung gnyis ngos sbyar te brkyang la gzhan ma ni rgyab drang por bsrang/ de'i sngags la/ oM karma badzra kro d+ha hUM phaT swA hA/ lan nyi shu rtsa gcig bzlas te g.yas phyogs nas bskor la/ kI la ya'i mgo la lan gsum tu gtug go/ de nas yang phur pa slar mi dbyung zhing/ sus kyang ma phyin par slar mi dbyung zhing/ lhag par yang mi phyin par lhag par yang zung cing thal phyin par bsam mo// de nas dam tshig gi phyag rgya bstan par byas te/ sor mo rnams rgyab tu bsnol te bcangs la gung mo gnyis gzhib la/ rtse mo bsgrengs la rnon par byas te phur pa'i slad du mnan/ phur pa'i lha dang bgegs che ge mo khyod dam tshig las ma 'da' zhig bar bsgo zhing/ sngags 'di lan bdun bzlas so// oM badzra sa twa sa ma ya hUM phaT/ ces brjod do// 'di ni sems ma dam tshig rdo rje'i sngags dang phyag rgya ste/ bsgo ba thams cad nyan par bsam/ de nas sor mo rnams nang du bsnol te/ mthe bong mthe'u chung gnyis ngos sbyar la bsgreng/ khu tshur mi bcang bar sor mo rnams phyir bskyed de/ phur pa'i steng du mnan cing sngags 'di brjod do// oM badzra kro d+ha ha na ha na da ha da ha/ pa tsa pa tsa/ ban+d+ha ban+d+ha/ ts+tshin+d+ha ts+tshin+d+ha/ hUM hUM phaT phaT/ ces nyi shu rtsa gcig bzlas so// stobs po che'i sngags dang phyag rgya ste/ gong du bka' </text>
</item>

<item><p>263</p><section>1</section>
<text>nyan pa bdag gi dbang du gyur nas/ ci bsgo ba thams cad bdag gi bran bzhin las byed par 'gyur ro// de nas yungs kar rgyal pos brdeg/ gu gul sbyar ma bdug la bzhag/ de nas lag pa gnyis rgyab sbyar/ mthe'u chung gcig la gcig mkhyud/ mdzub mo gnyis kha bgram g.yas g.yon du bzung ste/ yid tsam dgu bar byas/ lhag ma rnams nang du bcangs la/ mdzub mo gnyis mche bar bsams te/ rkang pa g.yon pas dgra bgegs kyi snying gar mnan la/ sngags 'di lan bdun bzlas so// oM badzra yak+Sha kro d+ha kha kha ha ha hUM hUM hUM phaT phaT/ ces brjod do// de nas rdo rje be con gyi sngags dang phyag rgya ste/ lag pa sor mo lu gu rgyud du bsnol la/ mthe bong g.yas pa g.yon gyi steng du bzhag la/ mdzub mo gnyis ngos sbyar te sbreng nas/ sdang mig bgrad cing brdeg pa sngags 'di lan bdun nam/ nyi shu rtsa gcig gam/ brgya rtsa brgyad bzlas so// oM badzra kro d+ha ma hA ba la ha na da ha pa tsa bi d+h+wa na sa ma ya dza ti lam po da ra uts+tshuSh+ma kro d+ha hUM phaT/ ces brjod do/ de nas yungs kar gyi rgyal pos brdeg cing gu gul gyis bdug la bzhag go/ las 'di shin tu brtan cing grub par mdzod cig par bsam mo// cung zad byin chung ba 'dra na/ rdo rje brjid gnon gyi bsam gtan gyis mnan par bya ste/ khro bo rnams kyi spyi bor bsdus pa'i steng du hUM mthing nag la rdo rje ljang gu rgya gram me lce'i phreng bas bskor ba rgya gam gyi steng du yi ge su ser po gser btso ma'i kha dog 'dra ba cig bsam la/ oM badzra su me ru hUM hUM sa ma ya s+t+waM/ zhes brjod pas/ gser gyi ri rab dpag tshad bye ba gru bzhi pa zhig tu gyur pa'i steng du/ bcom ldan 'das don yod grub pa/ sku mdog ljang gu dbu gsum phyag drug pa/ g.yas kyi dang po na 'khor lo 'bar ba phyar te bsnams pa/ g.yon gyi dang po rdo rje rgya gram thugs kar brten pa/ 'khor dpag tu med pa dang bcas pas pho brang btab pas/ khro bo rnams kyang shin tu gzir zhing mi g.yo ba dang/ las ma grub na bskal pa'i bar yang mnan par bsam mo// phrin las kyang de bzhin du bcol te bzhag go/ yo byad thams cad kyang nag por bsham/ gtor ma nag po cha gcig bsham/ dam tshig can 'khor dang bcas pa dang/ 'jig rten pa thams cad la bsngo zhing las la bcol/ drag po'i gtor ma cha gcig/ gdon de nyid bkug la zar gzhug go/ phrin las 'di'i dus su phra men ma dang/ gnod sbyin mo dang/ srin mo rnams kyang spyan drangs shing gtor ma dbul/ las bcol te/ sngags kyi rgyal po 'di brjod par bya'o// dzaHhUM baM hoH/ e h+ye hi b+ha ga bAn/ b+hi d+hi ya kro d+ha dza b+h+yo ru lu ru lu hUM/ zhes lan gsum brjod pas spyan drangs so// oM pra ti dza hUM/ zhes brjod pas gtor </text>
</item>

<item><p>264</p><section>1</section>
<text>ma 'bul lo// oM sa ma ya a mr-ita ar+g+haM pra tIts+tsha hUM swA hA/ zhes bzlas te/ a mr-i ta phul nas ci 'dod pa'i las bcol lo// 'di ni phrin las phun sum tshogs pa zhes bshad pa'i rgyal pos yang dag par bshad do// de bzhin gshegs pa thams cad kyi sku gsung thugs mi zad pa'i rgyud/ karma ku ru las rten dang brten can du gyur pa'i phrin las 'jig rten 'di nas pha rol tu sgrol ba'i las kyi rgyal po'i le'u ste bcu gcig pa'o//// de nas yang bcom ldan 'das dpal kI la ya'i rgyal po la/ karma he ru kas gsol pa/ e ma ho sangs rgyas bcom ldan 'das// ma mthong rmongs la bstan pa'i phyir// gzugs brnyan dkyil 'khor bstan pa dang// las kyi sham bu hom khung rnams// dpa' bos yang dag bshad du gsol// zhes gsol to// dpa' bo nyid kyis bka' stsal pa/ nyon cig rigs kyi he ru ka/ rje'u dmangs dang rgyal po'i tshul// yang ni bdag gis bshad par bya// zhi ba'i gnas dang drag po'i gnas// snga ma nyid las brtag par bya// de lta bu yi gnas rnyed nas// sngon gyi las rnams rab brtags nas// maN+Dal 'dom gang mda' gang ngam// che chung tshad ni ma nges te// dpangs su khru gang brtsig par bya// cha mnyam chag chag go ma ye// bdud rtsi dag gis rab bya ste// bcu gnyis rtsa bco lnga yang lnga rtsa gnyis te// bu mos legs par bkal ba yi// thig skud ma nyams gsang ba yis// dkyil 'khor cha ni bsnyam par bya// zur bzhi tshangs thig btab nas ni// snam bu brgyad du bgo bar bya// dbus su 'khor lo rtsibs bzhi pa// lte ba mu khyud dag gis bskor// de yi phyi rim snam bu la// srung ma rnams kyi khyams dag bya// de yi phyi rim snam bu la// sgo ma bzhi yi rang bzhin te// de yi phyi rim snam bu la// de bzhin lcags ri btang bar bya// lte ba dag ni nag po te// de la gru gsum gru gsum bya// 'khor lo bzhi ni ser po ste// de yi gong ras nag por bya// bar khyams dmar la sgo khyams ser// gru chad ljang gu lcags ri nag/ de bzhin tshon gyis bkye ba la// dbus su karma yab yum ste// shar nas brtsams te khro bo bzhi// rim pa bzhin du dgod par bya// de yi phyi rim snam bu la// srung ma rnams ni spel mar dgod// sgo la sgo ma bzhi rnams te// lcags ri la ni dbang phyug ma// don gyis sangs rgyas yin mod kyang// bran gyi tshul du mu ran bzhugs// dbus kyi gtso bo'i mdun nyid du// sras mchog bdun po de bzhin gzhag/ de ltar don gyi lha bkod nas// mchod pa rnams kyang de bzhin gzhag/ de nas mchod pa'i las bya ba// rgyal po rgyal po de bzhin te// rgyal thebs karma ging gis bya// de nas las rnams mtha' ru bskyal// de bzhin gshegs pa thams </text>
</item>

<item><p>265</p><section>1</section>
<text>cad kyi sku gsung thugs mi zad pa karma ku ru'i rgyud las/ dkyil 'khor gyi bca' gzhi dang lha bkod pa'i le'u ste bcu gnyis pa'o//// de nas yang karma he ru kas/ bcom ldan 'das la 'di skad ces gsol to// kye kye sangs rgyas bcom ldan 'das// drag po las kyi sham bu ste// me yi cho ga bshad du gsol// zhes gsol to// bcom ldan 'das kyis bka' stsal pa// dkyil 'khor dbus nas shar lho'i mtshams// me yi dkyil 'khor gru gang bya// de la kha khyer gsum dang ldan// zabs dang rgyar yang mnyam pa la// hom khung sor ni bzhi par bya// dang po la yang thod pa gsum// bar ma dag la mtshon cha lnga// tha ma rtsang dmar dag gis bskor// yang na dkyil 'khor chen po dang// 'brel pa nyid du bya ba yi// dkyil 'khor rnam gsum rdzogs pa dang// gang la dmigs pa'i ling+ga la// dgug gzhug las rnams tshang bar bya// gcad dang gtub dang gdab pa rnams// rdo rje sder la sogs pas bya// de nas me lha spyan yang drang// dad pa dang ni dam tshig gis// tshur gshegs tshur gshegs 'byung ba che// me lha drang srong bram ze mchog/ sum cu rtsa lnga'i lnga tshigs ni// lnga pa me lha zhes kyang bya// rab tu spun la sku mdog ser// mgrin pa ring la gsung yang snyan// thugs rje'i dbang gis spyan drangs te// 'bar ba'i nang du bzhugs nas ni// sreg blug zhal zas bzhes su gsol// khyod la phrin las bcol ba ni// hom khung ma nyams dam pa 'dir// drongs shig drongs shig me drongs shig/ spor cig spor cig me spor cig/ zur phud can gyis me gsos la/ kha 'bar ma yis me bus shig/ bram ze bu mo lnga brgya yang// khyod kyi g.yog dang bran du khol// thugs dam rgyud bskul bcol ba'i phrin las mdzod// dzaHhUM baM hoH// na mo badzra pa Ni b+h+ya/ nag mo ag+ne ye/ kI li kI la ya/ dan ta la si/ ma hA A gats+tsha hUM/ b+han+d+ha swA hA/ de nas bzhugs su gsol/ dzaHhUM baM hoH/ e h+ye hi ma hA shud+d+he de ba r-i Shi/ ha da sa da na ti ma hA hi da ha ut+ma hA raM sa ma/ san ti si ti b+ha ga/ oM ag+ne ye ha bya ka bya/ ma hA na ya swA hA/ de nas yang rigs pa'i rgyal pos 'di gsungs so// yang dag bden pa'i snying po 'di/ dzaHhU~M baM hoH/ oM badzra ag+ne raM/ zhes brgya rtsa brgyad bzlas so// de nas sbar ba'i rig pa 'di gsungs so// tsi ri shag raM/ hi pa ra shag raM// yaM raM yaM raM yaM raM/ zhes lan bdun brjod de/ de nas yang rig pa 'di gsungs so// ma kyin raM by-i raM/ he la te shu raM/ the khyer se na raM/ ma raM ma raM zhes bya'o// de nas yang 'di gsungs so// he la byi laM/ la byi laM/ rat+na rmi byi laM/ zhes gsungs so// de nas bsreg rdzas dbul bar bya// ling+ga ming rus dang bcas par// til nag dug sna sha sna rnams// drag po'i </text>
</item>

<item><p>266</p><section>1</section>
<text>sngags ni mthar brjod do// lha rnams dga' mgu rang ba'i phyir// mchod pa phul nas rgyal thabs bya// de bzhin gshegs pa thams cad kyi sku gsung thugs mi zad pa karma ku ru'i rgyud las/ me'i las bstan pa'i le'u ste bcu gsum pa'o//// de nas bcom ldan 'das kyis rig pa'i rgyal po 'di gsungs so// hU~M hU~M hU~M hU~M hU~M hU~M hU~M hU~M hU~M hU~M/ dzaHhU~M baM hoH/ hU~M hU~M hU~M hU~M hU~M hU~M hU~M hU~M hU~M hU~M/ de nas yang 'di gsungs so// oM karma shrI he ru ka/ kI li kI la ya ma hA tsaN+Da/ sarba duSh+tAM/ da ka ha na/ da ha pa tsa hU~M phaT/ sarba a mo g+ha sid+d+hi kro d+hI shwa rI hU~M phaT/ oM badzra trai lo kya bi dza ya badzra kro d+ha hU~M phaT/ kro d+hI shwa rI hU~M/ oM badzra kro d+ha ya mAn+ta ka hU~M phaT/ oM kro d+hI shwa rI hU~M/ oM badzra kro d+ha ha ya grI ba hU~M phaT/ kro d+hI shwa rI hU~M/ oM ma hA ba la badzra kro d+ha hU~M phaT/ kro d+hI shwa rI hU~M/ zhes yang dag par thugs las phyung ngo/ de nas yang 'di gsungs so// phyag rgya bzhi dang ldan pa yi// yab yum sku ni gsal bar bskyed// oM dang AHdang hU~M rnams kyi// 'phro 'du las kyi phyag rgya yis// gnas bzhi dag tu rgya yis gdab// bsnyen pa dang ni nye bsnyen dang// sgrub pa dang ni sgrub pa che// de ltar dkyil 'khor rdzogs pa dang// rang bzhin dkyil 'khor spyan yang drangs// dzaHhU~M baM hoH/ e h+ye hi b+ha ga wAn bin+d+ha ya ar+g+haM pra tIts+tsha hU~M/ ru lu ru lu/ a ra li hriM hriM/ de nas mnyes dang mgu ba'i phyir/ yang 'di gsungs so// oM badzra puSh+peA hU~M/ na maHshrI he ru ka hU~M/ d+hU pe d+hU A hU~M/ A lo ke hrI A hU~M/ g+han+d+he a hU~M/ nai wid+ya A hU~M/ na maHshrI he ru ka hU~M/ zhes phyi'i mchod pa gsungs so// de nas gsang ba'i mchod pa 'khor lor 'bul ba 'di gsungs so// oM ma hA shrI he ru ka sa ma ya a mr-i ta ar+g+haM pra tIts+tsha ho// karma shrI he ru ka karma kro d+hI shwa rI kha raM kha hI/ zhes gsungs so// de nas bstod pa'i rgyal po 'dis bstod do// hU~M khams gsum thugs rjes 'dren pa'i yak+sha he ru ka/ srid gsum sdangs par byad pa'i yak+sha he ru ka/ sa gsum zil gyis gnon pa'i yak+sha he ru ka/ 'gro ba mthar phyin sku gsung thugs mnga' ba// sku yi chos kyis gdug byad zil gyis gnon// gsung gi nga ros bdud dgra rlag par byed// thugs kyi 'od zer bkye bas las dang nyon mongs 'joms// yon tan rdzogs pa'i sku gsung thugs la phyag 'tshal bstod// de nas yang sras mchog la bstod pa'i rgyal po 'dis bstod do// rigs lnga rgyal ba khrag 'thung mang po'i tshogs// sku gsung thugs kyi sras mchog kI la ya// chos sku mi 'gyur sku mdog mthing nag la// zhe sdang bdud 'dul kham nag gyen du 'khyil// 'khor ba mi spang thod rlon phreng bas bcings// gdug pa'i klu 'dul sbrul gyis rab tu brgyan// spyan gsum bgrad pas 'khor ba zhe la gnon// mche ba </text>
</item>

<item><p>267</p><section>1</section>
<text>gtsigs pa'i skye shi rtsa ba gcod// rdzu 'phrul phyag bzhi g.yas kyi gong ma na// ye shes s+t+wa res khams gsum rdul du rlog/ g.yas 'og rgya gram 'khor ba zil gyis gnon// g.yon gyi dang pos kha T+wAM bdud khams 'dul// g.yon 'og phur pas ngan song gnas gsum 'jig/ bskal pa'i me dpung 'bar ba'i klong dkyil na// lte ba man chad sku smad ni// ut+pal sngon po'i mdog 'dra ba// chos nyid rig pa'i ye shes rtse gcig po// shes rab yum gyi mkha' yi pho brang nas// stobs dang mthu dpung khro bo 'bum pas lhag/ chos sku longs spyod rtag par sku sprul pa// ye shes kI la ya la phyag 'tshal bstod// de nas yang 'di gsungs so// las kyi rigs mchog bdud bzhi 'dul ba'i gtso// bdud kyi rigs rnams rdul du rlog mdzad cing// bla med byang chub gnas su 'dren mdzad pa// karma he ru ka la phyag 'tshal bstod// ces gsungs so// de bzhin gshegs pa thams cad kyi sku gsung thugs mi zad pa karma ku ru'i rgyud las/ rig pa'i rgyal po dang bstod pa'i le'u ste bcu bzhi pa'o//// de nas yang bcom ldan 'das kyis 'khor rnams la/ bdag dang khyed du bcas pas rgyud 'di nyid kyis 'gro ba'i don byos shig/ ces gsungs nas mi snang bar gyur to// de nas 'khor rnams kyis rgyud 'chad pa'i skyes bu la bstod pa/ hUM khro la khros pa'i rgyal po yis// khro bo nye bar zhi mdzad pa/ khro zhi che la phyag 'tshal te// zhi bas mi 'dul khro bor ston/ khro bos 'dul la phyag 'tshal lo// zhes mgrin gcig dbyangs gcig par bstod nas mi snang bar gyur to// karma ku ru'i rgyud las/ yongs su gtad pa'i le'u ste bco lnga pa'o//// rgya gar gyi mkhan po bi ma la mi tra dang/ lots+tsha ba A tsar+ya gnyags dz+nyA nas gtan la phab pa las/ rma rin chen mchog gis skad gsar bcad kyis gtugs pa'o// brtag pa phyogs gcig pa rdzogs so//// d pa'i rgyud las/ rgyud yongs su gtad pa'i le'u ste bzhi bcu zhe bzhi pa'o//// rdo rje phur pa chen po bshad pa'i rgyud dri med 'od ldan zhes bya ba rdzogs so//// rgya gar skad du/ kar+m+ma kI la ya tan+t+ra/ bod skad du/ phur pa kar+m+ma las kyi rgyud// rdo rje kI la ya la phyag 'tshal lo// 'di skad bdag gis thos pa'i dus gcig na/ de bzhin gshegs pa dgra bcom pa yang dag par rdzogs pa'i sangs rgyas btsun mo'i b+ha ga la bzhugs te/ rdo rje khro bo'i tshogs bsam gyis mi khyab brjod kyi mi lang ba dang/ btsun mo'i tshogs bsam gyis mi khyab brjod kyis mi lang ba dang/ yang sprul dang sum sprul dang/ mgyogs ma'i tshogs dang thabs cig tu bzhugs so/ de'i tshe na rU tra shin tu gdug pa 'jig rten thams cad phung bar byed pa/ mgo gsum pa lag pa drug pa/ drag po'i gtum tshig brlang por smra ba zhig gis 'jig rten gyi </text>
</item>

<item><p>268</p><section>1</section>
<text>khams thams cad phung bar byed do// 'dod pa'i khams dang/ gzugs kyi khams dang gzugs med pa'i khams thams cad phung bar byed pa'i rU tra de bsgral ba'i phyir/ de bzhin gshegs pa dgra bcom pa yang dag par rdzogs pa'i sangs rgyas rdo rje kI la ya zhes bya bas/ gdug pa sgrol ba zhes bya ba'i ting nge 'dzin la snyoms par zhugs nas thugs ka nas 'od zer rnam pa lnga 'thon te/ 'od zer de dag kyang khro bo sna tshogs su gyur nas/ rU tra de la rdo rje rtse dgu pa dang/ rtse lnga pa dang rdo rje rgya gram dang me dpung dang tri shul dang/ phur pa rnams 'phros nas rU tra de nyid bsgral te/ sha zos khrag 'thung rus pa 'chos te 'jig rten gyi khams bde ba la bkod do/ gzhan yang mi dge ba las grub pa'i dregs pa can/ dbang phyug chen po pho mo dang/ nyi zla tshangs pa dang/ brgya byin dang/ me lha dang/ gshin rje dang/ srin po dang/ chu lha dang/ rlung lha dang/ gnod sbyin dang/ 'byung po'i bdag po dang/ pho mor bcas pa kha bub tu 'gyel nas/ khrag tu skyugs shing 'o dod chen po 'bod de/ dpa' bo chen po ni thugs rje'i mnga' bdag lags na/ de lta bu ma mdzad/ dpa' bo chen po'i 'bangs su mchi'o// ci bsgo ba'i bka' nyan zhes nyam thag pa las/ bcom ldan 'das kyis thugs rje chen po 'od zer lcags kyu lta bus de dag bkug ste/ mthing nag gru gsum gyis phyogs mtshams gtams pa'i gzhal yas khang gi nang nyi zla pad+ma'i steng du pho mo byi chings su bsnol te/ khro bo'i tshogs kyi gdan du bting/ hUM zhes pa'i sgra dbugs dbyung rngub dang bcas pas/ khro bo'i tshogs bsam gyis mi khyab pa yang bsdus pas/ khro bo chen po bcu yab yum sprul pa dang bcas par gyur te/ phyogs so so'i dregs pa so so'i gdan la bzhugs/ u tsuSh+ma chen mo ni nyid kyi sku la 'khril rU tra'i sems dang sems byung ni rnam par mi rtog pa la bkod/ phyogs skyong ba so so ni dge ba bcu'i ngang la gnas pa'i sems dang bcas/ dbang phyug chen po yab yum ni nyid kyi gdan du gyur te/ byang chub chen po'i sems ngang gis skyes so// phur pa 'phrin las kyi rgyud las/ gleng gzhi'i le'u ste dang po'o//// de nas khro bo rnam par rgyal bas bcom ldan 'das la 'di skad ces gsol to// bcom ldan 'das khams gsum gyi sems can zhe sdang can rnams/ thabs gang gis 'dul ba bka' stsal du gsol// zhes zhus pas/ bcom ldan 'das kyi bka' stsal pa/ khams gsum gyi sems can zhe sdang can 'dul ba'i thabs ni gnyis te/ zhi </text>
</item>

<item><p>269</p><section>1</section>
<text>ba'i las dang drag po'i las kyi mi 'dul ba ni gang yang med do// rdo rje kI la ya zhi ba'i dkyil 'khor chen po ni/ rnam par rtogs pa sna tshogs pa zhi bar byed do// thog ma med pa nas bsags pa'i bag chags zhi bar byed do// de nas rdo rje kI la ya rnam par rtog pa thams cad zhi bar byed pa'i ting nge 'dzin la snyoms par bzhugs so// ting nge 'dzin de la snyoms par zhugs ma thag tu/ zhi ba'i dkyil 'khaur chen po mngon par 'thon te/ 'khor lo rtsibs bzhi mu khyud gru chad bar khyams sgo dang bcas pa rang byung ste rgyan sna tshogs dang ldan pa'o/ de'i tshe gsung gi dkyil 'khor gyi sgra bka' stsal pa/ ka kha ga g+ha nga/ tsa tsha dza dz+ha nya/ Ta Tha Da D+ha Na/ ta tha da d+ha na/ pa pha ba b+ha ma/ ya ra la wa/ sha Sha sa ha k+Sha/ a A/ i I/ u U/ r-i r-I/ l-i l-I/ e ai/ o au/ aM aH/ hUM badzra ng+h+r-ika/ mUM d+hA tI shwa rI/ oM dzi na dzika lAM dwe Sha rat-I/ swA rat+na ng+h+r-ika mAM mo ha ra tI/ AM a ro li ka/ pAM rA ga ra tI/ hA pra dz+nyA d+h+r-ika tAM badzra ra tI/ k+ShiM hi ra dzA ya/ hUM lA' s+ye sa ma ya s+t+waM/ trAM A gar+b+hA ya/ trAM mA le sa ma ya ho/ hrI ha hUM pad+ma bA' da ma/ hr-IHgIrti ra ho haM/ dz+hiM ku ru pA Ni/ aM NIrti rA ga yA' mi/ mai d+ha ra Ni swA hA/ dzaHng+hU pe pra be sha ya/ th+l+hiM nis+sa raM b+hA ya swA hA/ hUM puSh+pa pra be sha hUM sa rA dzA ya/ baM dI pa su+u gi ri/ muM shrI aM rA gA ya swA hA/ hoHgan ng+he tsit+ta ho/ yak+Shi Ni mu kha hUM/ b+he ra be mu kha hUM/ a mr-i ta mu kha hUM/ mA ra Na mu kha hUM/ lte ba'i rtsibs la yab yum dang// gru chad sems dpa' yab yum brgyad/ khyams la de bzhin brgyad gnas pa// bzhi ni sgo bzhir rab tu 'bar// thabs dang spyod pa thams cad kyis// thams cad zhi ba chen por 'gyur// rnam par rtog pa rab zhi ste// mi rtog pa la rab tu bkod// zhi ba chen po'i cho ga 'di// zhi ba'i las rnams 'grub par bshad// zhi ba'i lha rnams rab gsal nas// zhi ba'i lha rnams spyan drangs shing// phyag 'tshal brtan bzhugs dngos grub nod// phyi ma rmad byung bdud rtsi dang// gtor ma dag kyang sbyin par bya// bstod pa'i mchog 'dis rab tu bstod// hUM bcom ldan mi bskyod skur sprul pa// rdo rje sems dpa' mnga' bdag nyid// nyon mongs thams cad zhi mdzad pa// rdo rje'i sku mchog phyag 'tshal bstod// yid bzhin nor bus dgos 'dod skongs// rin chen sems dpa'i mnga' bdag nyid// nga rgyal rnam rtog nyon mongs zhi// rin chen sku mchog phyag 'tshal bstod// chags bral chags chen 'od dpag med// pad+ma sems dpa'i mnga' bdag nyid// 'dod chags rnam rtog nyon mongs zhi// </text>
</item>

<item><p>270</p><section>1</section>
<text>pad+ma'i sku mchog phyag 'tshal bstod// kun tu don grub ye shes sku// las kyi sems dpa'i mnga' bdag nyid// phrag dog rnam rtog nyon mongs zhi// phrin las sku mchog phyag 'tshal bstod// chos dbyings ye shes rnam dag sku// bde gshegs rigs kyi mnga' bdag nyid// gti mug rnam rtog nyon mongs zhi// bde gshegs sku mchog phyag 'tshal bstod// rigs dang ye shes khyad par las// gang mos gdul phyir rigs skur bzhengs// nyon mongs ma lus zhi mdzad pa// sems dpa' sems ma rnams la bstod// ye shes bzhi yi khyad par las// tshad med bzhi ldan skur sprul te// nyon mongs thams cad zhi mdzad pa// sgo skyong rnams la phyag 'tshal bstod// gdug cing sdang sems ldan pa rnams// zhi ba'i las kyis zhi bar byed// yar gyi ngo dang nyi shar dang// dkar po zlum po rab mdzes la// dkar po'i shing yang zlum por brtsig/ dkar gsum 'bras chan la sogs ste// dkar pos zhi ba'i lha rnams mchod// spyan drang mchod bstod phrin las bcol// zhi ba'i sems kyis sngags 'di brjod// zhi ba'i 'od zer 'phro 'du yis/ gang la bya ba zhi bar bya/ shAn+tiM ku ru sA hA/ zhi ba'i dkyil 'khor gyi le'u ste gnyis pa'o//// zhi bas mi 'dul sems can la// drag po'i dkyil 'khor rab spro bya// nam mkha' sa gzhi gru gsum dbyibs// brag ri srin po'i gdong pa 'dra// mar ngor khros pa'i dkyil 'khor bri// sku gsung thugs kyi dkyil 'khor bri// yang na sku gsung thugs 'dus pa/ khros pa'i dkyil 'khor bri bar bya// sku yi dkyil 'khor bri bar bya// 'khor lo rtsibs brgyad mu khyud bcas// kun tu gru bzhi sgo khyud ldan/ khros pa'i rgyan gyis rab tu mdzes// sku yi dkyil 'khor mdun phyogs su// thugs kyi dkyil 'khor rab tu brtsam// gru gsum khru gang thur bru nag/ bsgrub bya'i gzugs ni nang du'o// sku yi dkyil 'khor g.yon phyogs su// sngags kyi 'khor lo bri bar bya// bsnyen sngags sgrub sngags phrin las sngags// phrin las sngags ni 'khrul 'khor ldan// dmigs pa'i gzugs dang ldan pa'o// sku yi dkyil 'khor chen po ru// mchod dang bstod pa rab tu bya// gsung gi dkyil 'khor chen po ru// bzlas brjod dag ni rab tu bya// thugs kyi dkyil 'khor chen por ni/ gdugs pa'i tshogs rnams rab tu bsgral// sku gsung thugs kyi dkyil 'khor gyi// bsnyen bsgrub las rnams kun rdzogs shing// gdug pa'i tshogs rnams kun sgrol te// phrin las rnam bzhi lhun gyis grub// dbus dang phyogs mtshams gru gsum dgu// thugs kyi dkyil 'khor drag po'o// dbus kyi gru gsum phyi rol du// zla gam gsum la sngags rnams kyi// 'khrul 'khor gzugs su </text>
</item>

<item><p>271</p><section>1</section>
<text>ldan pa ni// gsung gi dkyil 'khor rab ldan pa'o// mu khyud dkar po thod phreng ldan// zhi ba'i dkyil 'khor sku yi'o// ser po gru bzhi yon tan rgyas// byang shar sgo khyud gru gsum du// brnag pa'i gzugs ldan drag po ste// sgo bzhi rigs kyi kha dog ldan// 'bar 'phro gtum rngams rgyan dang ldan// bsnyen bsgrub phrin las sku gsung thugs// yon tan phrin las ye shes lnga'i// gzhal yas lhun gyis grub pa'o// gnas der phyin ci log lta rnams// bsgral na dngos grub mchog thub gyur// sku yi dkyil 'khor lte ba la// le tshe dgu ldan dbus gru gsum// dbus su khro bdag yab yum ste// shar du b+hung+ng+ha kI la ya// lhor ni rat+na kI la ya// nub tu pad+ma kI la ya// byang du karma kI la ya// sangs rgyas spyan sogs yum dang ldan// phyogs mtshams brgyad kyi rtsibs brgyad la// shar du rnam par rgyal ba ste// lho ru gshin rje'i gshed po'o// nub tu khro bo rta mchog dpal// byang du bdud rtsi 'khyil ba'o// shar lhor khro bo dbyug sngon can// lho nub mi g.yo mgon po'o// nub byang gzhan gyis mi thub pa// byang shar khams gsum rnam par rgyal// mdun du khro bo hUM mdzad de// rgyab tu khro bo stobs po che// rang rang yum dang sprul par bcas// shar sgor pu shud mgo can te// lho yi sgo ru skye ka'i mgo/ nub tu srin bya'i mgo can te// byang du khra yi mgo can no// mu ran khyams ni thams cad du// mkha' 'gro ma tshogs de bzhin dgod// sku yi dkyil 'khor de bskyed na// nga rgyal can rnams tshar gcod de// ma rungs srin po'i tshogs rnams dang// phyogs skyong dregs pa'i tshogs rnams ni/ khro rgyal gdan du rab tu bting// der ni lha rnams spyan drangs te// hUM// gru gsum mthing nag 'bar ba'i dkyil 'khor nas// zhe sdang bdud 'dul khro rgyal mi bzad sku// zhe sdang gdug pa'i dgra bgegs snying la rgyob// shar phyogs gru gsum smug nag 'bar ba'i dkyil 'khor nas// sangs rgyas 'dus pa'i sras mchog kI la ya// gti mug bdud 'dul khro rgyal mi bzad sku// mi shes rmongs pa'i dgra bgegs snying la rgyob// lho phyogs gru gsum ser nag 'bar ba'i dkyil 'khor nas// rin chen 'dus pa'i sras mchog kI la ya// nga rgyal bdud 'dul khro rgyal mi bzad sku// nga rgyal dregs pa'i dgra bgegs snying la rgyob// nub phyogs gru gsum dmar nag 'bar ba'i dkyil 'khor nas// pad+ma 'dus pa'i sras mchog kI la ya// 'dod chags bdud 'dul khro rgyal mi bzad sku// 'dod chags zhen 'dzin can gyi snying la rgyob// byang phyogs gru gsum ljang nag 'bar ba'i dkyil 'khor nas// phrin las 'dus pa'i sras mchog kI la ya// phrag dog bdud 'dul khro rgyal mi bzad sku// phrag dogs dregs pa'i dgra </text>
</item>

<item><p>272</p><section>1</section>
<text>bgegs snying la rgyob// gnyis med khro rgyal sku la lhun sbyor ba'i/ khro mo'i skur ston 'byung lnga'i bdag mo rnams// gnod sbyin gdug pa 'dul phyir gshegs su gsol// bskal pa'i me ltar 'bar ba'i dkyil 'khor nas// phyogs skyong dregs pa tshar gcod gdug pa kun 'dul mdzad// phyogs bcu'i khro rgyal yab yum gshegs su gsol// hUM bskal pa'i me ltar 'bar ba'i klong dkyil nas// tshangs pa tshar bcad gcod nyi zla pho mo 'dul// lha gdon drag po ma lus tshar bcod pa// hUM mdzad hUM chen gshegs su gsol// bskal pa'i me ltar 'bar ba'i dkyil 'khor nas// me lha'i gdon tshogs kun 'dul zhing// bdud dang srin po rdul du rlog/ khro rgyal dbyug pa sngon po gshegs su gsol// bskal pa'i me ltar 'bar ba'i klong dkyil nas// gshin rje'i gdon tshogs kun 'dul zhing// 'byung po'i gdon rnams rdul du rlog khro rgyal gshin rje'i gshed po gshegs su gsol// bskal pa'i me ltar 'bar ba'i klong dkyil nas// srin po'i tshogs rnams 'dul mdzad cing// bar gcod dgegs rnams 'joms mdzad pa/ khro rgyal mi g.yo mgon po gshegs su gsol// bskal pa'i me ltar 'bar ba'i klong dkyil nas// klu yi gdon tshogs 'dul mdzad cing// gdug pa'i tshogs rnams 'joms mdzad pa/ khro bo'i rgyal po rta mgrin gshegs su gsol// bskal pa'i me ltar 'bar ba'i klong dkyil nas// rlung lha'i tshogs rnams 'joms mdzad cing// bar du gcod pa'i gdon rnams 'dul mdzad pa'i/ khro rgyal gzhan gyis mi thub gshegs su gsol// bskal pa'i me ltar 'bar ba'i klong dkyil nas// gnod sbyin gdon tshogs 'joms mdzad cing// gtum khro dregs pa 'joms mdzad pa/ khro rgyal bdud rtsi 'khyil pa gshegs su gsol// bskal pa'i me ltar 'bar ba'i klong dkyil nas// 'byung po'i gdon gyi tshogs rnams 'joms mdzad cing// dbang ldan gdon gyi tshogs rnams tshar gcod pa// khro rgyal khams gsum rnam rgyal gshegs su gsol// bskal pa'i me ltar 'bar ba'i klong dkyil nas// sa bdag gdug pa'i tshogs rnams 'dul mdzad cing// sa gdon drag po ma lus tshar gcod pa'i/ khro bo'i rgyal po stobs chen gshegs su gsol/ khro rgyal sku la gnyis med 'khril ba'i yum// sgra 'byin la sogs rdo rje srin mo bcu// sprul pa mgo brnyan phra thabs yang sprul bcas// bar gcod dgegs kyi tshogs rnams 'joms mdzad pa// sgra 'byin 'khor bcas ma lus gshegs su gsol// 'gugs 'dren sdom 'ching 'bebs pa'i las mdzad ma// phra men chen mo ye shes sgo ma bzhi// gnod gdug 'khor tshogs ma lus kun 'dul phyir// 'khor dang bcas pa ma </text>
</item>

<item><p>273</p><section>1</section>
<text>lus gshegs su gsol// spyan drangs lha yi dkyil 'khor rnams// so so'i las kyi sngags rnams dang// dzaHhUM baM hoH'i sngags kyis ni/ gnyis med don du bstim pa yin/ des ni bar chad tshogs rnams kyang// rtag tu 'joms par byed pa ste/ khro bo 'jigs pa'i gzugs can des// bar gcod tshogs rnams rab tu btul// zhe sdang chen po'i dkyil 'khor du// gdug pa'i tshogs rnams sgrol bar byed// ye shes thugs kyi phur pa yis// phyin ci log rnams tshar gcod 'gyur// rnam rtog las byung bgegs rnams la/ drag po'i 'phrin las khro bo yis// rtag tu 'dul bar bshad pa yin// dkyil 'khor bskyed dang spyan drangs pa'i le'u ste gsum pa'o//// phur pa'i rgyu tshad gzugs bstan pa// dngul lam dkar po'i shing rnams dang// gser sogs ser po zangs sogs dmar// lcags sogs nag po dug shing dang// tsher ma can la sogs pa la// mgo bo rgya mdud ri rab brjid// sked pa rgya mdud smad zur drug/ rtse mo zlum po gru bzhi dang// zla gam dang ni zur gsum rtse// shing gi rtsa ba rgya mdud de// rtse mo'i ngos su so so'i dbal// ri rab lcung gzhog brgyad ldan brjid// sor bzhi sor brgyad sor bcu gnyis// sor ni bco brgyad dag tu bya// 'byung bzhi rnam shes tshogs brgyad dang// skye mched bcu gnyis khams bco brgyad// gnas su dag par bya phyir tshad// tshad dang ldan pas log lta sgrol// bsnyen phur sgrub phur gdab phur dang// mngags phur la sogs de bzhin no// byang chub sems kyi phur pa ni// phur pa kun gyi rgyu yin te// de la tshad dang rim pa med// de mtshon phyir na rgyu dang tshad/ nges pa med kyang de ltar bstan// byang chub sems ni shes rab la// de mtshon tshad dang rgyu gzugs thabs// de gnyis rgyu ru rab shes pas// don rnams thams cad 'grub par byed// gdug cing sdang sems ldan pa rnams// nges par 'joms pa nga yis bshad// de dag byin gyis brlab par bya// hUM gis rdzas kyi rtog pa bsreg/ sku gsung thugs kyi yi ge yis// phur bu dag ni byin gyis brlab// rgya mdud dang po dag la ni// rigs lnga'i kI la ya bsgom bya// zur brgyad rgya mdud steng 'og tu/ khro bo bcu ni rab tu bsgom// logs gsum phaT la zur gsum hUM// rnal 'byor lag pa g.yas g.yon la// dpa' bo dpa' mo bcu bsgom bya// de yis phur bu byin brlabs nas// gdug pa'i tshogs rnams sgrol bar byed// sa ma ya s+t+waM zhes pas ni// dam tshig dag dang ldan par bya// badzra any+dza li zhes pas// rdo rje thal mor gyur pa yin// sa twa rA dza hUM zhes pas// thugs kyi phur bu rab tu gyur// byin rlabs de dang ldan pas ni// rnam par rtog pa thams cad </text>
</item>

<item><p>274</p><section>1</section>
<text>bsreg/ drag po'i las kyi phur bu yis// rnam par rtog pa kun grol a// rtse mo dag la rab gnas pa// byang chub sems kyi gnas len no// phur bu dag la dbang bskur ba// gu gul tshil chen dud pas bdug/ nyung dkar bstim zhing rak+tas byug/ A+oM ma ku ta la pra ta la hUM phaT/ ra rak+ta dz+wa la hUM/ khro bcu'i sngags kyis nyung dkar bstim// byin brlab tshul bzhin byas nas kyang// sku gsung thugs kyis dbang bskur ba'i// ye shes thugs kyi phur pa 'dis/ nyon mongs dug lnga rab rgyas te// zhen pa phyin ci log la brtas// gnod gdug sdang sems ldan pa'i rnams// bsgral te mi rtogs don la gzhag/ bcom ldan thugs kyi sprul pa yi/ khro rgyal la sogs 'jigs pa'i sku// ma rungs tshogs rnams kun 'dul ba/ khro rgyal gzugs chen de yis ni// ma rungs thams cad de yis sgrol// 'khrul pa'i bag chags kun sbyong ba// ye shes thugs kyi khro bo ste// sna tshogs gzugs su rab tu ston// de yis gdug pa kun btul nas// thams cad bde la bkod mdzad pa// ye shes thugs kyi khro bo yin/ khro bo'i gzugs can phur bu yis// gnyis med don la rab tu bkod// rU tra 'jigs pa'i ngang tshul can// gdul phyir khro bo chen po'i skur// bstan te nga rgyal bcom pa yin// de phyir ye shes khro bo ni// gdug pa ma lus kun sgrol mdzad// byang chub sems kyi phur bu ni// rnam par rtog pa kun 'joms byed// phur bu'i rgyu tshad dang dbyibs dang ni// skur gsal byin brlab byas pa yis// rnam rtog sgrol ba rab tu bshad// phur bu'i rgyu dang gzugs dang tshad dang sku dang byin gyis brlabs pa'i le'u ste bzhi pa'o//// byin rlabs phur bu de dag kyang// thugs kyi dkyil 'khor dag tu dgod// mchod sogs las kyi cho ga bya// de ltar dkyil 'khor las de dag/ rnal 'byor stobs dang ldan pas bya// snod ldan rab tu mi g.yo'i bus// sku gsung thugs kyi dkyil 'khor ram// yang na 'dus pa'i dkyil 'khor der// gsol gdab gnang sbyin sems bskyed dang// yon 'bul ci rigs sdom pa sbyin// der ni phur bu'i dbang skur bya// chu dang dbu rgyan rdo rje dang// dril bu meng dang rgyal po byin// dur khrod chas kyi dbang rnams dang// nang dang gsang ba'i dbang mchog byin// nyon mongs thams cad dag par byed// rnam par rtog pa kun 'joms pa// dbang gi las kyis byed pa yin// dang po dkyil 'khor 'jug pa yang// ci rigs pa yis gsol gdab cing// gnang ba yang ni de bzhin bya/ khro bo yig 'bru phyag mtshan gyi// 'phro 'dus bar du gcod pa </text>
</item>

<item><p>275</p><section>1</section>
<text>bsal// spyi dang khyad par lhag pa yi// byang chub mchog tu sems bskyed cing// A+oM rat+na puSh+pe A bI ra hUM khaM/ zhes// mi 'phangs sems kyis ci 'byor dbul// spyi dang khyad par lhag pa yi// sdom pa dag ni sbyin byas te// sku gsung thugs kyi yig 'bru yis// de yi lus ngag yid gsum bkru// dam chu blud de sdom pa bsgrag/ drag po'i las kyi dkyil 'khor 'dir// rigs kyi bu khyod 'jug par byos// spyi dang khyad par lhag pa yi// dam tshig gnyan las khyod ma 'da'/ khyod kyi phyag na rdo rje nga// nga yis ci ltar bsgo ba bzhin// bu khyod kyis kyang bya dgos so// dkyil 'khor gsang ba ma mthong zhing// gsang ba dam pa ma mthong la// gsang ba dam pa smra ma byed/ khyod kyis sems can srog ma gcod// ma byin len pa rdzun la sogs// mi dge'i las ni spangs bar gyis// 'bru lnga spos lnga rin chen lnga// sman lnga snying po lnga la sogs// phyi yi chu dbang rab tu sbyin// sna tshogs rin chen bum pas bya// gsang ba'i 'khor lo bzhi ldan pa'i// rang byung rang gi bum pas bya// yab yum gsang ba'i snying por ldan// rang byung gsang ba'i bum pas bya// rin chen so so'i skur byung ba'i// dbu rgyan rab tu bya ba yin// me tog phreng dang cod pan dang// rgyan dang go cha de bzhin gdugs// rin chen las byas rdo rje dang// tshad ldan dril bus de dbang bskur// ming dang chu dang dam tshig gsum// rdo rje dri'i bu'i phyag rgya dang/ rdo rje brtul zhugs skyabs sbyin gyis// slob dpon dbang ni rab tu sbyin// ngan song gnas ni dbang gis 'joms// drag po'i rdzas dbang gdug pa sgrol// rnga dang zhing chen thod pa dang// ha sta'i g.yab mo gling bu dang/ khrag zhag thal ba'i thig le dang// me dang stag sbrul glang lpags kyis// dbang bskur bas ni gdug pa 'dul// bza' bca' bgo btung 'dod yon 'phel// de nas gsang ba'i dbang bskur te// rgyal rigs rje'u rigs bram ze'i rigs// rigs can bu mo mtshan ldan ma// bcu gnyis bcu drug bco brgyad lon// si hA ga pur yod pa yin// bu mo mtshan ni 'di dag ldan// sha rtsi dkar zhing so tshags dam// skra ni lcang lo g.yas su 'khyil// mig ni dkyus ring ut+pal 'dra// smin mtshams bar ni ma chad cing// brtul zhugs spyod pa spyod nus pa// yang na mtshan ldan bu mo ni// ut+pal bzhin du sngo sangs ma// ra ba bzhi yi nya bzhi la// gzung thabs bzhi ni 'gyur byed cing// rtog med snying rje chos la dad// de ldan gsang ba'i dbang bskur ro// dngos grub rtags kyi phyag rgya yis// gsang ba'i man ngag de dbang bskur// drod gsum dang ni ldan byas pa'i// dbang gsum dam tshig ldan la sbyin// bde bas myos la brgyal bar 'gyur// man ngag dbang bskur de </text>
</item>

<item><p>276</p><section>1</section>
<text>bzhin bya// shes rab ye shes dbang bskur ba// mtshan ldan shes rab dag la ni// sna tshogs dri yis rab brgyan cing// bsrub dang bsrub pa'i thabs dag las// mi rtog pa ni rab tu skye// dga' dang mchog tu dga' ba dang// mngon dga' rang bzhin dga' ba ste// rdo rje dbyings kyi dbang phyug ma// bgrod byed man ngag dag gis so// dang po dga' ba'i dus su ni// dbus kyi rgyu ba bcu dag la// chu tshod lnga par sbyar byas te// gzung dang bzlog pa de bzhin bya// nyi khri chig stong drug brgya ni// chu tshod sum cu gnyis ldan byas// dbyu gu'ang drug cu rtsa bzhi yin// phra mo'i thun ni drug cu bzhi// chen po thun bzhi thun brgyad yin// dga' ba'i gnas su dbugs dang ni// thun tshod chu tshod brtsi byas te// de bzhin dga' ba'i dus su ni// thun tshod chu tshod de bzhin bslab// bde ba gang skyes gnas der ni// man ngag dag kyang der bstan bya// skad cig dus dang za ma la// nyin dang mtshan du de bzhin bslab// zla ba la sogs de bzhin bslab// de don man ngag bcas pa ni// shes rab dbang bskur rab tu bshad// bzhi pa'i dbang ni bskur bya ste// rlung gi rang bzhin de shes shing// bo la kak+ko la sbyar la// rang bzhin bde bskor phan tshun 'byung// gzung du med de brjod du med// rtog pa kun dang bral ba yi// rang bzhin 'od gsal der gnas pa// tshig sogs dbang gi rang bzhin sbyin// rtog pa'i bag chags 'joms par byed// dbang gsum 'bras bu de yin no// dbang bzhi rab tu ldan pa yis// kun rdzogs gnas bzhi'i gnas su bkru// lus gyi rnam rtog sbyang ba dang// bag chags dri ma bkru ba'i phyir// dbang bskur rab tu sbyin pa yin// dam tshig med pa phal rnams la// dbang dag sbyin par mi bya'o// slob dpon slob ma shi ma thag/ mnar med gnas su nges par ltung// dkyil 'khor 'jug pa'i rnal 'byor pas// snod dang sbyar te de dbang bskur// dam tshig nyams par ma gyur na// lam rnams rab tu bgrod byed par// dbang mchog 'di yis byed pa yin// dbang bskur dam pa 'di yis ni// gnod gdug sgrol bar nus pa yin// phur pa phrin las kyi rgyud las/ dbang bskur ba'i le'u ste lnga pa'o//// gzhan yang dam tshig bstan bya ba// rtsa ba yan lag dam tshig dag/ rtag tu bsrung bar bya ba yin// sku gsung thugs kyi dam tshig ni// rtsa ba'i dam tshig dag tu shes// mi spang ba dang dang du blang// shes dang bsgrub pa'i dam tshig ni// yan lag dam tshig yin par bshad// dam rdzas dag la longs spyod cing// rtog med dpa' ba'i go gon pa// dam tshig dag tu ngas bshad do// dam tshig dag la rab gnas </text>
</item>

<item><p>277</p><section>1</section>
<text>pas// las rnams thams cad 'grub pa yin// sku yi dkyil 'khor chen po ni// las kyi bya ba kun byed pa// drag po'i rdzas rnams ldan pa la// gdug pa'i tshogs rnams kun 'dul bya// dur khrod chen po'i gnas dag tu// drag po'i dkyil 'khor rab tu brtsam// sa brtag sa zung byin gyis brlab// dang po brtags pa'i gnas chen der// sngags mkhan bya ba kun byas te// sta gon gnas pa'i bya ba byas// mchod dang sdom pa gzung ba dang// dkon mchog gsum la skyabs 'gro bya// so shing srung skud ku sha sbyin// sems bskyed phyir ni chos bshad bya// lha rnams mchod pas mnyes byas la// 'bru dang sman dang snying po dang// rin chen kha rgyan mgul chings can// dri med dag pa'i bum pa la// tshul bzhin du ni bsnyen pa bya// dkyil 'khor skyang nul thig gdab pa// srad bu lnga dang ldan pa yis// thig ni rab tu gdab pa ste// lha dang gny-is med gnas pa'i thig/ mchod byas ye shes thig ni gdab// gnyis pa gzugs brnyan thig gdab bo// tshangs thig dang po gdab pa ste// tshangs thig gnyis pa de bzhin gdab// de bzhin phyogs mtshams ma 'khrul gdab// cha brgyad de gses bcu drug cha// cha phran drug cu rtsa bzhir gdab// dbus bzhi phyi rol bcu drug bskor// phyi rol sgo dang rgyan du bya// dkyil 'khor thig de btab nas kyang// thugs kyi dkyil 'khor chen po yin// gru gsum nyi shu gcig tu gdab// gsum ni le'u tshe'i dkyil 'khor bya// sku yi dkyil 'khor 'khor lor ldan// sku gsung thugs 'dus dkyil 'khor ni// dkyil 'khor kun gyi dam pa'o// sngon po la sogs tshon rnams ni// dpa' bo 'bru lngas byin gyis brlab// gzhung dang mthun par tshon dgye ste// drag po'i rdzas rnams rab tu gsog/ lhu dum bcad 'phro dum bu dang// sgal rtsib klad pa khrag dang mgo/ gru gsum mthing nag gtor mar bcas// dug sogs drag po'i rdzas rnams bsngags// mkha' 'gro'i rdzas dang bcas pa ni// bsags te mchod pa bya ba yin// gdug pa'i rdzas dang sngags kyis ni// gnod cing gdug pa bsgral bar bya// gru gsum mthing nag dkyil 'khor ni// dug dang gdug pa'i rdzas kyis bskor// smug nag gzugs kyang de nang gzhug/ drag po'i thun rdzas der bsag bya// zangs phye rdo phye lcags phye dang// drag pa'i las kyi phur pas ni// gdug pa thams cad sgrol ba yin// 'jig rten khams ni thams cad kun/ khro bo chen por gyur pa ste// nyon mongs thams cad sgrol bar mdzad// sngags kyi 'od zer drag po ni// tsha tsha'i 'od zer ltar 'phro zhing// gdug pa thams cad 'dul ba yin// sngags dang phyag rgya rab ldan pas// khro bo'i lus ni thams cad kyang// ye shes me dang </text>
</item>

<item><p>278</p><section>1</section>
<text>bcas pa bsgom// gdug pa bsgral phyir bshad pa yin// phur pa phrin las kyi rgyud las/ dam tshig dang thig rdzas kyi le'u ste drug pa'o//// de nas khro bo rnam par rgyal bas bcom ldan 'das la 'di skad ces gsol to/ drag po las kyi dkyil 'khor 'dir// bzlas brjod bsam pa ji ltar bgyi// bcom ldan 'das kyis bka' stsal pa// rnam rtog nyon mongs gzhom pa'i phyir// sku gsung thugs kyi dkyil 'khor gyi// bzlas pa bya ba'i rim pa ni// mtshan ma can dang mtshan med de// rnam rtog bag chags spyod pa'i phyir// mtshan med bzlas pa ting 'dzin bya// rang gi lus kyis lus kyi gnas rnams su// 'khor lo bzhi ni rab tu gnas// bde chen 'khor lor gyur pa ni// rtsa ni sum cu rtsa gnyis gnas// yi ge'ang de bzhin ldan pa'o// longs spyod rtsa ni bcu drug ste// yi ge'ang de bzhin gnas pa yin// chos kyi 'khor lo'i rtsa rnams ni// rtsa dang yi ge brgyad du gnas// sprul pa'i rtsa ni drug cu bzhi// yi ge'ang de bzhin gnas pa'o// dbyangs dang gsal byed yi ge ni// mtshan dang dpe byad rang bzhin te// 'khor lo bzhi yi gnas su bya// drag po'i las kyi sngags rnams kyang/ 'khor lo la ni rab tu dgod// thabs dang shes rab spyor ba las// sbyor ba'i bde ba chen po ni// 'khor lo'i rim pa rnams su gnas// yi ge dag tu der gzhug cing// bde ba dag kyang rab tu bskyed// rnam par rtog pa kun sbyong ba'i// 'od zer dag kyang kun tu spro// 'khor lo bzhi yi gnas dag tu// dga' bzhi dag tu gnas pa yin// rnam par rtog pa kun sbyong ba'i// thabs 'di dag gis byed pa yin// las kyi rlung ni srog tu bshad// sems can gzugs su byed pa yin// byed pa'i rlung ni gnyis yin te// rgyu dang 'bras bu rnam gnyis so// rgyu ni rnam lngar shes par bya// khyab byed thur du sel ba dang// me dang mnyam du gnas pa'i rlung// srog dang gyen du 'gro ba'i rlung/ rgyu zhes rab tu bshad pa yin// 'bras bu'i rlung ni rnam lnga ste// rgyu dang rnam par rgyu ba dang// yang dag rgyu dang rab tu rgyu// de bzhin nges par rgyu ba'o// rlung ni bcu po de dag gis// las ni rnam par byed pa ni// byed pa'i rlung zhes rab tu bshad// rlung ni bcu po 'di rnams kyis// 'khor lo'i gnas ni thams cad du// byang chub sems kyi 'pho ba byed/ bde ba'ang de bzhin der bskyed de// steng gi 'pho ba zhes ni grags// byang chub sems kyi phur bu ni// A li kI li dag par byung// des ni nyon mongs sgrib pa rnams// thams cad sreg par byed pa yin// spyi bo bde chen 'khor lo ste// rtsa chen yi ge'i gnas su bshad// kI la'i yi ge der brjod do// rtsa bran kun nas </text>
</item>

<item><p>279</p><section>1</section>
<text>'od zer ni// byang chub sems kyi phur bu rgyu// bde chen gnas su zhi bar bya// mgrin pa longs spyod 'khor lo ste// chen po gsum dang kI la'i sngags// rab tu rgyu bar bshad pa yin// rtsa ni 'od zer rgyu ba ste// byang chub sems kyi phur pa yin// mgrin pa'i gnas su longs spyod 'phel// snying gar chos kyi 'khor lo ste// byang chub sems kyi phur bu rgyu// snying gar dag ni der rgyas nas// thams cad ma lus 'gugs par byed// lte ba sprul pa'i 'khor lo ste// chen po nas ni kI la rgyu// phra mo nas ni 'od zer rgyu// byang chub sems kyi phur bu 'phro// gnas der thams cad bsgral ba yin// kI la ya yi sgra sgrogs shing// gnas de dag tu rab tu rgyu// gnyis med sbyor ba bde ba las// spros med chen po'i 'od zer gyis// rnam par rtog pa thams cad bsreg/ byang chub sems kyi phur bu 'di// 'khor lo bzhi la rab tu gnas// 'phro ba rlung gis rab tu byed// bde stong nam mkha' lta bu ste// las dang nyon mongs rnam rtog dag/ byang chub sems kyi me spar bas// 'og nas g.yo ba rlung gis bskyod// des kyang me ni rab tu 'bar// bo la kak+ko la sbyar te// steng dang 'og gi 'pho ba yin// des bskyed bde ba dag la ni// byang chub sems kyi phur pa'o// des ni 'khor lo rnam rgyas pa// dga' ba rnams su rab tu bshad// g.yas na kI la ya rgyu ba// g.yon na big+h+nAM rgyu ba gnyis// byang chub sems kyi yig 'bru ste// mi rtog bskyed phyir rtsa nas rgyu// 'od zer byang sems phur bur rgyu// 'khor lo bzhi yi gnas dag tu// 'od zer kha dog so so yis// phrin las rnam bzhi rab tu byed// mig nas snying ga mgrin pa dang// kI la ya dang big+h+nAM sngags// phrin las so so'i las sngags sbyar// gnas bzhir bzlas pa'i 'od zer gyis// dga' ba bzhi ni rab bskyed de// mtshan ma'i ting 'dzin la brten nas// mtshan med mi rtog ye shes bskyed// mtshan mar bcas pa'i bzlas pa yang// drag po'i las kyi sngags kyis so// gdug pa'i tshogs rnams 'dul bar byed// byang chub mchog tu sems bskyed cing// dus gsum rgyal ba'i gdung 'tshob pa'i// rig 'dzin bdag cag rnams la ni// gnod cing gdug pa'i dgra dang bgegs// bdud dang bar du gcod pa rnams/ khro bo chen po'i byin rlabs kyis// yud tsam gyis ni 'dir bkug nas// mngon spyod tshul gyis bsgral ba dang// lus ngag rdul du bshigs nas kyang// sdug bsngal nyams su myong bar mdzod// bud+d+ha kI li kI la ya/ sarba big+h+nAM baM hUM hUM phaT/ hUM laM badzra kI li kI la ya/ sarba big+h+nAM baM hUM hUM phaT/ mo ha g+hA ta ya rat+na kI li kI la ya/ sarba big+h+nAM baM hUM hUM phaT/ b+ha ga wAn pad+ma kI li kI la ya/ sarba big+h+nAM baM hUM hUM phaT/ shI g+h+raM bi kri kar+m+ma </text>
</item>

<item><p>280</p><section>1</section>
<text>kI li kI la ya/ sarba big+h+nAM baM hUM hUM phaT/ thabs dang shes rab ldan phyir ro// s+t+wam+b+ha nan kI li kI la ya/ sarba big+h+nAM baM hUM hUM phaT/ huM kA ra hUM/ hUM kA ra hUM a/ hUM kA ra hUM a/ bi dza ya a/ nI la daN+Da a/ ya mAn+ta ka a/ Ar+ya a tsa la a/ ha ya grI wa a/ a pa ra dzi ta a/ a mr-i ta kuN+Da li a/ trai lo kya bi dza ya a/ nyon mongs bag chags sbyang ba'i phyir// lha rnams sngags 'dis skye med bsgom// dngos grub bar gcod byed pa'i bgegs// gdug cing sdang sems ldan pa rnams// zung zhig rgyob cig rnam par chings// gtogs shig grogs dang bral bar gyis// ring par khug la smrar chug cig/ phob cig rnam par gzir bar gyis// nga yi dbang du gyur nas kyang// bsgo ba'i bka' rnams nyan par gyis// hUM pa ra bid+h+wan+sa/ 'di yis thams cad mgo mnan la// bdud rtsi 'khyil ba'i las sngags kyis// thams cad ma lus sgrol ba yin// ts+tshin+d+ha ts+tshin+d+ha hUM phaT/ mi g.yo mgon po'i las sngags kyis// thams cad ma lus bcing ba yin// ban d+ha ban d+ha hUM phaT/ khams gsum rnam rgyal las sngags kyis// thams cad ma lus sgrol bar byed// b+hin d+ha b+hin d+ha hUM phaT/ rta mchog dpal gyi las sngags kyis// thams cad ma lus 'dzin par byed// gr-ih+Na gr-ih+Na hUM phaT/ rnam par rgyal ba'i las sngags kyis// nyon mongs thams cad 'joms par byed// ha na ha na hUM phaT// khro rgyal thugs kyi dkyil 'khor nas// drag po las kyi thun sngags 'byung// ha sa ya ra ha sa ya ra hUM phaT/ A we sha ya A we sha ya hUM phaT/ shI g+h+raM A na ya hUM phaT/ dz+wa la pa ya dz+wa la pa ya hUM phaT/ ta thA ya ta thA ya hUM phaT/ b+hin d+ha ya b+hin d+ha ya hUM phaT/ sngags drug las kyi 'khor lo 'dis// ma rungs pa rnams rnam par sgrol// thams cad ma lus rdul du rlog khro rgyal 'dus pa'i dmod mo yin// 'khor lo dag ni bskor bya zhing// gsang ba'i gnas su gsad bya yin// gdug pa sngags kyi 'od zer gyis// bsgrub bya dag ni sgrol bar byed// sngags kyi 'od zer bskul nas ni// lus kyi rtsa rnams thams cad du// 'od zer dag ni rgyas byas te// stong grogs byed la sogs pa dbral// gdug pa'i tshogs rnams kun sgrol te// 'khrul 'khor dag tu rab tu bzlas// bran dang pho nya bka' nyan tshogs// sngon chad ji bzhin dam bcas pa// mngon spyod tshul bzhin bsgral ba dang// lus ngag rdul phran bzhin du rlogs/ khro bo rnam rgyal ting 'dzin gyis// gdug pa gdul phyir gzi byin bskyed// ha na ha na badzra// gdug pa'i tshogs rnams bsgral ba'i phyir/ khro rgyal dbyug sngon ting 'dzin gyis// gdug pa bsreg phyir sngags 'di brjod// da ha da ha badzra/ zhe sdang can rnams tshar bcad phyir// khro rgyal gshin rje'i gshed po yis// thams cad gsad phyir </text>
</item>

<item><p>281</p><section>1</section>
<text>gzi byin bskyed// pa tsa pa tsa badzra/ ye shes thugs kyi phra men ma// shwa na mi kha'i sngags kyis ni// byin brlabs gzi byin bskyed pa yin// ma tha ma tha badzra// ye shes tshogs kyi srung ma ni// bse mo bzhi yi sngags dag gis// gzi byin dag ni bskyed pa yin// dz+wa la dz+wa la badzra/ su ru su ru badzra/ mu ru mu ru badzra/ dza ye bi dza ye badzra/ ye shes khro bo chen po yis// sngags 'dis gdug pa sgrol bar byed// a dzi te a pa ra dzi ta/ mA ra se na phra marda na ye hUM phaT/ gzi byin dag ni rab bskyed nas// rnam par rtog pa 'joms pa yin// rdo rje gsang ba'i bka' las ni// sdig chen gang zhig 'da' byed pa// stobs chen khro bo chen po yis// klad pa tshal pa brgya ru khos// nyon cig bgegs dang log 'dren rnams// nga yi bka' las 'da' ma byed// bdag nyid chen mo'i sngags 'di yis// gdug pa thams cad sgrol bar byed// hUM ma ma ba shaM ku ru ma tang nya ka ra i dan/ d+ha d+hi ma ma karma shI g+h+raM kA ra ya/ sngags 'dis dug gsum sgrol byed cing// drag po'i las rnams byed par 'gyur// gdug cing sdang sems ldan pa rnams// lha'am gnod sbyin bdud kyang rung// nga la bar chad byed pa rnams// mthu dang rdzu 'phrul med par gyis// hUM mdzad stobs chen khro bo yis// gdug pa'i tshogs rnams thams cad bsgral/ sngags don 'di dag rab ldan pas// bsgrub bya thams cad sgrol bar byed// mtshan bcas bzlas pa de bshad de// bsgrub bya rtag tu sgrol ba yin// mtshan bcas phyi yi bzlas pa ni// snying ga nas ni spro bya zhing// 'od zer gyis ni khams gsum bsgral// spro dang bsdu ba'i sbyor ba yis// zhe sdang can rnams bsgral bar bya// bsgrub pa'i bar gcod thams cad kyang// sngags kyi 'od zer drag pos bsgral// gsang ba'i gnas nas spro bar bya// bsgrub bya dag ni der bsgral te// nga rgyal bcas pa bcom nas kyang// ye shes phur pa'i 'od zer ni// bar mtshams med par bskor ba yin// sngags kyi 'od zer de yis ni// bsgral phyir 'khor lo drug kyang bskor// las dang nyon mongs thams cad la// 'khrul 'khor gtsang mas 'khor lo bskor// de yis gdug pa kun sgrol te// las ni thams cad 'grub pa yang// drag po 'di yis byed par 'gyur// ye shes thugs kyi phur bu las// byang chub sems kyi 'od 'phro zhing// nyon mongs thams cad bsreg par bsgom/ khro bo 'jigs pa'i gzugs can gyis// gdug pa sngags kyi sgra sgrogs shing// zhe sdang nga rgyal la sogs 'joms/ khro rngams chen pos khams gsum sgrol// sprul pa pho nya bka' nyan gyis// de yi sdig sgrib sbyangs te bsgral// bzlas pa gnyis kyis las kun 'grub// de ltar thugs rjes bsgrub bya bsgral// phur pa phrin las kyi </text>
</item>

<item><p>282</p><section>1</section>
<text>rgyud las/ bskyed rdzogs mtshan bcas mtshan med kyi bzlas pa 'khor lo'i le'u ste bdun pa'o//// drag po las kyi dkyil 'khor 'dir// bgegs dang log 'dren bar gcod sogs// bsad cing brdeg sogs thabs gang lags// rdzas ni gang dang gang gis bgyi// rnam par rgyal bas de skad gsol// de skad gsol gsan bka' stsal pa// dngos grub bar gcod byed la sogs// bsad cing bcing ba'i las tshogs ni// sngags dang rdzas dang ldan par bya// ye shes thugs kyi phur bu yis// drag po'i sngags ni bzla bar bya// tshon skud sna lngas mgo rkang bcing// ye shes thugs kyi phur bu dang// dug dang rdzas su bcas pa ni// btab pas thams cad gsod par 'gyur// bzlas pa gsum dang ldan pas ni// bar gcod thams cad sgrol bar byed// drag po'i las kyi thun btab na// bsgrub bya dag ni 'chi bar 'gyur// sdug cing sdang sems ldan pa rnams// thun btab bsreg pa'i las ni bya// las kyi sngags ni thams cad kyis// bar gcod log lta thams cad bsgral// pho nya'i tshogs rnams thams cad kyis// bar gcod thams cad rtag tu bsgral// las kyi rim pa bya ba yang// sbyin sreg dag ni rab tu bya/ thams cad ma lus zhi bya'i phyir// shin tu kha dog dkar la 'tsher// zhi ba'i thab khung de byas te/ khru gang khru do'i tshad du bya// 'bras thug 'o thug dkar gsum dang// mngar gsum dang ni rab ldan te// zhi ba'i rdzas ni ma lus bsag/ me tog dkar po til dkar dang// 'bras chan til sogs dngul phye bsag/ bsreg shing khru gang tshad byas te// yam shing mtho gang sor bzhi bya// shin tu dri zhim dri yis byug/ raM las zhi ba'i me lha ni// srun la kha dog dkar po ste// 'od zer dkar po 'khyil tshul 'phro// ra skyes dkar po'i gdan la bzhug/ bgrang phreng ril ba phyag na bsnams// nyon mongs thams cad zhi mdzad pa// me lha gsal bsgom spyan drangs la// bstims te zhal bsil bsreg blug bdun// phul te gang 'dod zhi bar bcol// oM ag+na ye ha bya ka bya/ ba ha na ya di bya swA hA// de nas gtso bo yab yum dang// phyogs kyi khro bo lnga rnams la// cho ga gong bzhin rdzogs pa dang// brgya rtsa brgyad kyis bsreg blug 'bul/ khro bo bcu po yab yum la// brgya rtsa brgyad ni dbul bar bya// phra men sprul pa'i tshogs la bdun// sgo skyong la yang bdun 'bul te// so so'i sngags kyi gsham dag la// 'di zhes bya ba zhi gyur cig/ shIn+taM ku ru swA hA// de byas gdug pa'i tshogs rnams ni// thams cad ma lus zhi bar 'gyur// rgyas pa'i las kyis sbyin sreg ni// gser 'dra'i thab khung khru de'i </text>
</item>

<item><p>283</p><section>1</section>
<text>tshad// brkos te phyi rol gru bzhir bya// sreg shing bud shing khru do'i tshad// me tog ser po nyung dkar dang// mar dang sbrang rtsi bur ram gser// 'bras dang 'o thug la sogs te// rgyas pa'i rdzas rnams so sor bsag/ raM las me lha'i sku bskyed de// srun la kha dog ser po ste// 'od zer ser po phyogs bcur 'gyed// ra skyes ser po'i gdan la bzhugs// bgrang phreng dang ni spyi blug 'dzin// ci 'dod dngos po rgyas mdzad pa'i// me lha gsal bsgoms spyan drangs la// bstim te zhal bsil bsreg blug 'bul// phul te gang 'dod rgyas par bcol// oM ag+na ye ha bya ka bya// ba ha na ye di bya di bya swA hA/ dang po gtso bo yab yum la// de 'og rigs lnga'i kI la ya// brgya rtsa brgyad kyis bsreg blug 'bul/ khro bo khro mo nyi shu la// bsreg blug nyi shu rtsa gcig 'bul// phra men sprul pa sgo skyong dang// sras mchog dag la bdun bdun 'bul// so so'i sngags kyi gsham dag la// 'di zhes bya ba rgyas gyur cig/ puSh+tiM ku ru swA hA/ tshe dang bsod nams la sogs te// gang 'dod thams cad rgyas par 'gyur// dbang gi las kyi sbyin sreg ni/ kha dog dmar po'i sa gzhi la/ khru do'am khru bzhi zla gam brko// phyi rol rgyar yang de bzhin bya// phyi rol kha dog nag po la// phyag rgya bzhi yis mtshan par bri/ kha dog dmar po'i shing rnams la// zla gam khru do khru bzhi brtsig/ bud shing yam shing de bzhin no// 'bras thug 'o thug dmar por bya// me tog dmar po yungs mar dang// sbyar ba'i bsreg rdzas rab tu 'bul// raM las me lha dmar por bskyed// spyan drangs bstims te zhal bsil la// sreg blug bdun phul dbang las bcol// oM ag+na ye ha bya ka bya di bya di bya ye// che ge mo ba shang ku ru swA hA/ dang po dkon mchog gsum la mchod// rtsa ba yab yum rigs lnga yi// kI la ya la brgya rtsa brgyad/ khro bo yab yum nyi shu brgyad// phra men sgo ba sras mchog la// bsreg blug bdun ni dbul bar bya// so so'i sngags kyi gsham dag la// 'di zhes bya ba dbang du sdus// ba shang ku ru swA hA/ gang la bya ba dbang du 'gyur// drag po'i las kyi sbyin sreg ni// sa gzhi kha dog nag po la// gru gsum khru gang thur du brko// phyi rol khru do'am khru drug tshad// mdung dang ral gri dgra s+t+wa dang// mda' gzhu de bzhin mtshon gyis bskor// phyi rol thod pa me ri bri// shin tu gdug pa'i shing rnams la// khru gang gru gsum dbyings su brtsig/ de bzhin yam shing la sogs bsag/ zangs phye rdo phye lcags phye dang// dug sna mung+ga'i chan dug sna// khrag sna sha sna snying sna dang// dug gi me tog sna tshogs dang// me tog nag po sna tshogs dang// til nag khra bo nag po'i 'bru// </text>
</item>

<item><p>284</p><section>1</section>
<text>raM las me lha nag po bskyed// spyan drangs bstim zhing zhal bsil la// bsreg blug bdun phul mngon spyod bcol// oM ag+na ye ha bya ka bya wa ha na ye di bya di bya che ge mo mA ra ya phaT// rtsa ba yab yum rigs lnga yi// kI la ya la brgya rtsa brgyad// khro bo khro mo nyi shu gcig/ phra men sgo ba'i tshogs rnams dang// sras mchog tshogs la bdun bdun phul// so so'i sngags kyi gsham dag la// brnag pa 'di kho na mA ra ya// bstod de sbyin sreg bcol bar bya// hUM zhe sdang rdo rje 'khor bcas pas// 'jig rten khams ni rab 'byams kun/ khros pas yud kyis brlag par mdzad// brlag par ma gyur gang yang med// chags pa'i rdo rje 'khor bcas pas// 'jig rten khams ni rab 'byams kun// chags pas sdud la dbang mdzad de// dbang du ma gyur gang yang med// nga rgyal rdo rje 'khor bcas pas// 'jig rten khams ni rab 'byams kun// dpal dang gzi brjid chen po rnams// yud tsam gyis ni rgyas par mdzad// gti mug rdo rje 'khor bcas pas// 'jig rten khams 'dir rab 'byams kun// yud tsam gyis ni zhi mdzad de// zhi mdzad grub la phyag 'tshal bstod// de nas thab khung rim pa yang// kun gyi dkyil 'khor rdo rjes mtshan// zhi ba'i kha khyer zla tshes mtshan// rgyas pa nya dang nyi 'od do// dbang la pad+ma dmar pos mtshan// zhi ba rje'u rigs khyim gyi me// rgyas pa rgyal po las byung ba'o// dbang ni bram ze smad 'tshong ma'o// drag po bshan pa'i khyim gyi me// de ltar las des bsgrub bya sgrol// drag po'i sngags kyis zil mnan la// grogs dang phral te dgug cing dbab// bcings shing gzir la phur pas gdab// mtshon gyis gtubs te gtun gyis rdung// lhag ma med par bstab ste bsgral// thams cad nga rgyal bcag pa'i phyir// zhi ba'i sbyin sreg bya ba yin// tshe dang bsod nams spel ba'i phyir// rgyas pa'i sbyin sreg de bzhin bya// thams cad dbang du bsdu ba'i phyir// dbang gi sbyin sreg bya ba yin// gnod gdug bar gcod sgrol ba'i phyir// a b+hi tsar+ya'i sbyin sreg bya// las bzhis las rnams kun rdzogs 'grub// phur pa 'phrin las kyi rgyud las/ a b+hi tsar+ya'i sreg pa dang bcas pa'i le'u ste brgyad pa'o//// de nas yang dag bshad bya ba// thugs kyi dkyil 'khor gru gsum nag/ byin brlabs phur pa de dag kyang// sku stod zhal gsum drag po'i sku// phyag drug mtshon cha sna tshogs bsnams// sku smad phur bu zur gsum ste// rU tra'i gdan la rab tu bzhugs// gru gsum gnas ni thams cad du// de lta'i sku ni rab tu bskyed// tshogs de rab tu 'jigs pa'i gzugs// der ni drag po'i rdzas rnams dag/ bsags te gdab pa'i las rnams kyang// ye </text>
</item>

<item><p>285</p><section>1</section>
<text>shes thugs kyi phur bu ni// gsal bkod 'od zer tshul bzhin spro// dgug gzhug la sogs sngags rnams kyis// bsgrub bya dag la las rdzogs bya// gsal ba gsum dang ldan pa yis// teng 'dzin bsgoms te gdab par bya// zhe sdang sku ni gsal ba las// kI la ya yi sngags bzlas nas// zhe sdang sku ni gsal gdab bya// kI la ya sogs sngags dang ni// khro rgyal sngags dang bcas pas ni// sku gsal bsgom te khrus lud bya// skye med khrus kyis rab dag nas// gzi byin bskyed de gdab par bya// dza ye bi dza ye a dzi te/ a ba ra dzi te// ka taM ka ye sngags kyi gdab// kun gzhi nyon mongs ar gsal bya// a de bdag la rab bstim pa// tsho zhes bya ste dngos grub blangs// oM sarba ta thA ga ta// ma hA kA ya badzra swa b+ha wa At+ma ko\u0f85haM/ A+oM sarba ta thA ga ta/ ma hA wAk+ka badzra swa b+hA wa At+ma ko\u0f85haM/ A+oM sarba ta thA ga ta ma hA tsit+ta badzra swa b+hA wa At+ma ko\u0f85haM/ bdag gis sku gsung thugs thob nas// bsgrub bya'i byung tshor sgo dgag bya// gnas brgyad dag tu phur bu gdab// phung po'i rten ni gcad pa'i phyir// ba ra bi d+h+wan mgo re la// de bzhin tshogs rnams thams cad kun// gsal bar bsgoms la mnan te bsdams// rnam shes rten ni rtsad gcad phyir// bdud rtsi 'khyil pas gdab par bya// ts+tshin+da ts+tshin+da hUM phaT/ snying la btab ste kun gzhi'i rten// dag par byas te bsgral ba'o/ khams gsum rnam rgyal sngags kyis ni// dpung mgo gnyis su gdab par bya// zhe sdang rnam par dag phyir ro// b+hin+da b+hin+da hUM phaT/ rta mchog dpal gyi dbyi gnyis la// gr-ih+Na gr-ih+Na hUM phaT// rnam par rgyal ba gsang bar gdab// skye rgyun dag ni rab tu gcod// ha na ha na hUM phaT// mi g.yo mgon pos mtshogs mar gdab// ban d+ha ban d+ha hUM phaT// bsgrub bya bsgral phyir rnam shes rten// byung tshor sgo ni dgag phyir gdab// ha na ha na badzra/ da ha da ha badzra/ pa tsa pa tsa badzra/ dz+wa la dz+wa la badzra/ su ru su ru badzra/ mu ru mu ru badzra/ dza ye bi dza ye/ a dza te/ a pa ra dzi te/ mig gnyis rna ba gnyis dang ni// sna bug gnyis dang lce la gdab// mgrin pa snying ga khrag sbal dang// nyon mongs yid la rab tu gdab// gardza gardza ta thA ya hUM phaT/ 'ju thag gcad phyir spyi bor gdab// s+pho Ta ya s+pho Ta ya sarba A na ya hUM phaT/ rten phur dbyung phyir mthil du'o// gdab pa kun gyi gong du ni// mthu dang rdzu 'phrul dbrog phyir gdab// nyon mongs mnar ba'i sems can dag/ 'khor ba'i gnas nas drang ba'i phyir// rdo rje phur bus rab tu gdab// ngan song rgyu ni des tshar bcad// rgya mdud gnyis dang logs brgyad dang// dpal dang bcas pa'i 'od zer gyis// ngan song gsum ni der sbyong byed// phur bu'i 'od zer chen po </text>
</item>

<item><p>286</p><section>1</section>
<text>des// bdag dang gzhan gyi don bsgrub bya// sngags kyi 'od zer drag po de// spros pas gzhan gyi sdig pa 'joms// bsdus pas bdag gi sdig pa 'joms// phur bu'i 'od zer de bsgoms shing// rnam rtog thams cad des sgrol byed// drag po'i las ni thams cad kyang// snying rjes zin pa'i zhe sdang gis// nyon mongs gnas su dag byas bsgral// thugs kar bzlas pa'i 'khor los bzla// sku gsung thugs su rab bzlas shing// bdag dang gzhan gyi don bsgrub bya// sngags drug las kyi 'khor lo yis// gzas pa skad cig gcig gis sgral// phur bu'i 'od zer char gyi ni// bdag dang gzhan gyi don bsgrub bya// mkha' 'gro'i las kyi sngags kyis ni// nyon mongs gnod gdug tshar gcad bya// rdo rje 'khor lo ral gri dang// rgya gram dbyug to mtshon cha'i char// thabs la mkhas pas gdug pa sgrol// thugs kyi dkyil 'khor chen po 'dir// sngags kyi 'od zer drag po yis// ngan song gsum la sogs pa bsgral// skye med rnam dag lam la dgod// ye shes thugs kyi phur bu yis// rnam rtog tshar gcod gnyis med dgod// yi ge 'bru lnga 'od zer lngas// rgyud lnga'i las kyi sgo bkag nas// rnam shes hUM du gsal gyur te// nyon mongs las kyi phung po dag/ rnam rtog thams cad rgyas pas ni// las dang nyon mongs des byas pas// sdug bsngal phung po sred len blangs// rnam rtog las las byung ba yi// srid pa'i phung por rten bcas nas// ma rig 'du byed rnam shes chags// ming gzugs reg tshor rga shi'i lam// ngan song sdug bsngal des sbyang phyir// lan chags dgag zhing sdig pa bshags// shes pa rten bstim sems bskyed skyabs// so so'i khro rgyal chen po dang// sprul pa'i pho nya yig 'bru dang// 'od zer khro mo bum chu a yis bkrus// 'dod yon lnga yis tshim byas shing// khyad par sems bskyed dam tshig dbab// rigs kyi lhar brtag de bsgral lo// de dag sbyang phyir las kyi rgyud// nga yis nges par rab tu bshad// sems kyi phur bu thibs pa na/ khams gsum bsgral zhes de la brjod// nyi shu rtsa gcig phur bu ni// rnam shes dag gi rang bzhin la// phyis nyid mi 'khor bya ba'i phyir// nyon mongs phung po dag pa la// phur pa gdab cing lhar gsal dgod// khro rgyal ting 'dzin gsal bas ni// phung po lhar gsal rnam shes sems// mi rtog don gyi lam la dgod// gnyis med don gyi rang bzhin la// dgod pa nyid du bya ba ste// stong nyid don la rab gnas pa// sdig pa thams cad der bcom ste// byang chub sems kyi phur pa yin// rtsa bas khams gsum yang dag bsgral// phur bu'i 'od zer phyogs bcur 'phros// de don rtogs na thebs pa yin// lus </text>
</item>

<item><p>287</p><section>1</section>
<text>sems bral na 'khyams pa yin// phung po ja ril bsgangs byas la// de nas ye shes bum chus bkru// shes pa dag la chags pa yi// sngon gyi lan chags gang yod dang/ khog srung dag la lan chags bkar// bden pa'i bka' bsgo drag pos bskrad// sil bur byas te dkyil 'khor dgod// snying ni dbus su dgod par bya// mgo ni shar la glo ba lho// mchin pa nub ste mkhal ma byang// mcher ba shar stod bkod nas kyang// gtso bo yab yum rigs lnga yi// kI la ya lnga rim gyis dgod// mig gnyis shar dang shar lhor dgod// rna ba lho dang lho nub tu// lce ni nub tu sna bug byang// mgrin pa byang du dgod par bya// byang shar lhen sna gsang ba'o// klad pa steng du dgod par bya// g.yas kyi sog pa shar du ste// dpung pa shar lho lag ngar lho// g.yon gyi sog pa lho nub ste// dpung pa nub tu dgod par bya// lag ngar nub byang dag tu'o// dpyi g.yas byang ste brla byang shar// rjai ngar 'og gi phyogs su ste// rkang g.yon brla dang rje ngar steng// dpyi ni shar lho'i mtshams su dgod// nam tshod shar smad g.yas g.yon rtsib// lho dang lho nub smad du dgod// brang nub nu+u ma g.yas g.yon dang// tshong ra mjug tho byang shar 'god// lag mthil rkang mthil sgo skyong ngo// ci rigs don gyi sa la sbyar// bsreg pa'i las kyang de bzhin no// snying rje chen po'i ting 'dzin gyis// sems can don ni bya ba yin// de don rtogs na thebs pa yin// de lta'i las tshad phrin las mchog/ phur bu phrin las kyi rgyud las/ thugs kyi dkyil 'khor phur bu [\[]pa [\]]gdab pa'i le'u ste dgu pa'o//// de nas phur bu gsung gi dkyil 'khor ni// dmar nag le'u tshe'i dkyil 'khor la// drag po las kyi lha rnams dgod// dbus su rdo rje rgya gram ste// rdo rje'i lte bar kI la ya'i// sngags ni rab tu bsgrims te bri// phyogs bzhi'i rwa ni bzhi rnams la// rigs bzhi kI la ya rnams kyi// snying po dag kyang rab tu bri// so so'i le'u tshe dag la ni// drag po las kyi sngags rnams bri// mu khyud oM laM sngags kyis bskor// pa ra bi d+h+wan sngags rnams ni// ha na da ha'i sngags bcas pa// le tshe dag la rab tu bri// grwa yi phyogs ni thams cad du// ma mo'i sngags ni bri bar bya// 'gugs byed sngags ni thams cad kyang// phyi rol mtshams su bri bar bya// gsung gi dkyil 'khor de bris la// der ni bzlas pa 'bad de brtsam// 'khrul 'khor gsang bar bzlas pa dang// sku gsung thugs su bzlas pa'o// phyi rol bzlas pa de byas pas// ma rungs pa </text>
</item>

<item><p>288</p><section>1</section>
<text>rnams sgrol bar byed// drag po'i sngags ni bzlas pa yis// bdag dang gzhan gyi don rnams 'grub// spro dang bsdu ba'i ting 'dzin gyis// gsung gi dkyil 'khor de dbus kyi// rdo rje gzhon nu'i rtsa sngags la// rtags mtshan ma byung bar du bzla// phyogs kyi kI la ya rnams kyi// sngags kyang de bzhin dran par bya// sngags de dag gi 'phro 'du yis// las dang nyon mongs thams cad 'joms// bsgrub bya'i lus la 'od zer 'phro// de yi sgrib pa sbyong bar byed// drag po'i sngags dang las rnams ni// nyin mtshan du ni spro bar bya// gtso bo'i sku ru gsal byas te// spyi bo ljags dang snying ga nas// spros te g.yas rgyu g.yon rgyu dang// 'khor bar rgyu dang phra mor rgyu// phur bu'i gzugs sogs yig 'bru spro// bcud bsdus yig 'bru'i tshul du bsdu// lus kyi 'khor lo'i gnas rnams su// yig 'bru phur bu der spro bya// sbyin sreg bzhi yang der bsgrub ste// mchod sbyin bzhi yang der bsgrub bya// dgang gzar blugs gzar sbyar ba yis// gsang ba'i gnas su sbyin bsreg bya// der ni mchod pa bya ba ste// mchod pa gsum du shes par bya// gnas gsum dag tu mchod pa yis// nyon mongs rnam rtog bsreg bya'i phyir// khro rgyal rnams ni rtag tu mchod// khro bo 'jigs pa'i gzugs can gyis// ma rungs tshogs ni kun 'dul byed// thabs dang shes rab sbyor byed cing// sprul pa'i mgo brnyan mang po 'gyed// mgyogs pa mgyogs ma pho nyar bcas// gdug pa'i tshogs rnams thams cad la// nyin dang mtshan du las byed 'gyur// 'od zer kun tu spro byed cing// las dang nyon mongs thams cad bsreg/ 'jig rten khams ni thams cad du/ khro bo sprul pa phra men bcas// de yis thams cad khengs gyur te// mtshon cha sna tshogs rab tu 'phro// des ni gdug pa'i tshogs rnams kun// skad cig yid kyis 'jigs par mdzad// ye shes thugs kyi phur bu ni// gsung gi dkyil 'khor der bkod bya// mtshan bcas mtshan med bzlas pa bya// gnyis su bskyed dang gnyis med bstim// bzlas brjod dbul zhing dngos grub blang// sku gsung thugs kyi phyag rgya yis// dngos grub dag ni rab tu bsgrub// bzlas pa'i drod tshad ldan pa yis// rgyud drug gnas nas drag pos bsgral// zhe sdang chen po'i ting 'dzin gyis// nyon mongs dag ni rab tu bsgral// las dang nyon mongs thams cad ni// thugs rje chen po'i 'od zer gyis// ma lus par ni bsreg par mdzad// ye shes me ni phyogs bcur 'phro/ khro rgyal 'jigs pa'i gzugs can gyis// stong nyid don la 'god par mdzad// ye shes me yis nyon mongs bsreg/ gdug cing sdang sems ldan pa rnams// ye shes me yis bsregs par 'gyur// rtsa ba'i sku </text>
</item>

<item><p>289</p><section>1</section>
<text>las 'od zer 'phro// gsung gi 'od zer de dbang bskur// ye shes thugs kyi phur bu yis// las dang nyon mongs thams cad 'joms// byang chub sems kyi phur bu yis// gnyis med don la de bsgom bya// lus kyi gnas ni thams cad du// rgyud drug gnas kyi sa bon gsal// der ni hUM gi sa bon ni// bkod de rang rgyud sa bon bsreg/ spro dang bsdu ba'i rang bzhin yang// lus kyi gnas rnams kun tu bya'o// gsung gi dkyil 'khor chen pos ni// thams cad sgrub par byed pa yin// gsung gi dkyil 'khor de dag ni// las kyi sngags rnams der bkod cing// gnas der las rnams thams cad byed// shes rab thabs kyis skul byed cing// brda' yang de bzhin bskul ba yin// sa ma ya ho/ sa ma ya s+t+waM/ rA ho haM/ rA ga yA mi/ oM sarba ta thA ga ta/ ma hA a nu rA ga Na pU dza swa b+hA wa At+ma ko\u0f85haM/ A+oM badzra kro d+ha hUM kA ra hUM/ gardza gardza hUM phaT/ A+oM badzra kro d+hI dI pa ya ti hUM phaT/ badzra sU ka ra mu kha hUM/ A+oM badzra i Shu sa mu khI hUM/ A+oM badzra kro d+ha bi dza ya hUM/ ha na ha na hUM phaT/ A+oM badzra kro d+hI lA s+ya ki hUM phaT/ badzra bya g+h+ra mu kha hUM/ badzra gr-i D+ha muM khI hUM/ A+oM badzra kro d+ha nI la daN+Da hUM/ da ha da ha hUM phaT/ A+oM badzra kro d+hI tA rA hUM/ A+oM tsa ma ra mu kha hUM/ A+oM badzra dro Na mu khI hUM/ A+oM badzra kro d+ha ya man+ta ka hUM/ pa tsa pa tsa hUM phaT/ A+oM badzra kro d+hi sh+ma sha na ba tI hUM/ oM badzra ha ri Na mu kha hUM/ A+oM badzra u lU ka mu khI hUM/ A+oM badzra kro d+ha Ar+ya a tsa la hUM/ ban d+ha ban d+ha hUM phaT/ A+oM badzra kro d+hI mu+u sa la hUM/ A+oM badzra dwi pI mu kha hUM/ A+oM badzra ba kA ka mu khI hUM/ A+oM badzra kro d+ha ha ya grI wa hUM/ hu lu hu lu hUM phaT/ A+oM badzra kro d+hi tsaN+Da lI ti hUM/ A+oM badzra bi DA la mu kha hUM/ A+oM badzra bak+Sha ti mu khI hUM/ A+oM badzra kro d+ha a pa rA dzi ta hUM/ tiSh+Tha tiSh+Tha hUM phaT/ A+oM badzra kro d+hI sha byA ya ti hUM/ A+oM badzra shwa na mu kha hUM/ A+oM badzra pa tri mu khI hUM/ A+oM badzra kro d+ha a mr-i ta kuN+Da li hUM/ ts+tshin+da ts+tshin+da hUM phaT/ A+oM badzra kro d+hI sa byA mi ta hUM/ A+oM badzra sing ha mu kha hUM/ A+oM badzra raM tI la mu khI hUM/ A+oM badzra kro d+ha trai lo kya bi dza ya hUM/ b+hin+da b+hin+da hUM phaT/ A+oM badzra kro d+hI ma ra Na hUM/ A+oM badzra tak+Shu rak+Sha sa mu kha hUM/ A+oM badzra na ku la mu khI hUM/ A+oM badzra kro d+ha ma hA ba la hUM/ s+pho Ta s+pho Ta hUM phaT/ A+oM badzra kro d+hI tsun+da ya ti hUM/ A+oM badzra r-i k+Sha mu kha hUM/ A+oM badzra ka si ka mi ka mu khI hUM/ A+oM badzra ak+Shi Ni mu kha hUM/ A+oM badzra b+hai ra be mu kha hUM/ A+oM badzra a mr-i ta mu kha hUM/ A+oM badzra mA ra Na mu kha hUM/ A+oM badzra kI li kI la ya sarba big+h+nAM baM hUM hUM phaT/ dzaHhUM baM hoH a su nr-i pre tri du/ rgyud drug skul byed des bskul cing// 'bru dgu sngags kyang der bkod de// dkyil 'khor der ni de bzlas pas// bsgrub bya'i tshogs rnams sgrol bar byed// gsung gi dkyil 'khor de bzhin yang// rang rang lha rnams gdan du bting// phur pa phrin las kyi rgyud las/ </text>
</item>

<item><p>290</p><section>1</section>
<text>gsung gi dkyil 'khor gyi le'u ste bcu pa'o//// rdo rje phur bu'i las rnams ni// drag po las kyi sngags kyis byed// sngags kyi tshogs ni thams cad kyang// A li kA li dag las byung// lha rnams so so'i snying po ni// sngags de dag las rab tu byung// dbyangs kyi yi ge bcu drug la// ming yig sde tshan lnga yis brgyan// sde tshan lnga yi gsum pa dang// sde tshan gnyis pa'i gsum pa la// an+tas+thA yi gnyis pas mdzes// sde tshan dang po'i dang po la// dbyangs yig gi ni bzhi pas brgyan// an+tas+thA yi gsum pa la// dbyangs yig gi ni gsum pas brgyan// sde tshan dang po'i dang po la// dbyangs kyi yi ge bzhi pas brgyan// an+tas+thA yi gsum pa dang// an+tas+thA yi dang po'o// USh+ma Na yi gsum pa dang// an+tas+thA yi gnyis pa la// sde tshan lnga yi gsum pas brgyan// lnga pa yi ni gsum pa la// dbyangs yig gi ni gsum pas brgyan// sde tshan dang po'i bzhi pas mdzes// sde tshan bzhi pa'i lnga pa la// dbyangs kyi yi ge gnyis pas brgyan// sde tshan bzhi pa'i lnga pas brgyan// sde tshan lnga pa'i gsum pa la// sde tshan lnga pa'i lnga pas brgyan// USh+ma Na yi bzhi pa la// dbyangs yig gi ni drug pas brgyan// sde tshan lnga pa'i lnga pas mdzes// sde tshan lnga pa'i gnyis pa la// sde tshan gsum pa'i dang pos brgyan// dbyangs yig gi ni bcu gsum la// sde tshan lnga pa'i lnga pas brgyan// lnga pa yi ni gsum pa dang// sde tshan gnyis pa'i gsum pa la// an+tas+thA yi gnyis pas brgyan// dang po yi ni dang po la// an+tas+thA yi gnyis pas brgyan// dbyangs kyi bcu gsum pa yis mdzes// sde tshan bzhi pa'i bzhi pa'o// USh+ma Na yi bzhi pa la// dbyangs yig gi ni drug pas brgyan// sde tshan lnga pa'i lnga pas brgyan// sde tshan dang po'i dang po la// dbyangs kyi yi ge gnyis pas brgyan// an+tas+thA yi gnyis pa'o// USh+ma Na yi bzhi pa la// dbyangs yig gis ni drug pas brgyan// sde tshan lnga pa'i lnga pas brgyan// sde tshan dang po'i gsum pa dang/ an+tas+thA yi gnyis pa la// sde tshan gnyis pa'i gsum pas mdzes// sde tshan dang po'i gsum pa dang// an+tas+thA yi gnyis pa la// sde tshan gnyis pa'i gsum pas mdzes// USh+ma Na yi bzhi pa la// dbyangs yig gi ni drug pas brgyan// sde tshan lnga pa'i lnga pas mdzes// sde tshan lnga pa'i gnyis pa la// sde tshan gsum pa'i dang pos brgyan// dbyangs yig gi ni bcu gsum la// sde tshan lnga pa'i lnga pas brgyan// sde tshan lnga pa'i gsum pa dang// sde tshan gnyis pa'i gsum pa la// an+tas+thA yi gnyis pas brgyan// sde tshan dang po'i dang po la// an+tas+thA yi gnyis pas brgyan// dbyangs yig bcu gsum pa yis mdzes// sde tshan bzhi pa'i bzhi pa </text>
</item>

<item><p>291</p><section>1</section>
<text>la// dbyangs kyi yi ge bzhi pas brgyan// sde tshan bzhi pa'i gsum pa la// dbyangs yig ge ni bzhi pas brgyan// sde tshan lnga pa'i dang po dang// an+tas+thA yi dang po'o// sde tshan bzhi pa'i dang po la// dbyangs kyi yi ge gsum pas brgyan// USh+ma Na yi bzhi pa la// dbyangs yig gi ni drug pas brgyan// sde tshan lnga pa'i lnga pas mdzes// dbyangs yig gi ni bcu gsum la// sde tshan lnga pa'i lnga pas brgyan// lnga pa yi ni gsum pa dang// sde tshan gnyis pa'i gsum pa la// an+tas+thA yi gnyis pas brgyan// dang po yi ni dang po la// an+tas+thA yi gnyis pas brgyan// dbyangs kyi bcu gsum pa yis mdzes// sde tshan bzhi pa'i bzhi pa'o// sde tshan lnga pa'i gsum pa la// dbyangs kyi yi ge gsum pas mdzes// sde tshan gnyis pa'i gsum pa dang// an+tas+thA yi dang po'o// USh+ma Na yi bzhi pa la// dbyangs yig gi ni drug pas brgyan// sde tshan lnga pa'i lnga pas brgyan// USh+ma Na yi bzhi pa la// sde tshan bzhi pa'i bzhi pa ni// nyis 'gyur dag tu bya ba yin// USh+ma Na yi bzhi pa la// dbyangs yig gi ni drug pas brgyan// sde tshan lnga pa'i lnga pas brgyan// sde tshan lnga pa'i gnyis pa la// sde tshan gsum pa'i dang pos brgyan// dbyangs yig gi ni bcu gsum la// sde tshan lnga pa'i lnga pas brgyan// lnga pa yi ni gsum pa dang// sde tshan gnyis pa'i gsum pa la// an+tas+thA yi gnyis pas brgyan// dang po yi ni dang po la// an+tas+thA yi gnyis pas brgyan// dbyangs kyi bcu gsum pa yis mdzes// sde tshan bzhi pa'i bzhi pa la// dbyangs kyi yi ge bzhi pas brgyan// an+tas+thA yi gsum pa la// dbyangs kyi yi ge gnyis par ldan// USh+ma Na yi gsum pa la// an+tas+thA yi dang po sbyar// dang po yi ni dang po la// dbyangs kyi yi ge gsum pas mdzes// ASh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// dbyangs yig gi ni bcu gsum la// sde tshan lnga pa'i lnga pas brgyan// lnga pa yi ni gsum pa dang/ sde tshan gnyis pa'i gsum pa la// an+tas+thA yi gnyis pas brgyan// dang po yi ni dang po la// an+tas+thA yi gnyis pas brgyan// dbyangs kyi bcu gsum pa yis mdzes// sde tshan bzhi pa'i bzhi pa'o// an+tas+thA yi dang po dang// sde tshan lnga pa'i lnga pa la// dbyangs kyi yi ge gnyis pas mdzes// sde tshan bzhi pa'i lnga pa la// sde tshan bzhi pa'i dang pos brgyan// sde tshan dang po'i dang po'o// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gnyis pa'i dang po'o// de dag nyis 'gyur dag tu bya// USh+ma Na yi bzhi pa la// dbyangs yig gi ni drug pas brgyan// sde tshan lnga pa'i lnga pas mdzes// sde tshan lnga pa'i gnyis pa la// sde tshan </text>
</item>

<item><p>292</p><section>1</section>
<text>gsum pa'i dang pos mdzes// dbyangs yig gi ni bcu gsum la// sde tshan lnga pa'i lnga pas brgyan// lnga pa yi ni gsum pa dang// sde tshan gnyis pa'i gsum pa la// an+tas+thA yi gnyis pas brgyan// dang po yi ni dang po la// an+tas+thA yi gnyis pas brgyan// dbyangs kyi bcu gsum pa yis mdzes// sde tshan bzhi pa'i bzhi pa la// dbyangs kyi yi ge bzhi pas brgyan// USh+ma Na yi dang po la// sde tshan lnga pa'i lnga pas brgyan// USh+ma Na yi dang po dang// sde tshan lnga pa'i lnga pa nyid// sde tshan lnga pa'i gsum pa dang// sde tshan bzhi pa'i dang po la// dbyangs kyi yi ge bzhi pas mdzes// USh+ma Na yi bzhi pa la// dbyangs yig gi ni drug pas mdzes// sde tshan lnga pa'i lnga pas mdzes// dbyangs yig gi ni bcu gsum la// sde tshan lnga pa'i lnga pas brgyan// lnga pa yi ni gsum pa dang// sde tshan gnyis pa'i gsum pa la// an+tas+thA yi gnyis pas brgyan// dang po yi ni dang po la// an+tas+thA yi gnyis pas brgyan// dbyangs kyi bcu gsum pa yis mdzes// sde tshan bzhi pa'i bzhi pa'o// dbyangs kyi yi ge dang po dang// sde tshan lnga pa'i dang po dang// an+tas+thA yi gnyis pa la// de la dbyangs yig gnyis pas mdzes// sde tshan gnyis pa'i gsum pa la// dbyangs yig gi ni gsum pas brgyan// sde tshan bzhi pa'i dang pa'o// USh+ma Na yi bzhi pa la// dbyangs yig gi ni drug pas mdzes// sde tshan lnga pa'i lnga pas brgyan// sde tshan bzhi pa'i dang po la// dbyangs yig gi ni gsum pas mdzes// USh+ma Na yi gnyis pa la// sde tshan gsum pa'i gnyis pas brgyan// de dag nyis 'gyur dag tu'o// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes// dbyangs kyi yi ge bcu gsum la// sde tshan lnga pa'i lnga pas brgyan// lnga pa yi ni gsum pa dang// sde tshan gnyis pa'i gsum pa la// an+tas+thA yi gnyis pas brgyan// dang po yi ni dang po la// un+tas+thA yi gnyis pas brgyan// dbyangs kyi bcu gsum pa yis mdzes// sde tshan bzhi pa'i bzhi pa la// dbyangs kyi yi ge bzhi pas brgyan// USh+ma Na yi gsum pa dang// sde tshan lnga pa'i gsum pa la// an+tas+thA yi dang pos brgyan// de la dbyangs yig gnyis pas mdzes// an+tas+thA yi dang po dang// sde tshan bzhi pa'i dang po la// dbyangs kyi yi ge gsum pas mdzes// USh+ma Na yi bzhi pa la// dbyangs yig gi ni drug pas mdzes// sde tshan lnga pa'i lnga pas brgyan// dbyangs kyi yi ge bcu gsum la// sde tshan lnga pa'i lnga pas brgyan// lnga pa yi ni gsum pa dang// sde tshan gnyis pa'i gsum pa dang// an+tas+thA yi gnyis pas brgyan// dang po yi ni dang po la// an+tas+thA gnyis pas </text>
</item>

<item><p>293</p><section>1</section>
<text>brgyan// dbyangs kyi bcu gsum pa yis mdzes// sde tshan bzhi pa'i bzhi pa'o// sde tshan bzhi pa'i dang po la// an+tas+thA yi gnyis pa dang// dbyangs yig bcu gnyis pa yis mdzes// an+tas+thA yi gsum pa la// dbyangs yig bcu gsum pa yi mdzes// sde tshan dang po'i dang po la// an+tas+thA yi dang pos brgyan// sde tshan lnga pa'i gsum pa la// dbyangs kyi yi ge gsum pas brgyan// sde tshan gnyis pa'i gsum pa dang/// an+tas+thA yi dang po'o// USh+ma Na yi bzhi pa la// dbyangs yig gi ni drug pas mdzes// sde tshan lnga pa'i lnga pas brgyan// sde tshan lnga pa'i gsum pa dang// sde tshan bzhi pa'i lnga pa la// bzhi pa yi ni bzhi pas brgyan// de dag nyis 'gyur dag tu bya// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes// dbyangs kyi yi ge bcu gsum la// sde tshan lnga pa'i lnga pas brgyan// lnga pa yi ni gsum pa dang// sde tshan gnyis pa'i gsum pa la// an+tas+thA yi gnyis pas brgyan// dang po yi ni dang po la// an+tas+thA yi gnyis pas brgyan// dbyangs kyi bcu gsum pa yis mdzes// sde tshan bzhi pa'i bzhi pa la// dbyangs kyi yi ge bzhi pas mdzes// sde tshan lnga pa'i lnga pa la// dbyangs kyi yi ge gnyis pas mdzes// an+tas+thA yi gnyis pa dang// sde tshan gsum pa'i lnga pa'o// USh+ma Na yi bzhi pa la// dbyangs yig gi ni drug pas mdzes// sde tshan lnga pa'i lnga pas brgyan// dbyangs kyi yi ge bcu gsum la// sde tshan lnga pa'i lnga pas brgyan// lnga pa yi ni gsum pa dang// sde tshan gnyis pa'i gsum pa la// an+tas+thA yi gnyis pas brgyan// dang po yi ni dang po la// an+tas+thA yi gnyis pas brgyan// dbyangs kyi bcu gsum pa yis mdzes// sde tshan bzhi pa'i bzhi pa'o// sde tshan lnga pa'i lnga pa dang// USh+ma Na yi bzhi pa la// dbyangs yig gi ni gnyis pas mdzes// sde tshan lnga pa'i gsum pa dang// an+tas+thA yi gsum pa'o// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// USh+ma Na yi gsum pa la// sde tshan lnga pa'i gnyis pas brgyan// dbyangs yig bcu gsum pa yis mdzes// sde tshan gsum pa'i dang pa'o// de dag nyis 'gyur dag tu bya// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes// dbyangs kyi yi ge bcu gsum la// sde tshan lnga pa'i lnga pas brgyan// lnga pa yi ni gsum pa dang// sde tshan gnyis pa'i gsum pa la// an+tas+thA yi gnyis pas brgyan// dang po yi ni dang po la// An+tas+thA yi gnyis pas brgyan// dbyangs kyi bcu gsum pa yis </text>
</item>

<item><p>294</p><section>1</section>
<text>mdzes// sde tshan lnga pa'i lnga pa la// dbyangs kyi yi ge lnga pas mdzes// sde tshan gsum pa'i lnga pa la// gsum pa yi ni gsum pas brgyan// de la dbyangs yig bcu gnyis mdzes// sde tshan lnga pa'i lnga pa la// lnga pa yi ni lnga pas brgyan// USh+ma Na yi bzhi pa la// dbyangs kyi yi ge drug pas brgyan// sde tshan lnga pa'i lnga pas brgyan/ khro bo chen po bcu rnams kyi// rtsa ba'i sngags dang las sngags bcas// de dag rim par btu ba yin//// dbyangs yig gi ni bcu gsum la// sde tshan lnga pa'i lnga pas brgyan// an+tas+thA yi gsum pa la// sde tshan lnga pa'i lnga pas brgyan// USh+ma Na yi bzhi pa la// dbyangs yig gi ni drug pas brgyan// sde tshan lnga pa'i lnga pas brgyan// an+tas+thA yi gsum pa la// sde tshan lnga pa'i lnga pas brgyan// USh+ma Na yi gsum pa la// sde tshan bzhi pa'i dang pos brgyan// sde tshan lnga pa'i lnga par ldan// sde tshan lnga pa'i bzhi pa dang// sde tshan bzhi pa'i lnga pa la// sde tshan lnga pa'i lnga par ldan// sde tshan lnga pa'i lnga pa la// dbyangs yig bcu gsum pa yis brgyan// USh+ma Na yi bzhi pa dang// sde tshan dang po'i bzhi pa la// dbyangs yig gi ni gnyis pas brgyan// sde tshan bzhi pa'i dang po dang// Un+tas+thA yi dang po'o// sde tshan lnga pa'i bzhi pa dang// dang po yi ni gsum pa dang// an+tas+thA yi bzhi pa la// dbyangs yig gi ni gnyis pas mdzes// sde tshan bzhi pa'i lnga pas brgyan// sngags kyi bzhi mo de dag gis// bskul dang spyan drangs bya ba yin//// USh+ma Na yi bzhi pa la// dbyangs yig gi ni drug par ldan// sde tshan lnga pa'i lnga pas brgyan// sde tshan lnga pa'i dang po dang// an+tas+thA yi gnyis pa yang// sde tshan lnga pa'i gsum pa la// dbyangs kyi yi ge gsum par ldan// sde tshan bzhi pa'i gsum pa la// an+tas+thA yi dang pos brgyan// dbyangs kyi yi ge gnyis pas mdzes// sde tshan gnyis pa'i dang po la// gnyis pa yi ni gnyis pas brgyan// dbyangs kyi yi ge gsum pas mdzes// sde tshan bzhi pa'i lnga pa la// bzhi pa yi ni bzhi pas brgyan// de dag nyis 'gyur dag tu'o// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes// sde tshan lnga pa'i gsum pa la// dbyangs kyi yi ge gsum pas mdzes// sde tshan bzhi pa'i lnga pa la// bzhi pa yi ni bzhi par ldan// de dag nyis 'gyur dag tu'o// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes// sde tshan dang po'i gsum pa la// dbyangs yig gi ni bdun pas mdzes// USh+ma Na yi bzhi pa la// gsum pa yi ni lnga pas brgyan// de </text>
</item>

<item><p>295</p><section>1</section>
<text>dag nyis 'gyur dag tu'o// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang/ sde tshan gsum pa'i dang pos mdzes// sde tshan lnga pa'i gsum pa la// bzhi pa yi ni lnga par ldan// sde tshan bzhi pa'i bzhi pas brgyan// de dag nyis 'gyur dag tu'o// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes// sde tshan bzhi pa'i dang po la// an+tas+thA yi gnyis pas brgyan// de la dbyangs yig gnyis pas mdzes// USh+ma Na yi dang po dang// an+tas+thA yi dang po'o// de dag nyis 'gyur dag tu'o// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes// sde tshan lnga pa'i bzhi pa la// sde tshan bzhi pa'i lnga pas brgyan// sde tshan bzhi pa'i gsum par ldan// de dag nyis 'gyur dag tu'o// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes// drag po'i sngags kyi rim pa ni// las rnams kun la 'jug pa ste/ khyad par las gsum dag la 'jug/ USh+ma Na yi bzhi pa dang// USh+ma Na yi gsum pa dang// an+tas+thA yi dang po dang// an+tas+thA yi gnyis pa ste// de dag nyis 'gyur dag dang ni// USh+ma Na yi bzhi pa la// an+tas+thA yi gnyis pas brgyan// de la dbyangs yig bzhi pas mdzes// rin po che yi phra yis bcad// sde tshan bzhi pa'i gsum pa la// sde tshan gsum pa'i lnga pas brgyan// de la gsum pa'i gsum par ldan// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po la// sde tshan gsum pa'i dang pos mdzes/ khro bo chen po rnams kyi ni// nyon mongs gdug pa kun sgrol ba// sngags 'di dag gis byed pa yin//// dbyangs kyi yi ge gnyis pa dang// an+tas+thA yi bzhi pa la// dbyangs kyi yi ge bcu gcig mdzes// USh+ma Na yi dang po dang// an+tas+thA yi dang po'o// de dag nyis 'gyur dag dang ni// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes// USh+ma Na yi dang po la// dbyangs yig gi ni bzhi pas mdzes// sde tshan dang po'i bzhi pa la// an+tas+thA yi bzhi pas brgyan// sde tshan lnga pa'i lnga pas mdzes// dbyangs yig gi ni gnyis pa dang// sde tshan bzhi pa'i lnga pa dang// an+tas+thA yi dang po'o// USh+ma Na yi bzhi pa la// dbyangs kyi yi ge drug pas </text>
</item>

<item><p>296</p><section>1</section>
<text>mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes//// sde tshan gnyis pa'i gsum pa la// an+tas+thA yi bzhi pa ldan// an+tas+thA yi gsum pa la// dbyangs kyi yi ge gnyis pas mdzes// sde tshan lnga pa'i dang po dang// an+tas+thA yi dang po'o// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes//// sde tshan bzhi pa'i dang po dang// sde tshan bzhi pa'i gnyis pa la// dbyangs kyi yi ge gnyis pas mdzes// an+tas+thA yi dang po'o// de dag nyis 'gyur dag dang ni// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes// sde tshan lnga pa'i bzhi pa la// dbyangs yig gi ni gsum pas mdzes// sde tshan bzhi pa'i bzhi pa la// sde tshan bzhi pa'i gsum pas brgyan// an+tas+thA yi dang po'o// de dag nyis 'gyur dag dang ni// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes// drag po'i las kyi sngags 'dis ni// las rnams thams cad 'grub pa ste// bzlas brjod sngags su de bshad do// USh+ma Na yi bzhi pa dang// sde tshan bzhi pa'i lnga pa'o// de dag nyis 'gyur dag dang ni// sde tshan lnga pa'i gsum pa dang// sde tshan gnyis pa'i gsum pa la// an+tas+thA yi gnyis pas brgyan// sde tshan bzhi pa'i gsum pa dang// USh+ma Na yi bzhi pa ste// de dag nyis 'gyur dag dang ni// sde tshan lnga pa'i gsum pa dang// sde tshan gnyis pa'i gsum pa la// an+tas+thA yi gnyis pas brgyan// sde tshan lnga pa'i dang po dang// sde tshan gnyis pa'i dang po ste// de dag nyis 'gyur dag dang ni// sde tshan lnga pa'i gsum pa dang// sde tshan gnyis pa'i gsum pa la// an+tas+thA yi gnyis pas brgyan// sde tshan lnga pa'i lnga pa dang// sde tshan bzhi pa'i gnyis pa ste// de dag gnyis 'gyur dag dang ni// sde tshan lnga pa'i gsum pa dang// sde tshan gnyis pa'i gsum pa la// an+tas+thA yi gnyis pas brgyan// sde tshan gnyis pa'i gsum pa la// an+tas+thA yi bzhi pas brgyan// an+tas+thA yi gsum pa ste// de dag nyis 'gyur dag dang ni// sde tshan lnga pa'i gsum pa dang// sde tshan gnyis pa'i gsum pa la// Un+tas+thA yi gnyis pas brgyan// uSh+ma Na yi gsum pa la// dbyangs kyi yi ge lnga pas mdzes// an+tas+thA yi gnyis pa la// dbyangs kyi yi ge lnga pas brgyan// de dag nyis 'gyur dag dang ni// sde tshan lnga pa'i gsum pa dang// sde tshan gnyis pa'i gsum pa la// an+tas+thA </text>
</item>

<item><p>297</p><section>1</section>
<text>yi gnyis pas brgyan// sde tshan lnga pa'i lnga pa la// dbyangs kyi yi ge lnga pas mdzes// an+tas+thA yi gnyis pa la// dbyangs yig gi ni lnga pas brgyan// de dag nyis 'gyur dag dang ni// sde tshan lnga pa'i gsum pa dang// sde tshan gnyis pa'i gsum pa la// an+tas+thA yi gnyis pas brgyan// sde tshan gnyis pa'i gsum pa dang// an+tas+thA yi dang po la// dbyangs yig bcu gcig pa yis mdzes/ sde tshan lnga pa'i gsum pa la// dbyangs kyi yi ge gsum pas brgyan// sde tshan gnyis pa'i gsum pa dang// an+tas+thA yi dang po la// dbyangs kyi yi ge gsum pas mdzes// dbyangs kyi yi ge dang po dang// sde tshan gnyis pa'i gsum pa la// dbyangs kyi yi ge gsum pas mdzes// sde tshan bzhi pa'i dang po la// dbyangs yig bcu gcig pa yis mdzes// dbyangs kyi yi ge dang po dang// sde tshan lnga pa'i dang po nyid// an+tas+thA yi gnyis pa la// dbyangs kyi yi ge gnyis pas spras// sde tshan gnyis pa'i gsum pa la// dbyangs kyi yi ge gsum pas brgyan// sde tshan bzhi pa'i dang po la// dbyangs yig bcu gcig pa yis brgyan// sde tshan dang po'i dang po dang// sde tshan gsum pa'i dang po la// sde tshan lnga pa'i lnga pas brgyan// sde tshan dang po'i dang po dang// sde tshan gsum pa'i dang po la// dbyangs yig bcu gcig pa yis brgyan/ sde tshan lnga pa'i lnga pa la// dbyangs kyi yi ge lnga pas brgyan// an+tas+thA yi gnyis pa dang/ USh+ma Na yi gsum pa la// dbyangs yig bcu gcig pa yis brgyan// sde tshan gzhi pa'i lnga pa la// an+tas+thA yi dang pos brgyan// sde tshan lnga pa'i dang po la// an+tas+thA yi gnyis pas spras// sde tshan lnga pa'i lnga pa dang// an+tas+thA yi gnyis pa la// sde tshan gzhi pa'i gsum pas brgyan// sde tshan bzhi pa'i lnga pa la// dbyangs yig gi ni gsum pas mdzes// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes//// USh+ma Na yi gsum pa dang// an+tas+thA yi gnyis pa la// an+tas+thA yi bzhi pa sbyar// dbyangs kyi yi ge gnyis pa dang// sde tshan bzhi pa'i lnga pa dang// an+tas+thA yi dang po'o// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes//// sde tshan bzhi pa'i dang po dang// sde tshan bzhi pa'i gnyis pa la// dbyangs kyi yi ge gnyis pas mdzes// an+tas+thA yi dang po'o// de dag nyis 'gyur dag dang ni// USh+ma Na yi bzhi pa la// dbyangs kyi yi ge drug pas mdzes// sde tshan lnga </text>
</item>

<item><p>298</p><section>1</section>
<text>pa'i lnga pas brgyan// sde tshan lnga pa'i dang po dang// sde tshan gsum pa'i dang pos mdzes// steng dang 'og gi khro bo yis// khams gsum sgrol ba'i las sngags yin//// USh+ma Na yi bzhi pa la// dbyangs kyi yi ge drug pas mdzes// sde tshan lnga pa'i lnga pas brgyan// sde tshan lnga pa'i lnga pa dang// lnga pa de yang nyis 'gyur te// sde tshan lnga pa'i gsum pa dang// USh+ma Na yi dang po la// sde tshan lnga pa'i lnga pas spras// sde tshan dang po'i dang po la// dbyangs kyi yi ge lnga pas brgyan// an+tas+thA yi gnyis pa la// dbyangs kyi yi ge lnga pas brgyan// sde tshan lnga pa'i lnga pa dang// sde tshan bzhi pa'i dang po la// sde tshan lnga pa'i lnga pas brgyan// sde tshan gnyis pa'i lnga pa nyid// sde tshan dang po'i dang po la// dbyangs kyi yi ge gnyis pas spras// an+tas+thA yi gnyis pa dang// dbyangs kyi yi ge gsum pa nyid// sde tshan bzhi pa'i gsum pa la// sde tshan bzhi pa'i lnga pas brgyan// sde tshan bzhi pa'i bzhi pa dang// sde tshan bzhi pa'i bzhi pa la// dbyangs kyi yi ge gsum pas mdzes// sde tshan lnga pa'i lnga pa dang// lnga pa'ang de bzhin nyid 'gyur te// sde tshan dang po'i dang po la// an+tas+thA yi gnyis pa la// sde tshan lnga pa'i lnga pas brgyan// USh+ma Na yi dang po la// dbyangs kyi yi ge bzhi pas brgyan// sde tshan dang po'i bzhi pa la// an+tas+thA yi gnyis pas spras// sde tshan lnga pa'i lnga pas brgyan// sde tshan dang po'i dang po la// dbyangs kyi yi ge gnyis pas mdzes// an+tas+thA yi gnyis pa la// dbyangs kyi yi ge gnyis pas mdzes// an+tas+thA yi dang po'o// mkha' 'gro ma yi snying po ni// de dag yin par shes par bya//// sde tshan dang po'i gnyis pa dang// sde tshan bzhi pa'i gnyis pa la// sde tshan lnga pa'i lnga pas brgyan// de dag bdun 'gyur dag tu bya// USh+ma Na yi bzhi pa la// dbyangs yig gi ni drug pas brgyan// sde tshan lnga pa'i lnga pas brgyan// de dag bdun 'gyur shes par bya// USh+ma Na yi bzhi pa la// dbyangs yig gi ni drug pas mdzes// sde tshan lnga pa'i lnga pas brgyan// de dag bcu gcig 'gyur du bya// sde tshan lnga pa'i gnyis pa la// sde tshan gsum pa'i dang pos brgyan// de dag sum 'gyur dag tu bya// USh+ma Na yi bzhi pa ni// sum 'gyur dag tu bya ba yin// dbyangs kyi yi ge bcu gsum la// sde tshan lnga pa'i lnga pas brgyan// sde tshan lnga pa'i gsum pa dang// sde tshan gnyis pa'i gsum pa la// an+tas+thA yi gnyis pas brgyan// sde tshan dang po'i dang po la// an+tas+thA yi gnyis pas brgyan// dbyangs yig bcu gsum pa yi mdzes// sde tshan gsum pa'i bzhi pa'o// sde tshan dang po'i gnyis pa dang// USh+ma Na yi bzhi pa la// dbyangs kyi yi ge gsum pas brgyan// sde tshan dang po'i dang po la// dbyangs kyi yi ge bzhi pas </text>
</item>

<item><p>299</p><section>1</section>
<text>brgyan// an+tas+thA yi gsum pa dang// an+tas+thA yi dang po ni// nyi shu rtsa gcig 'gyur du'o// sde tshan dang po'i dang po la// dbyangs yig gi ni bzhi pas mdzes// an+tas+thA yi gsum pa dang// an+tas+thA yi dang po'o// de dag bco brgyad 'gyur du bya// sngags kyi btu ba 'di byas la// nyon mongs gdug sems thams cad bsgral// drag po las kyi sngags 'di ni// gdeng dang ldan pas bsgrub pa yin// de phyir sngags don rab tu bshad// phur pa phrin las kyi rgyud las sngags btu ba'i le'u ste bcu gcig pa'o//// khro bo khams gsum rnam rgyal gyis// bcom ldan 'das la 'di skad gsol// rdo rje rab tu kI la ya'i// sgrub pa'i las kyi rim pa dag/ thabs dang rdzas ni gang gis bgyi// bsgrub pa'i tshad ni gang dag lags// bcom ldan 'das kyis bka' stsal pa// rdo rje phur bu'i sgrub gnas ni// brag ri srin po'i gdong pa 'dra// dur khrod dkyil lam ngam grog gnas// der ni sa gzung brtag la sogs// sngon du las rnams thams cad bya// ras bris lugs su blugs sogs pa'i// sku yi dkyil 'khor chen po bya// mchod pa'i rdzas la sogs pa bshams// bum pa dag ni bcu dgu la// rang rang lha yi phyag rgya bri// rang rang sngags kyang der bri'o// 'bru sna sman sna snying po lnga// dri lnga rin chen ljon shing dang/ kha dog sna lnga'i ras kyi bcings// dri med bum pa de byas la// rang rang kha dog bzhin du bsgyur// yang na kun kyang dkar por bya// de dag la brten bsgrub par bya// sku yi dkyil 'khor chen po ni// 'khor lo rtsibs brgyad lte bar bcas// gru chad sgo bzhi rgyan dang ldan// lhu dum bcad 'phro phor pa rkang// sha khrag zhing chen dur khrod rdzas// dkyil 'khor dag ni rab tu dgang// rtsa ba lnga dang yan lag stong// bdud rtsi dag kyang rab tu bsag/ yum chen rnams kyis byin brlabs pa'i// bum pa lha grangs bzhin du gzug/ rnam lnga'i mchod pa de bzhin bya// bdud rtsi lnga la longs spyod cing// lha yi tshogs rnams thams cad la// gtor ma lha grangs bzhin du 'bul// spyan drang mchod dang bstod pa dang// gang 'dod las la gsol ba gdab// rtsa ba'i yab yum skur gsal bas// 'khor lo bzhi yang gsal bar bya// A li kA li'i yi ge yang// rtsa yi gnas rnams kun tu dgod// rdo rje kI la ya yi sngags// 'khor lo'i rtsa gnas kun tu bsgom// drag po'i las kyi sngags rnams kyang// gsang ba'i mkha' la rab tu dgod// lha rnams so so'i las kyi sngags// rang rang gnas su dgod par bya// lus la bsngags ni de bkod nas// bum pa'i nang du de bkod bya// rigs lnga kI la la sogs pa'i// snying po dag kyang rab tu bgrang// nyi khri bdun 'bum bgrangs </text>
</item>

<item><p>300</p><section>1</section>
<text>nas kyang// lha rnams thugs dam bskul bar bya/ khro bo chen po rnams la ni// nyi khri lnga stong bsnyen pa dang// drag po'i las kyi sngags rnams ni// bye ba sum 'bum bzlas pa yis// mngon sum pa yi rtags 'byung ste// sku gzugs bzhad dang bum pa dang// phur pa dag las 'od 'byung dag/ phur pa ldeg 'phar lung ston 'byung// de ltar ma byung bar du bsgrub// de rtags thon nas sgrub sngags bzlas// rtsa ba yab yum gsal byas te// kI la ya lnga phyogs nas bskul// skye med chos kyi dbyings las ni// mtshan ma'i rnam rtog sprin 'byung zhing/ rnam rtog 'khor bar 'khyams pa rnams// thabs dang shes rab sbyor ba las// bde ba'i phur bu rgyas pa yis// so sos 'jigs pa'i sgra sgrog pas// las dang nyon mongs zhi bar mdzad// thog ma med nas bkab pa yis// las dang nyon mongs gyur pa yi// 'dod chags zhe sdang gti mug rnams// srid pa'i 'khor lor gyur pa yin// thabs dang shes rab sbyor ba yi// bde ba byang chub sems phur des// lus kyi rtsa rnams kun tu gang// dug gsum sdug bsngal der sbyong mdzad// chags sdang zhen las byung ba yi// nyon mongs pa las byung ba'i gzugs// srid pa'i lam la gnas bcas pa// de dag rab tu 'don mdzad nas// thabs dang shes rab sbyor ba yis// bde ba byang chub sems phur ni// lus kyi rtsa rnams kun rgyus gang// dug gsum sdug bsngal des gzhom mdzad// chags dang zhen las byung ba yi// nyon mongs pa las byung ba'i gzugs// lnga phung sems can dag bya'i phyir// thabs dang shes rab sbyor ba yi// bde ba byang chub sems phur des// lus kyi rtsar brgyud sems bde skyes// bde bas nyon mongs sdug bsngal zhi// las dang nyon mongs 'brel 'byung ba'i// 'bras bu phung po sdug bsngal myong// rnam rtog las dang lam la gnas// thabs dang shes rab sbyor ba yi// bde ba byang sems phur pas ni// lus kyi rtsa rgyud sems bde rnyed// bag chags phung po sdug bsngal zhi// gtso bo yab yum gnyis med de// g.yas nas rgyu dang g.yon nas rgyu// dbus nas rgyu dang 'od zer rgyu// spyi gtsug mgrin pa snying gar rgyu// mtshon char rgyu dang phur bur rgyu// g.yas kyis gcod dang g.yon gyis gcod// gso bsad mnan bzlog gang 'dod 'grub// phyogs kyi bum pa'i gnas rnams su// byang chub sems kyi chu rgyun dbab// bum pa de dag chu rgyun gyis// bkang ste rnam par rtog pa bsreg/ lus kyi gnas ni thams cad du// phab pa'i 'od zer der spro bya// 'od zer tshogs ni thams cad kyang// byang chub sems su gnas pa ste// rnam rtog kun gyi gnyen por bshad// bde chen 'khor </text>
</item>

<item><p>301</p><section>1</section>
<text>lo'i gnas su ni// zhi ba'i las ni sgrub pa yi// sngags kyi 'od zer thams cad kyang// bde chen rtsa ni kun tu spro// gnas der bde ba bskyed pas ni// bdag dang gzhan gyi rnam rtog bsreg/ rtsa dang rlung dang byang chub sems// bde ba bskyed de de bsgom mo// mgrin pa longs spyod 'khor lo ste// der ni rgyas pa'i las dag bya// sngags kyi 'od zer thams cad kyang// longs spyod gnas su rab tu spros// rlung dang rtsa dang byang chub sems// bde ba bskyed de der bsgom mo// rnam par rtog pa thams cad bsreg/ tshe dang bsod nams rgyas par 'gyur// snying ga chos kyi 'khor lor ni// dbang gi las ni bya ba ni// sngags kyi 'bru ni der bsgom pas// thams cad ma lus 'gugs par 'gyur// rtsa dang rlung dang byang chub sems// bde ba skyed byed der sgoms shig/ gnas de dag tu 'od zer 'phro// thams cad ma lus dbang du 'gyur// sprul pa'i 'khor lo'i gnas su ni// drag po'i las kyis bsad pa yin// sngags kyi 'od zer der bsgoms te// 'khor lo'i gnas su 'od zer spro// rtsa dang rlung dang byang chub sems// bde ba skyed byed rgyu ru bsgom// sngags kyi 'od zer drag pos ni// sprul pa'i gnas su bsad pa yis// 'khor lo bzhi yi gnas der ni// sngags kyi 'od zer gsal bsgoms la// spro dang bsdu bar bya ba yis// bde ba dag la rten bcas shing// mi rtog pa'ang der skye 'gyur// gsang bar bzlas dang mi g.yor 'gyur/ khro bo'i sprul pa'i phyag brnyan dang// yang sprul dag ni 'byung bas ni// phur bu'i dngos grub ster bar 'gyur// sngar bstan rtags ni kun 'byung ste// mchog dang thun mong dngos grub kyang// skad cig la ni thob par 'gyur// de thod bzlas pa'i sngags 'di'o// A+oM badzra kI li kI la ya sarba big+h+nAM baM hUM hUM phaT// de ni spyi yi bsnyen pa'o// de bzhin khro bo so so'i sngags// las kyi sngags kyang dus su bzla// bsnyen pa'i sngags kyis dngos grub thob// las kyi sngags kyis thams cad sgrol// las 'di rnal 'byor can gyis bya/ khro bo chen po de dag gis// bdud dang bar du gcod pa rnams// bsgral te byang chub lam la bkod// rgyud drug 'khor ba'i sems can dang// lus sems bral te 'khyams pa dang// ngan 'gro'i sgo dgag bde lam bkod/ khro rgyal sku yi 'od zer gyis// ste 'og phyogs mtshams kun tu spro// der gnas sems can thams cad kyang// rang rang nyon mongs kun spyod byed// grol ba'i lam la bkod nas kyang// sdug bsngal thams cad der 'joms byed// de bzhin dkyil 'khor chen po yi// bsgrub pa dag ni byed dus su// dngos grub rtags ni byung dus su// the tshom med pa'i rtog pas </text>
</item>

<item><p>302</p><section>1</section>
<text>blang// dngos grub chen po thob nas kyang// las rnams thams cad bya ba yin// bran dang pho nya bka' nyan tshogs// de dag bsgrub par bya ba ni// rtsa ba'i dkyil 'khor mdun phyogs su// dkyil 'khor gru gsum mthing nag bya// phyi rol zla gam gsum gyis bskor// dbus su khro rgyal hUM kA ra// g.yon du khro mo sgra 'byin ma// g.yas su phag gi mgo can de// rgyab tu smrig bu'i mgo can no// sha khrag sna tshogs las byas pa'i// gtor ma b+han d+ha gang bzhag la// bdud rtsi lnga yang de ru blug/ sha chen tshil chen khrag chen dang// g.yang gzhi spyi blugs thod pa'i rnga// dur khrod rgyan dang rdzas rnams bsags// nyung dkar skye tshe dug dang sbyar// zangs phye rdo phye lcags phye dang// drag po'i rdzas rnams gru gsum ste// hUM mdzad ting 'dzin la gnas pas// sngags 'di bgrang zhing 'phro 'du bya// oM badzra kro d+ha hUM ka ra hUM/ bzhi 'bum lnga khri 'don par bya// phra man [\[]men [\]]sngags 'dis las la gzhug/ gardza gardza hUM phaT// bye ba sum khri bton byas na// pho nyas gang 'dod las rnams byed// sprul pas gang bsgo'i las rnams byed// rnal 'byor can la dngos grub 'bebs// de bzhin khro bo gzhan dag kyang// rang rang khro mo pho nya dang// bcas te bsgrubs na dngos grub thob// bsgo ba nyan cing las rnams byed// rnal 'byor dam ldan rtogs par bya// phur pa phrin las kyi rgyud las/ bsgrub pa'i le'u ste bcu gnyis pa'o//// de nas rdo rje phur bu yis// tshogs kyi dkyil 'khor bshad par bya// sku yi dkyil 'khor 'bri bar bya// sna tshogs zas dang sna tshogs 'bru// sman gyi rnam pa'i gtor ma ni// glang po'am shing rtas 'grongs pa'i tshad// brgya rtsa brgyad dam lha grangs bya// sha sna khrag sna brgya rtsa brgyad// spyan gzigs 'dod yon sna tshogs brgyan// sna tshogs 'bru yi chang rnams bshad// rnal 'byor pho mo g.yas dang g.yon// lus ngag brdas mtshon so sos mchod// lha tshogs phyi nang gsang bas mchod// tshogs kyi 'khor lo bskor ba'i tshe// bla ma rdo rje slob dpon la// mtshan ldan gzungs ma phul nas ni// gtso bo rnams la de bzhin mchod// 'khor gyi rnal 'byor thams cad kyang// rang rang gzungs ma dag dang ni// lhan cig gnas te lha rnams mchod// mchod pa'i las byed dus brdas mtshon// gang zhig spyi bo ston pa la// de la rkang mthil bstan par bya// gang zhig smin ma 'degs byed la// de la mdzub ni bstan par bya// gang zhig lce ni bskyod pa la// de la pad+ma bstan par bya// gang zhig mdzub mo ston pa la// de la lag pa sbyin par bya// gang zhig brang ni ston pa la// de la nu+u ma ston par bya// gang zhig sor mo rnams ston la// de la lus ni bstan par bya// gang zhig a ho zhes </text>
</item>

<item><p>303</p><section>1</section>
<text>brjod na// kye ma ho zhes rab tu brjod// a ti pu ho brjod pa la// pra ti pu ho brjod par bya// a ti dzaHzhes brjod pa la// pra ti dzaHzhes brjod pa'o// sa ma ya s+t+waM zhes brjod pa la// sa ma ya ho zhes brjod par bya/ ra ho haM zhes brjod pa la// rA ga yA mi brjod par bya// kye zhes 'bod pa'i sgra sgrog na// a ho zhes pa'i lan yang sbyin// su ra sti zhes brjod pa la// bza' zhing btung ba rab tu sbyin// sa ma ya dzaHzhes brjod pa la// lha rnams mchod ces rab tu sbyin// dud du+u ra zhes brjod pa la// spang bar bya zhes rab tu brjod// de bzhin ngag gi sgra rnams kyang// dus 'di dag tu bya ba yin// tshogs kyi 'khor lo'i dus 'di ru// rkang pa brkyang bar mi bya zhing// phyi rol gtam yang rab tu spangs// mi bgad gsang ba'i ngag la gnas// lha yi grangs ni de bzhin du// phyi nang gsang ba'i mchod pa yang// lha rnams la ni rab tu 'bul// zhal zas tshogs la longs spyod cing// dpa' bo dpa' mo mnyam 'khyud la// byang chub sems kyi bde bas mchod// nyon mongs rnam par rtog pa yang// de yi 'od zer dag gis bsreg/ phyi rol bar chod byed rnams la// 'od zer dag gi bsreg par bya// brtul zhugs chen po'i spyod pa yis// tshogs kyi 'khor lo bya ba yin// dam tshig med cing ngang rgyud ngan// rtog pa can la tshogs 'khor gsang// dbang po dpa' mo brtul zhugs ldan// dam tshig can gyi tshogs 'khor bya// rdo rje'i glu ni rab tu blangs// mkha' 'gro'i tshogs la gtor ma sbyin// de don rab tu bshad pa yin// bar bar rdo rje'i glu yis bskul// kye tshogs kyi 'khor lo chen por ni// dam tshig ldan pa'i rnal 'byor pas// so sor rang rig gnyis 'khyud de// de bzhin lha rnams kun mchod cing// bdud rtsi lnga yang rtog med bzang// sha dang khrag ni 'thung cing bza'// der ni dam tshig can bzung zhing// dam tshig med dang nyams pa spang// brtul zhugs chen po'i spyod pa yis// tshogs kyi 'khor lo rab tu bya// byang chub sems ldan gzungs ma brten// gtsang dme mi blta brtul zhugs bskyed// lus ni mdzes pas khrus byas brgyan// tshogs kyi mchod pa rab tu bya// mkha' 'gro ma dang sha za mo// ra ro ma dang khrag 'thung ma// sa bla sa 'og sa steng gi/ las la grub pa'i mkha' 'gro'i tshogs// gtor ma len cing las rnams byed// sprul pa'i mkha' 'gro de bzhin byed// gnyis med mnyam 'khyud bde ba yis// dpa' bo dpa' mo mnyes gyur cig/ gnyis med bde ba rgyas gyur cig/ spro dang bsdu ba'i bde ba yin// mkha' 'gro'i tshogs rnams tshim gyur cig/ bdud rtsi lnga dang zhal zas kyis// 'jig rten 'das dang ma 'das pa'i// mkha' 'gro'i tshogs rnams mnyes gyur cig/ glu dag blangs la </text>
</item>

<item><p>304</p><section>1</section>
<text>dkyil 'khor bsdu// las dang nyon mongs rab tu 'joms// dam tshig ldan pa'i rnal 'byor pas// las 'di la ni brtson par bya// tshogs kyi 'khor lo rab 'bring gsum// phyi nang gsang ba gsum zhes bya// dam tshig nyams pa skong ba'i phyir// nang gi tshogs kyi 'khor lo bya// tshogs bsags bsod nams bskyed dus phyi// mi rtog ye shes bskyed dus su// gsang ba'i tshogs kyi 'khor lo bya// tshogs 'khor de gsum gang gis kyang// sgrib sbyong rnam grol lam la 'god// tshogs kyi 'khor lo chen po 'dis// yab yum rigs lnga'i khrag 'thung dang/ khro bcu yab yum phra men tshogs// mchod pa dngos grub rang shugs 'byung/ khro rgyal tshogs can bran gyi tshogs// pho nya bka' nyan bsgo ba nyan/ khams gsum nyon mongs kun sgrol gyis// mchog dang thun mong dngos grub thob// rgyal po bram ze khyim bdag tshogs// dregs pa'i bsod nams dbang du+u 'du// gnod gdug zhi zhing 'byor pa 'phel// gdug cing sdang sems ldan pa sgrol// de phyir tshogs kyi 'khor lo yang// rab tu bya bar bshad pa yin// phur pa phrin las kyi rgyud las/ tshogs kyi 'khor lo'i le'u ste bcu gsum pa'o//// de nas rdo rje phur bu yi// bsreg dang mnan 'phang bstod par bya// thugs kyi dkyil 'khor chen po ni// phung thod dum bu drug pa ru/ khrag sna dug sna'i ming rus gzhug/ skye tshe yungs nag brab rdzas bzhag/ nas nag rdo nag zangs lcags phye// zor gyi rdzas su thams cad bsags// yang na mda' yi zor yang bya/ khra dang srin bya pho rog dang// 'ug pa dag gi sgro bskyon de// smyug ma la ni khrag gis byugs// skyon med sor ni bcu gnyis pa/ khrag dang dug gi byugs byas la// thugs kyi dkyil 'khor der gzug bya// zangs nag zhing chen spyi blugs bgau/ drag po las kyi gzungs ma ni// nag mo gtum mo khro gnyer can// g.yon bzhag sgrol ba'i yum du brlabs// drag po'i las kyi phur pa yis// bsgrub bya dag la btab ste bsgral// so so'i rtsa sngags las sngags kyis// zor mda' la ni rab tu bsgrub// phur bu phra mo bdun byas bsngags// sgro rtsar phug ste mda' nang gzhug/ mtshe nyung drag rdzas bzlas la blug/ oM mo ha g+ha ya gardza gardza hUM phaT/ s+pho Ta ya'i bar dag tu// mo ha g+ha yas mgo mnan bsgrub/ khrag gi nang gis ming gzugs la// nas nag rdo nag la sogs pa// drag po'i sngags 'di btab ste brab// hUM ma ma ba shaM ku ru ma ta nya ka ra i nan d+ha d+hi ma ma karma shI g+h+rang kA ra yA/ las phyed tshogs ni drag tu bskul/ khro bo'i sprul pa de bzhin bskul// drod tshad ldan pas zor du 'phang// ma mo'i zor ni srod la ste// srin po'i zor ni tho rangs 'phangs// zor lam phye la khro bas 'phangs// mda' </text>
</item>

<item><p>305</p><section>1</section>
<text>dang thod zor ltas kyang blta// zor kha zlog na bdun dgur bskyar// de nas drag tu bskul de 'phangs// gdug cing sdang sems ldan pa rnams// skad cig nyid la sgrol bar 'gyur// rdo nag 'ur rdos 'phang bar bya// mda' 'phang mde'u'i me stag ni// g.yas su 'phro dang g.yon du 'phro// gang la log pa'i drod tshad bzung/ khrag la de bzhin blta ba ste// lkugs dang 'khyil dang 'phro ba'o// ltas kyi rnam pa de blta zhing// zor ni rab tu 'phang bar bya// zor thod bub dang log ltas ni// phyi rol rtags su shes par bya// las kun mtha' ni zor gyi bskul// phrin las rnam bzhis mnan bya ste// e las gru gsum dkyil 'khor bskyed// zhe sdang rdo rje 'khor bcas pas// 'jig rten khams ni thams cad kun/ khro bor ma gyur gang yang med// thams cad thal ba rdul du rlog/ A+oM badzra kI li kI la ya mA ra ya hUM phaT/ baM las dbang gi dkyil 'khor ni// zla gam dag tu bskyed par bya// 'dod chags rdo rje 'khor bcas pas// 'jig rten khams ni rab 'byams kun// dbang gi khro bor ma gyur med// thams cad dbang du 'du bar mdzod// A+oM badzra kI li kI la ya ba shaM ma na ho ba shaM ku ru swA hA/ ya las rgyas pa'i dkyil 'khor ni// gru bzhi dag ni bskyed bya ste// nga rgyal rdo rje 'khor bcas pas// 'jig rten khams ni thams cad kun// rgyas par ma gyur gang yang med// tshe dang bsod nams 'phel bar mdzod// A+oM badzra kI li kI la ya puSh+tiM ku ru swA hA/ ma las zhi ba'i dkyil 'khor ni// zlum po dag tu bskyed pa ste// gti mug rdo rje 'khor bcas pas// 'jig rten khams ni thams cad kun// zhi bar ma gyur gang yang med// thams cad ma lus zhi bar mdzod// oM badzra kI li kI la ya shAn+tiM ku ru swA hA/ rdo rje gzhon nu'i zhabs kyis mnan// 'khor lo rgyas 'debs b+ha gar sba/ khro bo'i tshogs kyi zas su bsngo// bskal pa'i me yi phung por bsregs// ye shes me yi bag chags bsregs// nyon mongs lnga dang ldan pa yis// gdug cing sdang sems ldan pa rnams// byang chub sems ni ma skyes par// nam yang btang bar mi bya ste/ khro rgyal yab yum sras bcas pa'i// zhabs kyi gdan khri'i 'og tu mnan// bskal pa me yi klong dkyil nas/ khro bo 'jigs pa'i gzugs ldan gyis// ma rungs tshogs rnams 'dul ba'i mchog/ thams cad ma lus tshar gcod cing// ma rungs pa yi tshogs rnams 'dul// mnan pas bar chod rab tu zhi// de nas 'khor rnams yi rangs te// bstod pa'i mchog 'dis rab tu bstod// bskal pa me ltar 'bar ba'i klong dkyil nas// zhe sdang 'dul mdzad rdo rje gzhon nu'i sku// rnam par thar pa'i dbur ldan zhing// phyag drug phyag mtshan rgyud drug sgrol// zhabs </text>
</item>

<item><p>306</p><section>1</section>
<text>bzhis rU tra bsgral zhing mnan// gdug pa 'dul mdzad phyag 'tshal bstod// rigs lnga khrag 'thung kI la ya// thams cad ma lus rdul du rlog/ shin tu khros pa'i gzugs can de/ khro rgyal chen por phyag 'tshal bstod// phyogs mtshams steng 'og khro bo'i tshogs// thams cad dbu gsum phyag drug ste// sku smad phur pas gdon tshogs 'dul// rnam par thar pa'i dbu gsum la// rgod gshe chags pa 'jigs pa'i zhal// glang lpags ko rlon sku la gsol// stag lpags 'bum gyi sham thabs can// g.yang gzhi thod sbrul khrag zhag brgyan// phyag drug mtshon chas nyon mongs sgrol/ khro mo dbang phyug sku la 'khril// 'jigs byed khro rgyal tshogs la bstod// sprul pa'i phra men tshogs bcas ni// phyogs bcu kun tu pho nyar 'gyed// bdud dang bar chod sgrol bar mdzad// shin tu 'jigs pa'i pho nya rnams// lus ni ma nges sna tshogs ston// cir yang 'gyur ba'i mtshon cha bsnams// ma rungs sha la stod cing za// sgrol byed tshogs la phyag 'tshal bstod// bcom ldan thugs kyi sprul pa ni// phyogs bcu kun tu 'gyed par mdzad// rnam rtog nyon mongs thams cad 'joms// thams cad bde ba'i lam la 'god// rU tra gtum rngams ma rungs pas// sems can kun la gnod par byed// bcom ldan thugs kyi phur bu yis// de dag sgrol mdzad phyag 'tshal bstod// 'jigs byed khro bo'i tshogs bcas kyis// phyogs skyong dregs pa tshar bcad de// sems can thams cad bde la bkod// 'gro don mdzad la phyag 'tshal bstod// ces phyogs bcu'i khro bo'i tshogs dang/ khor sprul pa'i phra men gyi tshogs dang/ 'jig rten dang 'jig rten las 'das pa'i 'khor thams cad kyis bcom ldan 'das kyi gsungs pa la mngon par bstod do// rjes su yi rang ngo// phur pa phrin las kyi rgyud las/ zor mnan sreg dang bstod pa'i le'u ste bcu bzhi pa'o//// phur pa phrin las kyi rgyud ces bya ba rdzogs so// rdo rje phur bu'i las rgyud 'di// u rgyan mkha' 'gro'i gling dag nas// rje btsun pad+ma 'byung gnas kyis// sems can don du dgongs te byon// sngon gyi las 'phro 'brel ba yis// rong zom gzhon blos lo ts+tsha bgyis// de las byung ba'i bsod nams kyis/ khams gsum snying rjes sgrol bar shog/ 'dir phrin las kyi rgyud karma mA le rtsa ba'i rgyud rtog pa bcu gnyis pa'i rgyud dang/ rgyud phyi ma zab pa'i rgyud rnams 'dir gzhug par bya'o// sid+d+hi rastu//// rgya gar skad du/ badzra kI la ya ma hA ba liM ta tan tra nA ma/ bod skad du/ rdo rje phur pa chen po gtor ma'i rgyud ces bya ba/ bcom ldan 'das dpal kun tu bzang po la phyag 'tshal lo// 'di skad bdag </text>
</item>

<item><p>307</p><section>1</section>
<text>gis thos pa'i dus gcig na// bcom ldan 'das dpal thams cad mkhyen pas/ sku thams cad kun tu gsal zhing mtshan dang dpe byad du ldan nas/ thams cad kun tu ma bsgribs pas/ phyogs thams cad nas gsal bar gyur te/ lhan ne lhang nge ma bsgribs par gsal ba ste/ gsang sngags dam pa 'byung ba'i dus na byin gyis brlabs kyis ston pa nyid du rnam par go bar gyur pa ste// 'og min dam pa'i gnas mtha' dang dbus med pa na/ rin po che'i gzhal yas khang phyi dang nang med pa kun tu yang nang du gyur pa na/ byang chub sems dpa'i 'khor mang po dang/ gnyis su med par bzhugs nas mnyam pa'i ngang gis rnam pa gsum gyi tshul du ston par gyur te/ thams cad mkhyen pa ma lus pa// yang dag don rnams bstan pa'i phyir// thugs rje rgya mtsho chen po la// thams cad 'byung zhing rnam par 'du// nyon mongs spangs pa'i pha rol na// rgyal ba bya ba rdul tsam med// sems nyid byang chub sems 'di yang// rgyal bar gyur pa'i snying po yin// stong pa'i chos nyid dam pa yin// snang ba ma 'gags lhun gyi grub// gnyis su med pa'i dam pa yin// 'khor ba'i bcud phyung bde gshegs rgyu// 'khor ba'i dri ma rang bzhin dag/ rgyud dang lung dang man ngag gsum// bstan cing go ste shin tu gsal// med pa ma yin snying pa'i don// nam mkha'i snying po mtha' yas mchog/ nges med sems ni sna tshogs te// sna tshogs ngo bo gcig tu snang// snang ba nyid du gzung du med// thams cad mchog gi snying po 'di// gzhan du rgyal bas chos mi btsal// rang rig snying po ma rtogs na// btsal bas rgyal ba'i chos mi rnyed// 'khor ba med cing sangs rgyas med// lha yang med cing 'dre yang med// mtho ris med cing ngan song med// thams cad sems nyid rig pa'i slong// 'di ni gang yin bder gshegs rgyu// de nyid ma spangs lhun gyis grub// ma btsal ma bsgrubs lhun gyis grub// kun tu bzang po thams cad mkhyen// rdo rje sems dpa'i don rnams ston// kun tu bzang po rdo rje sems// gnyis su med pa'i 'dul ba'i don// kun bzang dam pa lha yi lha// tshad ma gsum ni nges bzung nas// nges gzhi don la yang dag 'bebs// gnyis su don rtog gang 'dzin pa// gnyis med ngo bor yongs mi 'grub// drug dang bcu yis ma grub cing// bcu bdun rtsa gcig nges par 'grub// nges gzung med par don rtogs na// thob med 'bras bu sgrub mi dgos// rtsol med lam la bgrod mi dgos// rim pas sa la sbyang mi dgos// yang dag nyid du don rtogs pas// de ma rtogs pas 'bras bu med// bsgom med stsol min snying po'i don// nyams su len pa'i dam pa 'di// nyams </text>
</item>

<item><p>308</p><section>1</section>
<text>med rtog pas bcings pa 'dis// rtog pas 'bras bu gang bltas pa// de nyid rtog pa nyid du 'gyur// rtog pas bltas pa 'khor ba'i rgyu// rtog pa nyid kyang nges bzung bral// nges pa rtogs pa gang du 'dzin// ma nges rtog par gzung ba med// de phyir rtog pa'i nges bzung bral// ma rig rtog pa'i gzung 'dzin bral// rgyu+u las bskyed par snang mi snang// rgyu las bskyed par gyur pa na// rgyu las bskyed par 'jigs par 'gyur// de la yang dag don mi dgos// gal te rgyu las ma grub na// dper na nam mkha' stong pa la// rgyu med rkyen gyis de mi 'jigs// ma rig rgyu med stong pa la// ji ltar byas kyang ngal ba'i rgyu// dper na nam mkha' stong pa la// rgyu dang rkyen du ma bstan kyang// sprin dang na bun khu rlangs 'byung// de bzhin sems nyid stong pa la// rgyu las bskyed dang ma bskyed pa'i// don nyid yang dag bshad dka' yang// ma rig nam mkha'i sprin dang 'dra// nam mkha' sprin du ma shes shing// sprin nyid nam mkhar ma shes na// sprin dang nam mkha' tha dad med// sems nyid stong pa nam mkha' la// ma rig pa nyid sprin dang 'dra// ma rig ye shes tha dad med// ma rig pa nyid yang dag lam// 'khor ba nyid kyang bde gshegs rgyu// byang chub sems kyi rang bzhin ni// dper na rin chen gser gling 'dra// rin chen gser gling phyin gyur na// dbyibs dang kha dog tha dad kyang// thams cad gser gyi ngo bor gcig/ de bzhin sems kyi mtshan nyid kyang// mtshan ma sna tshogs cir snang yang// thams cad sems kyi ngo bor gcig/ bstan pa'i snying po dam pa 'di// 'di dang 'di ru bstan par ni// bder gshegs nyid kyis brjod par dka'// don dam chos dbyings nam mkha' 'dra// skye med nam mkha'i ngo bo las// skye ba'i cho 'phrul cir yang snang// de bzhin skye med chos dbyings las// skye ba'i cho 'phrul cir yang snang// gleng gzhi byang chub sems nyid yang// dper na nam mkha' nyid dang 'dra// dngos por snang ba'i chos rnams kun// 'byung yang nam mkha' nyid las 'byung// 'dus kyang nam mkha' nyid la 'dus// gleng gzhi byang chub sems nyid la// lta ba sgom pa dkyil 'khor dang// lha dang dam tshig la sogs pa// mchod pa dang ni bstod pa dang// thams cad byang chub sems las 'byung// 'dus kyang byang chub sems la 'dus// yang dag bstan pa'i snying po 'di// sangs rgyas sems can gnyis med de// gnyis su gzung du+u ga la yod// nges bzung bral ba'i chos nyid la// dngos por bzung du+u ga la yod// mtha' dbus med pa'i chos nyid la// phyogs char bzung du ga la yod// snang stong gnyis su med pa la// snang zhes mtshan mar ga la 'dzin// stong zhes </text>
</item>

<item><p>309</p><section>1</section>
<text>chad par ga la blta// de phyir snang stong gnyis su med// kun tu bzang po kun gyi gzhi// zhes bcom ldan 'das dpal kun tu bzang po nyid kyis brjod du med pa'i don bstan to// rdo rje phur pa chen po gtor ma'i rgyud las// gleng gzhi'i le'u ste dang po'o//// de nas mnyam pa'i ngang gis yum gyi b+ha ga la bzhugs nas/ e ma ho mnyam pa nyid kyi ngo bo ni// bstan pa'i snying po don gyis go/ 'di ni sangs rgyas 'byung ba ste// kun bzang nyid du rnam par grags// e ma 'di ltar ngo mtshar che// ya mtshan 'phrul chen rang las byung// mi btsal rang byungango mtshar che// ngo mtshar chen po lha yi sku// ji ltar bltas pas 'grub par 'gyur// 'di ni rab tu ngo mtshar che// e ma 'di ni ngo mtshar che// skye ba med pa'i chos dbyings las// bstan pas go ba ngo mtshar che// don nyid brjod du med pa la// brjod pas go ba ngo mtshar che// mun pa lta bu'i gti mug la// mar me lta bu'i 'od byung nas// gti mug mun sel mar me sgron// mun pa 'joms pa'i shes rab 'od// 'di ltar gdul byed bde gshegs byung// 'dul ba'i ngo la cir yang snang// gnyis su med par mnyam par sbyar// e ma 'di ltar ngo mtshar che// nam mkha' stong pa skye med la// skye ba'i cho 'phrul cir yang ston// de bzhin skye med chos dbyings las// skye ba'i cho 'phrul bsam mi khyab// ston pa 'byung zhing 'khor rnams 'byung// thugs rje 'byung zhing byin rlab 'byung// dkyil 'khor 'byung zhing mchod pa 'byung// thams cad thams cad 'byung ba yin// thugs rje chen po'i byin rlab kyis// bde ba chen po dbab tu gsol// e ma 'di ni gang 'byung ba// thugs rje sprul pa chen po 'byung// 'gro ba 'dul ba bstan pa'i phyir// gang gis 'dul ba de bzhin du// 'dul ba'i ngo la cir yang ston// yab la dgyes shing yum la chags// chags pa'i mdangs kyi dgyes pa na// sems dang sems su 'dres pas na// sems nyid mi 'gyur brtan pa'i mchog/ dgyes pa chen pos dbab tu gsol// e ma mi 'gyur brtan pa la// 'gro ba kun gyi don gyi phyir// yab la 'khyud cing dges pa bskul// 'dod pas g.yos shing rab tu 'dzum// zim bag bcas shing brtse ba skye// mchu 'gul lce 'dril rab tu gdung// rtsa rnams rab tu rgyas mdzad de// pad+ma la ni bde ba dbab// e ma ston pa yum dang bcas// yum ni dges pas yab la 'khyud// yab kyi bde ba chen po 'di// yum gyis dges pas bskang ba'i phyir// gsang ba'i rdo rje bde ba 'bebs// bde ba chen po 'di dag ni// yum la dbab kyi dges par mdzod// yab yum bde ba chen po 'di// dges pa chen pos dbab par mdzod// e ma oM AHhUM phaT/ sa ma ya hoH sa ma ya s+t+waM/ </text>
</item>

<item><p>310</p><section>1</section>
<text>a nu rA ga yA mi/ a nu rA ga ya hUM/ dzaHhUM baM hoH hUM hUM hUM/ gnyis su med par mnyam sbyar nas// bde ba chen po'i byin brlabs las// thams cad dbang bskur sgrib sbyangs nas// nyon mongs sbyangs shing byang sems 'phro// drag po la sogs rnam bzhi yis// ji ltar 'dul ba bzhin spros na// dkar dmar gnag dang ser ba dang// dus rnams kun tu rab sbyar nas// yang dag nyid du rnam par spro// 'di ni sangs rgyas byin brlabs yin// thabs dang shes rab gnyis med par// dus gsum snga phyi med par sbyor/ hUM hUM hUM/ shAn+ting ku ru swA hA/ puSh+ting ku ru swA hA/ ba shang ku ru swA hA/ mA ra ya sa ma ya hUM phaT/ oM badzra kI li kI la ya hUM hUM hUM/ rnam bzhis 'dul ba gang yin pa// de ni sangs rgyas mdzad spyod yin// rngam pa chen po'i lha tshogs ni// 'jigs byed chen po 'di lta bu// drag po rngam pa'i hUM sgra can// de yis stong gsum rab tu g.yos// yab yum sras dang bcas pa rnams// rngam pa'i nga ro drag por sgrogs// hUM badzra kI li kI la ya hUM hUM hUM/ zhes rngam zhing ngo mtshar ba'i khro bo rab tu 'phros nas/ thams cad rab tu 'dus nas snang la rang bzhin med par gyur nas/ mnyam pa'i ngang gis bzhugs so// rdo rje phur pa chen po gtor ma'i rgyud las/ gleng bslang ba'i le'u ste gnyis pa'o//// de nas sgrol ba chen po'i ting nge 'dzin la snyoms par zhugs nas/ nyon mongs 'khor ba'i sems can rnams// gab sbas lta ba'i don ma rtogs/ khams gsum 'khor zhing sdug bsngal myong// shin tu ma rungs srin por 'gyur// yi dwags srin po ma rungs pa// nad dang ma rungs sna tshogs 'byung// srin po gdug pa'i byin brlabs las// sems can thams cad gdug par 'gyur// rang la rang nyid rab tu gdug/ rang gi rtog pas bltas pas na// me bzhin tsha bas rab tu gdung// de yang rang rig rnam rtog yin// rang la rang gis 'tshig par byed// chu bzhin grang ba rang las 'byung// rang nyid rang las sdug bsngal 'byung// dmyal khams bco brgyad sdug bsngal kyang// rang gi rnam rtog bltas las byung// yi dwags bkres skom sdug bsngal yang// rang gi rnam rtog bltas las byung// byol song glen lkugs sdug bsngal yang// rang gi rnam rtog bltas las byung// de la sogs pa'i sdug bsngal ni// rang gi rtog pas de ltar snang// zhe sdang dbal chags me ltar 'bar// gti mug khang pa mun ltar 'thibs// phrag dog zur rno rta ltar 'gyes// 'dod chags 'dzin byed ci ltar 'dzin// nga rgyal bden med 'brug brag ltar 'tsher// le lo sgyid snyoms chu ltar 'phyo// nyams med spyod pa rang dgar byed// 'dod 'gro nyams pa'i dbang gyur na// nyes med lnga po rnam par 'chang// don </text>
</item>

<item><p>311</p><section>1</section>
<text>med spyod pa rlung ltar 'phyo// 'di rnams bsgral ba'i zhing bcu ste// bsgral ba'i zhing bcu ma bsgral na// bsgral ba'i dam tshig nyams par gyur// nyams byed lnga ni rab tu bsgral// za byed lnga ni rtod la mnan// mgyogs byed lnga ni zhags pas bcings// sgrib byed lnga ni rta la bskyon// 'khrugs byed lnga ni rab tu gsal// smyo byed lnga ni smyo dang dbral// 'dzin byed lnga ni bcings pas grol// med pa lnga ni gter dang sprad// yod pa lnga ni phyam la bskur// lkug pa lnga ni smra ru gzhug/ bcings pa lnga ni zhags pa khrol// 'phyo byed lnga ni bcings la bzhag/ nyes byed lnga ni rnam par spangs/ yangs// 'dzin pa gsum ni rnams spangs la// nyes byed gnyis ni shes par bya// rtsa ba gcig tu yang dag bsgral// 'dzin pa lnga ru rab 'dzin zhing// mtshang can gsum dang rab tu 'grogs// chen po gcig ni rab shes na// thams cad ma spangs lhun gyis grub// spong byed rnams kyi sbyangs mi dgos// de yis bsgral ba chen por 'gyur// ma bsgral nyams par yang dag bshad// rdo rje phur pa chen po gtor ma'i rgyud las/ gdug pa can 'dul ba'i le'u ste gsum pa'o//// de nas rab tu bsgrub pa'i ting nge 'dzin la snyoms par zhugs te// shin tu gdug pa'i sems can chen po la rab tu bsgral ba bstan te/ dur khrod chen po'i dkyil 'khor du// dkyil 'khor 'dom gang gru bzhi la// thig dang bri bar byas nas su// dus ma nor bar bsgrub par bya// rdzas su bstan pa ma lus kun// gtor ma'i rdzas rnams 'di lta ste// dpal gyi gtor ma chen po ni// sha sna lnga las rab bsham sa nas// dkyil 'khor lhar bskyed spyan drangs nas// mchod pa ma lus dbul ba kun// gtor ma chen po'i las rnams te// oM badzra kI li kI la ya/ ma hA ba liM ta khA hi// dus drug gtor ma dbul byas la// mi 'dzin gtong bas gtor ma ste/ dus rnams kun tu btang ba dang// lo dang zla bar btang ba dang// thams cad kun tu btang ba dang// dam tshig chen po'i dus la bab// byang chub mchog tu sems bskyed pa'i// dus gsum rgyal ba'i gdung 'tshob pa// rigs 'dzin bdag cag rnams la ni// rtags dang mtshan ma bstan pa dang// kI la ya yi dngos grub stsol// oM badzra kI li kI la ya/ sarba big+h+nAM baM hUM phaT/ rdo rje khros pas zhe sdang gcod// mtshon chen sngon po 'bar ba yis// nam mkha'i dkyil nas thigs pa shar// srog gi go ru shar ba dang// snying gi go ru bsgom par bya// snying rjes bsgral ba'i dam tshig </text>
</item>

<item><p>312</p><section>1</section>
<text>ni// bsad cing mnan pa ma yin te// phung po rdo rjes gtam byas nas// rnam par shes pa rdo rjer bsgom// me ru 'bar ram 'od du 'byung// 'gul lam ldeg gam 'phyo ba'am// 'di rnams gang byung gtor ma 'grub// oM badzra kI li kI la ya// mA ra ya ba liM ta b+h+yo b+h+yo b+h+yo/ gang yin phyogs su 'phang nas ni// sprug cing gdab ste khrag kyang gtor/ khro bo chen po bcu rnams la// gtor ma chen po 'di lta ste// oM badzra kro d+ha hUM kA ra hUM/ gardza gardza hUM phaT/ steng phyogs khro bo hUM kA ra// yum chen rdo rje sgra 'byin ma// phra men phag dang smrig bur bcas// glang chen sha dang thod khrag dang// go ro tsa na'i gtor ma dbul// oM badzra kro d+ha bi dza ya hUM/ ha na ha na hUM phaT/ shar gyi khro bo rnam par rgyal// yum chen rdo rje mda' snyems ma// phra men stag dang bya rgod bcas// seng ge dkar mo'i sha dag dang/ dri chen bdud rtsi chen po dang// skam pa chen po'i sha gtor dbul// oM badzra kro d+ha nI la daN+Da hUM/ da ha da ha hUM phaT/ shar lho'i khro bo dbyug sngon po// yum chen rdo rje sder mo ma// phra men g.yag dang bya rog bcas// 'dzin byed khra yi sha dag dang// 'dzul byed gcer bu'i sha yi mchod pa 'bul// A+oM badzra kro d+ha ya mAn+ta ka hUM/ pa tsa pa tsa hUM phaT// lho yi khro bo gshin rje gshed// yum chen khro mo dur khrod ma// phra men sha ba 'ug par bcas// gshog med 'phur dang mAM sa dang// chags med sha khrag mchod par 'bul// A+oM badzra kro d+ha Ar+ya a tsa la hUM/ ban+d+hA ban+d+hA hUM phaT/ lho nub khro bo mi g.yo mgon// yum chen rdo rje gtun khung ma// phra men gzig dang khwa ru bcas// sgrol byed srin po'i sha khrag dang// me 'bar shing gi bdag po dang// 'gro byed stabs 'bral sha khrag mchod par 'bul// A+oM badzra kro d+ha ha ya grwa wa hUM/ hu lu hu lu hUM phaT/ nub kyi khro bo rta mgrin rgyal// yum chen rdo rje gtum mo dang// sprul pa byi la pu shud bcas// dus 'dzin pad+ma'i khrag dag dang// 'byong byed sha yi mchod pa 'bul// oM badzra kro d+ha a pa ra dzi ta hUM/ tiSh+Tha tiSh+Tha hUM phaT/ nub byang khro bo gzhan gyi mi thub dang// yum chen rdo rje mda' snyems ma// phra men khra dang spyang kur bcas// sgrib byed sha dang rdeg byed lag/ myo byed sha yi mchod pa 'bul// oM badzra kro d+ha a mr-i ta kuN+Da li hUM phaT/ ts+tshin+da ts+tshin+da hUM phaT/ byang gi khro bo bdud rtsi 'khyil// yum chen rdo rje rlung 'byin ma// phra men seng ge pha wang bcas// skyong/ skyed byed mo dang bran dran byed snying// dri chu sha yi mchod pa 'bul// oM badzra kro d+ha trai lo kya bi dza ya hUM/ bin d+ha bin d+ha hUM phaT/ byang shar khro bo khams gsum rgyal// yum chen rdo rje bskyod ma dang// phra men dred dang sre mo'i mgo/ dran byed sha dang 'gro byed rkang// nyal byed sha yi mchod pa 'bul// oM badzra kro d+ha ma hA </text>
</item>

<item><p>313</p><section>1</section>
<text>ba la hUM/ s+pho Ta s+pho Ta hUM phaT/ 'og gi khro bo stobs po che// yum chen rdo rje gsod ma dang// phra men dom dang byi ba'i mgo// nyan byed klu dang sdod byed sha/ 'joms byed sha yi mchod pa 'bul// bzhi tshan bcu yi lha yi tshogs// hUM mdzad thog 'bebs smyo 'dul rgyal// sred byed dbyug dang sgrol byed gshed// gnod byed mgon dang dbang sdud rta// 'phen byed gzhan dang gsod byed bdud// 'dzin byed khams dang 'phebs byed stobs// so so'i las rnams sgrub pa dang// so so'i mthu phyin rab tu ster// ta thA ya ta thA ya hUM phaT/ sgrol byed chen mo'i lha mchog ni// sku mdog gnag cing tho ba bsnams// rkang leb sha yi mchod pa 'bul// gang yin sgrol ba'i las la brtson// ha sa ya ra ha da na ya hUM ha sa yan yan ha phaT// 'bral byed chen mo'i lha mchog ni// sku mdog mthing zhing gu gul bsnams// rmig zlum sha yi mchod pa 'bul// gang yin skyob byed lha dang 'bral// A be sha ya A be sha ya hUM phaT/ 'gugs byed chen mo'i lha mchog ni// sku mdog dkar zhing lcags kyu 'dzin// dran byed snying gi mchod pa 'bul// shI g+h+raM A na ya hUM phaT/ 'ching byed lha mchog chen mo ni// sku mdog sngo zhing zhags pa bsnams// mkhal ma khrag gi gtor ma 'bul// dz+wa la pa ya dz+wa la pa ya hUM phaT// smyo byed lha mchog chen po ni// sku mdog dmar zhing dug rnams bsnams// 'du byed med pa'i mchod pa 'bul// bi da ya bi da ya hUM phaT/ stobs pa'i lha mchog chen po ni// sku mdog ljang sngon gzas pa bsnams// don snying sna lnga'i mchod pa 'bul// lha drug bsgrub pa drug tu bstan// nyams drug rtags drug rab tu gzas// bskyed dang spyan drang mchod pa 'bul// 'dzab bstod la sogs de bzhin bya// bsgrub dang bsgrub pa chen po dang// phrin las rdzogs par shin tu bzang// dam can gsum la rim pa bzhin// nag smug snying dang mkhal ma dang// pad+ma'i khrag dang srin bya'i sha/ gcan gzan sha yi mchod pa 'bul// dza ye bi dza ye// rim pa bzhin du shes par bya// nal bu'i sha dang dbang bo'i sha/ nag mo sha yi mchod pa 'bul// ka taM ka ye/ brten pa bran dang 'khor ltar bya// mar dang khrag dang 'o ma dang// sbrang rtsi chu lug lto ser dang// gzhob mgo sna skya mchod pa 'bul// a dzi te a pa ra dzi te// rim pa nyid du de sbyar nas// bskyed dang spyan drang mchod pa dang// 'dzab bstod de bzhin mchod pa 'bul// bsgrub dang bsgrub pa chen po ni// yang dag nyid du de brten bya// hUM ma ma ba shang ku ru ma dam nya ka ra i nan// dang+hi ma ma karma nan ti dza// nyid kyi bka' las 'da' ma byed// bka' nyan gsung sdod dran ltar khol// las bzhi bse mo nyid la 'dus// bse mo'i rtags rnams rab tu brtags// mA </text>
</item>

<item><p>314</p><section>1</section>
<text>ra sai na pra mar d+ha na ye hUM phaT// thams cad las sngags yang dag pa// 'di dag bse mo nyid du bya// gang bsgrub pa yi rim pa la// dam can rnam gsum bka' bzhin nyan// bran dang pho nya bka' nyan tshogs/ khyod kyi dam tshig dus la bab// sngon chad ji ltar dam bcas bzhin// mngon spyod phrin las myur du mdzod// dkar po'i snying dang skyes pa'i snying// rta dang 'dras dang gri yi sha/ dkar po'i sha gsum mchod pa 'bul// shI g+h+raM ka ra ya/ drug dang gcig dang bzhi rnams dang// drug la rdzas drug yang dag bshad// de bzhin yang dag shes par bya// de rnams kun gyi las rnams ni// bsad pa'i ling+ga brgyangs la bri// bstab pa'i ying+ga bskum la dri// mnan pa'i ling+ga phyi nang gnyis// gzir ba'i ling+ga nang nas drang// bsad dang bstab pa brkyang ba la// phyi ma gnyis po 'khor lo drug/ bsad pa dag gi sngags rnams bri/ khro bcu'i sngags rnams la sogs pa// thod pa'i phyi rim de bzhin bskor// rno ba'i mtshon gyi lus la gtug/ smug nag thal kha rab tu bya// bkod pa'i rim pa yang dag bstan// rdo rje gzhon nu'i rig 'dzin rnams// srid pa phur bu grub mdzod ma karma nan ti dza// nyid kyi bka' las 'da' ma byed// bka' nyan gsung sdod dran ltar khol// las bzhi bse mo nyid la 'dus// bse mo'i rtags rnams rab tu brtags// mA ra sai na pra mar d+ha na ye hUM phaT// thams cad las sngags yang dag pa// 'di dag bse mo nyid du bya// gang bsgrub pa yi rim pa la// dam can rnam gsum bka' bzhin nyan// bran dang pho nya bka' nyan tshogs/ khyod kyi dam tshig dus la bab// sngon chad ji ltar dam bcas bzhin// mngon spyod phrin las myur du mdzod// dkar po'i snying dang skyes pa'i snying// rta dang 'dras dang gri yi sha/ dkar po'i sha gsum mchod pa 'bul// shI g+h+raM ka ra ya/ drug dang gcig dang bzhi rnams dang// drug la rdzas drug yang dag bshad// de bzhin yang dag shes par bya// de rnams kun gyi las rnams ni// bsad pa'i ling+ga brgyangs la bri// bstab pa'i ying+ga bskum la dri// mnan pa'i ling+ga phyi nang gnyis// gzir ba'i ling+ga nang nas drang// bsad dang bstab pa brkyang ba la// phyi ma gnyis po 'khor lo drug/ bsad pa dag gi sngags rnams bri/ khro bcu'i sngags rnams la sogs pa// thod pa'i phyi rim de bzhin bskor// rno ba'i mtshon gyi lus la gtug/ smug nag thal kha rab tu bya// bkod pa'i rim pa yang dag bstan// rdo rje gzhon nu'i rig 'dzin rnams// srid pa phur bu grub mdzod nas kyang// sdug bsngal nyams su myong bar mdzod// oM laM hUM laM s+t+waM b+ha nan/ mo ha g+ha ya/ b+ha ga bAn/ hrIHSh+t+r-IHbi kri// badzra hUM kA ra hUM hUM/ phaT phaT/ oM badzra kI li kI la ya dzaHhUM </text>
</item>

<item><p>315</p><section>1</section>
<text>baM hoH sarba big+h+nAM badzra kI li kI la ya/ hUM hUM phaT phaT/ oM badzra kro d+ha hUM kA ra hUM phaT/ hUM kA ra hUM a a/ dngos grub bar chad byed pa'i bgegs// gdug cing sdang sems ldan pa rnams// zung zhig chings shig rnam par sdoms// gtogs shig grogs dang bral bar gyis// ring par khug la smrar chug cig/ phob cig rnam par gzir bar gyis// nga yi dbang du gyur nas kyang// bsgo ba'i bka' rnams nyan par gyis// pa ra bid+yAn hUM phaT/ tshin d+ha tshin d+ha hUM phaT/ bin d+ha bin d+ha hUM phaT/ gr-i h+Na gr-i h+Na hUM phaT/ ha na ha na hUM phaT/ ban d+ha ban d+ha hUM phaT/ da ha da ha badzra/ pa tsa pa tsa hUM phaT/ ma tha ma tha badzra/ su ru su ru badzra/ mu ru mu ru badzra/ dz+wa la dz+wa la badzra/ las kyi sngags rnams dril dril nas// snying dang dbang po rnam shes la// rim pa bzhin du phur pa thob// spyi mthun kun tu ma lus gdab// stong pa kho nar yang dag sbyor// chos nyid kyi bden pa'o// gsang sngags kyi byin gyis brlabs so// sangs rgyas kyi mthu'o// a b+hi tser+ya'i dus la bab// gnag pa de kho na la'o// dkar nag mtshams su'o// nag po gru gsum gtor ma la// mtshon rtse gnyis dang dbyig dug zangs// gzhan gyi dngos po mtshon rnams la// bsgrub pa tshul bzhin byas nas ni// mtshan ma brtan po byung ba dang// dgra bgegs dbang po mngon sum bsgral// rdo rje gsang ba'i bka' las ni// sdig can gang zhig 'da' byed pa// stobs chen khro bo chen po yis// klad pa tshal pa brgya ru khos// nyon cig bgegs dang log 'dren tshogs// nga yi bka' las 'da' ma byed// las sngags mtshon du bcas pas gdab// dum bu nyid du de bzhin 'gyur// drag po gru gsum gtor ma la// d+ha du ra yi rtsa ba dang// lug mig grib skams byas pa dang// rtsa ba lo ma 'bras bu dang// thams cad dug tu gyur pa kun// nag po dag tu yang dag bya// bsnyen bsgrub tshul du byas nas ni// me 'bar 'od du 'byung rtags ni// rim pa bzhin du yang dag sbyar// gdug cing sdang sems ldan pa rnams// lha'am 'on te bdud kyang rung// nga la bar chad byed pa rnams// mthu dang rdzu 'phrul med par byos// las sngags dag la yang dag sbyar// nyon mongs 'khor ba gzhom pa'i phyir// gtan gtun mkha' dbyings yang dag bsam// rdungs shig rdo rje 'bar ba'i gtun// bka' las 'da' byed sdig can rnams// rdo rje me dbal snying bsregs nas/ khro mo 'bar ba'i gtun khung du// rdo rje tho bas brdung byas nas// lha yang rung ste brlag par byos// kha thaM kha thaM kha thaM/ hUM hUM hUM/ phaT phaT phaT/ hUM hUM phaT phaT phaT/ khyad par chen po'i gtor ma ni// sha chen dam rdzas mchod pa dang// snying khrag dron mo ma lus dang// nyon mongs lnga po rtsad bcad cing// </text>
</item>

<item><p>316</p><section>1</section>
<text>'joms byed nad la gzhom byed phyir// sna lnga tshon gyis 'dab mas dgab// bsnyen pa nyid du yang dag ldan// klong drug sngags drug lha drug dang// rdzas drug las rnams ma lus bya// bsnyen bsgrub drod du gyur pa dang// nad rnams ma lus dbab par bya// des ni 'khor ba gting nas skems// nyon mongs 'joms par yang dag bshad// las rnams ma lus grub bya'i phyir// sreg pa'i klong drug yang dag bstan// phrin las las rnams bya ba'i klong// 'dzab tshogs gnyis ni drag po'i klong// bsreg cing mchod de bstab pa'i klong// dgug cing bstim dang gdab ste brdung ba'i klong// mnyes byed mchod pa 'bul ba'i klong// gzir gnon khro bo'i stangs stabs klong// bsreg pa'i klong drug nyon mongs dag par bsreg/ thugs rje me yi byin brlabs yin// gdug pa me la rab tu bsngags// drag po me yi las bya'i phyir// klong drug las 'di rnam par bstan// phrin las bya ba las kyi klong// 'dzab dang tshogs gnyis drag po'i klong// drag po sgrol ba dus kyi klong// tshig bshad drag po gyer gyi klong// drag po'i sngags rnams 'phang ba'i klong// dmod pa bral ba'i klong dang drug/ klong drug drag po 'phang ba'i klong// lam bstan zor gyi klong drug yin// lam rnams yang dag 'grub par 'gyur// nyon mongs 'khor ba gnan pa'i phyir// gnan pa'i klong drug 'di lta ste// phrin las bya ba las kyi klong// 'dzab dang tshogs gnyis drag po'i klong// brgya dang brgyad ni gdab pa'i klong/ khyad par bal tshon byad kyi klong// bskyed dang spyan drang gtad pa'i klong// pho brang stangs stabs gnan pa'i klong// klong drug gnan pa las kyi mchog/ las gsum phrin las mtshon pa'i phyir// 'di nyid drag po'i phrin las yang dag bstan// bya ba gsum du yang dag bstan// rnal 'byor gang zhig gtsor 'dzin pa// gzhung dang ldan pa'i gtor ma la// stong pa chen po chos kyi mchog/ hUM las sngags kyis gtso bor bsam// hUM gnyis 'khor gnyis rab tu bsam mo// dzaHhUM baM hoHsa spyan drangs nas/ hUM gsum bstim pa'i las rnams bya// gtor ma hUM gsum lha mo drug/ rtsa sngags gzhugs la bstab sngags gdags// nyi shu rtsa gcig sngags kyis bstab// phrin las bcol ba'i las rnams bya// de bzhin du byas rdzas kyis mchod// byang chub sems kyi rang bzhin ni// chags pa med pas zhe 'dod med// mnyam pa nyid du bzhag pas na// thams cad ye grub gtor ma yin// 'bras bu ye shes tshogs su 'gyur// tshogs bsag rim pa rnam pa gnyis// yang dag nyid du rnam par bshad// rdo rje phur pa chen po gtor ma'i rgyud las// drag po gtor mas gdug pa btul ba'i le'u ste bzhi pa'o//// de </text>
</item>

<item><p>317</p><section>1</section>
<text>nas bcom ldan 'das las thams cad pa'i ting nge 'dzin la snyoms par zhugs nas// las kyi don bstan pa 'di lta bu// dang po byang chub sems bskyed de// bum pa kha rgyan mgul chings bcas// sman lnga 'bru lnga rin chen lnga// spos lnga snying po lnga dag dang// bgegs bskrad dri yis yang dag gdug/ lha rnams bskyed pa'i rim pa yang dag bya// spyan drangs dbang bskur mchod par bsam// bskul dang 'dzab dang rim pa ni// nyi shu rtsa gcig sngags rnams la// gdab pa'i sngags kyis yang dag bsgrubs// gnyis pa bsdus shing bum par thim// mtshan ma brtan po byung ba dang// bum pa sku gsung thugs dbang bskur// nyi shu rtsa gcig sngags rnams kyis// cis kyang mi tshugs tshe dbang bskur// 'chi med tshe yi dbang dang ldan// rab tu brtan 'gyur dbang dang ldan// bdud po pad+ma dbang phyug dang// bdud mo gar gyi dbang phyug gnyis// dpag bsam shing gi sked pa la// 'dus byas bu ni bcu gcig byung// gnod sbyin bcu gcig rab tu grub// 'gro ba kun gyi don bya'i phyir// thod pa bcu gcig mnan pa'i rdzas// gnad du bstan pa'i sa rnams ni// mi 'gyur gtan du gnan pa'i sa// dbus su snying po tri rnams bri// 'khor lo drug la sngags drug bri// gnad pa'i ling+gar shes par bya// spyi ltar shes pa rab tu gces// sngon dmar dkri shing re bas gtum// bya ba'i las rnams byas pa dang// gang yin gnan pa dag tu gnan// don rnams ma lus 'grub par 'gyur// de yis 'gro ba rab tu mos// gdug pa can gyi zin pa la// 'bum mam lha sngags mang bzlas te// gang yin bstan pa'i sa de la// rtsa gsum lce yi sngags bzlas la// ldag cing nad rnams zhi bar 'gyur// 'dag pa chu dag gang yang rung// mang du bzlas pas nad la bslan// nad rnams thams cad zhi bar 'gyur// phan pa'i sman la sngags btab la// gang yin nad la glan par bya// nang nub dus gsum dag tu gdab// rdo rje'i lce yi nad rnams zhi// lha yi ting 'dzin rab tu gsal// des ni gnod pa'i nad rnams bzhi// nad rnams ma lus zhi gyur na// gnas lnga bsrungs la bgegs rnams bskrad// bsrung ba'i rim pa rab tu 'byung// nyung dkar thal chen la bsngags te// sor bzhi ba yi glang ma la// 'bru dgu gsum sngags rnams bri bya ste// gdug pa can gyi shing dag la// phur pa sor bzhi nyung dkar gdags// sa ya drug 'bum mang du bzlas// dus rnams kun tu srung ma bskul// dregs pa mchod cing chang phud gtor// mtho bskor rdzas rnams rab tu sba// nyung dkar thal chen de bzhin sba// bzlas nyung sbreng zhing mtha' ma bskor// de bzhin rab tu brjod par bya// byang chub sems ni rab tu ston// sangs rgyas </text>
</item>

<item><p>318</p><section>1</section>
<text>rnams kyi dgongs pa yang// 'khor ba rtogs las yang dag byung// dus gsum byang chub sems las 'byung// bskal pa stong du rab btsal kyang// sems nyid byang chub rnyed mi 'gyur// gal te sems de rnyed 'gyur na// dngos po stong par ga la 'gyur// yang dag bstan pa'i snying po 'di// bstan pa'i snying po dam pa 'di// sangs rgyas kun gyi rnyed mi 'gyur// rnyed par kun bzang yongs ma gsungs// kun tu bzang po'i ngang nyid las// bstan pa 'di dag brjod las 'das// de nyid brjod par sus gsungs pa// de ni brjod par bstan pa min// 'di dang 'di ru bstan pa ni// gsung pa'i ngo bor brjod pa med// sus kyang ga la bcing ba med// rang rig rnam rtog bdag tu 'dzin// de yis bcings pa rab tu dam// skye med chos dbyings dam pa las// rtsa ba'i dkyil 'khor dam pa dang/ khro bcu'i dkyil 'khor dam pa dang// sras mchog dkyil 'khor dam pa dang// spyan drang mchod pa'i dkyil 'khor dang// 'dzab dang tshogs kyi dkyil 'khor dang// drag po las kyi dkyil 'khor dang// bsregs pa me yi dkyil 'khor dang// mnan pa sa yi dkyil 'khor dang// 'phang ba zor gyi dkyil 'khor dang// dbye ba rdzas kyi dkyil 'khor dang// phyag rgya mnan pa'i dkyil 'khor dang// bsrung bya bzlog pa'i dkyil 'khor dang// 'chi med tshe yi dkyil 'khor dang// dkyil 'khor bcu bzhi yang dag bstan// hUM/ gru gsum 'bar ba'i dkyil 'khor du// yab yum dgyes pa'i sku bskyed nas/ gdug pa 'dul zhing rngam pa'i zhal// ye shes drug gi phyag rgya can// zhabs bzhi rdzu 'phrul bzhi yi zhabs// yum dang gnyis su med par bzhug/ hUM mdzad sgra 'byin phag dang smig bu'i mgo/ rnam rgyal snyems ma stag dang bya rgod mgo/ dbyug sngon sder mo g.yag dang bya rog mgo// gshin rje dur khrod sha ba 'ug pa'i mgo/ mi g.yo gtun khung gzig dang khwa yi mgo/ rta mgrin gtum mo byi la pu shud mgo/ gzhan min mda' snyems spyang mo khra yi mgo/ bdud rtsi rlung 'byin seng ge pha wang mgo khams gsum gsod byed dred dang sre mo'i mgo/ stobs chen bskyed ma dom dang byi ba'i mgo/ thugs dam gnyan po'i dus la bab/ hUM/ sras kyi dam par dbang bskur ba'i// mthing ga dkar ba sngo dang dmar// nag dang ljang sngon sku mdog can// phur pa gu gul lcags kyu 'dzin// zhags pa dug gtor tho ba 'dzin// gang yin nyams pa phyag na bsnams// sku stod khro bo chen po la// sku smad lcags phur dbal dang ldan// gru gsum e yi dkyil 'khor na// rtse mo lta bur rnam par bsam// ye shes dbyings kyi phyag rgya dang// rig pa rang rtags phyag rgya dang// brgya byin dpa' rtags </text>
</item>

<item><p>319</p><section>1</section>
<text>phyag rgya dang// 'dzin byed pho nya'i phyag rgya dang// ting 'dzin mnyam pa'i phyag rgya dang// rdung byed tho ba'i phyag rgya dang// rdeg byed mtshon gyi phyag rgya dang// gnon byed ri rab phyag rgya dang// sreg byed me yi phyag rgya dang// 'phen byed zor gyi phyag rgya dang// phyag rgya bcu yi rab bstan nas// skye med chos dbyings phyag rgyar 'dus// ka la sogs pa'i yi ge rnams// yi ge kun gyi rtsa ba ste// yi ge thams cad 'byung bar byed// mtshon byed yi ge'i mtshan nyid las// skye med chos dbyings rnam par dag/ skye ba med las thams cad skye// 'di ni sangs rgyas phyag rgya yin// las rnams thams cad ma lus kun// yang dag nyid du bstan par byas// rdo rje phur pa chen po gtor ma'i rgyud las// las thams cad pa'i le'u ste lnga pa'o//// de nas bcom ldan 'das thams cad 'dus pa'i ting nge 'dzin la snyoms par zhugs te// gnas ni rab tu bstan pa'i phyir// dur khrod ma mo tshogs pa'i sar// bdag po gang yin sa rin bcal// maN+Dal 'dom gang grub bzhi la// dur khrod rus pa'i phye mas gdab// dam rdzas sna lngas chag chag gdab// mtshams bcad rim pa ma nor bya// thig ni hUM las yab yum bskyed// sa mA dza dang phyag rgya bzhis// spyan drang bstim par byas nas ni// rtsa ba'i sngags kyis mchod pa 'bul// sa thig gnam thig gnyis su gdab// tshon la hUM las nyid du bsam// rim pa gong bzhin shes par bya// gru gsum zla gam mu khyud dang// gru chad snam bu sgo bzhir bcas// dur khrod sna tshogs khrol ma btags// rdzas rnams ma lus rim par yang// dam can gsum gyi mthun rdzas bsags// ting 'dzin chen po'i byin brlabs pas// gtso bo bskyed dam ma mo ni// gang byed rang sngags 'khor bskyed nas// thams cad sngags kyis bya bar 'dus// lha la mchod cing bsnyen pa drang// phyi nang gsang gsum gang byed par// sngags kyi rim pa de bzhin bya// drod rtags brtan po byung ba dang// bsgrub pa dag kyang de bzhin bya// de yis gong 'dra de byung na// phur pa lnga ni gdab bya ste// snying dang yan lag bzhi rnams dang// rang rang thun du bcas pa yi// las rnams ma lus rdzogs pa dang// gang yin me la bsreg byas nas// lha la rtsa ba'i sngags kyis 'bul// gang byas nyid la gtor ma 'bul// tshe bstims rim pa lha lngas byas// dbab pa de bzhin shes par gyis// rkyang pa bcu gnyis sgrub pa yang// gtso bo re dang las byed pa// sngags kyi bye brag yang dag ldan// tha ma snying po rab tu bstan// dregs pa dbang sdud yang dag pa// dkar po gsum gyi snying khrag la// brten pa'i rdzas su yang dag bstan// gtso bo nyid ni yang dag bsam// 'bru dgu sngags kyi bsnyen pa </text>
</item>

<item><p>320</p><section>1</section>
<text>drang// bsgrub bya dregs pa'i lha la gtad// snying dang dbang po lnga la gdab// tha ma las bstan yang dag bshad// drug dang bzhi yis bsgrub pa la// sngags drug rdzas drug lha drug dang// gtso bo nyid la rab tu bskor// bzhi yi las su bstan pa ni// dbye dang bstab pa dor byas la// bzhi yi las kyi dmag dpon bsam// rim pa bzhin du shes bya ste// drug gi yan lag lnga rnams dang/ snying dang dwangs ma bzhi la gdab// de bzhin rim pa grangs kyis sbyar// rtags thon bsgrub par yang dag bstan// nus pa rten 'brel yang dag ni// sha yi bya ba yang dag dang// zho dang 'o ma zangs byed dang// mal 'og dag tu zhag gsum mnan// ng+ha du ra dang ka na si yis// 'tsher byed shing dang slong byed gzhi// lnga gsum gcig tu mnan par bya// gdug pa'i mgo dang dug rnams dang// rdzas rnams bsres pa'i phyi ma la// gang yin zhabs 'og nyid du mnan// chu grang dag la sngags btab la// tshes brgyad nam langs dag la btung// 'dzin pa'i sha dang dmar byed phrag/ chang dang mthun par rab bsnyams la// me la bsros la rab tu sbyin// dkar po gsum dang mar rnying dang// dkar po phum dmar snying dag dang// de la sogs pa'i dkar po lnga// srog snying dam par rab bsgrags te// gang yin lha rten dag tu sba// nag po spyi dkar snying dag dang// mon pa nag po'i snying khrag gnyis// srog snying nyid du bcas pa gsum// gang yin sa la mnan par bya// tsa ra'i snying dang snying po dang// thod pa snying shun dag tu sbas byas la// ra yi thod pa'i nang du mnan// klu yis bzung ba'i thod pa ru// gdug pa can gyi snying bcug la// ming rus bcug pa yang dag mnan// de nas phung ba'i rdzas de ni// gdug pa klu yi gnas su sba// smyon pa dag gi thod pa ru// gang yin ming byang bcug byas la// dkar po gsum gyi snying shun tu// dkar po nyid kyi sngags bcug la// dregs pa'i snying po kun bris la// gu gul dud pa btang byas la// sme ba'i rdzas rnams lha rten sba// thod pa gang yin gnas su sba// rims kyis shi ba'i thod pa ru// de nyid khrag dang zangs phye dang// dug rnams ma lus blugs byas la// gnan pa chen po rab tu bya// sre mong dag gi thod pa ru// gcan gzan sna tshogs snying bcug la// drag po sngags kyis bskor byas la// sgo gsum 'dus pa'i mdo ru sba// rdo rje phur pa chen po gtor ma'i rgyud las/ thams cad bsdus pa'i le'u ste drug pa'o//// de nas bcom 'das dam tshig sngags kyi ting nge 'dzin la snyoms par zhugs te/ dam tshig gnyen po ngas bstan gyis// bstan pa go bar rab tu gces// snying po mchog rnams dam tshig ste// 'di ni sangs rgyas bstan pa ste// bstan pa'i dam </text>
</item>

<item><p>321</p><section>1</section>
<text>tshig 'di dag ni// sa gzhi lta bur rab tu bstan// yi dam dam pa mi spang zhing// nyi ma re la lan gsum du// dran pa nyid du rab tu bzung// sngags dang phyag rgya snying po dang// 'di dag rab tu bstan pa yin// nyams pa lnga ni gzhi nas bstan// gsum dang gcig gis rtsa ba nyams// sgrub pa bzhin du ma shes na// ming dang mkhan khams kyang rnams rab brgyud de// rang gar bzung ba ngar 'dzin te// ngo bo zhes pa nyams pa'i rgyu// yi dam lha dang snying po'i don// sngags dang phyag rgya la sogs dang// rdo rje slob dpon mched lcam dang// bsrung ba'i rim pa de bzhin bya// sngags kyi las rnams 'di lta ste// 'bru dgu ye shes lha mchog ste// 'khor gyi dregs pa rang bzhin 'du// sku gsung thugs kyi sngags rnams la// bdud dang ma mo sgrol ba'i ging// las kyi drag po nyid du sgrol// g.yas pa thabs la g.yon pa yum// ma dang a yi byin rlabs las// hUM dang ma yi byin rlabs 'byung// hUM lnga yab lnga ma lnga yum// sngags kyi rnam par bsam par bya// yab yum sku ru gyur pa las// g.yas dang g.yon gyi mkhrig ma las// sngags kyis rab tu bskor byas la// bdag nyid yi dam lhar bsam la// snod ni a dang bcud ni hUM// 'og tu raM dang yaM bsgom la// bde ba sngags kyi byin rlabs kyis// rlung bskyor raM gyis me spar nas// a dang hUM dang bcas pa zhu// bdud rtsi chen po nyid du gyur// g.yas dang g.yon du bsam pa yi// hUM dang a yi byin rlabs las// mkhrig ma sngags kyi 'khor lo las// yab yum sbyor ba mdzad pa las// bdud rtsi chen po nyid du gyur// de bzhin gtor ma nyid la yang// snod dang bcud zhu lha mo drug/ yab ni bdud rtsi nyid du gyur// rak+ta thod pa nyid la bsam/ snod dang bcud du gyur pa las// rba klong 'khrug cing mtsho ltar 'khyil// yab yum sngags las thams cad 'byung// khro bo hasti'i las rnams ni// rnam par rgyal bar yang dag bshad// dang po rdzas rnams tshogs gyur na// stong pa nyid las rnam gsum gyis// hasti rab tu bsgom byas la// gtso bo'i dbu yi gtsug tu bsam// sngags kyi phrin las thams cad rdzogs// sngags rnams rab tu de shes pa// oM badzra kro ng+ha bi dza ya hUM phaT/ ha na ha na hUM phaT/ sngags stong hasti yab kyi sngags// hUM ni hasti yum gyi sngags// ha na hasti yab kyi sngags// ha na hasti yum gyi sngags// hUM phaT thams cad las kyis sngags// bskyed pa dang ni spyan drangs la// mchod pa dang ni bstod pa dang// thams cad sngags su shes par bya// mkha' 'gro lnga la las lnga ni// yang dag nyid du 'bru nyid sgrub// mkha' 'gro gsum ni mchod bya ste// rim pa don gyis gong du bstan// yi dam lha la rab mchod nas// mkha' 'gro rnam gsum spyan drangs </text>
</item>

<item><p>322</p><section>1</section>
<text>la// thod pa'i phyag rgya rab tu bstan// rang rang rtsa sngags gang yin la// ba liM ta yis gtor ma 'bul// gshegs su gsol dang phrin las bcol// yum gyi mkha' 'gro mchod pa ni// gang yin thod par rdzas blugs la// yab yum gnyis med bskyed bya la// sngags kyi bya ba kun kyang bya// gtor ma a las byin brlab nas// mkha' 'gro rnam gsum sngags kyis mchod// phrin las bcol la las gnyer gtad// nyi ma re la lan gsum btang// ci bsam las rnams grub par 'gyur// rdo rje phur pa chen po gtor ma'i rgyud las/ dam tshig sngags kyi le'u ste bdun pa'o//// de nas rgyud gtad pa rab tu gsung te/ sangs rgyas kun gyis spyi mes ni// kun tu bzang po nga yin te// so sor ston pas gsungs pa bzhin// sdud po rnams kyis rab bsdus nas// sangs rgyas kun gyi spyi mes ngas// rig can skyes bu khyod la gtad// gsang sngags brda' yis go bar gyis// las dang skal bar ldan pa dang// sbyangs dang las 'phror ldan na ni// shes pa rno la thos pa che// thogs pa med par rtsol ba des// des ni rgyud 'di rtogs par 'gyur// rdo rje phur pa chen po gtong ma'i rgyud las rgyud gtad pa'i le'u ste brgyad pa'o//// rdo rje phur pa chen po gtor ma'i rgyud rdzogs so//// rgya gar skad du/ kI la ya bi ta sa ma ya tri ta tan+t+ra/ bod skad du/ phur bu yak+Sha za byed 'bar ba'i dam tshig gi rgyud/ bcom ldan 'das yak+Sha he ru ka la phyag 'tshal lo// 'di skad bdag gis thos pa'i dus gcig na/ 'og min gyi gnas mtha' dbus med pa chos kyi dbyings rnam par dag pa na/ rigs lnga'i bde bar gshegs pa'i 'khor nyid las mi gzhan pa bzhis bskor te/ de'i dus su gdul bya'i rgyud gang la gzigs nas chos ston pa ni/ bskal pa mnyam par gnas pa zhes bya ba la/ dur khrod chen po rab tu rtsub mo zhes bya bar/ srid pa'i sa bon rtsub mo las bskyed pa'i srin po ma trang ka ru dra zhes bya ba/ yum 'khor ba'i sdug bsngal rgyas byed ces bya ba la/ 'khor lha srin sde brgyad dang/ lha chen po bcu dang/ zhe sdang gdug pa'i gcan gzan drug dang/ 'dod chags gdug pa'i 'dab chags drug dang/ gti mug gdug pa'i za gsod drug dang/ mtshams sbyor gyi mche gshog gnyis dang/ las mdzad kyi srin po lcam dral drug dang/ 'jigs pa'i sgo ma bzhis bskor te/ sems can rnams la sna tshogs kyi gnod pa ni byed/ log pa'i lam la 'jug cing byang chub kyi myu gu skem par byed do/ phur bu za byed yak+Sha 'bar ba'i rgyud las/ gleng bzhi'i le'u ste dang po'o//// de nas dus gsum gyi de bzhin gshegs pa rigs lnga'i bde bar </text>
</item>

<item><p>323</p><section>1</section>
<text>gshegs pas/ gsang ba'i bdag po lag na rdo rjes 'di skad ces gsol to/ kye badzra kI la ya'i tshogs/ 'khor tshogs gdug pa'i sdug bsngal 'khyams pa la// thugs rje thabs kyis drang bar mdzad du gsol// ces ched du brjod pa las/ dus gsum gyi bde bar gshegs pa rnams bka' bgros te/ rta mchog thub pas btul yang ma thul te// chos nyid zhi ba'i ngang la rtags kyi skur bzhengs te/ des kyang ma thul dam tshig la rbad nas/ bcom ldan 'das kyi sku ni khro bor rab tu bzhengs te/ lha srin sde chen po brgyad gdul ba'i phyir/ 'jigs byed kyi sku la dpal gyi chas brgyad kyis brgyan te/ zhe sdang gi bdud thom yor nag po gdul ba'i phyir/ thal chen gyi tshom bu dpral ba'i dme ba gsum ni btab/ 'dod chags mdzes pa'i lha bdud dmar mo gdul ba'i phyir/ mkhur ba sna dang gsum la rak+ta'i dme ba brtsegs ma ni btab/ gti mug dregs pa'i bdud 'phar ba mgo gsum pa sgyur smug nag gtul ba'i phyir/ zhag gi dme ba gsum brtsegs ni thugs kar btab/ rdo rje gzhon nu dme ba brtsegs pa des/ gza' nyi ma'i bu mo stag gi sham thabs can gdul ba'i phyir/ dpa' gtum za byed stag gi sham thabs ni gsol/ klu bdud nag po si sha can gdul ba'i phyir/ rigs bzhi sbrul gyi chun pos ni thod pa dang yan lag brgyan/ 'byung po tshogs bdag glang sna can gdul ba'i phyir/ theg pa mchog gi glang chen ko rlon ni brgyan/ srin po ma traM ka ru dra bdul ba'i phyir/ zhing chen gyi g.yang gzhi ni gsol/ khams gsum srid gsum gyi bdud dga' rab dbang phyug gdul ba'i phyir/ thod pa tshar gsum ni sku la brgyan pas/ yum 'khor ba'i sdug bsngal rgyas byed gdul ba'i phyir/ stong nyid dbyings las sdug bsngal rgyas 'debs pa/ 'khor lo rgyas 'debs sku la 'khril bar byed/ 'khor lha srin sde brgyad 'dul bas dpal zhes grags/ de'i don rtags sku+u la brgyan pas na// dpal gyi chas brgyad ces su grags par bstan// srin po'i 'khor tshogs de rnams kyang// zas su sha za skom du khrag 'thung las su srog gcod pas// yak+Sha khrag 'thung srin par grags pa'o// chos kyi dbyings las 'jigs byed kyi skur bzhengs nas/ dur khrod kyi chas brgyad kyis ni de ltar brgyan// gdug pa'i mtshon cha bsnams pa ni// g.yas kyi dang por rdo rje rtse dgu bsnams pa ni// srin po gtso 'khor btul bas rgyas byed dpa' rtags so// g.yon gyi b+han ng+ha rak+tas bkang ba'i nang na/ me tog mdangs dang ldan pa bsnams pa ni/ 'khor ba'i 'dod chags kyi khrag zhal du gsol bas/ thabs shes rab bde ba chen pos rgyas 'debs pas/ rig pa rang rtags kyi phyag mtshan no// me dang kha T+wAM ga dang </text>
</item>

<item><p>324</p><section>1</section>
<text>phur pa 'dril ba ni/ phrin las don rtags kyi phyag mtshan no// za byed yak+Sha 'bar ba'i rgyud las/ ru dra gtso bo btul ba'i le'u ste gnyis pa'o//// de nas yang gsang ba'i bdag po lag na rdo rjes/ kye badzra kI la ya/ sde brgyad lha srin btul nas kyang// phyogs skyong lha chen bcu po rnams// thugs rjes ma lus gdul du gsol// zhes brjod nas/ yab yum gnyis su med pa las khro bo yab yum bcu bton nas btul te/ kun gdan du btings te rig pa rang rtags ni/ rdo rje dang b+han+d+ha dmar gyis bkang ba'o// skye med 'dus ma byas ni rdo rje ste// srid rtsa sdug bsngal rak+ta zhal du gsol// zhes brjod nas/ gnyis med bde chen sbyor ba'i lam la bkod/ phyogs skyong bcu btul [(]te [)]phyag mtshan bar mar bsnams// rgyal byed dpa' rtags zhes su de la grags// ri rab phur pa tha mar 'dril ba ni// phrin las don rtags 'byin pa'i phyag mtshan no// srin po lha chen po bcu btul ba'i phyi rol na/ zhe sdang gdug pa'i gcan gzan drug gnas pa ni/ za byed za ba 'gying pa'i stag dang/ rngam pa'i gzig dang/ myur mgyogs kyi byi la dang/ gsod la dga' ba'i spyang ki dang/ zil gyis gnon pa'i seng ge dang/ gtum pa'i dom dang drug gnas te/ de drug ni yab gyi zhe sdang las bskyed/ zhe sdang gi snyigs ma rus pa dang/ rus pa mthar rgyas pa mche ba ste/ yab las bskyed pa'i za byed mche ba can zhes bya'o// de rnams 'dul ba'i phyir khro bo rnams kyi sprul pa yab kho na bskyed de/ yum drug dang sbyor ba mdzad pas/ pha ye shes kyi khro bo yin pas lus lhar byas/ ma gdug pa byol song du byung ste/ sprul pa'i phra men ma zhes grags so// bu de drug la mkhyen pa'i ye shes ni/ stag gis nyon mongs pa'i sdug bsngal dpa' bar 'joms pa dang/ gzig gi mgo can ni/ shes bya thog med kyi ye shes gsal ba dang/ byi la'i mgo can ni/ rtsol bsgrub thams cad zil gyis gnon pa dang/ spyang ki'i mgo can ni/ sbyor sgrol dbyings su dag pa'i ye shes dang/ seng ge'i mgo can ni/ zhe sdang skyon gyis mi 'jigs pa'i ye shes dang/ dom gyis mgo can ni/ gdug gtum thams cad byams pa'i sbyor ba'i ye shes dang/ khyad par drug gis zhe sdang gnas su dag cing/ khyad par du 'joms par byed pa'o// dkyil 'khor de'i phyir rim la ni/ 'dod chags sdug bsngal 'dab chags brgyad gnas te/ 'jug skam sha zan gyi bya rgod dang/ rmang rtse rol pa'i bya rog dang/ 'jigs byed rtsal mchog 'bar ba'i 'ug pa dang/ sgrib g.yogs phag la snyol ba khwa ta dang/ 'jol 'phur rgod nas 'jab kyi pu shud dang/ bya gcan thams cad 'dul ba'i hor khra dang drug gnas te/ de drug ni yum 'dod chags </text>
</item>

<item><p>325</p><section>1</section>
<text>las bsten pa ste/ 'dod chags kyi snyigs ma khrag khrag mthar rgyas pa gshog pa ste/ yum las gsod byed gshog pa can zhes bya'o// de rnams 'dul ba'i phyir sbyor ba mdzad pas/ thugs kyi sprul pa'i sras drug byung ste/ pha ye shes kyi khro yin pas lus lhar byung/ 'dod chags 'dul bya'i byol song yin/ mgo byar byung ba'o// de la ni sprul pa'i phra men ma zhes grags so// bu de drug la mkhyen pa'i ye shes ni/ 'gro ba'i don la thogs pa med pa'i bya rgod mgo can dang/ chos nyid mi 'gyur bya rog mgo can dang/ mi shes mun pa gzigs pa'i 'ug pa'i mgo can dang/ sdug bsngal dbyings su snyol ba'i khwa ta dang// thabs dang shes rab 'brel ba'i pu shud dang// nyon mongs dbyings su bsnol ba'i hor khra dang// ye shes khyad par drug gis 'dod chags gnas su dag khyad par 'dod chags kyi gnyen po'o// dkyil 'khor de'i phyi rim na/ gti mug pa'i za gsod drug ste/ gti mug dur phag khra mos sems can thams cad gsod par byed pa nyon mongs gtsor 'dzin gyi mche ba can dang/ gti mug gi dug sha nag po ltas ngan don la 'dzin pa'i mche ba can dang/ gti mug gi dug g.yag kham pa ro la rtags pa'i mche ba can dang/ gti mug gi dug bya dmigs su rtags 'dzin thob pa'i gshog pa can dang/ gti mug gi dug sre mo dug tsam che ba'i gshog pa can dang/ gti mug gi dug byi ba rku la dga' ba'i las byed gshog pa can dang/ de drug ni gnyis med gti mug las bskyed pa ste/ gti mug gi snyigs ma sha mthar rgyas pa las byed mi shes pa ni/ yab dang yum las bskyed pa'o// de rnams 'dul ba'i phyir khro bo rnams kyi thugs las sprul pa mkha' nas bskyed de/ yum drug la sbyor ba mdzad de/ yab lha yin pas lus lha mor byung/ ma byol song yin pas mgo byol song du gnas te/ de la sprul pa'i phra men ma zhes grags so// de drug la mkhyen pa'i ye shes ni/ phag ni ye shes gtsang dme med pas rnam rtog 'joms/ g.yag ni chos nyid 'pho 'gyur med pa'i don la 'joms/ sha ba ni ye shes rgyas pa'i mtshan ma'i bag chags 'joms/ dmigs bu ni ye shes thogs med 'khor ba'i zhen pa 'joms/ sre mong ni rnam rtog bya rlag skye med dbyings su grol/ byi ba ni cir snang thams cad gzung 'dzin mtha' las grol/ ye shes khyad par drug gis gti mug gnas su dag khyad par gti mug gnyenapo'o// dug gsum cha snyoms pa'i dred dang pha wang gnyis ni/ shar dang nub kyi mtha' na gnas te/ zhe sdang rus pa'i mtha' la mche ba rgyas// 'dod chags khrag gi mtha' la bya gshog rgyas// gti mug sha'i mtha' las smra mi shes// de'i phyir dug gsum 'joms pa'i dred mo la shes bya ma </text>
</item>

<item><p>326</p><section>1</section>
<text>rmongs rtogs pa'i ye shes mnga' 'o// zhe sdang rus pa'i mtha' la mche ba rtse mo rno/ 'dod chags khrag dgu gzhan la smad du che// gti mug lam stor nyin par rgyu mi shes// dug gsum 'joms mdzad gshog rlabs pha wang la// ma rig mun pa sel ba'i ye shes mnga' 'o// phur pa yak+Sha 'bar ba'i rgyud las/ lha chen po dang gdug pa'i za byed btul ba'i le'u ste gsum pa'o//// de nas yang gsang ba'i bdag po lag na rdo rje yis/ badzra kI la ya la 'di skad ces gsol to/ kye badzra kI la ya/ lha chen gdug pa za byed btul nas kyang// gdug pa'i sri can rnam gsum 'khrugs pa las// thugs rje chen pos ma lus gdul du gsol/ zhes brjod pas/ rab tu rtsub pa'i tshogs kyi dur khrod na// phung sri khyi mo 'dod chags dmar lcam ni// sems can rnams kyi srog za zhang [\[]la za zhing[\]]'gugs// dam sri lte phur nag mo ni/ sems can rnams kyi mdangs 'phrog cing skem/ rgyas sri dun+ting nag mo ni/ sems can rnams la nad gtong zhing srog gcod par byed pa la/ de gsum ni dug gsum gyi mthar rgyas kyi sri can gsum yin te/ bcom ldan 'das badzra kI la yas/ thugs kyi yi ge 'bru gsum khar bcug pas/ shwa na ma bzhi dang bdag nyid ma bzhi dang/ rgyal mo bzhi 'khrungs te/ bu mo bcu gnyis pos kyang rang rtags srog gi snying po phul te/ mkhyen pa'i ye shes ni/ shwa na mas thugs rje nyi ma'i 'od rgyas pa lta bu mkhyen/ bdag nyid mas sbyor ba lcags kyi tsha tshwa lta bu mkhyen/ bse'i lha mos srog gi spu gri'i so lta bu mkhyen/ de rnams kyis kyang/ dur khrod rab rtsub ma ru tse'i sgo 'gram der/ mA ra se na/ pra mar+ng+ha na ya hUM phaT/ ces rang rtags srog gi snying po rnams phul te/ bka' 'khor bsrung bar rang dam rang gis bcas so// dpal chen pos gsang mtshan btags pa/ shwa na mu kha dang/ shwa na ma sring ba dang/ shwa na ma rag dang/ shwa na ma las mkhan no// bdag nyid ma/ re ma te dang/ re ma de dang/ re ma dza dang/ re ma dzu'o/ bse dun+ti nag mo dang/ bse ba ti nag mo dang/ bse dun+ti nag mo dang/ tsha ba ko ti nag mor btags so// phur pa yak+sha 'bar ba'i rgyud las/ gdug pa sri can btul ba dang/ thul ba'i bu mo dam la btags pa'i le'u ste bzhi pa'o//// de nas yang gsang ba'i bdag po lag na rdo rje yis/ badzra kI la ya la 'di skad ces gsol to// kye badzra kI la ya/ gdug pa'i sri can de ltar btul nas kyang// srin po'i tshogs bdag btul ba'i bka' 'khor rnams// phyi rab grub pa'i dngos grub ster 'gyur ba// thugs rje thabs kyi mdzad srol bstan du gsol// zhes brjod pas/ bar chad bsrung ba mtshams kyi las// rten du rung ba tshogs gsog lha// byin gyis </text>
</item>

<item><p>327</p><section>1</section>
<text>brlab pa dam rdzas gsum// sku gsum sangs rgyas ting 'dzin bsgom// dpal chen yum lnga gzhal yas khang// dkyil 'khor rnam gsum brten pa'i lha// dam can bco lnga bsgrub pa'i grogs// rgyal po'i las bzhi cho ga'i khrigs// 'di brgyad stong khog yin gyi byang chub lam// che ba'i yon tan kun gyi 'byung gnas sa// lha rnams bdud rtsis mchod pa dang// thugs dam bskang dang tshogs mtshams gcad cing bshags// dngos grub 'bru gsum blangs la mchod pa sbreng// dngos grub tshogs kyi mchod pa phul ba yang// dri ma dag pa lha la dri ba dang// slob mas gsol ba btab ste de la brlab// lha tshogs rnams ni gsal bar bskyed// spyan drangs te dbul bskang sogs rdzas rnams btegs la bya/ phung po bshig ste mchod pa rnam gsum dbul// dngos grub blangs nas bcu gsum las tshogs rdzogs// nyi shu grub la mkhas na dngos grub las// dkyil 'khor bri dang mchod rdzas bkram// lhag ma byin brlab mgron spyan drangs// las dang dbang bsdus kha chu btab// thugs dam bdar dang mchod mtshon bshags pa las// phrin las bcol la phur pas gdab// tha ma smon lam bro brdung kha bzhir bsdu// las chen bcu gsum rdzogs pa lhag ma'i las// bdun la mkhas na tha ma mthu chen 'gyur// bcu bzhi he ru las kyi bzlas pa ste// sgrub pa'i las tshogs zhes ni ston pa'o// phur pa za byed yak+Sha 'bar ba'i rgyud las/ 'khor tshogs byang chub lam la sgrub pa'i le'u ste lnga pa'o//// de nas gsang ba'i bdag po lag na rdo rje yis/ badzra kI la ya la 'di skad ces gsol to// kye badzra kI la ya/ 'khor tshogs byang chub bsgrub pa de lags na// mtshams sbrul dkyil 'khor tshogs bsags mi 'tshal lam// zhes brjod pas/ bcom ldan 'das yak+Sha he ru kas 'di skad ces bka' stsal te/ phun sum tshogs ldan mnyam nyid du// phyi nang gsang ba'i mtshams kyang bcad// phyi ni rgyal chen phyogs skyong gi// bcu bzhi mtho yis gcad par bya// nang ni las kyi mtshams gsum bcad// gsang ba sgo gsum dam sri ma traM mnan// bar mtshams las bcu rgyas pa'i go rim ni// lus ngag bsrung ba bdag nyid bsgom pa'i mtshams// bden pa bdar la bsgom pa las kyi mtshams// gnas bsrung ba ni gzhal yas khang gi mtshams// de yang mi shigs mtshon cha'i gur dang sa bzhi la// dmar nag dmar smug me yi 'du 'phro 'khyil// ye shes khro bo bcu yang dbyings nas bzhengs/ khrag 'thung rol pa'i lha ni nang na bzhugs// mtshams kyi dkyil 'khor ma lus lhun gyis grub// mtshams kyi khang pa'i nang du ni// nyi zla pad+ma'i gdan bshams te// sku gsung thugs yon phrin las </text>
</item>

<item><p>328</p><section>1</section>
<text>lnga'i// zhi khro lha rnams sngags kyis sprul// mchod rdzas byin gyis brlab pa yang// gtor ma las rab kun gyi mchog/ las rnams kun gyi sna la 'gro// gzhong pa b+hUM las gzhal yas khang// rdzas rnams lha yi rang bzhin las// rdo rje rgya gram kha bcad de// rwa la gsang ba'i yum bzhi gnas// gsang bdag dpal gyi zhabs kyis sbyang// thugs kyi 'od kyis lha rnams bskul// snyoms par zhugs pa'i byang chub sems// rta yi spyir zhugs yum gyi mkha'// gtor mar thim pas dbyer med zhu// sngags 'dis bskul la byin gyis brlab// te dzo ba liM ta te dzo ba la ti gu ya sa ma ya/ bco brgyad nyi shu rtsa gcig byin brlab sngags// dbul ba'i sngags ni 'jug ma ched du brjod// bdud rtsi ye shes lnga ldan pa// byin brlab gzhung nas byung ba'i rdzas// phul na dam skong las gnyis rdzogs// byin brlab bya ba'i sngags 'di bzlas// oM sar+b+ba pany+tsa a mr-i ta hUM hrIHthA/ dgug pa nyi shu rtsa gcig tu// byin gyis brlabs te dbul ba yin// rak+ta chags pa'i rang bzhin ni// dbang du 'dus shing las rnams byed// rmad byung dam rdzas kun gyi mchog/ sngags 'di bzlas la byin gyis brlab// ra rA ga ti pad+ma sa ma ya s+t+waM// bcu pas byin brlab dbul bar bya// gtor ma lha yi maN+Dal la// bdud rtsi dkar pos te// rag+ta chags shing dmar la dwangs// byin brlab phul la gshegs pa'i las// bskyed dang mchod dang bsgom bzlas rnams// mtshan ma dus dang grangs su bya// phur pa za byed yak+Sha 'bar ba'i rgyud las/ mtshams bsrung tshogs bsags pa'i dkyil 'khor dang// bsnyen pa bskyal ba'i le'u ste drug pa'o//// de nas yang gsang ba'i bdag po lag na rdo rjes/ badzra kI la ya la 'di skad ces gsol to// kye badzra kI la ya/ bsnyen pa skyel ba'i rim pa de lags na/ gzugs brnyan dkyil 'khor sgrub pa mi 'tshal lam// zhes brjod pas/ bcom ldan 'das kyis 'di skad ces bka' stsal to// dang po sa brtag bslang zhing sbyang ba dang// byin gyis brlabs te bzung ba der// sta gon mchod pa rgyas shes pas// dkyil 'khor bri ba'i las la 'jug/ mthing nag gru gsum nag po la// zla gam dmar po dbang gis sbras// zlum po zhi ba dkar pos bskor// 'khor lo rtsibs brgyad mthing nag la// gong ras dmar la 'od skor dkar// thod pa khra bos brgyan pa bri// rgyas pa'i gru chad ser po la// bar khyams phyogs mtshams sgo bzhi rigs// bcu drug cha las bgos pa yis// sgo yang brgyad kyi tshad du bya// sgo khyud ra ba bcu drug tshad// zhing gi ka ba de yi phyed// rtsigs pa tri dang pany+tsa e// yang na che ba'i yon tan rgyas// rin po che yi phung por bya// dur khrod chen </text>
</item>

<item><p>329</p><section>1</section>
<text>po'i gzhal yas khang// dbang drag thod pa'i khol mas brgyan pa bri// ye shes spros dang bral bas na// e ni rA ga rkyang pas te// ra ba thod skam pha gu rlon// rdo rje phreng ba me 'od dmar// badzra yak+Sha maN+Da la/ tsa ka tri ti sa ma yA// thal mo drug bsnol bzhi sbyar la// blang zhing nam mkhar btegs par bya// pho brang rdo rje rwa brgyad la// rin chen lte ba phrin las bzhi// 'khor lo'i rtse mor ka ba brgyad// zhing chen 'dus pa'i rgyan gyis spras// mchog chen dral btab zhing chen 'phan// glang chen chu srin nyi zlar bcas// steng gi ji ltar gnas gud par// 'og kyang der ltar gsal bar bri// pho brang mtho la phyi rol dma'// ka stegs lta bur gnas pa bri// gtso bo'i gdan dang bse mo'i thugs// thad kar gnas pa tsam du bsgom// nang gi dur khrod gzhal yas la// phyi ni rin chen gzhal yas khang// gsal ba rang bzhin med par bsgom// phur bu za byed 'bar ba'i rgyud las// gzugs brnyan gyi dkyil 'khor bstan pa'i le'u ste bdun pa'o//// de nas yang gsang ba'i bdag po lag na rdo rjes/ badzra kI la ya la 'di skad ces gsol to// kye badzra kI la ya/ dkyil 'khor bri ba de lags na// lha rnams dgod pa mi 'tshal lam// zhes brjod pas/ bcom ldan 'das yak+Sha he ru kas 'di skad ces gsungs so// skye med byang chub sems nyid las// ru dra lha chen gdan stengs su// rig pa hUM las khro bor bskyed// yum dang 'khril bas longs spyod rdzogs// phra thabs sprul pa dug gsum 'joms// bar khyams shwa na bdag nyid skyed// hUM trAM hrI A bzhi las bskyed// sgo bzhir gsang ba'i bse mo bzhi// yi ge hUM phaT ta las bskyed// bos la mchod pa'i las rnams bya// dbang dang byin brlab byas nas kyang// bsgom bzlas bsgrub pa rdzogs pa dang// pho nya rnam gsum 'gugs par bya// thugs rje sprul pa'i pho nya la// gzhi dang dngos po ngo bo phrin las gsum// mgyogs byed ye shes pho nya la// gzhi dang ngo bo phrin las dang// bka' nyan phrin las pho nya la// gzhi dngos phrin las dgur ldan na// 'gugs pa'i las la bsgrub par bya// de la gdab pa'i las brgyad bya// rig pa sems kyi phur pa de// skye med chos kyi dbyings la gdab// byang chub sems kyi phur pa de// yum gyi mkha' la gdab pa yin// tshad med snying rje'i phur pa de/ khams gsum sdug bsngal rgyud la gdab// rdzas kyi phur pa dgra dang bgegs la gdab// dang po tshe gso khrus kyang bya// gnyis pa rnam rtog sgo lnga dgag/ tshogs brgyad dang po byin gyis brlabs// rten gnyis bcad dang 'khor rtsibs bcad// phur pa za byed yak+Sha 'bar ba'i rgyud las/ gdab pa'i phrin las bstan pa'i le'u ste brgyad pa'o//// de nas </text>
</item>

<item><p>330</p><section>1</section>
<text>gsang ba'i bdag po lag na rdo rjes/ badzra kI la ya la 'di skad ces gsol to// kye badzra kI la ya/ lha dgod pa'i phrin las de lags na/ gdab pa'i dgongs pa mthar phyin bstan du gsol/ zhes brjod pa las/ bcom ldan 'das yak+Sha he ru kas/ 'di skad ces bstsal to// a b+hi tsar+ya'i dus la bab// brnag pa'i las ni 'di nyid la'o// a ni chos dbyings skye ba med// sgyu ma dngos med kyi bden pa'o// b+hi ni gsang sngags byin gyis brlabs// thugs rje 'gag med kyi phur pa shar// brten te 'khor ba'i sgo yang dgag/ tsar ni gnyis su med pa ste// bdag dang phur pa gzas pa'o// rig pa rtsa bcud sha khrag drug/ gnyis med gcig pas sangs rgyas mthu// ya ni sku gsum rgya ma chad// byang chub sems ni rin po che// phyi ni kun gzhi nyon mongs yin// yid kyi rnam shes gsum du shar// nang ni he ru ka'i sku gsung thugs// gsang ba yab yum byang chub sems// dkar dmar gnyis su med dang gsum// rgya ma chad na sgrib gsum byang// rtog pa bral na sems zhes bya// nyams su lon na rin po che// mtshon drug gong bu gyur pa la// mi blta don du bden bzhi bdar// da ltar bya ba'i dus la bab// lus kyi brnag pa rdeb pa yin// ngag gi brnag pa sngags bzlas bya/ yid kyi brnag pa rnam gsum po// dwangs ma rnam gsum sbyang ba dang// dkar nag dri ma bkru ba dang// sems nyid rig pa'i dbyings 'byang 'byung na// brnag pa mtha' ru phyin pa'o// thugs rje gzhan du mi spro'i don// 'di nyid kho na'i dus la bab// phur pa yak+Sha 'bar ba'i rgyud las/ gdab pa mthar phyin pa'i dgongs pa'i le'u ste dgu pa'o//// de nas yang gsang ba'i bdag po lag na rdo rjes/ badzra kI la ya la 'di skad ces gsol to// kye badzra kI la ya gdab pa'i dgongs pa mthar phyin pa de lags na/ dbang dang dngos grub blang ba mi 'tshal lam/ dngos grub blang ba'i don rnams bka' stsal pa/ ye shes lha yi dngos grub de// don gyi gnas pa'i tshul du blang// rdo rje 'khor lo rin po che// pad+ma phrin las rgya gram de// gang la gnas pa de la blang// dam can rgya mtsho'i dngos grub de// thob pa'i dus la brten te blang// rtse lnga me ri 'bar rtse dang// ti se'i gangs la nyi shar dang// 'dzam bu'i gling du nyi ma brdal// mthing nag sgrib rtse nyil dus su// sku gsung thugs dang yon tan dang// phrin las lnga yi dngos grub blang// ting 'dzin lam pa'i dngos grub de// thob pa'i tshul la brten te blang// 'tsho ba zas kyi dngos grub de// thams cad rdzogs pa'i tshul du blang// de la dbang bskur bya ba yang// phyi ni bum pa'i dbang bskur te// bkra shis rdzas brgyad dag gis bya// gsang ba a mr-i ta dang rdo </text>
</item>

<item><p>331</p><section>1</section>
<text>rje tshe'o// phyi ni shes dbang ye shes ni/ lhag pa'i byang chub sems so// nang gi bum pa'i dbang des lus dag pa ste/ lha'i sku snang la rang bzhin med par bsgom// nang gi gsang ba ni ngag dag par byed pa ste/ lce la dbang bskur sngags bklag pa'o// nang gi shes rab ye shes sa yid dag par byed pa ste/ sems las su rung ba'o// gsang ba'i bum pa'i dbang ni/ 'khril te 'khyud cing bsrub pa'o// gsang ba'i gsang ba ni bde ba rtse la smin pa'o// gsang ba'i shes rab ye shes ni// gnyis shor gnyis mnyam pa'o// phyag rgya ma yi rgyu 'khrungs na// rdo rje slob dpon bka' 'byung na// yi ge na yang sked par chod// bla mas pad+ma mtshan ldan de// bu la gtad de sbyor bar bskul// bde ba'i ye shes byang chub sems// mkha' nas blangs te rang brten nas// dbang dang dngos grub kha ru btung// de nas blangs te bu la bskur// mkhas dang gtsang sme med rtog na// grol zhing mi ldog bla ma yin// bu mo'am chung ma mdza' bde mo// 'phangs pa bla ma de la dbul// dngos grub yon tan dam par 'gyur// dkyil 'khor 'gram du longs spyod kyang// nyam nga bag tsha med par bya// ma byin brkus na dmyal bar lhung// sems kyi thongs nas sbyin pa'i mchog/ bla ma ye shes gter zhes bya// phur pa yak+Sha 'bar ba'i rgyud las/ dbang dang dngos grub bstan pa'i le'u ste bcu pa'o//// de nas yang gsang ba'i bdag po lag na rdo rjes/ badzra kI la ya la 'di skad ces gsol to// kye badzra kI la ya dbang dang dngos grub bstan pa de lags na// rgyud dang dgongs pa'i khyad par bye brag rnams// phra mor byas te bstan par mi 'tshal lam// bye brag so sor bstan pa bka' stsal pa// rgya shug tsan+dan dkar po dang// skyer pa yang na gla ba dang// seng ldeng mdzo mo dmar mo dang// shir shing nag po tsher ma can// 'di brgyad phur pa'i rgyu yin te// yang na shing gi rgyu bstan pa// zhi rtsi rgyas pa rtsa ba dbang// drag po sa yi gting la bya// dur khrod rus pa'i rgyud bstan pa// bya phur dkar po 'gugs byed pa// mgyogs pas zhi ba'i phur par bshad// glang chen bzhon pa ser po la// dngos grub rgyas pa'i phur par bshad// bya rgod mchog gi phur pa de// dbang sdud las kyis phur par bshad// gcan gzan rkang gi phur pa de// drag po las kyi phur par bshad// dngul la zhi ba rgyas pa gser// dbang sdud dmar thabs zangs yin te// lnga bdun tshogs na drag po lcags// phur pa'i rgyu chen bco brgyad po// mkhas pas bye brag shes par bya// rgyu la don gyi tshad bstan pa// skye ba rnam bzhi'i sgo bkag pa// tshad ni sor bzhi bstan pa yin// rnam shes brgyad kyi sgo bkag pas// rten 'brel bcu gnyis rgyun </text>
</item>

<item><p>332</p><section>1</section>
<text>bcad phyir// 'bring tshad sor ni bcu gnyis bstan/ khams chen bco brgyad rtsad bcad phyir// sor ni bco brgyad ring tshad ldan// rnam lnga'i dgongs ldan bar bar par par bya// phur ni rig pa'i ye shes te// pa ni sna tshogs dngos po'o// sna tshogs sems kyi cho 'phrul tu// rtogs na phur pa zhes su grags// dbyibs ni zlum po'i zhi ba la// rgyas pa rtse mo gru bzhi pa// dbang ni zla gam gsum du bshad// rgya mdud bcum gzhogs brgyad dang ldan// de yi byin rlabs 'di bzhin no// sngags dang rdzas dang ting 'dzin dang// lag pa'i 'du byed thabs shes rab// grub pas byin gyis brlab par bya// rig pa'i ye shes byang chub sems// tshad med snying rjes gdab par bya// sgo bzhi don gyi tshad ma'o// phur pa yak+Sha 'bar ba'i rgyud las/ rgyud don dgongs pa'i bye brag bstan pa'i le'u ste bcu gcig pa'o//// phur pa yak+Sha 'bar ba'i rgyud rdzogs so// rgya gar du/ badzra kI la ya sarba ng+harma nir+b+bA Na ma hA tan+t+ra/ bod skad du/ rdo rje phur bu chos thams cad mya ngan las 'das pa'i rgyud chen po/ bcom ldan 'das dpal kun tu bzang po 'jigs byed kyi rgyal po la phyag 'tshal lo// 'di skad bstan pa'i dus na/ bcom ldan 'das sku gsung thugs kyi bdag nyid/ thams cad so so ma yin pa'i rang bzhin te/ mtha' dang dbus med pa 'og min gyi gnas/ drag po mthing nag 'bar ba'i gzhal yas/ rgyu rin po che 'bar ba sna tshogs dang/ 'jigs byed drag po'i rgyan mang pos bklubs pa/ rnam pa tha dad cing so so na gsal ba/ ngo bo gcig cing ye nas gsal ba na/ bcom ldan 'das dpal kun tu bzang po/ 'jigs byed kyi rgyal po sku gsung thugs bsam gyis khyab pa dang/ ldan pa'i dbu gsum pa/ rdo rje dang/ rin po che dang/ pad+ma dang/ las dang/ 'khor lo la sogs pa'i/ rigs dang grangs dang/ phyag rgya dang/ kha dog la sogs pa'i ngo bor bzhugs so// de yang rigs kyi yab dang yum dang sems dpa' dang/ sems ma dang/ khro bo dang/ khro mo dang bcas par bzhugs so// de nas de bzhin gshegs pa btsun mo'i tshogs dang gnyis su med pa'i dkyil 'khor de dag nyid kyi sku gsung thugs las phyung ngo// de bzhin nyid kyi dbyings nyid ni// ye shes chen pos dbang bsgyur zhing// dkyil 'khor thugs rjes 'byung ba'i ngor// rang bzhin ting 'dzin gzugs brnyan dag/ sku gsung thugs kyi ngang las byung// yon tan phrin las de bzhin te// bde chen mchog gi gnas nyid do// zhes gsungs so// phur bu mya ngan las 'das pa'i rgyud chen po las/ gleng gzhi'i le'u ste dang po'o//// de nas kun tu bzang po 'jigs byed kyi rgyal po/ ma lus pa thams </text>
</item>

<item><p>333</p><section>1</section>
<text>cad kyi rang bzhin gyi tshul rdo rjes/ ma chags yum gyi dkyil 'khor na gnyis su med par bya ba dang/ gdug pa can thams cad 'dul ba'i phyir/ rab tu drag po mi g.yo ba'i ting nge 'dzin la snyoms par zhugs nas/ chos nyid ma g.yos zhes bya'i dbyings// ma bcos rang bzhin bde ba'i yum// rang bzhin ma g.yos dkyil 'khor ni// bdag yin bdag gi spyod yul dang// phyag rgya sna tshogs so sor gsal// bde gshegs rgyal bas sbas pa'i gter// sus kyang dpag par dka' ba de// kun tu bzang po bdag la gsal// zhes brjod pas ma chags yum gyis dkyil 'khor dang/ gnyis su med par gyur to// gyur nas yum gyis 'di skad ces brjod do// chos nyid dbang bsgyur bde chen gtso// bde gshegs rgyal ba kun bzang yid// rang bzhin ye shes drug yin te// kun bzang bde chen nyid kyi brgyan// bde chen thugs kyi rang bzhin no// bde bar gshegs pa'i thugs kyi mchog/ skal med rnams la rang bzhin gsang// sku gsung thugs nas dbang mchog yin// zhes brjod pas/ thams cad gcig gi rang bzhin du dbyer med par gyur pas/ nyid kyi ye shes las karma he ru ka'i ngo bor gyur nas zhu+u ba po'i bdag nyid tu gyur to// des bka'i lung go nas 'di skad ces gsol to// chos nyid ma bcos don 'di la// spros med brjod med ye gnas la// skal med thugs rjes ji ltar gzung// gnyis med sems kyi rang bzhin la// skal med 'byung ba ci lta bu// don 'di mi gnas bdag cag la// gnyis med rgyal pos bshad du gsol// zhes brjod pas/ bka' stsal pa/ ma bcos sems nyid rang bzhin la// ye shes brjod med ye gnas kyang// 'khrul pa'i bag chags phra mo 'dis// gzung 'dzin dngos po gnyis su der// phyin ci log tu gol ba ste// gnyis med don gyi ngo bo las// thabs chen 'bar ba'i rol pa yis// bden pa gnyis kyi ngang du bsgral// zhes gsungs pas/ karma he ru kas khrag 'thung gi rgyal po la 'di skad ces gsol to// ma bcos chos nyid rang bzhin las// rol pa'i sku ni ci ltar byung// yang dag bden pas ci ltar bsgral// dngos su bsgral ba'i yon tan ci// zhes gsol pas/ khrag 'thung rgyal po badzra kI la yas// ye shes med pa ma yin pa'i dbyings nas shin tu drag po mi bzad pa'i sku phyung nas/ theg chen gsang ba'i bstan pa 'di// rgya cher grags par gyur pa ni// mya ngan 'da' bar lung bstan te// 'bras bu chub par ston pa ni// rdul bral dri med bstan pa zhig/ mchog gi zhing khams dag pa 'dir// snang ba thob pa'i skal can la// don gyi ngo bor bshad par bya'o// nga ni snang ba 'di nub nas// chos kyi me long dam pa zhig/ nga </text>
</item>

<item><p>334</p><section>1</section>
<text>'das gling gi 'jig rten 'dir// 'byung ba'i dge slong skal chen la// bstan pa'i char chen bab nas ni// kun dang mthun par grags 'gyur zhing// nga snang mi gnas de rjes na// lo ni brgyad brgya dang bcu gnyis kyang cu rtsa gnyis na// gsang 'dus mya ngan 'das pa 'di// byang chub snying po can zhes pa'i// sa le gser gling bya ba der// las dang thugs rje mthun pa yis// chos kyi mig gcig 'byed 'gyur zhing// rigs ldan kun gyis thob gyur cig/ ces gsungs so// de nas yang bcom ldan 'das badzra kI la yas/ snying rje rol pa'i ting nge 'dzin la zhugs nas/ kye ma ho sangs rgyas mang po'i tshogs// kun tu snang ngo rab tu 'dir// srid pa log pa'i gdug pa can// 'khor ba'i sa bon rtsub mos 'phangs// sdug bsngal chen po yi dwags te// las kyis 'jig rten khams 'dir 'byung// drag po rang gi dka' thub kyis// srid pa gsum gyi bdag por smin// drag po ru dra'i dug dbal gyis// 'gro rnams mthar rlogs 'joms byed 'di// gdul bar bya ba'i 'os mchog ste/ snying rje'i bdag po kun 'dus la// sdug bsngal las kyi rgyun bcad de// bde chen sa la bzhag pa'i rigs// zhes gsol to// phur bu mya ngan las 'das pa'i rgyud chen po las khungs dang gleng bslang ba'i le'u ste gnyis pa'o//// de nas yang bcom ldan 'das badzra kI la yas/ nyid kyi ye shes rigs kyi khro bor sprul nas/ mi 'dul bar dgongs nas bka'i bgro ba mdzad do// bcom ldan 'das khrag 'thung snying pos bgros pa/ kye ma'o 'dus pa'i tshogs chen dag/ 'das pa'i dus nas sngon byung ltar// da lta dus 'dir byung ba ste// de bzhin gshegs pa'i gsung rab las// bdag nyid chen po rtag pa yis/ khro bo'i tshul du sngon byung ba// de tshe sems can thams cad kun// shin tu khro drag gtum par 'gyur// shin tu khro drag gtum pa yis// 'o dod 'bod par ltung bar 'gyur// mi bzad chen pos sdug bsngal te// dug gsum mtha' la mngon zhen pa// ci ltar ba yi thabs kyis gdul// zhes bgros so// bcom ldan 'das gti mug chen po'i tshogs gyis bgros pa/ shin tu gtum pa'i sems can 'di// ci ltar de dag bzhag gyur na// bag chags ngan pa'i chu rlabs kyis// bdud kyi tshogs su mngon 'phel nas// rig pa 'dzin pa'i rgyun gcod cing// bstan pa'i gsung rab 'jig par 'gyur// de tshe las kyi mun pa yis// 'gro ba ma rig 'khor bar 'khyams// dug nad rims nad phra men ma// gnod sbyin gdon dang log 'dren nyid// srid pa gsum po 'jig byed cing// dam tshig gnyan po 'dral byed pa// ci lta ba yi thabs kyis 'dul// zhes bgros so// bcom ldan 'das nga </text>
</item>

<item><p>335</p><section>1</section>
<text>rgyal chen po'i tshogs kyis bgros pa/ 'das pa'i dus na sngon byung ba// las kyi gdug pa'i rU tra de// rgyal ba 'das pa'i sbyor ba yis// ci ltar khro drag gtum pa ltar// da lta tshe 'dir byung ba yis// dug gsum brtsegs pa'i ri bo 'di// 'bar 'phro 'khrugs pa'i sbyor ba yis// ci ltar 'tshams pa bzhin du 'os// sangs rgyas thams cad 'dus nas kyang// khros pa'i sprin nag gtibs pa yis// mngon spyod rol pa'i thabs chen gyis// 'khor ba bsgral ba'i dus la bab// ces bgros so// bcom ldan 'das chags pa chen pos bgros pa// shin tu gdug cing gtum pa la// zhi bas phan par mi 'gyur te// shes rab thabs kyi ngo bo las/ khro bor de bzhin gshegs kun mdzad/ khro bo'i tshul can khros pas kyang// 'jig rten gsum dag sreg byed na// sangs rgyas thugs rje khros pa yis/ khams gsum ma lus smos ci dgos// zhes bgros so// bcom ldan 'das phrag dog chen po'i tshogs kyis bgros pa/ rang bzhin dag pa'i ngo bo las// log rtog phyin ci log pas bcings// dngos po rang dgar zhen pa yi// gdul dka' ma lus 'dul ba dang// dam tshig la sdang rnams sbyang phyir// dur khrod gar gyi phyag rgyar mdzod// ces bgros so// phur bu mya ngan las 'das pa'i rgyud chen po las/ thugs rje chen po'i phrin las kyi bka'i mol pa mdzad pa'i le'u ste gsum pa'o//// de nas karma he ru kas 'khor mang po 'dus pa'i nang nas/ shin tu yang bcom ldan 'das badzra kI la ya rigs kyi khro bo'i tshogs dang bcas pa la/ 'di skad ces brjod do/ khrag 'thung chen po/ dka' thub gyi sems can 'di// rgyu dang rkyen ni ci las byung// 'bras bu smin pa ci ltar smin// rigs dang sde ni gang du gtogs// las skal spyod pa ci zhig byed// ma btul ba yi skyon ni ci// btul na yon tan ci ltar 'thob// ces brjod pas bka' stsal pa// log pa'i sems can chen po de// legs pa'i rgyu rkyen las ma byung// nyes pa'i rgyu rkyen las byung ste// rgyu ni gzung 'dzin rtog las byung// rkyen kyang log par spyad las byung// 'bras bu nyon mongs lnga ru smin// rigs ni 'khor ba'i rigs can te// gdol pa can gyi 'byung por gtogs// las skal chags sdang spyod la zhen// ma btul ba yi skyon bsten na// lha dang mi yi srid pa brlag kha lo log par bsgyur nas su// sangs rgyas zhing khams rab stongs te// 'khor ba ste chad du lus la// sangs rgyas dman rigs su lus nas// don la mi phan skyon yod do// btul na yon tan dpag tu med// dug gsum rtsad gcod 'khor ba dong nas sprug/ 'khor ba chos nyid chen por 'gyur// sangs rgyas zhing khams dag pas </text>
</item>

<item><p>336</p><section>1</section>
<text>na// btul bas yon tan chen po 'thob// ces brjod pas/ karma he ru kas shin tu bskul te/ e ma ho badzra kI la ya// dus la bab pa'i bskal chen 'dir// las la bab pa'i thugs rje yis// rnam par smin pa'i 'byung po 'di// bsgral ba 'ba' zhig thugs rje'i mchog/ ces nye bar bskul bas/ de nas de bzhin gshegs pa kun gyis/ sprul pa'i cho 'phrul mdzad de/ ye shes kyi sprin dmar nag ni dbyar gyi char sprin du gtibs pas/ 'bar ba'i phyag rgya sna tshogs su bzhengs te/ de bzhin gshegs pa thams cad kyis bden pa'i gzhung gis 'dul bar gzas pa na/ rU tra nag pos se gol lan gsum brdabs te/ bdag mi thul bar 'dul bar ngo mtshar skyes te/ go'u ta ma khyod kyis bdag thul ba ma lags te/ khyod rang gi gnas su dka' thub kyi bde ba la gnos shig zer te ma nyan to// de nas khro bo chen po rnams kyis// rdo rje rta mchog gi tshogs su sprul nas// khro bo rta mchog tshogs kyi thul bar bka' bsgo ba las// dpal rta mgrin gyis gsung tshangs pa'i dbyangs lta bus srin po'i ma sring rnams dbang du bsdus nas/ 'dul ba'i 'khor khrems par byas nas yang khos ma nyan te mthul lo// de nas yang chos kyi dbyings kyi pho brang nas/ ye shes kyi sprin 'go ni nam mkha' sprin bzhin gtibs nas/ gzugs kyi sku rags par bzhengs te/ snang srid kyi khams su ye shes kyi spyan rnam par dag pas gzigs nas/ bdud rU tra nag po lta zhig srog chags kyi skyams lings la spyod par gzigs nas/ kun rdzob sgyu ma'i tshul du mthun par spyod dgos te/ rnam par rol cing kun tu brten pa'i tshul gyis/ dpa' bo rdo rje rta gdong gi tshogs la bka' bsgo ba/ rdo rje gdong gi tshogs kun song rab tu song la/ 'jig rten gyi khams dag la bdud kyi tshogs kun srog chags kyi skyams lings byed pa la so tshugs shig ces bka' bsgo ba las/ rdo rje rta'i rgyal pos 'jig rten gyi khams su cho 'phrul bstan nas/ 'jig rten pa'i ri bo ma la ya gnam lcags yod pa'i rtse mo la so btsugs so// der yum ral gcig ma dang pad+ma b+h+r-i gu ta gnyis bsnyems so// dpal pad+ma gar gyi dbang phyug gis ni/ 'jig rten gyi khams su cho 'phrul gzugs kyi skur mngon par bstan nas/ kun rdzob chos dang mthun par/ 'jig rten khams su cho 'phrul gyi zhabs kyis bcag te/ srin po'i skyams lings ngal gso ba'i bar du/ srin po'i gling khams su gshegs nas/ nyon mongs pa'i 'dam rdzab dang zhe sdang gi rdzong la zhen pa dang/ 'dod pa'i rgyu mtsho la chags pa'i phyir/ srin po'i gling khams kyi phyi rol na/ khrag gi rgya mtshos bskor ba de dag dpal khrag 'thung 'bar ba'i tshogs kyi rak+ta bdud rtsi sna tshogs su </text>
</item>

<item><p>337</p><section>1</section>
<text>sprul nas zhal du rngubs shing gsol to// mi gtsang ba'i 'dam rdzab kyis bskor ba de dag dri chen las bdud rtsi sna tshogs su sprul nas zhal du rol lo// go ro tsa na dang rkang la sogs pa'i bcud 'khyil pa de dag byang chub sems las bdud rtsi sna tshogs su sprul nas zhal du gsol to// rnag dang chu ser gyi khu ba 'bab pa de dag dri chu las bdud rtsi sna tshogs su sprul nas gsol to// 'bu dang 'bu shin tu che ba dang/ lcags kyi sbrang ma la sogs pa kun dang/ bsgral ba'i sha rus thang mar brdal ba de dag/ mAng sa las bdud rtsi sna tshogs su sprul nas gsol to// 'jigs byed 'bar ba'i tshogs su bsgral zhing 'bar ba'i tshogs su bskyed de/ srin po'i bu mo'i tshogs dang/ rkun mo dang gtum mo'i tshogs la sogs pa la/ ma chags thabs kyis sbyor ba mdzad pas/ sras 'phags pa'i lus la sems can gyi mgo btags pa mang po byung ste/ phag dang stag gi mgo la sogs pa mang po sprul to// de'i gnas keng rus kyi grong khyer thod pa rtsegs pa'i nang na/ srin mo kro ng+hI shwa rI nyid ni/ 'khor ba smin pa'i dung phor du/ nyon mongs pa smin pa'i chang gis bkang ste/ longs spyod cing gnas pa las/ 'jig byed kyi rgyal po dpal kI la yas/ srin po'i gzugs su sprul nas/ e ma ho// bdag gi gtso bo ni phyin to zhes te/ bam chen gyis khri las bab ste/ rje la dung phor gyi mtsho zhal du bstabs pas/ kI la yas rol to// gzhan yang rim par bstabs shing rol to// de nas sang zhogs yid ma ches nas bltas pas rang gi gtso bo bas bzhin bzang zhing mdangs 'bar ba zhig tu mthong ste/ e ma ho// bdag gi gtso bo gang lags pa de bas gzi byin che bar gyur zhes pa las/ kI la yas srin skad thengs gsum gsungs pas yid ches par gyur te/ ma chags thabs kyi sbyor ba mdzad pas/ srin mo'i rang bzhin 'dod pa'i rgya mtsho las ma thar ro// de nas dpal rta mgrin gyis srin po 'byung ba'i mtshan ma dag gzigs te/ rdo rje bya sgron chen por mdzad par dgongs nas/ mdur chen rta'i 'gros rdo rje srin mo'i stabs kyis gshegs nas dgyes pa'i tshul du dgongs te khro bo rdo rje'i mdur glur blangs nas sbran no// de'i dus na dpal kI la yas/ lhag pa'i bya chub sems kyi 'du 'phros/ yi ge oM gyi tshogs su sprul nas/ srin mo'i lhums su zla ba'i dkyil 'khor 'khyil zhing gsal bar gyur te/ sras rdo rje srin po 'jigs byed 'bar ba'i cha lugs can zhig tu byin gyis brlabs te/ srin mo'i lhums su bzhag go/ de nas dpal kI la ya nyid kyis/ yi ge 'khor lo tshogs chen gyi sa la gshegs te/ dbyings kyi ngang du mi dmigs par gyur to// de nas srin po </text>
</item>

<item><p>338</p><section>1</section>
<text>rang gi gnas su phyin pa dang/ rang gi gnas kyi longs spyod kyang mi snang/ 'khor rnams kyang phal cher byer/ sngon ma mthong ba phag dang stag gi mgo can la sogs pas bskor te/ shin tu yid mi dga' zhing/ rtog pa chen po skyes nas/ e ma ho// bdag gi gnas 'di lta bu ci zhes pa las/ srin mos mdun bsus nas/ e ma ho sgegs pa dpa' bo de lta bu'i tshig 'khor gyi nang du gsung ngam/ khyod kyi dgongs pa ni bdag gis deng phan chad du bsgrub ste/ bdag gi lhums na mi bde ba ni/ dpa' bo khyod kyi rigs mtshon pa gcig lags na/ ci zhig 'khrul zhes smras pas/ srin po'i rang bzhin gyis srin mo'i gzugs mthong bas kyang/ mdangs dang bkrag du ldan pas chags pa skyes te/ bdag gi rigs 'dzin pa gcig kyang nges par 'byung ngam snyam nas/ dga' ba 'dod pa'i sbyor ba la zhugs so/ de nas 'dod pa zhi ba'i skabs su/ kI la yas srin mo las srin po rU tra skyes pa'i tshul bstan te/ rU tras skad thengs gsum phyung bas/ dpal rngam pa'i skad du gyur nas/ srin po dang srin mo brgyal bar gyur to// brgyal bsangs nas bltas pa na/ 'jigs byed badzra kI la ya/ dbu dgu phyag bco brgyad pa la/ rdo rje'i gshog pas nam mkha' khebs pa gcig tu gyur nas yab lha'i sprul pa de la/ yum gyi sprul pa bstan pa'i tshul du/ srin mo kro ng+hI shwa rIr gyur pas/ mtshan yang rdo rje srin mo zhes bya bar gsol to// de nas srin pos kyang rang gi sems bltas nas/ nga rgyal gyi dka' thub skyes nas/ srin po bskul bar byas te/ ru lu ru lu zhes brjod pas/ mgo gsum la lag pa drug pa/ rkang pa bzhi pa gcig tu gyur to// badzra kI la ya dbu dgu phyag bco brgyad pa de las/ khro bo dbu gsum phyag drug zhabs zhir gyur pa/ de la sogs pa tsha tshwa dang skar mda' bzhin du spras pas/ ngag gi sprul pa 'phrogs te/ bsgral ba'i snying po oM dang hUM gi bar du ru lu bcug nas/ dpal chen po dag gis bzlas pas/ ngag gi dbang po nyams so// de nas yang ngag gi sprul pa byas te/ srin skad brjod pas/ mgo dgu lag bco brgyad pa gcig tu gyur to// de bzhin du ngag gi sprul pa phrogs so// yang srin po'i ngag gi snying po skul te/ ru lu ru lu zhes brjod pas/ mgo lnga yan lag bcu drug par gyur te/ de bzhin ngag gi nyes pa phrogs so// yang srin pos nga rgyal gyis che ba bskyed nas/ ngag gis snying po bskul lo// srin skad brjod pas/ mgo nyi shu rtsa gcig la/ lag bzhi bcu rtsa gnyis pa gcig tu gyur te/ de bzhin du sprul pa phrogs so// de bzhin du nga rgyal gyi sprul pa bkyes nas/ srin skad brjod pas/ lus che ba bsam gyis mi khyab pa gcig tu gyur te/ rkang pa mi yi yul du zug pa// mgo bo srid pa'i </text>
</item>

<item><p>339</p><section>1</section>
<text>rtse mor reg pa/ nad kyi bskal pa kha nas gtor ba zhig tu gyur nas/ de la kI la yas de bzhin du ngag gi sprul pa phrogs te/ nam mkha'i mtha' dang mnyam pa'i sku phyag rgya cir yang ma nges pa'i gzugs su sprul te/ ngag gi dbang po phrogs pas/ skyes bu gang dag lce bcad pa bzhin du dbang po nyams pas/ lan blan zhing spobs pa'i thabs med nas/ 'bros par gzas na kI la yas sa ma ya ho zhes brjod pas/ sron po de la dam tshig bskul bas/ sngon gyi dus na bka' nos shing tha tshig gnyen po bsrungs shing dam mnos pa rjes su dran nas/ rang gi srog gi dbang pos ma bzod ste/ mdun gyi phyogs pas cer gyis bltas pa las/ badzra kI la yas/ kha T+wAM ga'i phyag rgya bstan pas/ gangs ri rud chad pa bzhin du 'gyel to// de nas rdo rje dbang gi phyag rgyas sked pa nas bzung nas/ zhal du med pas rU tra de sngon gyi dus na gsang ba'i bka' spyad nor ba'i las kyi dbang gis/ nyon mongs pa'i thag pas bcings te/ nga rgyal gyi de'u chen po tshogs pa'i rgyus bskyed pa'i bag chags sa gzhi lta bu dus gcig tu sbyangs nas/ chos kyi pho brang mngon du mthong ste/ 'khor ba dang mya ngan las 'das pa'i chos thams cad ye shes te/ skye ba bye ma snyed kyi grangs dang mnyam par lus blangs shing/ sdig pa spyad pa kun kyang dran zhing/ blta ba dang las log pa kun kyang shes nas/ las dge sdig mi bslu ba ni rigs/ sangs rgyas dang byang chub sems dpa' mang po thabs cig tu bgros par gyur pa nyams su myangs/ de nas cung zad cig nas bcom ldan 'das kyis snam du bton pa las/ shin tu mi dga' ba'i gdung ba skyes nas ngus te zhus pa/ e ma ho dpa' bo thugs rje chung// shin tu bde ba'i gnas shig nas// snam du bton pa thugs rje chung// 'bangs su mchi yis byin ma chung// gal te bka' las 'das gyur na// bdag cag rnams kyi mgo lus snying// rul myag nas ni 'tshig par gyur// ma dang sring mo bu mo rnams// 'bangs su dbul lo bka' la thogs// dbus su mchis pa'i skal med kyi// nyid kyi dkyil 'khor mtha' la zhog/ phud la 'tshal ba'i skal med kyis// lhag ma kha chus bron la stsol// 'bang la nan tan ma chung zhig/ ces shin tu smreng ste gsol btab pas/ dpal chen pos dpal gyi brjid glu tshangs pa'i mgur bzhengs nas/ lung ni bstan/ kha T+wAM ga'i phyag rgya yang bstan/ sa ma ya'i sgra yang bsgrags/ srin po nyid ni slar mi ldog pa'i sa la bkod nas/ rdo rje rnam par rol pa'i zhing khams su/ rdo rje rnam par rol pa'i rgyal po zhes bya bar lung bstan nas/ srin po'i 'khor nye gnas mo rnams ni/ slas dang byi mor bzung zhing byin gyis brlabs </text>
</item>

<item><p>340</p><section>1</section>
<text>so// bran pho dang bran mo rnams ni/ bka' la btags te dkyil 'khor gyi mtha' bskor la bzhag go/ 'khor gyi gtso bo nyon mongs pa lnga'i bdag po/ lha chen po ma hA de ba la sogs pa rnams ni/ pho mo byi chings su bsnol nas gdan du bting ste/ lus kyi gdan byas pas/ nyon mongs pa'i sgrib pa byang zhing/ bsod nams kyi tshogs rdzogs par byed la/ rna bas chos thos pas shes pa'i rgyud grol te/ shes bya'i sgrib pa byang zhing ye shes kyi tshogs rdzogs par byed pas/ byang chub sems dpa'i sa la bzhag go/ srin po'i 'khor gdug pa can rnams ni stag dang gzig la sogs pa rnams gdan khrir byin gyis brlabs nas bzhag go/ srin po'i 'khor rnams spro ba bskyed pa'i phyir ni srin po chen po ji ltar dga' ba de ltar sbyod pa mdzod de/ keng rus kyi ri rab rtse mo la/ thod rus brtsegs pa'i gzhal yas khang gi rgyan du/ sha chen gyi gzhi ma dang/ lang ling dang/ khrag gi rgya mtsho thod pa skam rlon gyi phreng chun/ zhing che chung gi khog rang/ b+han ng+ha dmar gyis bkang ba/ ba su ta'i rgyu phreng/ thal chen gyi thig le/ zhag gi tshom bu/ khrag gi zo ris/ zhing dang rur khrod kyi rgyan la sogs pas sku dang gzhal yas khang brgyan no// 'khor gyis kyang srin po'i 'khor dang mthun par sprul te/ khro bo khro mo mgo brnyan rnams dang/ rdo rje mche gshog can la sogs gdug pa can mang pos bskor bar mdzad do// de ltar de dag gi yon tan bstan pa de 'jig rten du grags so// phur bu mya ngan las 'das pa'i rgyud chen po las/ khro bo rang bzhin ngo bos bdud btul zhing rnam par shes pa mya ngan las bzlas pa'i le'u ste bzhi pa'o//// de nas yang karma he ru kas/ phyi rabs kyi rnal 'byor pa don yod par bya ba'i phyir/ badzra kI la ya la 'di skad ces gsol to// 'khor ba'i rgyu thugs rje dpyang thag chad pa'i sems can ngan pa'i ngang tshul can de la/ de lta bu'i rdzu 'phrul dang/ cho 'phrul bstan pa ni ngo mtshar che'o// yang ngo mtshar to zhes dmas nas/ tshigs su bcad nas zhus pa/ de yi rjes su bsgrub pa yi// rnal 'byor gnas ni gang dang gang/ dmigs dang rnal 'byor dgos ched ci// rgyu dang sgom thabs byin rlabs ci// brdeg dus dam tshig blta dmigs ci// yo byad rtags dang dgos ched ci// dbang dang dkyil 'khor phrin las ci// bsgrub na don dam kun rdzob gang// kI la ya yis bshad du gsol// kI la ya yis bka' stsal pa// gnyis med bsal ba'i ngang nyid kyi// rnal 'byor don zhus ya mtshan che'o// gnas kyi dam pa bstan pa la// gzhung ldan bkra shis byin can dang// nyams dga' ba yi gnas dang bzhi'o// drag po'i gnas kyi dam pa ru// dur khrod shing gcig rgya gram dang// gcan gzan </text>
</item>

<item><p>341</p><section>1</section>
<text>mang po rgyu srang dang// gnam ni gri 'dra sa gru gsum// logs la tsher ma can gyi shing// gcan gzan gdug pa sna tshogs rgyu// rtsa bar mi rigs sna tshogs dur// yod pa mkhas pas brtag te brtsam// de ni drag po bsgrub pa'i gnas so// dgongs pa'i don nyid mi gsal zhing// dam tshig nyams dang ting 'dzin g.yel// blta ba log par 'dzin pa des// gnas der bya ba yongs ma gsungs// byas pa nyid na bar chad 'byung// de bas gzhung dang mthun gnas su// yun bsring bsgrub la khe khol med// dam tshig ma nyams gzhung bsrangs shing// ting 'dzin gsal ba'i blo can gyis// gnas kyi dam pa de dag tu// drag po'i las 'di byas gyur na// nges par 'grub ste the tshom med// de lta bu yi gnas dag tu// byin rlabs mtshams bcad ma rungs bskrad// bsgo ba'i tshig rnams bsgo ba dang// gzhung dang mthun par dkyil 'khor brtsig/ chag chag gdab cing sa tshon brlab// tshon phye bkye zhing dkyil 'khor bri// tha mar tshon gyi dkyil 'khor la// zhe sdang khro bo rim bzhin dgod// gzhan yang rim par mkhas pas dgod// de dag gnas kyi yon tan ni// myur bar bsgrub dang shug 'byung dang// ngan pa'i don gyis ngan pa bsgrub// don la khyad med nges par ni// ngan pa'i gnas rnams gang ma der// nges par 'grub par yang dag bshad// bkra shis zhi ba'i gnas dag tu// yun bsring bsgrub kyang phung 'tshengs med// don gyi man ngag mdor bstan pas// rtogs pa'i tshad dang ting nge 'dzin// sbyar te bsgrub na chud mi za// myur bar thogs pa med par ni// gong du bstan pa'i gnas su gsungs// de ni brtag pa'i ting 'dzin gnas// zhes gsungs so// phur bu mya ngan las 'das pa'i rgyud chen po las/ rnal 'byor pa'i bsgrub pa'i don zhus pa dang/ bsgrub pa'i gnas bstan pa'i le'u ste lnga pa'o//// de nas yang dmigs bstan pa ni/ 'di skad bka' stsal to// kun las bya bar lung las med// srog don bka' dam las kyi nyams// mtshan mas nyams par gyur pa dang// 'dod par 'gyur ba'i nyams dang bdun// bsgral ba'i dmigs kyi dam par bshad// de yi so so'i mtshan nyid ni// pha ma mkhan po slob ma bsod// rdo rje nang dme byed pa dag/ nams kyang dmyal bar ltung byed pas// bsgral ba'i dmigs ni dam pa yin// srog las nyams pa'i mtshan nyid do// slob dpon bka' bslu ngan dpya sems// sngags dang phyag rgya rgyun gcod dang// gsang ba'i man ngag spel byed na// de yang bsgral ba'i dam pa yin// don las log pa'i mtshan nyid do// rku 'tshang 'dru zhing ya ga 'dogs// skur pa 'debs shing log par 'khrid// rtags kyi don 'di log par 'dzin// de yang </text>
</item>

<item><p>342</p><section>1</section>
<text>bsgral ba'i dam pa yin// bka' las log pa'i mtshan nyid do// bya rung mi rung sna tshogs byed// rdzas dang lag cha mngon par ston// sbyor sgrol phrin las 'chol par spyod// blta ba chos nyid rgyab tu 'dor// log pa'i spyod pa dang du len// nga rgyal gtum khro rang gar gtong// man ngag don bstan log par go/ pha rol don la log chos spyod// don ni phyin ci log la mkhas// bka' gzhung bor nas log par brtsam// spyod pas log pa mtha' dag byed// rU tra dngos ka de yin te// dngos su bsgral yang mi skyon no// dam las nyams pa'i mtshan nyid do// skye gnas gcig dang mi gcig pas// sgrol ba'i mchod pa'i glor 'ongs nas// sngon ni mkhon 'gras med pa ru// brgal ba'i glag la bab mthong nas// nyes med gzhan la gnad du 'dzugs// rgod cing bzhin bzlog zhi tshig smra// rang nor bor nas gzhan la brku/ bdag gis nyes pa ma dran yang// dbrog sa med par bdag las 'phrog/ bdag gis bsgral bar ma bsams kyang// bdag la mthu dang rtsal 'ded pas// dbang med nan gyis bsgral bar bya'o// ya ga gal mi che la 'tshol// phan rgyu med par bdag la 'tshe// las kyis nyams pa'i mtshan nyid do// de lta bu yi nyon mongs de// las kyis 'khor bas sdig med bshad// gnyis med don la phyogs char 'dzin// chos nyid don la sgos khur gcod// thugs dam can gyi thugs las dkrugs// skye ba med pa'i don bshad kyang// mtshan ma can gyi chos bzung nas// lha srin bran du ngas 'khol gyis// mthu dang rtsal 'gran su zhig byed// nyams su dpal dang ma mo byung// nga ni ye nas dpal chen yin// zer zhing gzhan la khro zhing 'tshe// de la bsgral ba lhur yang brtsam// mtshan mas nyams pa'i mtshan nyid de// mnyan pas go zhing rtog med pa// mthu chen mtshan mar 'dod pa yis// las kyi gtso ru mtshan ma spyod// mi thod zhing chen khur gyis thogs// rang gi ngo gdong khrag gis byugs// dmar snod dong bu glo la btags// don gyi spyod pa'i gzhung bor nas// bya ru mi rung las rnams byed// tho cor spyod cing dam mi bsrung// brlang po'i spyod pas bka' gzhung smod// dus gsum sangs rgyas zhabs nas drangs// rnal 'byor sngags kyi ya gar song// 'bar ba'i rgyal po'i thugs dang 'gal// sha zan ma mo'i za tshogs bkram// 'dod pa'i nor gyis snying brus nas// gsod par shes kyang 'dod pas rgyal// gang du phur yang sngags 'chang 'joms// dug tu shes kyang lto ru bza'// gnyan zhing btsun yang thabs kyis smod// thob tu 'dod na gsang sngags rku// bza' ru yod na rnal 'byor gyi// zas dang sgrub pa'i longs spyod rku// de dag bsgral ba'i dmigs yin te// 'dod pas </text>
</item>

<item><p>343</p><section>1</section>
<text>nyams pa'i mtshan nyid do// bsgral na yon tan 'di rnams so// de dag bsgral na rnam 'byor btsun// bdud rnams btul bas bstan pa gnyan// med par bsgral na bar chad nyung// de ni bsgral ba'i yon tan yin// ma bsgral skyon rnams bstan pa la// dmyal khams 'phel zhing mtho ris 'grib// gzhung spyod rnal 'byor sgyid lug nas// gsang sngags theg pa'i chos sgo 'gag/ ces brjod pas// bsgral ba'i don la shin tu dgyes par gyur to// phur bu mya ngan las 'das pa'i rgyud chen po las/ bsgral ba'i dmigs kyi mchog bstan pa'i le'u ste drug pa'o//// de nas yang phyi rabs kyi rnal 'byor pas/ don dang rtags rtogs pas bsgrub dgos pa'i phyir/ don sbyor ba'i ting nge 'dzin la snyoms par zhugs nas/ 'di skad ces brjod do// yang dag don gyi rnal 'byor ni// gnyis med blta ba gdeng du gyur// spyod pa rlabs chen thabs su spyod// phrin las thogs med snying rjer spyod// dam tshig nyon mongs dug lnga sgrol// sgrub pa gnyis med rgyal por bsgrub// shes rab rnam gsum dems su 'dzin// phyi nang bka' rgyud don la gsal// theg pa rim dgu bsgrub pa'i lam// phyogs med blta ba gdeng du 'jog/ yongs su med pa'i bsgom pa la// dam tshig 'jigs pa'i mkhar bzhin no// don gyi man ngag bsgrub la gtong// phyogs med tshul can mkhas pa bstan// rdzas dang lag cha rtags su 'chang// ngang tshul bzang la don gzhung spyod// tan gaN ldem po dag tu ston// phung po lha yi dkyil 'khor du// sgyu ma 'dra ba'i tshul du bsgom// sems ni chos nyid ngang la gnas// las su bya ba'i don la mkhas// 'dzab dang phyag rgya'i ngang la gnas// nges par bsgrubs pas gdon mi za// snod kyi 'jig rten gtor gzhong du// rdzas kyi dngos po gtor mar sbyar// rigs drug sems can dkyil 'khor mgron// ci bgyis bka' nyan sprul pa 'gyed// bkar zhing dgug pa'i dmigs pa ni// drag shul thabs kyi pho nya ni// rdzu 'phrul shugs las thabs kyis 'gyed// rnam rtog mtshan ma thabs kyis 'dul// rgyud la blo zhen bsgrub la brtson// yi dam lha dang gnyis med na// de la bar chad 'byung mi srid// las su bya ba chud mi za// phrin las bye brag rnam par 'byed// mtshan ma'i rnam rtog yid kyis spang// gtsang sme med par don du spyod// blang dor med par don bsgrub na/[  ]/ gang la dmigs pa 'grub ces bshad// de lta bu yi don ldan zhing// tshes brgyad nya shi mar ngo la// drag po'i dus tshod las su shes// drag po'i las la rab brtson na// las su bya ba'i las rnams ni// ma mo mkha' 'gro bka' nyan tshogs// de yis bkol na ci yang byed// bran dang bu bzhin byas </text>
</item>

<item><p>344</p><section>1</section>
<text>pas nyan// de yis mngag na ci yang 'grub// de ltar byas na gzhung bzhin 'grub// 'jig rten 'dir yang tshe longs spyod// legs pa kun rdzogs dngos grub ster// yid la bsam pa bzhin du 'grub// ci 'dod rang las 'byung bar 'gyur// bdag gzhan phan gnod don gnyis 'grub// phan pa'i don ni 'jig rten 'dir// sad ser gcad dang char chu 'beb// mi phyugs nad kyi rgyun yang gcod// gnod pa grub na 'jig rten 'dir// sad ser shwa chu thog gtong dang// mi dang phyug la nad gtang ba// de yi gtan tshigs sus shes pa// rnal 'byor de ni don dang ldan// zhes brjod do// phur bu mya ngan las 'das pa'i rgyud chen po las// ye nas yin pa'i don de la// yang dag pa'i don la sbyor ba'i rnal 'byor pa lta ba'i nges pa bstan pa'i le'u ste bdun pa'o//// de nas yang nyid kyi ye shes sems kyi phur bu bstan pa'i phyir/ cho 'phrul rang rtags kyi ting nge 'dzin la snyoms par zhugs nas/ drag po mya ngan las 'das pa'i phur bu'i rgyud 'di dag bka' stsal to// byang chub sems kyi phur bu ni// phur bu kun gyi rgyu ru grags// don gyi phur pa byang chub sems// byang chub sems kyi phur pa yis// 'khor ba ngan song mya ngan bzlog/ sdug bsngal byang chub mya ngan zlo// sems can sangs rgyas mya ngan zlo/ yul ni dbyings su mya ngan zlo// mkha' yi gtun khung dkyil 'khor du// rigs drug sems can mya ngan zlo// byang chub sems kyi phur pa ni// snang srid phur pa'i rgyu ru byung// 'byung ba'i rgyu yang sems yin te// sems las ma byung chos med do// ma rtogs don ni 'di rnams so// lcags sam shing bu mchog dang rkang// gser dngul sba 'phang bya ba sogs// tsher ma can gyi shing dag la// zhi rgyas dbang drag phur pa bya// de yi mtshan nyid gang yin pa// lcags sam nag po'i shing rnams ni// drag po las kyi phur pa'i rgyu// gser ram ser po'i shing rnams ni// yon tan rgyas pa'i phur pa'i rgyu'o// zangs sam dmar po'i shing rnams ni// gsung mchog dbang gi phur pa'i rgyu// dngul lam dkar po'i shing rnams ni// zhi ba chos nyid phur pa'i rgyu'o// de dag so so'i ngo bo ni// gnam lcags sa lcags khro chu gsum// mi rta bsad pa'i mtshon rtse bzhi// phal pa'i lcags dang lnga la bya// gzhan yang shing shing dwa mchog shing ni sba mchog rkang// gdug pa can dang bkra mi shis/ khyo dgu shi ba'i yug sa mo yi 'phang// de la drag po'i phur bu bya'o// skyer pa dbyar ba sri shing dang// skrigs shing la sogs shing bu la// de la rgyas pa'i phur pa bya// 'khar pa ljon dmar seng ldeng dang// mdzo mo gla dkar tsher ma can// de la dbang gi phur pa bya// tsan+da dkar po shug pa 'jag/ gla ba lta bu shing rnams </text>
</item>

<item><p>345</p><section>1</section>
<text>la// de la zhi ba'i phur pa bya'o// dbu la rgya mdud gzhal yas khang// pad+ma 'dab ma bzhi dang ldan// logs la sems ma bzhi bzhi gnas// rigs bzhi re la bzhi bzhi'o// dbus kyi lte ba khro rgyal gnas// khro bo brgyad dang khro mo brgyad// stag g.yag la sogs 'khor rnams dgod// rgya mdud 'og ma'i gzhal yas la// hUM kA ra dang stobs po che// yab yum sprul pa lcam dral dang// go'u rI khro mo brgyad rnams dang// dam bcas bse yi lha mo dgod// drag po'i gnas kyi zur steng du// seng ha brgyad dang lcags kyu dgod// zur gsum logs la sgo ma gsum// dbu dang rtse ni yab yum gnyis// rdo rje gzhon nu bzhugs pa'i gnas// don la gzhal yas khang gi rtags// rgya mdud gnyis su bstan pa yang// thabs dang shes rab gnyis med pa'i// dbyings dang ye shes che ba'i rtags// rtse mo drag po zur gsum ni// ye shes rtse gcig drag por bshad// drag po rgyas pa dbang dang zhi// dbyibs dang kha dog so sor bya// rtse mo zur gsum gru bzhi dang// zla gam zlum po dag tu gzhog/ rab tu mi srun nags dag nas// tsher ma can gyi shing dag la// rtsa ba'i phyogs su rgya mdud bya// rtse mo'i ngos su phrin las ni// so so rang gi gzhung bzhin gzhog kha dog gong gi rigs su sbyar// bde gshegs sa bon lnga rnams kyis// byin gyis brlabs shing dbang yangabaskur// gu gul bdug cing nyung dkar brdeg/ ra khyi'i khrag dang gsur chen gyis// so so'i snying po gdon bzhin byug/ byin brlab dbang bskur shin tu gces// don gyi slad ni dam tshig bsrung// kun gyi rgyu ni byang chub sems// rgyud kyi rgyal po rang bstan pas// rgyu 'bras med par mya ngan 'das// rtogs pa'i don la gnyis med kyang// ma rtogs bsgral ba'i don ched du// dka' las byung ba'i rgyu dag las// tshul dang ldan zhing legs par bya// rang gar byas na bka' las nyams// rnyed btsan byas na byin rlabs chung// ngan dgur shoms na rtog par 'gyur// tshogs par bsog na gzhung dang mthun// bka' bzhin byas na byin rlabs che// mdor na rtogs pa gtso bor bya// rtogs pa'i don rnams mthar phyin na// rnam rtog las 'di bya ba min// de skad ces ni bka' stsal pas// phur pa'i rgyu dang dkyil 'khor gzhal yas khang/ yongs su mya ngan las 'das par la bzlas par gyur to// phur bu mya ngan 'das pa'i rgyu chen po las// phur pa'i rgyu dang phur pa la lha dgod par bstan pa'i le'u ste brgyad pa'o//// de nas byin rlabs chos 'phrul gyi ting nge 'dzin la snyoms par zhugs nas/ che ba'i chen po dang dag cing gsal ba'i ngo bo bstan pa'i phyir// 'di skad ces bka' stsal to// khams gsum ye nas </text>
</item>

<item><p>346</p><section>1</section>
<text>phur pa'i ngang// srid gsum ye nas rnam dag cing// phur bu ye nas myang 'das kyang// bden pa gnyis kyi cha la gdags// rang bzhin bcos med don shes shing// che ba'i ye shes don shes na// chos nyid ngo bor byin rlabs pa'o// gzhan yang byin gyis rlob pa ni/ phyi rabs rnal 'byor mched rnams la// gnas lngar dpa' bo 'bru lnga dgod// phyag rgya chen po'i ting 'dzin gyis// 'khor rnams bgegs kyis mi tshugs par// rdo rje gshog pas byin brlab pa'o// yo byad rdzas kyi ngo bo la// raM yaM khaM gi 'bru gsum gyis// bsreg gtor sbyang bya rim pa bzhin// tshogs chen rdzogs pa'i ting 'dzin gyis// 'phel zhing bcud dang ldan pa ru// rin chen sgrom bus byin brlab pa'o// 'bru bcud stong gi dza gad la// yi ge traM gi 'phro 'du las// sku mdog sngo sangs mA ma kI// 'byung ba bcud len ting 'dzin gyis// bsil mngar chab kyi ngo bo ru// dung phor bcud kyi phyag rgyas brlab// bum pa yum gyi ngo bo yi// rin chen 'bar ba'i khang bu lngar// nyon mongs lnga yi ngo bo la// dpa' bo 'bru lnga'i 'phro 'du ni// rtsi gyur sman gyi ting 'dzin gyis// ye shes lnga yi bdud rtsi ru// bdud rtsi thab sbyor phyag rgya yis// snod kyi 'jid rten gtor gzhong du// rtsa brgyad sman gyi gtor ma sbyar// rigs drug sems can gtor 'gron du// cho 'phrul rang snang ting 'dzin gyis// ci ltar mos pa'i rnam pa ru// mchod sbyin 'degs pa'i phyag rgyas brlab// snang ba 'od kyi gzhal yas na// ras chen sum bsgril sdong bu la// ye shes lnga yi 'phro 'du yi// snang ba chen po'i ting 'dzin gyis// ye shes gsal ba'i sgron chen du// A lo ke yi phyag rgyas brlab// 'byor pa tshogs kyi zhal zas la// raM yaM khaM dang 'bru lnga 'god// byin rlabs rdzu 'phrul ting 'dzin gyis// bsreg cing lha yi dkyil 'khor dgod// bdud rtsi lnga yi zhal zas su// rin chen 'bar ba'i phyag rgyas brlab// gzhan yang byin rlabs rim pa ni// ra khyi'i khrag dang gsur chen dang// gu gul sbyar ba'i dud pa dang// go ro tsa na'i dud pas bdug/ bsgrub pa'i nyung dkar rgyal po brdeg/ sku gsung thugs kyi ngo bor brlab// A+oM badzra sngags sor bzhag tsin+da tsa hUM phaT/ A+oM badzra kI li kI la ya b+hi ki pA la ya/ sarba duSh+tAn ng+hi shwa rA ya hUM phaT/ A+oM badzra kI li kI la ya dz+wa la dz+wa la/ s+phu Ta s+phu Ta sarba na sa ya ni hUM phaT/ A+oM badzra kI li kI la ya/ u tsuSh+ma kro ta ya hUM phaT/ oM badzra kI li kI la ya/ sarba duSh+tAn hUM phaT/ A+oM badzra kI li kI la ya/ b+hin+d+ha b+hin+d+ha hUM phaT/ oM badzra kI li kI la ya/ ts+tshin+da ts+tshin+dahUM phaT/ oM badzra kI li kI la ya/ mA ra ya mA ra ya hUM phaT/ na ma \u0f7fsa man+ta bi sho ng+ha ya bai re bai re hUM phaT/ thugs dang gsung dang sku dang gsum// so so'i sngags dang </text>
</item>

<item><p>347</p><section>1</section>
<text>sbyar zhing brlab// gser dang lcags mchog seng ldeng dang// gshog pa zangs dang rwa 'phang rnams// rim pa bzhin du sbyar bar bya'o// A+oM badzra kI li kI la ya da hi ma ma hUM/ oM badzra kI li kI la ya s+t+waM g+h+r-i h+Na tsa tur hUM phaT// de yi rim pa'ang de bzhin no// sku gsung thugs su byin brlabs pa// ma bcos chos nyid dag pa la// rang byung ye shes mngon gsal na// dang por chos skur byin brlab pa'o// dang po'i rgya mdud gzhal yas la// rigs lnga'i sangs rgyas 'khor dang bcas// lte ba rtsibs dang ldan pa la// phyogs mtshams khro bo 'khor dang bcas// rgya mdud 'og ma'i gzhal yas la// steng 'og khro bo 'khor dang bcas// go'u rI brgyad dang bse mor bcas// zur steng seng ha stag gdong bcas// zur gsum log la sgo ma'i tshogs// spyi dang rtse la yab yum gnyis// so so'i snying po dran tsam gyis// gzugs dang gnyis su med par bsam// gnyis su med pa'i mchod pa dang// phyi nang gsang ba'i mchod pas mchod// dam tshig rjes su dran par bskul// gnyis su med par rgyan rdzogs par// longs spyod rdzogs skur byin brlab pa'o// lte ba man chad zur gsum la// ro stod mthing nag zhal gsum po// ral pa kham nag b+h+r-i gu ta// gyen du 'greng zhing srid rtse 'bar// brang gis 'gro dang thod rlon dang// stag dang glang chen zhing lpags kyis// sku dang yan lag shin tu brgyan// zhal bgrad mche gtsigs shin tu rngams// dur khrod rgyan brgyad me dpung na// gru gsum e yi nang du ni// sku smad lcags phur gsum pa'o// sum cha nub nas g.yon la gzigs// phyag g.yas dang po rna ltag gdengs// 'og ma ri rab gnon tshul 'dzin// g.yon gyis rdo rje khwa T+wAM 'khrol// 'og ma phur pa 'debs pa'i tshul// bdud dpung 'joms shing ngan song sbyang// mthu dang rdzu 'phrul gzhan pas che// rtag pa chen por bzhugs par bsam// sprul pa'i sku ru byin brlab pa'o// spyi bor A+oM la sked par hrIH/ rtse mo'i ngos su phaT bsam la// sku gsung thugs su byin gyis brlab// ngos gsum hUM gzhag zur gsum phaT// shin tu gsal zhing 'tsher ba dang// so so'i khro bo thams cad kyis// byin gyis brlabs shing dbang bskur te/ khro bor dkyil 'khor de dag nyid// phyogs bcur 'phros nas slar 'dus te// hUM hUM phaT phaT sgra 'byin cing// sku la bstim zhing dbang rnams sbyin// de nas 'gro ba'i don la gshegs// phyogs bcu'i bde gshegs thams cad kyis// sngon chad stong grogs bya ba ru// zhal gyis bzhes shing dam bcas pas// de yi stongs dang grogs mdzad do// de yang bdag nyid chen po las// phur pa'ang bdag nyid chen po ru// byin brlab dbang rnams bskur ba'i phyir// g.yas g.yon nyi zla'i dkyil </text>
</item>

<item><p>348</p><section>1</section>
<text>'khor la// hUM dang AHni shin tu gsal// gung mo mthe bong 'dzub srin dang// mthe'u chung la sogs g.yas g.yon la// A+oM hUM traM hr-IHAHla sogs// rim pa bzhin du gsal bkod la// su ra s+t+waM zhes brjod pas/ thal mo mnyam par sbyor ro// oM badzra any+dza li hUM/ sor mo cung zad bsnol bar bya/ oM badzra b+han+d+ha hUM/ sor mo rgyab tu bsnol te bsdam/ sa ma ya s+t+waM/ phur bu blangs te chang bar bcang// lag pa'i rting pa kha phyes la// mthe bong gnyis dang srin lag dang// mthe'u chung bar du phur pa gzhug/ mthe bo bsgul la phur pa sgril// A+oM badzra A be sha ya a a/ phyogs bcu bde gshegs sras dang bcas// zhe sdang rjes su dran pa yis// nyung 'bru tsam gyi skur 'thon nas// bar mtshams med par phur pa la// bsdu zhing bstim la byin gyis brlab// sku gsung thugs su dbang bskur nas// sor mo rgyab bsnol gung mo gshib// bsgrengs pa'i bar du phur bu gzung/ A+oM badzra sa twa rA dza hUM/ de nas sor mo phug phug por sug sug kyang byas te rting pas phur bu bzung/ oM b+hUr+b+hub phaT/ de nas sor mo rgyab bsnol te/ mthe bong gshib pa'i chang bar bzhug/ A+oM ha na ha na dIb+ta tsakra hUM phaT// drag tu brjod cing dril byas la// bdag nyid sbyor ba'i gzi byin kun// phur pa'i sku la rab zhugs pas// stong khams gang bar me stag 'phro// dmigs pa thams cad nges grub pa'i// byin dang dbang chen ldan gyur te// e yi gdan la bzhugs gsol nas// brdeg cing bdug ste mchod pas mchod do// A+oM badzra yak+sha kro ta tshal pa hUM phaT/ A+oM badzra hUM bai tA lI ha na ha na hUM// sngags dang bcas pas brdeg cing bdug/ yid la brnag pa'i phrin las bcol// lha gsal 'du 'phro zhi ba'i tshogs las bskyed// dbyings nas khro mo mngon phyung hi hi bzhad// dus gsum 'dus ma byas pa'i sras mchog kI la ya// zhe sdang bdud 'dul khro rgyal brjid par ldan// rtsa ba rgya mdud rigs lnga'i sras dang bcas// lte ba khro rgyal yab yum phyogs mtshams brgyad// stag dang bya rgod la sogs 'khor dang bcas// dbus kyi rgya mdud steng 'og khro rgyal dang// yum dang sprul pa bse mo go'u rir ldan// zur steng seng ha brgyad dang lcags kyus brgyan// zur gsum logs la sgo ma 'jigs gzugs ldan// dbu zhabs dpal chen rdo rje gzhon nu yab yum ldan// gnyis med don gyis sems kyi ngo bor snang// yang na ji ltar 'dul ba bzhin// sems kyi rang bzhin cir yang snang// phur bu lha yi dkyil 'khor du// bsgom zhing byin gyis brlab pa ni// mgo dang rtsa ba ma nor ba// rgya mdud gnyis dang zur brgyad dang// zur gsum pa ru rab tu gzhog/ lcags dang gser dang zangs dngul dang// tsher ma </text>
</item>

<item><p>349</p><section>1</section>
<text>can gyi shing dag la// sor yang bco brgyad bcu gnyis dang// brgyad dang lnga dang bzhi dang gcig/ nas gang tshang dang gang rung bar// mkhas pas dkyil 'khor rim par 'god// A+oM badzra kI li kI la ya/ hUM ha he phaT/ dza b+h+yo/ khyi ra mAM sa'i dug gis byug/ brdeg cing bdug pa gong ma bzhin// hUM dang dza dang phaT la sogs// spro dang bsdu ba tshul bzhin bya// byin brlab bsam rgyud nges par gzhag/ dbu yi rgya mdud chos kyi sku// gnyis pa longs spyod rdzogs pa ste// rtse mo sprul pa'i sku yin te/ khro rgyal dpal chen yab yum dang/ khro rgyal 'khor bcas rim bzhin spro/ khro rgyal khrag 'thung sngags rnams kyis// phur pa rdzas kyi dkyil 'khor la// yang dag brten pas byin gyis brlab// cho ga gsum gyi sbyor ba yis// nges pa'i snying po 'bru bkod de// de yang tsa na ka tsam dgos// 'phro 'du mang po'i rim pa yis// stong gsum 'jig rten phur pas brlag/ snying rjes bsgral ba'i dmigs pa la// raM yaM khaM gis rim par sbyangs// rnam shes snying gi dkyil 'khor du// byang chub sems kyi rtsi btang ste// dkar nag mtshams kyi snying la ni// dge sdig las kyi shan phye ste// rnam par rtog pa'i sdig sbyangs nas// rnam bzhi'i las kyi gdul sbyang gis// nyon mongs dug gsum bcom nas kyang// rnam shes gser zhun lta bu de// yaM gis btegs nas phaT kyis 'phang// hUM gis bsdus pas mkha' la bstim// rigs des sras su nges par bya// oM AHhUM gis byin brlabs te// sku gsung thugs su gsal byas nas// ngan song sgo gsum shin tu gcad// rnam rtog bsgral ba'i zhing bcur brlab// de yi rnam shes chos kyi sku// rnam dag dbyings kyi ngang du bsgom// don du rang sems mya ngan 'das// zhes brjod pas/ ji ltar snang ba lha'i dkyil 'khor sras mchog kI la yar gyur to// phur bu mya ngan las 'das pa'i rgyud chen po las/ phur pa'i rangabazhin dang/ lha bkod cing byin gyis brlab pa dang/ tsha bstan pa'i le'u ste dgu pa'o//// de nas yang rnal 'byor pas byas pa la don yod par bya ba'i phyir/ rab tu mi g.yo zhing mi 'da' ba'i ting nge 'dzin la snyoms par zhugs nas/ g.yos shing 'das pa'i skyon dang/ yon tan 'di dag bka' stsal to// ma g.yos rnam pa chos kyi dbyings// de la bdag rol ye shes mchog/ gnyis med chos sku bde ba che// che ba'i yon tan bsam yas pas// ma bcos thig le nyid kyi rgyan// longs spyod rdzogs sku mi zad gter// rdzu 'phrul thabs kyi 'od zer gyis// nyes pa 'joms shing legs pa skyobs// yongs la khyab cing dog pa med// bye brag sna tshogs cir yang ston// sprul pa'i sku ste kun la khyab pa'o// de yang dus gsum 'dus ma byas// mi 'gyur mi shigs </text>
</item>

<item><p>350</p><section>1</section>
<text>rdo rje ste// rang bzhin med pas 'dus ma byas// dmigs med brtan pas rdo rje'i sku// g.yos pa med pa'i chos nyid la// rang snang ye nas lhun gyis rdzogs// bcos med thig le chen por gnas// mngon par byang chub sku bstan pa'o// gnyis med sems kyi rang bzhin la// gnyis su med cing phyogs char 'dzin// bya ba med la las rnams byed// nges don bsgrub la log par mthong// srog dam bka' don las kyi nyams// mtshan mas nyams dang 'dod par 'gyur// nyams pa'i mtshan nyid bdun po de// nams kyang ngan song 'gro bas na// de dag don gyis ma bsgral na// nyams pa chen po'i rgyur 'gyur te// phur bu lha yi dkyil 'khor du// phyag rgya chen por grub par bsgral/ don dam spros med thig ler bsgral// don du spyi dang khyad par gnyis// lhag pa'i dam tshig gsum du gsungs// spyi yi dam tshig rtogs par bya// khyad par dam tshig bsrung bar bya// lhag pa'i dam tshig gnas par bya'o// rtsa ba'i dam tshig gsum po dang// yan lag nyi shu rtsa lnga bsrung// don dam gnyis med ston pa'i sgrol ma la// blta log ngan sems rku 'phrog brdeg la sogs// ngan du smra zhing gnod pa dngos mi bgyid// de dag dngos su byas na dmyal bar skye'o// bzlas brjod sngags dang snying po bar mi bcad// gsung gi dam tshig nyams na dmyal bar skye'o// don dam gnyis med gzhan la spel mi bya// rang gsang thabs kyis chod nas mi rtogs pa// thugs kyi dam tshig nyams pas de bzhin no// sbyor sgrol ma byin len dang tshig brlang rdzun// nyon mongs rang gar spyad pas ngan song rgyu'o// dug lnga ye shes lnga yi ngo bo la// ma rig log par mthong nas spang bar byas// mi spang dam tshig nyams par de bzhin no// dri chen dri chu dmar chen mAM sa sems// so so'i rnam par rtog pa ma 'byongs te// nyon mongs lnga la chags pa'i ngo bor spyad// gnyis med don dang 'gal ba de bzhin no// phung po 'byung ba kha dog dbang po yul// gnyis med blta ba ngan pas so sor brtags// ye shes lnga yi don dang ma ldan pas// gnyis med don dang 'gal bas de bzhin no// de bzhin rdo rje'i rigs dang pad+ma las/ rigs kyi khyad par ye shes lngar snang ba// ye shes dmigs med don de ma rtogs pas// grub pa'i 'bras bu med pas dmyal bar bshad// spyi yi dam tshig de dag gzhung bsrangs na// sa gzhi chen po 'dra ste kun gyi rten// yid bzhin nor bu 'dra ste 'dod pa 'byung// gcan gzan seng ge 'dra ste zil gyis gnon// don gyi rtsa bar 'jigs pa'i mkhar bzhin bsrung// 'bras bu yang dag nges par gdon mi za'o// gzhan yang khyad par dam tshig rnam mang yang// mdo dang don du nyi shu'i don dang </text>
</item>

<item><p>351</p><section>1</section>
<text>bstun// gcan gzan rgyal po seng ge gsad mi bya// za ma tog tu ngan pa'i dug mi blug/ rin po che yi lcug ma rtsa mi gcad// gangs kyi zhun chu khol ma yang mi btung// pad+ma rgyas pa'i ze'u 'bru kha mi phye// bug rdol can gyi snod du bcud mi blug/ ma brtags pa yi nor dang zas mi bsre// shel sgong dkar po rdzab tu bsnub mi bya/ snod ngan nang du seng ge'i 'o mi bzho// yid bzhin nor bu thab tu bsreg mi bya// bya yi rgyal po khyung gi gshog mi bcag/ gnam lcags ngur mos sa la brdab mi bya// stag gzig rol pa'i zas kyi lhag mi bza'// rdo rje'i gtams pa'i brag rnams yongs mi bshig/ rdo rje ra bas bskor ba'i go mi hral// mun pa sel ba'i sgron me yang mi bsad// rdo rje chu yi 'ol ka bcad mi bya// rgyal po rtags kyi phyag rgya sbyin mi bya// rdo rje'i mkhar bzang gtams pa'i rmang mi bzlog/ rgyal mtshan rtser btags nor bu rin po che// 'dod par gyur pa'i mtshan mas dpog mi bya'o// gnyis med don gyi mya ngan 'das mod kyang// log par brtags pa'i dbang gis so sor snang/ khyad par bstan pa'i dam tshig don rnams te// dngos su nyams na ljon shing mes tshig bzhin// zur gyis nyams kyang grub pa'i 'bras bur ring// kun tu nyams na brjod pa'i mtha' las 'das// gzhung du bsrungs na rang snang 'bras bur 'char// rgyun du bsrungs na don gyi man ngag 'grub// lhag pa'i dam tshig don gyi gzhi ru sbyar// spyod pa rgyun dang rang bzhin lta ba gnyis// gal mdo nges pa lta ba nyams drod bzhi'o// spyod pa rgyun la dam tshig bzhir gnas so// gnyis kyi dgra spang myos 'gyur dgra gzham mo// gsang ba'i brda bsrung le lo'i dgra spang ngo// rang bzhin lta ba'i dam tshig bzhir snang ngo// srid gsum yongs bsgral khams gsum zhing du lta'o// dug gsum rtsir bsgyur 'khor ba gnas bsgyur blta'o// gal mdo nges pa'i dam tshig gsum du snang// ma khrel tshul dang ma nyams pa yi mdo// mthar phyin pa yi rtags dang gsum du bstan// ma nyams pa yi mdo la bzhi ru snang// rtsa lag zla dang zhar gyis ma nyams pa dang bzhi'o// mthar phyin rtags kyang de bzhin bzhi ru snang// dam can 'du zhing mthu rtsal che ba dang// byin rlabs che zhing rig pa chags pa gnyis// yid 'ong 'byung zhing 'dod pa 'grub pa dang// mang pos bskur zhing grags pa thob pa bzhi'o// lta ba nyams drod dam tshig la bzhi'o// gdal ba chos nyid lta ba yi 'byams su'o// rig pa ye shes lta ba ye gsal du'o// sprul pa phyag rgya'i lta ba yi gnas su'o// khyab pa snying rje'i lta ba kun khyab pa'o// lhag pa'i dam tshig don la ma gnas na// ci ltar bsnyen cing bsgrubs kyang tshi chad pas// gnyis med don gyi ngo bo rtogs </text>
</item>

<item><p>352</p><section>1</section>
<text>par bya'o// don dam bsgrub pa'i don du ma yeng bsrung// dam tshig ma nyams gzhung yod na// 'di dag 'grub par 'gyur bar ni// dpal chen khro bo'i rgyal pos bshad// nyams par 'gyur bas mi 'grub ste// slar la rang sems brlag par 'gyur// zhes brjod pas/ de bzhin gshegs pa khro bo'i tshogs dang/ sprul pa yang sprul du bcas pa thams cad dam tshig dbye ba med pa/ phur bu mya ngan las 'das pa'i ngang du lhun gyis grub cing gnas par gyur to// phur bu mya ngan las 'das pa'i rgyud chen po las/ spyi dang khyad par lhag pa'i dam tshig bstan pa'i le'u ste bcu'o//// de nas yang 'gro ba ma lus pa dag par bsgral ba dang/ phyin ci log tu 'khyams pa rnams thugs rjes gzung ba'i phyir/ zhe sdang 'dul ba'i ting nge 'dzin la snyoms par zhugs nas/ 'di skad bka' stsal to// srog dam bka' don las kyi nyams// mtshan mas nyams dang 'dod gyur nyams// nyams pa'i mtshan nyid bdun po 'di// skye gnas gcig cing rgyu mthun yang// nyon mongs sems kyis log par khrid// bya ru mi rung las la brtson// lta ba gnyen po phyal par btang// spyod pa zab mo tho cor spyad// tan gaN phrin las 'chol bar byas// tshig gi mtshan ma'am rjes su 'brangs// dam tshig gzu lums ras gcod byed// spyi dang lhag pa'i dam las 'das// myur bar mnar med par ltung bas// thugs rjes bsgral ba'i dus la bab// don dam gnyis med ngang du bsgral// phung po yab la 'byung ba yum// mi dge log lta yab yum bcu// yan lag thar pa sgo ba'i ngang// rnam shes dbang po dus dang yul// go'u rI seng ha'i tshogs su bsgral// phung po lha yi dkyil 'khor du// phyag rgyar bsgral ba'i dus la bab// dngos po mtshan ma'i rdzas dang rten// dngos med bsgral ba'i dus la bab/ kha dog dbyibs dang grangs dang ming// brjod med bsgral ba'i dus la bab// dbang po yab la yul gzugs yum// mya ngan 'das par shin tu bsgral// dmigs med bsgral ba'i dus la bab// gzhan yang brdeg pa'i dus bstan na// mda' 'phen zla ba mar ngo la// mig dmar phur bu gza' lhag gsum// dar ba'i dus su dus la bab// smra nag yar gyi ngo la 'jug/ gzhung dang mthun pa'i gnas dag tu// phun gsum tshogs pa'i slob dpon gyis// rdzas dang lag cha mngon bsags la// dkyil 'khor rnam gsum gzhung bzhin du// gnas shing bsgoms te bri bar bya'o// bsnyan bsgrub rnam bzhi tshang byas nas// 'dzab grangs bsnyen pa 'bum du 'don// pho nya phyag brnyan thabs kyis bkye// shin tu gsal zhing khugs par bsam// rab kyis mngon du khugs par 'gyur// 'bring gis ling+ga 'gul bar </text>
</item>

<item><p>353</p><section>1</section>
<text>nus// 'phar dang ldeg dang 'tshag dang 'khrol// tha mas nyams dang rtags 'ong ste// de tshe brdeg pa'i dus la bab// de med bar du dus tshod med// cho ga tshang bar gyur pa dang// rtags de mngon du byung ba dang// dus la bab par bshad pa yin// zhes brjod pas/ don gnyis su med pa las/ ma rig pa'i dbang gis/ 'khor ba rnams gnyis su med par bsgral ba dang/ kun rdzob tu yid ches par byas nas/ nges pa'i don gcig tu go bar gyur to// phur bu mya ngan las 'das pa'i rgyud chen po las/ dus dang tshod bstan pa'i le'u ste bcu gcig pa'o//// de nas yang don thams cad gnyis su med cing brjod las 'das par bstan pa'i phyir/ thams cad mya ngan las 'das te/ nges pa'i don gzod ma nas ma skyes pa'i dbyings kyi lta ba 'di skad ces gsungs so// rnam par dag pa yum gyi tshul// ma skyes mi 'gag thabs kyi sku// rig pa'i rgyal po rang byung bas// thams cad ma lus dbang du bsdus// thabs kyi bdag por dag gnas pas// 'gro kun bla med gnas su bsgral// chos sku rtsa ba sems yin pas// brtags shing don du rang sems bzang// sems kyi rtsa ba don rtogs shing// 'gyur med klong du don mnyam dang// gsungs shing brjod pas bsnyen pa la// gnyis med don gsal ting 'dzin te// lus kyi bsgul bskyod phyag rgya'o// phur pa byang chub sems kyi rtags// byang chub sems kyi phur pa yis// srid gsum 'gro ba'i gdar sha bcad// byang chub sems kyi phur pa yis// ma gdab bzhin du lhun gyis rdzogs// mnyam pa'i rgyal po rig pas gdab// phur pa chos kyi dbyings kyi rtags// byang chub sems kyi phur pa des// gzhan du gdab pa'i gnas med pas// gnyis med ma bcos chos nyid la// rang rig byang chub sems kyis gdab// phur bu 'dzin chags mya ngan 'das// rnam rtog gzung 'dzin dngos las 'das// dngos po kun bral phur pa yis// dngos po phyin ci log la gdab// don la gnyis med mya ngan 'das// gdab dang mi gdab gnyis las 'das// phur pa skye ba med pa'i don// ma skyes brdal ba'i phur pa yis// dbyings la btab pas rig pa shar// sems la btab pas don dam rtogs/ khyab gdal rang bzhin phur pa yis// snang srid kun la khyab par gdab// de ltar rtogs pas thebs pa yin// mngon du gyur na rtogs pa yin// tshig las 'das pas sangs rgyas yin// grangs las 'das pas brjod du med// rang bzhin phur pa'i don nyid ni// phur pa bla ma chen po'i don// phur pa chos kyi dbyings zhes bya// phur pas rig pa'i ye shes so// phur ni skye ba med pa'i dbyings// pa ni 'gag pa med pa'i don// gnyis su med par mya </text>
</item>

<item><p>354</p><section>1</section>
<text>ngan 'das// thabs kyi rgyal po phur yin la// pa ni shes rab dga' ba'i don// gnyis med mnyam pas rdo rje'i sku// phur pas kun khyab nam mkha' 'dra// phur pas khyab gsal nyi zla 'dra// kun la snyoms pas ngo bor snang// chos kyi chos nyid phur pa yin// nam mkha'i mtshan nyid phur pa yin// sems kyi sems nyid phur pa yin// rgyud kyi rgyal po lung gi bla// man ngag nges pa'i don yang yin// gnyis med gsal bas bskyed pa yin// pho nya mang pos 'jig rten bkang// 'phral la bkang ba ma yin te// ye nyid nas ni gang bar gnas// gsal bar bsgoms pas bkye ba yin// nyams 'og chud na bsgral ba yin// gnyis su med na sbyor ba yin// lhangs kyis rtogs na thebs pa yin// zhes brjod pas/ ci ltar snang zhing srid pas bsdus pa thams cad/ phur pa mya ngan las 'das pa'i ngang du sangs rgyas par gyur to// phur bu mya ngan las 'das pa'i rgyud chen po las 'das lta ba chos nyid mya ngan las 'das pa'i rgyud bstan pa'i le'u ste bcu gnyis pa'o//// de nas yang phyi rabs kyi rnal 'byor pa la bar du gcod pa 'byung srid na/ dmigs pa bcas la bsgrub dgos pa'i phyir/ rdzas kyi ngo bo 'di dag bsag par gsungs so// sngags pa rgyan gyi chas kyi rdzas// glang chen ko rlon zhing gi shun// stag gi sham bu sbrul gyi rgyan// thal chen zhag dang rak+tas brgyan// drag po las kyi rdzas bsag pa// gzhung las 'byung ba'i phur bu ni// nag po rigs kyi bya bar shis// dgra bgegs dbang du bsdu phyir ro// bya phur bya rgod gshog tu grags// rgyab brten dpung dang dbral ba'i phyir// skyer phur gnan pa'i phur bur grags// rnam bzhi'i phrin las bya ba'i phyir// mngag pa'i phur bu mchog phur grags// 'dren cing 'gug par byed phyir ro// gdab par sna lnga'i lcags phur grags// nyon mongs mngon du bsgral phyir ro// drag po bsgrub pa'i rdzas su bsag/ dug dang gu gul yungs dkar gsum// gsur chen ra khyi'i khrag dang gsum// phur bu gdug pa'i rdzas su bsag/ rabs chad mon gyi thod pa dang// ra khyi dre'u mdzo mon gyi thod// brnag par bya ba'i rdzas su bsag/ grog mkhar sa dang mi phung sa// gangs kyi dum bu ju tshe'i phub// ra thug lug thug gcin gyis spru// ling+ga bya ba'i rdzas su bsag/ shun chen gro ga shog shog gsum// ming rus bri ba'i rdzas su bsag/ sman dang pra ba rtsag cha gsum/ spra ba yin nam/ rkyen bzlog sman gyi rdzas su bsag/ b+han+d+ha gtor ma rak+ta gsum// mchod pa stob pa'i rdzas su bsag/ dza gad tshe dang tshim byed gsum// kun tu rgyu dang gal phyi lnga// ka ta ri la zla tshes bdun// zla phrom zla rgyas mngar gsum rdzas// bsgrub pa tshogs kyi </text>
</item>

<item><p>355</p><section>1</section>
<text>rdzas su bsag/ dmar gyi rak+ta zo ba gang// ma mo mkha' 'gro brten pa'i rdzas// shes rab can gyis bsag pa'i rdzas// mtshan ma'i rdzas rnams tshogs pa dang// gzhung dang mthun pa'i gnas dag tu// gnyis med don rtogs sgrub pa pos// bka' bzhin bsgrub la tshul bzhin bya// gzhung las 'byung ba de byas na// rab kyis zla ba gcig gis 'grub// 'bring gis lo gcig bar gyis 'grub// tha mas lo gsum tshun chad kyis// gdon mi za bar 'grub par bshad// yan lag dbang po nyams la sogs// 'brum bu lhog pa rgyu gzer dag/ ci ltar dmigs pa de bzhin 'ong// gzhan yang shwa dang ser ba dang// mi nad phyugs yams de bzhin no// zhes brjod pas/ phyi rabs pa'i rnal 'byor pas las su bya ba'i rdzas dang rtags la mgo ma rmongs zhing las kyi bya ba la rten yod par gyur to// phur bu mya ngan las 'das pa'irgyud chen po las/ rdzas dang rtags bstan pa'i le'u ste bcu gsum pa'o//// de nas yang bcom ldan 'das zhe sdang gi rgyal po badzra kI la yas/ rgyal bar dbang byin pa zhes bya ba'i ting nge 'dzin la snyoms par zhugs nas/ 'di skad ces brjod do// mi 'gyur chos nyid phyag rgya las// ma btsal lhun rdzogs gsal ba'i rgyun/ khro rgyal yab yum rol pa yis// byang chub sems kyi 'phro 'du las// 'dod pa'i spyi bor rgya mtshor 'khyil// spro zhing bsdus la dkyil 'khor bsgyur// 'dod pa'i rna bar gzhal yas khang// rat+na kI la dbus su'o/ khro bo yab yum 'khor gyi bskor/ trAM/ rat+na kI la ya yi tshogs mchog las// rat+na shrI 'khor dang bcas pa spro// bsdus pas don gyi gnas su thim// trAM gsang ba gsang mchog mya ngan 'das// de la sogs pa'i gsang ba kun// don du brtag cing mnyan pa las// kun la bsgrag par bya ba min// 'dod pa'i snying gar de bzhin du// badzra kI la ya yi ngo bo nyid// 'bar ba hUM gi tshogs mchog las// phrag 'thung dkyil 'khor gsal spro bstim// hUM rgyal ba'i gdung 'tshob sras chen po// sku gsung thugs kyi phur pa bzung// 'jigs byed khro rgyal mnyes mchod la// gnyis med khro rgyal kun dang sbyor// 'dod pa'i lag la de bzhin no// karma kI la ya yi ngo bo nyid// ha yi 'bar ba'i tshogs mchog las// karma'i dkyil 'khor gsal spro bstim// ha khyod ni las rab kI la yin// rnam bzhi'i phrin las kun byos shig/ 'dod pa'i lce la de bzhin te// pad+ma khrag 'thung kI la ya// 'bar ba hrIHyi tshogs mchog las// hrIHyi dkyil 'khor gsal 'phro thim// hrIHbye ba brgyad bcu'i sgra dbyangs kyis// gang 'dod skyes bu tshim par gyis// shes rab don gyi dmigs dang sbyar// che chung don gyis so sor bsgrag/ yongs la </text>
</item>

<item><p>356</p><section>1</section>
<text>'tshal bar bsgrag ma yin// 'dod pa'i yon tan rnam lnga la// 'jigs byed gzhal yas de bzhin te// rigs kyi khro bo'i ngo bo nyid// dpa' bo 'bru lnga'i 'phro 'du las// khrag 'thung lnga dang khro phreng sgom// hUM phyogs bcu'i 'jig rten dus kun tu// sku gsung thugs kyi phur bu bzung// phur bu'i dkyil 'khor bdag nyid che// dkyil 'khor kun gyi byed pa po// thams cad kun la dbang rnams byin// bdud rtsi lnga dang phyag mtshan lnga// zhing chen bla re thal chen dang// rak+ta zhag dang stag gi sham// rim pa bzhin du bskur bar bya'o// ye shes phur pa dbu gsum pos// phyogs mtshams ma lus bgegs 'dul ba'i// ci ltar mtshams pa bzhin du'o// A+oM kro ta bi dza ya a b+hi Shiny+tsa hUM phaT/ hUM kA ra a b+hi Shiny+tsa hUM phaT/ pad+ma ku N+Da li a b+hi Shiny+tsa hUM phaT/ dri za grul bum bden bral dang// chu lha gnod sbyin dbang ldan dang// nyi zla sa bdag phyogs mtshams bcu// ci ltar 'tshams pa bzhin du thul// rta dang ma he khyu mchog dang// gser dngul zangs lcags 'khor lor bcas// slob dpon mnyes byed yon du 'bul// pany+tsa li ka gos kyi mchog/ gcan gzan dar men gser dang g.yu// bya rigs zo skyogs gzi dang mchong// yul mkhar bu dang chung ma dang// lus dang srog gis ma chags par// bla ma de la 'bul bar bya'o// gzhan yang dbu rgyan cod pan phreng// go cha rgyal mtshan phyag rgya dang// gdugs dang bza' btung bum pa dang// snying po lnga yis dbang bskur nas// dus 'di phan chad rdo rje'i sras// gnyen por gyur pa'i tshul 'chang bas// nyon mongs ngan song med pa dang// tshe ring bde ba phun gsum tshogs// dpal chen khro rgyal la sogs pa'i// mtho ris thar pa'i bdag por 'gyur// lus sam phung por bcas pa yis// rig 'dzin sa la gnas par 'gyur// rig 'dzin sa la gnas pa yis// bla med khro rgyal chen por 'gyur// 'khor lo rgyas 'des [\[]'debs [\]]la sogs pa'ang// nyid kyi byin gyis brlab par 'gyur// pho nya 'du 'phro mang po kun// dpal chen bka' bzhin las rnams byed// bla ma mnyes par ma byas sam// dbang gi rim pa ma thob par// nyan cing 'chad cing las byed pa// ngan song gsum du nges par ltung// rang bzhin mya ngan 'das pa'i don// gnyis med don gyi ngo bo la// rang snang lhun rdzogs yi gnas pa'i// thabs kyi rgyal por don rtogs na// dbang gi rgyal por bdag nyid rdzogs// chos rnams mya ngan 'das par rdzogs// gnyis med phur bu byang chub sems// mkha' la de bzhin rol pa'i sku'o// bcos pa med pa'i chos nyid la// g.yos pa med pa'i chos nyid shar// gnyis med rgyal por dbang mchog thob// ces brjod pas/ thams cad dbang gi </text>
</item>

<item><p>357</p><section>1</section>
<text>rgyal por mngon par sangs rgyas par gyur to// phur bu mya ngan las 'das pa'i rgyud chen po las/ dbang sbyin pa'i le'u ste bcu bzhi pa'o//// de nas yang rang bzhin dang lhag pa'i ting nge 'dzin gyi dkyil 'khor gyi don lhun gyis grub pa'i dngos grub thob par bya ba'i phyir/ mnyam pa nyid kyi ting nge 'dzin la snyoms par zhugs nas/ 'di skad ces brjod do// dam pa'i don gyi mnyam sbyor phyir// mya ngan 'das pa bsgom par bya// byang chub sems ni mngon sum gnas// mtshon du med pa'i zhing khams la// mnyam rdzogs chen por lhun bsgom zhing// bde chen byang chub brtan par bzung// bya ba myed la las byed pa// mi gnas gnas pa med par bsgom// chos rnams rang bzhin nyid kyis stong// nang dang nang gi phyi rol gyi// rnam rtog sna tshogs 'dzin pa yang// dngos po med dbyings skad cig ma// de nyid rnam par dag pa'i lam// phyin ci log ni yang dag ste// ma rig pa ni ye shes gsal// nyon mongs sdug bsngal byang chub mchog/ thams cad yon tan mchog gi gnas// rgyal ba'i dkyil 'khor ma lus kun// nges pa'i don dgrol bzhi bcu gnyis// bsdus pa'i don nyid yi ge hUM bcur 'dus// hUM gsum AHoM gsum du bsdus// gsum po de yang hUM ste thig ler 'dus// thig le spros med chos dbyings ngang du thim// mi dmigs stong pa nyid kyang brjod las 'das// mi gnas de bzhin gshegs kyang bsam mi khyab// ma skyes chos kyi dbyings kyang brjod las 'das// ma 'gags byang chub sems ni skye 'jig med// 'gro med 'ong med gnas pa yang med do// thugs rje'i byin rlabs rnam par 'phro// dbyings las dbyings byung thabs kyi phyag rgyar gsal// thabs las dbyings byung yum gyi phyag rgyar gsal// dbyings las dbyings kyi ye shes sbyor bas na// byang chub sems tshogs dkyil 'khor brjod mi lang// don dam gcig las ma g.yos kyang// don gyi gzhal yas dkyil 'khor gnyis// don nyid ma go drang bar zad// gzhal yas rang bzhin bzhi ru gsal// chos nyid rang bzhin gzhal yas dang// gnyis med yum gyi gzhal yas dang// yid bzhin lha yi gzhal yas dang// 'jigs byed 'bar ba'i gzhal yas so// ci ltar snang ba'i rdzas la brten// yi ge raM gyi 'phro 'du las// raM gyis bsreg la yaM gis gtor// ye shes 'bar ba'i khaM gis bkrus// rang bzhin chos nyid ngang du dag/ 'byung ba shes rab yum gyi dbyings// rang bzhin dus gsum 'dus ma byas// rang bzhin chos dbyings gzhal yas so// raM yaM khaM/ e ni mi dmigs don gyi khams// yaM las brten pa'i sa bon byung// baMlas chu byung mA ma kIs// suM las rin chen bye ba yas[\[]yis [\]]// laM </text>
</item>

<item><p>358</p><section>1</section>
<text>las rin chen sna tshogs gling// b+h+rUM las yid bzhin gzhal yas khang// tA la'i skye shing cong cong 'khril// yid bzhin rin chen bkrag gsal 'bar// lnga lnga'i gzha' tshon sprin rum yas// rin chen rgyan gyis shin tu spras// chun 'phyangs dril bu za ra tshags// bla re rgyal mtshan 'phan dang gdugs// rin chen gser gyi khri rkang bzhi// chags med pad+ma kha stong rgyas// dri med 'od gsal nyid zla brdal// mi 'jigs stobs dang rdzu 'phrul dang// phrin las la sogs 'dus ma byas// dkar dmar ser dang ljang gu 'tsher// dbyibs dang kha dog dpag las 'das// phyi dang nang med phyogs dang bral// dmigs par snang yang dmigs su med// gzhal yas yid bzhin lhun gyis grub// yid bzhin lha yi gzhal yas so// e yaM baM suM b+h+rUM bi shwa bi shung+ng+he/ mthing nag gru gsum e yi ngang// rlung nag 'tshubs ma rdo rje'i brag/ rak+ta'i rgya mtsho zham chu 'bab// sha chen sa gzhi zhing chen snod// keng rus ri rab khrag zhag chu// b+han+d+ha 'bar bas kha ta li// bi b+h+rUM smug nag shin tu 'bar// dbang po'i gseb nas sbrul nag rgyu// sbrul gyi lce las me chen 'bar// dkar dmar spro ba de bzhin rgyu// mchog chen ka gdung zhing chen phyam// gnam lcags thog gzer rgyan rnams rdzogs// ma he glang rgod stag dang gzig/ gtum pa dom gyis spras pa'o// nyi zla'i 'od kyi brgyan pa ste// 'jigs byed 'bar ba'i gzhal yas so// e karma rak+Sha rak+ta dz+wa la/ baM tIk+Sh+Na dz+wa la/ keng ni ri ti dz+wa/ baM kha ta li b+hi b+hUM/ raM a mr-i ta ng+hi/ ti ra baM/ 'byung chen lnga nyid yum lnga'i ngang// rang bzhin 'dus ma byas pa yum gyi klong// sa chu me rlung nam mkha'i rang bzhin lnga// yum chen lnga dang rang bzhin gnyis su med// gnyis med yum gyi rang bzhin brjod las 'das// des ni rang bzhin ting 'dzin dang// lhag pa'i ting 'dzin dkyil 'khor bstan// rang bzhin dkyil 'khor gdod nas dag/ yid bzhin dkyil 'khor dbu la gsal// 'jigs byed dkyil 'khor gzhal yas khang// yum gyi dkyil 'khor gnyis su med// yang nang dkyil 'khor dngos su ste// ma rig rmongs la bstan phyir te// sems nyid drag po'i dkyil 'khor te// phyag rgya chen po'i phyag mthil du// mtho gang sor bzhi gang rung tshad// byas la dam rdzas chag chag gdab// tshon rtse brlab cing srid bus gdab// bri zhing phur bu rim bzhin dgos// yang na sa gzhi snyems pa la// 'bar ba'i dkyil 'khor chen po ste// sor bzhi 'dom gang tshad du bya// byin brlab thig gdab de bzhin te// so so'i gzhung dang mthun par bri/ gru gsum mthing nag zla gam dmar pos bskor// tha ma rdo rje brag dang 'khor los bskor// bar khyams gnyis dang sgo khyud ldan par bri// phur </text>
</item>

<item><p>359</p><section>1</section>
<text>bu b+han d+ha gsal byed gtor mar bcas// so so'i gzhung dang mthun par dgod/ hUM gru gsum mthing nag gzhal yas khang// zla gam dmar po dbang gi tshul// zlum po gru bzhi rgyas pa ste// 'bar ba'i 'khor lo rtsibs brgyad 'khrug/ dmar ser dbang rgyas mngon par bstan// sgo rigs mthing nag mi 'gyur rtags// zhes brjod pas/ thams cad nyid kyi gzhal yas khang du sangs rgyas te/ mya ngan las 'das par gyur to// phur bu mya ngan las 'das pa'i rgyud chen po las/ dkyil 'khor drug gi don nges par bstan pa'i le'u ste bco lnga pa'o//// de nas yang dpal kI la yas/ tshe mtha' yas su sprul nas/ 'di skad ces brjod do// mya ngan las la rtag bsdus te// tshe dbang chen po'i gnas dag ni// 'khor lo gnam la pad+ma'i sa// dbyibs 'dra'i sa gzhi rab tu brtag/ ri bo chen po rab dben pa// yid 'ong me tog rgyas par bsgrub// yang na sdong gcig me reg dang// lung gsum mdo dang dur khrod gnas// 'bab chu chen po'i ngos su bsgrub// lha rnams nye bar bya ba dang// gdon rnams zhi bar bya ba dang// srid rtse'i nyes dmigs bsal ba'i phyir// phyi yi gtor ma btang nas ni// rab tu gsang ste dam rdzas bsag/ dur khrod bdag po ma traM ni// brjid pa'i stabs kyis gnan par bya// b+ha ga e yi dkyil 'khor la// rdo rje'i brag gis rab tu gtams// zla gam bzhi dang 'khor lo brgyad// gru bzhi sgo khyud ldan par bya// mchog chen phur pa rab bsngags te// sgo bzhi dag tu re re gzug khro bo'i phur pa mang po kun// grwa yi phyogs su spungs la bzhag/ yang na rdzas dang phur pa kun// snang ba'i 'od dang bcas par 'god// ting 'dzin ye shes gsal bya'i phyir// dmigs pa'i rten yang mngon par bzhag/ gzhan yang 'bru lnga snying po lnga// mngar gsum skyur gsum nyung dkar [\[]sogs[\]]// rin chen bum par bsags te bzhag/ blta ba spyod pa mthar phyin cing// lung dang man ngag tshad mas brgyan// dad pa mi ldog dam tshig gnas// byang chub sems la rab gzhol te// byams dang snying rje ldan pas bsgrub// stong pa chen po'i ye shes ni// rnam par mi rtog las las 'das// de ni mi 'gyur byang chub sems// mkha' la de bzhin rol mo'i sku// e yi dkyil 'khor la gnas pa'i// bdag nyid chen po he ru ka/ che ba'i ye shes khyad par las// pad+ma badzra bung+ng+ha'i 'khor// rat+na karma 'khor dang bcas// gzhal yas bum pa'i nang du bskyed// pad+ma kI la ya AM/ badzra kI la ya hUM/ bung+ng+ha kI la ya A+oM/ rat+na kI la ya swA/ karma kI la ya hA/ gzhan gyis mi thub gshin rje gshed// ha ya grI ba 'dod pa'i rgyal// bdud rtsi 'khyil dang stobs po che// mi g.yo mgon dang rnam par rgyal// hUM mdzad khams </text>
</item>

<item><p>360</p><section>1</section>
<text>gsum rgyal bar bstan// hUM badzra kI li kI la ya sarba big+h+nAn baM hUM/ phaT/ dIp+ta tsakra ha na ha na hUM phaT/ A+oM badzra kro ng+ha hUM kA ra gardza gardza hUM phaT/ bi dza ya ha na ha na hUM phaT/ nI la daN+Da da ha da ha hUM phaT/ ya mAn+ta ka pa tsa pa tsa hUM phaT/ Ar+Ya a tsa la b+han+d+ha b+han+d+ha hUM phaT/ ha ya grI ba hu lu hu lu hUM phaT/ a pa ra dzi ta tiSh+Tha tiSh+Tha hUM phaT/ a mr-i ta kuN+Da li ts+tshin+d+ha ts+tshin+d+ha hUM phaT/ trai lo kya bi dza ya b+hin+d+ha ng+hin+d+ha hUM phaT/ ma hA ba la s+pho Ta s+pho Ta hUM phaT/ e ka tsa ti gsang ba'i yum// ya mtshan byin rlabs chen po las// snyems ma stag dang bya rgod mgo/ ma lus 'khor bcas 'bar bar gyur// sku gsung thugs kyi byin brlabs las// pho nya dpung tshogs nyi shu ni// gcig la yang gsum gsum drug cur bstan// thams cad 'dzin cing len par byed// de ni rab tu mngag bya ba'o// sme ba can gyi mthu chen te// bu mo lo grangs nyi shu la// phyag rgya'i dkyil 'khor gsal bkod nas// rnam gsum dag tu nan tan bya// rin chen sna lnga'i bum pa la// dzaHhUM baM hoHbzhis bkug la// sku gsung thugs kyi snying po mchog/ lus ngag yid la bstim par bya// nr-i nyid dngos sam yid bzhin mdzod// bum pa'i mchog ni bzang po yis// tshe bzhag gnas ni de yin te// yang nas yang du bkug byas na// mngon sum smin par gyur pa dang// dbyings su yang na sba bar bya'o// rdo rje'i go cha bsrung ba yis// brtan zhing 'khor los gdab par bya// snying po 'bru lnga'i nang du bstim// sangs rgyas ma lus thams cad kun// rgyal po tshe dpag med par bsgom// sku mchog gangs ri 'tsher ba la// rgyan phreng sna tshogs rnams kyis brgyan// yid bzhin rin chen phreng ba dang// za ma tog dang rin chen rgyal// bum pa bzang la sogs pa yis// gzhan la 'gro ba'i don bya ba// bsam gyis mi khyab mtha' yas mchog/ bgegs kyis nr-i rnams mi ster na// tshe dpag med kyang khro bo ste// phyogs bcu nam mkha'i khams bkang nas// sgra skad drag po bton nas ni// thams cad ma lus thul bar bya// tshe dpag med pa'i dbang du bsgrub// tshe bsnyen dang ni nye bsnyen dang// tshe sgrub dang ni bsgrub chen po// thabs dang shes rab sbyor ba yis// ci 'dod las rnams 'grub par 'gyur// tshe yi dbang mo rgyud 'phel ma// dkar mo'i mdog la 'od 'phror gyur// phyag na rin chen gang ba yi// phyag rgya sna tshogs cir yang 'gyur// 'jig rten drug gi phyogs bcu na// gnas pa'i 'gro drug ma lus la// phan pa'i tshe dbang 'di sbyin no// de las phan pa'i nus mthu med// yi ge bzlas pa'i 'phrul chen ni// rnam gsum tshul gyis ma 'khrugs par// sngags bzlas cho ga bar mi gcad// 'dris gsal brtan pa'i mchog gis bya/ oM oM oMoMoM/ hUM hUM hUM hUM hUM/ </text>
</item>

<item><p>361</p><section>1</section>
<text>swA swA swA swA swA/ AM AM AM AM AM/ hAM hAM hAM hAM hAM/ b+h+rUM b+h+rUM b+h+rUM b+h+rUM b+h+rUM/ ba ba ba ba ba/ dzra dzra dzra dzra dzra/ A A A A A/ yu yu yu yu+u yu/ She She She She She/ hUM hUM hUM hUM hUM/ a a a a a/ A+oM tshe rnams dbang du ma gyur na// bde gshegs lnga yang tshe dpag med// sku+u gsung thugs kyi gzugs kyis ni// phyogs bcu nam mkha'i khams bkang nas// phyag rgya mtshon cha sna tshogs kyis// 'jig rten phyogs bcu'i bdud bcom nas// 'gro lnga'i tshe rnams dbang du sdud// gshol dang gtun shing phyag rgya yis// 'og gi 'jig rten khams dkrug nas// gshin rje'i gnas nas tshe bkug ste// snying po lnga la bstim par bya// phyag rgya'i 'khor lo chen po yis// steng gi 'jig rten khams dkrug ste// dbang phyug lha chen la sogs dang// bar snang bgegs rnams rgyu ba la// nr-i tshe rab tu dgugs par bya// 'khor lo'i 'bru la bstims nas ni// de nas yi ge 'bru lnga ste// nr-i y-i gnas lngar bstim par bya'o// A+oM badzra kA bA tsa badzra rak+Sha hUM/ A+oM sarba ta thA ga ta hr-i da ya a ng+hi tiSh+Tha badzra swA hA/ phyag rgya srung ba'i cho ga ste// 'bru lnga yi ge 'bru gcig ste// 'bru gcig mi dmigs dbyings su thim/ a/ yid bzhin bum pa rin po che// rgyan dang rin chen phreng bas brgyan// rin chen lnga dang sman lnga dang// 'bru lnga spos lnga rin chen lnga// sngags mkhan rab ldan blo brtan pas// yan lag ma nyams sngags bzlas bsgom// rgyan cha lnga dang ldan byas nas// dkyil 'khor thams cad 'grub par 'gyur// de nas rigs kyi bu mchog des// yo byad ma lus ldan byas nas// mchod yon rnam pa sna tshogs kyis// mnyes mchod dngos grub thob par 'gyur// gdod nas snying po byang chub la// rnam rtog las kyis 'khor ba rnams// rnal 'byor dbang phyug thabs mkhas pas// 'khor ba'i dra ba bkrol nas ni// yab yum gnyis med mkha' la bsgral// sgrub pa po yi las su ni// brtul zhugs bskyod de sbyor sgrol brtsam// de dag sngags kyi dam tshig ste// ming gis mi bya mi rung ngo// gal te byas na ltung bar 'gyur// ma byas na yang ltung bar 'gyur// rab brtags bsgoms te bya bar gsungs// rab bskyed spyan drang mchod byas nas// bsnyen pa gzhung bzhin brtson par bya'o// bdun nam bdun 'bum bzlas na ni// ma btab bzhin du las rnams 'grub// nyin mtshan gung la rab mngags nas// gzugs la phab ste bcings la bzhag/ bsgrub pa'i zhag grangs tshang ba dang// mtshan ma bzang po byung ba na// ting 'dzin bsar te rab tu gdab// mgo dang tsit+ta lte ba dang// gsang gnas yan lag bzhi la gdab// bden pa dar nas yang dang yang// gru gsum e yi dkyil 'khor du// bcu gcig dang ni rtsa gcig gis// mnan </text>
</item>

<item><p>362</p><section>1</section>
<text>cing gzir ba'ang de bzhin no// de nas rab tu dngos grub blang/ gtor ma tsho gsum gnas su dgye// bsdu dang bsrung ba de bzhin te// rigs mi nub par bskyed par bya'o// zhes gsungs pas/ bsgral bas rtag chad gnyis su med pa'i ngang du sangs rgyas nas mya ngan las 'das te/ skye med tshe'i ngo bor gyur to// phur bu mya ngan las 'das pa'i rgyud chen po las/ tshe bsgrub cing don bsgral ba'i le'u ste bcu drug pa'o//// de nas khro bo'i rgyal po chen po bstan pa la khro bo rngam pa'i tshig tu bsgrags nas/ 'di skad ces brjod do// mya ngan las 'das snying po 'di// mtshan mas btsal ba ma yin gyis// dag pa rnam gsum ma nor zhing// rang rig rgyal po goms pa yis// mya ngan 'das 'di rnyed par 'gyur// drag po gtum po bsgrub pa ni// gnon gdug rnam gnyis bsgral ba'i phyir// gzhung dang mthun pa'i gnas dag tu// phun sum tshogs pa'i slob dpon gyis// byams dang snying rje sngon btang nas// srid pa'i phur bu bsgrub par bya'o// gong gi phur bu'i rgyu dag la// ring thung mgo mjug tshad mnyam ste// sked pa rgya mdud drag po la// rtse mo chu srin kha nas dbyung/ bcu gcig bdun gsum rtsa gcig pos/ mkhas pas byin gyis brlab par bya'o// gong ma de dang tshad gcig ste// mi 'jig gzungs la gdags par bya// drag po'i bsnyen pa dbul bar bya'o// dkyil 'khor yum gyi dbyings 'dra la// zla gam gsum gyis mtha' bskor te// rdzas la sogs pa dgram par bya'o// dbang drag 'dres pa'i gzugs can la// byin brlab dbang bskur gzi bskyed la// gdan la bzhugs su gsol ba gdab// nye bar bya phyir bsnyen pa 'bul// mi rtog kun snang rgyu bsgoms te// sems kyi dkyil 'khor chags gyur pas// mthing nag hUM gi 'phro 'du las// gsang ba'i sngags kyis bskyed nas ni// mi bzad 'bar ba rdo rje'i sku// phur bu khro bo'i 'khor gyis bskor// b+ha ga la ni ling+ga bzhag/ mtshan ma ming du bcas par bya'o/ khro bo'i zhal ni gang yang rung// lan gsum lan bdun rtog bsgom zhing// mngon du byung ba'i rgya 'bar te// bdag nyid dkyil 'khor lha gyur te// mi bskyod dbyings las ma g.yos kyang/ khams gsum gdug pa bsgral ba'i phyir// mthing nag 'bar ba'i dkyil 'khor nas// zhe sdang rdo rje'i sku phyung nas// ma traM la sogs bsgral bar bya'o// rdo rje ba spu nyag re las// khro bo bye ba 'bum phyung nas// zhal nas drag po'i 'dzab kyang zlos// phyag na dbang drag phur bu dril// zhabs kyang drag po'i tshul du bzhugs// pho nya phyag brnyan bka' nyan tshogs// yang sprul mang po mngag par 'gyogs// rol pas dgra bgegs dbang du sdud// de ni dpal gyi pho nya ste// sku la bsdo zhing </text>
</item>

<item><p>363</p><section>1</section>
<text>rigs la bsnyegs// rgyal khams phung bar byed pa dang// gnod sems log par lta ba rnams// bdun rgyud gcod par the tshom med// hUM gis bsdus shing phaT kyis 'phang// zhal gyi rang sngags khri 'bum du// rnam gsum tshul gyis bzlas nas su// 'gro lnga'i sems can thams cad kun// dbang med zhal du thim par 'gyur// sa ma ya ni lhag par 'dzin// sku mdog dud ka la sogs dang// mche gtsigs khro gnyer glog stong 'khyug/ zhal bgrad phyag rgya 'bar ba dang// gong la goms pa bsgom par bya'o// bdag nyid 'dzin pa phyag rgya ste// mtshan ma bzung nas rang sngags 'don// mngon sum dbang pos bltar yod par// ril por ril lung byung bsdus nas dbyings su mchod// the tshom med par 'grub par nges// dam pa'i chos 'jig ma rungs pa// dpa' bos dogs pa yod pa'i phyir// kun la phan par bya bar shes// drag po las kyi dkyil 'khor 'dir// dzaHyis drangs shing phaT kyis bstim// drod tshad rtags la phebs pa dang// mtshan ma ldan pa'i gtum po yis// rig pa'i ting 'dzin bsar byas nas// drag po'i phyag rgya bcas nas ni// bdun gsum bcad pa'i rtsa gcig pos// sked nas bskor zhing gnas su bdab/ khro rgyal mang pos pho brang btab// gzugs kyi phung po lhag ma la// ma mo pho nyas sgrol zhing rol// sprul pa'i phra men za zhing ldag/ lhu gzugs phral te zos bsams nas// mtshan ma ming du bsdus pa yang// ci ltar sngon gyi de bzhin du// smon pa'i byang chub lam du bzhug/ mtshan ma'i bag chags der sbyangs so// dbyings la spro zhing a la bstim// ho/ zhes brjod pas/ thams cad khro bo'i rang bzhin du gyur pas/ gdug pa can thams cad mya ngan las 'das par gyur to// phur bu mya ngan las 'das pa'i rgyud chen po las/ khro bo gsang ba nye bar bsgrub pa'i le'u ste bdun pa'o//// de nas yang kI la yas/ lta ba byang chub sems kyi chos nyid/ byang chub sems kyi phur bu mya ngan las 'das shing/ rang bzhin byang chub sems su bsgrub par bya ba'i phyir// 'di skad brjod do// gnyis med sems kyi rang bzhin te// rgyu 'bras gnyis las mya ngan 'das// 'dzin rtog med pa'i phur pa la// dbyibs dang kha dog mi gnas na// gzugs dang kha dog so sor grags// log rtog phyin ci log bzhis bcings// gnyis med don du byang chub sems// 'pho 'gyur med pa phur pa'i don// mi dmigs nam mkha'i klong du bsgrub// ma bcos ma nor dbyings las byung// de ni rang bzhin lhun grub pas// de las sems kyi 'bras bu ni// rgyu mchog 'bras bu yi ge hUM// gnyis med don gyi lam bzang po// srid pa gsum nas bsdus nas ni/ khams </text>
</item>

<item><p>364</p><section>1</section>
<text>gsum kun las 'das par bsam// de nas bdag gi byang chub sems// srid pa gsum la dbang bsgyur zhing// bcom ldan 'das dang skal ba gcig/ byang chub sems ni mngon du bstan// thog mar gzhal yas byang chub sems// de ni rgyu 'bras ma bkag chos// bsgrub pa'i ye shes tshon gang ba'o// gsang ba'i sngags kyis bskyed nas ni// sku dang ldan par rab brgyan cing/ khams gsum khro bos gang bar mdzad// gnyis ldan sku gsung thugs su ldan// sku yi tshogs kyis rab brgyan te// thugs la 'bar ba'i srog kyang zhugs// dbu la rdzogs pa'i sangs rgyas bsrungs// khro bo mang pos gzir byas nas// yul ni rnam par sgrol ba'i thugs// srid pa'i phur bu rtogs pa'i ngang// srid pa gsum yang thebs zhes bya'o// de las phur bu byang chub sems// rang byung gzugs med kun la khyab// rgyu 'bras gnyis med mya ngan 'das/ khams gsum ye shes bskyed nas ni// rang byung ye shes gsal ba'i rtags// phur bu ye shes khro bo la// nyi zla ri rab phur bu'i rgyan// shin tu 'jigs pa'i ye shes kyis// mkha' gting med pa'i phur bu la/ khro bo'i tshogs kyis rab brgyan cing// rab byung ye shes shar ba'i phyir/ khams gsum dbang du yang dag grub// khams gsum gdug pa bsgral ba'i phyir// dag pa'i dbyings las ma g.yos par// tsham rngams gzi brjid glog ltar 'bar/ khams gsum rtsa thag gcad pa'i phyir// me dpung gsum gyis khams bsregs shing// lhun gyis grub pa'i dkyil 'khor nas// spyan drang bzhugs gsol dbyer med bstim// nyes byed gsum gyi khams bsreg nas// ye shes 'bar ba'i phrin las bskul// khams gsum dus gcig dbang bskur bas// rang byung sku ru rnam dag cing// rab tu srog gi gor shar nas// gnyis ldan sku gsung thugs su ldan// mya ngan 'das pa'i dbyings su gsol// dus gcig le brgan 'bar bar smin// snying ga lce steng spyi bo nas// spyan drang bzhugs gsol dbyer med bstim// ye ge 'bru gsum 'phro 'du las// sku gsung thugs su byin rlab bskur// hUM AM oM/ rnam par shes pa'i ye shes mchog/ rang byung phur bu mya ngan 'das// srog dang dbugs kyi byin rlabs ni// nam mkha' lta bu'i ngang nyid las// gnyis med don gyi sku phyung ba// byang chub sems kyi phur bu yis// snang srid chos kyi dbyings nyid du// ma btab bzhin du lhun gyis grub// snang srid phur bur shar ba'i phyir// bdag dang lag pa'i mchog rnams la// gnyis med dbyings su sbyor ba'i phyir// yum gzhi'i phyag rgyar byin brlabs te// lag tu blangs nas dril nas kyang/ khams gsum snang ba'i dug rnams </text>
</item>

<item><p>365</p><section>1</section>
<text>te// dag pa'i dbyings su bsgral ba'i phyir// dpa' bo 'bru lnga'i 'phro 'du yis// phur bu ri rab phyag rgya che// rdo rje gzhon nu'i sku gsung thugs// rang byung phur bur byin gyis brlab// rab tu sdug bsngal bsal bar 'gyur// rdo rje rab tu kI la ya// dngos po dbyings su bsgral ba'i phyir// drag tu gsor te dril nas kyang// chos kun ye nas shar ba'i phyir// sems kyi yul ni rnam bsgral te// ye shes sku yis khyab gdal gnas// de ni de bzhin gshegs pa'i mthu// snang srid phur bur shar bas na// mkha' la de bzhin rol pa'i sku// chos dbyings thig ler gsal ba'i phyir// ma lus phur pa thebs zhes bya'o// gnyis med don gyi ngo bo la/ rdzogs nas duHkha gsal phyir ro// byang chub sems kyi khyad par gyis// nyon mongs dug lnga bsgral ba'i phyir/ khams gsum gsor bas bsgral bar bya'o// nyon mongs ye shes gnas 'gyur zhing// srid gsum dbyibs su bkru ba'i phyir// de nas a las rnam dag pas// srid pa gsum du gsal 'tshair nas// bdag dang phur bu byang chub sems// sems can lus la bstims byas te// spro zhing bsdus pas khrus byas nas// 'khor ba gsum ni mya ngan 'das// des na yul sems gnyis su med// gnyis med don gyi nges pa las// bskyod pa med pa'i ri rab gyis// dmigs su med pa'i chos dbyings la// mkha' yi gtun khung bder gshegs gnas// gting dpag med pa'i dbyings dkyil du// g.yos pa med pa'i ye shes kyis// lha yang rung ste bsgral byas na// srid gsum phur pa thebs zhes bya'o// snang srid skye 'gro phur pa'i gzugs// mthong dman gcig tu gyur pas nas// hoHzhes rab tu dga' ba yis// shin tu snying po 'di brjod do// hUM rang byung mchog sems gsal phyir du// mnyam nyid rtsal las bdag nyid bsgral// de bzhin hUM gis drangs nas kyang// phur bu gzi ldan thob gyur cig/ gnyis med chos skur gcig pa'i phyir// yul de'i sems ni hUM du snang// 'od dang 'od zer phur bu las// bdag la 'dus pas tshe ru thim// gnyis med don gyis bsgral ba'i phyir// bdag gi rnam shes tshogs brgyad nas// gang zhig mnan pa'i mchog rnams la// rdo rje phur pa mang shar bas// de yi tshogs brgyad dag par sbyang/ khams gsum chos nyid gdar bcad phyir/ khro mo 'bar ba'i gtun khung du/ khro bo 'bar ba'i gtun tshogs kyis/ rdo rje tho bas brdung byas nas/ khams gsum ma lus bsgral bar 'gyur// rtog 'dzin med pa'i dbang phyug des// mnyam pa'i rgyal pos spags par bsgral// shin tu gsal nas dgyes bstar bas// za byed kun la bstab par mdzod// ha ha bgyis pas dgyes par rol// hUM hUM bgyis pas dbang </text>
</item>

<item><p>366</p><section>1</section>
<text>du bsdus/ kha kha bgyis pas lhag ma bzhes// bdag dang gsum du ldan nas kyang// byang chub sems kyi dbang spros pas// phung po rdul du bshis nas kyang// sha khrag khams gsum gang bar dmigs// oM gis rab tu nam mkha' gang// phaT kyis kun tu gtor byas te// rdo rje ye shes tshon gang gis/ khams gsum rab tu gang nas 'dus/ khams gsum byang chub sems bskyed de// 'gro ba ma lus don bya'i phyir// ljang gu las kyi sa bon te// dmar po hUM srog gi bon yin// mthing nag he ru ka yi thugs// spros pas thig les nam mkha' gang// thams cad 'dus pas shin tu brjid// grub nas sems kyi phur pa tshol/ khams gsum dur khrod khrag yin te// thugs rje chags pas bsgral ba'i phyir// srid pa gdar sha bcad nas kyang// spyod pa rnam pa bcu dang ldan// byang chub sems kyi gol sa bcad// grub mtha' 'di la 'jigs mtha' med// de ni mi 'gyur byang chub sems// mya ngan 'das na rtag pa'o// sgrib pa med pas mthar phyin te// btsal du med pas ye nas grub// snang srid dang ni 'dzin rtog rnams// bsam pa las ni mya ngan 'das// 'jig rten kun las 'das pas na// 'dzin dang rtog pa rnam spang ba'i// byang chub sems ni skad cig ma// lhan ne por yang bdag nyid sbyor// 'jig rten kun las grub pa'i rgyan// mi nub pa yi rtag kyang yin// rdo rje sems dpa'i mkha' la nub// nub mtha' med par shin tu spags// yid ni chos nyid mya ngan 'das// rnam shes hUM du mya ngan 'das// hUM nyid byang chub sems kyi gzhi// byang chub sems kyi phur pa ru// srid gsum ma lus mya ngan 'das// zhes brjod pas/ snang zhing srid pas bsdus pa'i chos thams cad/ ye nas phur bu byang chub kyi sems su lhun gyis grub cing mya ngan las 'das par gyur to// phur bu mya ngan las 'das pa'i rgyud chen po las/ phur bu byang chub sems su bsgrub pa'i le'u ste bco brgyad pa'o//// de nas badzra kI la yas bsgrub pa'i don yod par bya ba'i phyir/ mngags pa las kyi pho nya 'di dag gsungs so// dbu dgu khrag 'thung za byed pa// drag po las kyi dkyil 'khor du// dgug dang bcing dang sdom la brtson// nyid kyi thugs kyi sprul pa las// ci bgyis bka' nyan pho nya'i tshogs// gang la mngags pa grub par byed// dbyings nas bkug nas mkha' la bstims// hUM gis bsdus nas mkha' la bzhag/ yaM gis btegs la phaT kyi 'phang// de yang dpal gyi pho nya ste// thugs kyi yon tan bsam yas kyang// don gyi pho nya dbyings las 'gyed// thabs kyi pho nya yum las 'gyed// sprul pa'i pho nya las la 'gyed// de yang bskul tshig drag po yis// gnyis med don gyis mngags par </text>
</item>

<item><p>367</p><section>1</section>
<text>bya'o// hUM chen sgra 'byin phag dang smig bur bcas// rnam rgyal snyems ma stag dang bya rgod mgo/ dbyug sngon sber [\[]sder [\]]mo g.yag dang bya rog bcas// gshin rje dur khrod sha ba 'ug par bcad// mi g.yo gtun khung gzig dang khwa ta'i mgo// rta mgrin gtum mo byi la pu shud bcas// gzhan gyis mi thub mda' snyems spyang ku khra mgor bcas// bdud rtsi rlung 'byin seng ge pha wang bcas/ khams gsum gsod ma dred dang sre mo bcas// ma hA ba la bskyod ma dom dang byi bar bcas// nyes byed ma lus mkha' la bton// gti mug mun khung gtan nas bcom// zhe sdang rtse mo rtul du sod// 'dod chags rgya mtsho gting nas bskoms// phrag dog 'tshubs ma gtan rgyun chod// lcags kyi gzi ma rkang gsum gyis// bskal pa brgya khrir me spar te// stong khams rngam pa'i zhal gdangs nas// dug gsum bsgral mdzad phrin las kyis// gdug pa'i tshogs dang gnod sbyin cha lugs can// rdo rje srid pa'i zhal gyis mtshan ma'i dngos po kun// dbang po kun 'byung don snying zhal du 'dren// 'gal byed tshogs kyi snying la rngam pa'i phyir// drag po'i phrin las btang snyoms yal bar mi gtang ngo// drag pos bdud dpung 'joms shing tshar gcod dang// bdud dang mu stegs gtan nas brlag pa dang// gang zhig log par blta ba'i dgra bo dang// gnod byed 'byung po gtan nas tshar gcad phyir// log par sems dang rnam par 'tshe ba rnams// phrin las drag po'i thugs rjes gtang mi bya'o// bdag nyid zhe sdang khro bo'i rgyal po'i sku// zhal gsum phyag drug zhabs bzhi brkyang bskum tshul// me dpung 'bar ba'i nang na brjid par bzhugs// mthing nag gcer bu ral pa 'bar ba can// zhal mdog phyogs bzhir gzigs pa'i thugs ka nas// hUM hUM hUM zhes sgra sgrogs rab 'phros pas// lcags kyi gzi ma rkang gsum rab bsgom ste// de yi thugs rje rdo rje drag po des// dgra bgegs de yi lus dang byad bzhin rnams// mngon sum sa ler gsal bar dmigs pa yi// rkang pa'i mthil du yi ge tri nag bsam// lcags kyi gze ma rkang pa'i mthil btsugs pas// mkhal ma mcher pa glo ba snying brgyud nas// spyi bo'i gtsug tu thal gyis byung bar bsam// lcags kyi gze ma rkang gsum gyis// ngos gsum du ni hUM gsum bzhag/ zur gsum du ni phaT gsum gzhag/ rtse mo gsum la dri gsum bzhag/ rtse gsum rim par 'dzug par bsam// dgra bgegs zil gyis mnan nas kyang// dug gsum rtsad nas gcad par bsam// lcags kyi gze ma rkang gsum de/ sku gsung thugs kyi khro bo de// sku ni b+hud+d+ha he ru ka/ gsung ni pad+ma he ru ka/ thugs ni badzra he ru ka/ gze ma'i dbus su dur khrod </text>
</item>

<item><p>368</p><section>1</section>
<text>kyi// gzhal yas khang gcig bsam par bya'o// de yi dbus su dgra bo'i gzugs// bcas te sa le gsal bsam la// lcags kyi gze ma rkang gsum las// re re la'ang gsum gsum dgus// 'chor dogs med par dgug par bsam// hUM// lcags kyi gze ma mgo dgu pa// mgo dgu rkang gsum stong gsum gang// shin tu mi bzad 'jigs su rung// 'khrugs byed 'bar ba'i nga ro sgrogs// zhal mdog gcig tu ma nges te/ khro rgyal 'jigs byed hUM sgra can// phyag mtshan 'jigs pa'i char phab nas// ha la phaT kyi sgra 'byin cing/ khams gsum gdug pa ma lus bsreg/ gnod byed dgra bgegs 'ching bar byed// dgra dang 'byung po sreg pa'i mchog/ sku gsung thugs kyi ngo bo las// lcags kyi gze ma mgo dgur sprul// phyogs bzhi mtshams bzhi steng 'og nas// dmigs pa bzhin du dgra bgegs khug/ dam bcas bzhin du dgra bo sgrol// bcol ba bzhin du thod khrag spyos// rdul phran bzhin du rlog gyur cig/ dang por gnod pa'i dgra bo de// ming dang rus dang gzugs bris la// rtsigs pa'i logs la dgram par bya'o// lha phyag stong btsal dgra bo yi// ming nas phyung nas btsal lo ces// byas la phyag gis gnad bskur ro// de nas dril la ngas ci nyes// tshig gis dpang yang gzugs par bya'o// gzug kyi tha ma hUM gis bskor// mal 'og zhag gsum gzhag par bya'o// sngags ni ming nas phyung la gdon// kI la ya dang sum b+ha ni// bzlas nas brdungs na rmi lam dang// ltas ngan bzlog cing phebs par 'gyur// gzugs dang ming rus de phyung la// dgra bo de yi gshang gci'am// bub sam rkang rjes bor ba'i sar// brdab na stabs bsnol 'byung bar 'gyur// yang na de las sa blangs la// ra khyi'i khrag gis sbrus pa la// dgra yi gzugs bya ming rus bri// gzugs gnyis byas la lto sbyar te// tshon gyis bcings la rabs chad dang// mdze can dag gi thod nang du// dug dang khyi lud gu gul dang// nyung dkar ske tshe mu zis bdug/ de nas srog gi snying po dang// dgra bo'i ming gnyis bsres la gdon// dgra bo nr-i mA ra yaM/ nr-i sha ku ru yaM/ kha so dbang dril yaM/ thod khrag spyos shig tsit+ta gu gul mnan// snying khrag spyos shig tsakra kha kha raM// rnam shes spyos shig sho na ma// 'dod chags spyos shig su tri kha raM// gzugs phung shig cig su ni tri// yan lag chings shig dza ni tri dz+waM// de skad brjod la gzugs la bsdu// de nas ma nyes dpang btsug la// bsgral ba'i zhing bcu zhe gcod do// ngan song gtan srid 'khyams pa'i sdug bsngal tshogs// thog ma'i dus nas ngan song 'khor bar ltung// mi dge sdig pa'i las la rmongs pa'i phyir// shes ldan ye shes </text>
</item>

<item><p>369</p><section>1</section>
<text>rtsal gnas yongs ma 'gyur// mnyam nyid ngang las g.yo ba med pa ru// dug gsum rmongs pa'i log rtog rang las byung// sgyu med thabs la mkhas pa'i sangs rgyas dang// thugs rjes rjes su ston pa'i slob dpon dang// gsang ba'i tshig gis bsdus pa'i dam tshig can// bsam pa mthun pa'i sngags 'chang dam tshig gis// rjes su spobs pa'i smon lam mthu+u stobs kyis// sku gsung thugs su lus ngag bstan pa'i phyir// shed las skyes pa'i shed bu rigs ngan khyod// gtan srid nges pa'i rtsa ba gcig pu la// ma rig rang sems bdag tu bzung bas nongs// srid par phan 'dogs khyod gyi dpal mgon du// thar pa'i lam sna 'dren pa nga yin pas// dga' dang gus pa'i sems kyis gus byos la// gnod sems snga phyi yod pa spong gyis la// tshe srog lus bor da ltar so sor sgom// rnam shes nyes pa yod par dran byos la// nyes pa gtsor zhog gdung ba'i mchi ma ngus// sbyin pa'i thabs ldan mnga' bar bcad pa'i bka'// dur khrod chen po'i gnas su bsgral ba'i phyir/ khyod kyi ma rig dur sa btsal ba ni// zhe sdang dbang gis chags pa'i skyon spangs kyang// gzung 'dzin rnam par thar pa'i lam ma rnyed// btsal bas rnyed med yon tan rmongs pa'i dur// zhe sdang dbang gis bdag gzhan gnyis su mthong// bdag med bla med thar lam ma rnyed de// tsha grangs dmyal ba'i gnas su zab pa'i phyir// thar bar mi 'gyur zhes te khyod rang nyes// ngan song gsum por khyod kyang mi gtong gis// lus sems gnyis 'brel 'di la chags ma shig/ lha dang mgon btsan kun dang dbral ba'i phyir// gu gul nyung dkar mu zi ldong ros dang// sha chen snum chen ga pur dud btang la// sdig chen ma rtogs kha 'khor nyon mongs pa// sngon gyi las ngan mi zad de bcad pas// dus zad tshe 'phos de la ma chags par// sdug bsngal mi zad nyon mongs shes par byos// khro rgyal mi bzad rgyal po hUM sgra can// gdug pa'i mtshon cha char ltar phab pa yis// rang dbang med par rab tu 'jig par 'gyur// de bas sdig can 'di la ma 'khor bar// ngas smras skyes bu nga yi tshig nyon la// rang gi gnas tshol bag dang ldan par byos// de ltar rten dang dbral nas kyang// mda' 'phen zla ba mar ngo la// nag po'i chas su rab zhugs nas// sngar shi'i ro gos khrag can la// chas gos bya ba'i rgyu ru shis// nag po'i rgyan chas lnga gon la// byang chub sems ni sngon btang ste// drag po'i phrin las nub bdun bstud// de nas lcags kyi gze ma nyid// snga nas don dang mthun pa ru// mi rta gsad pa'i mtshon rtse la// phur bu so brgyad gcig byas la// gong bzhin byin gyis brlab par byos// gzhan yang phur bu sna tshogs </text>
</item>

<item><p>370</p><section>1</section>
<text>la// snying po so sor bzlas shing dril// bsnyen pa rdzogs nas 'gug 'dren bya// ming rus gzugs la sngags bzlas so// lcags kyi gze ma rkang gsum gyi// sngags 'dir rab tu drag tu bzlas// swArtsA hUM ka he pu ra bste swA hA/ sre Na Na rA tsa na Na/ he ru me mo ka ri swA hA/ te ru sri spu ka spya mi skye swA hA/ A+oM swAM rtswAM hUM ka de pu ra pa de swA hA/ phI nan rtsa ra nan/ he ru me myo ku ka ra ri swA hA/ he ru sran yu ka spya mi skye swA hA/ e lig shi ka shig he ru hid pa ma me shan he re lig shan/ li sha shi b+h+yo thuM re leg swA hA/ shi shi b+h+yo thuM/ sngags de re re btab pas su// lcags kyi gze ma rkang gsum de// gcig ni mi phyin slar mi phyin// rtse gcig sems kyi rang bzhin no// brgyad kyis rnam shes tshogs brgyad dag/ dbang po yul dus gnyis med don// mya ngan 'das pa'i dbyings su bsgral// byang chub ma bkag yan du khye// don mthun pa yi dkyil 'khor du// rigs dang ldan pa'i skye bu yis// skal dang ldan pa'i sems can la// dbang po lnga yi gnas lnga ru// dpa' bo 'bru lnga'i 'phro 'du yis// nyon mongs lnga yi ngo bo la// ye shes lnga yi phra bkod pas// gnyis med dbyings kyi mkha' la nub// don gyi 'bras bu thig ler gsal// log rtog rgyu 'bras thal bar brlags// chags sdang dngos po gtan nas brlags// gzung 'dzin gnyis ni 'chor med bzung// phyogs ris sa mtshams dbyings su dag/ pho nya mang pos stong gsum bkang// ma spros sems su ye nas dag/ 'gugs byed mang po gcig tu dril// 'gyur med dbyings kyi ngang du 'dres// zhes brjod pas/ pho nya'i tshogs de dag mya ngan las 'das pa'i ngang du/ ye nas gnas pa'i don de bzhin du mya ngan las 'das so// phur bu mya ngan las 'das pa'i rgyud chen po las/ pho nyas rnam shes ye shes su sbyongs shing/ mngags par bya ba'i thabs bstan pa'i le'u ste bcu dgu pa'o//// de nas yang badzra kI la yas/ don chos nyid zhi ba'i ngang las ma g.yos par/ sku yang shin tu drag po mi bzad pa'i skur thon nas/ dregs pa gdon gdug can drag po'i phrin las kyis bsgral la/ phung po 'dod pa'i longs spyod du sgrub pa'i phyir/ rtsa ba byang chub kyi sems sngon du btang nas/ 'di skad ces brjod do// skye med sems kyi rang bzhin ni// rang bzhin med pas bsgral ba'i zhing// mtshan ma med pas bsad pa'i rigs// dngos po med pas gtub pa'i rdzas// rang bzhin don la bcos med bzhag/ dngos po gzung 'dzin 'dres pa bsgral// mtshan ma'i rnam rtog raM gyis bsreg/ gti mug mun khams e yis sbyangs// 'dod chags bse rtse khaM gis bkru// nga rgyal brag ri laM gyis gzhig/ phrag dog 'tshub ma yaM gyis bud// dngos gzhi dug </text>
</item>

<item><p>371</p><section>1</section>
<text>gsum rtsad nas bcad// gong du bstan pa'i gnas dag tu// rdzas dang gtor me de bzhin du// phyi mtshams bcad cing las rnams bcol// dkyil 'khor 'dom gang gru bzhi la// chag chag gdab cing sa tshon brlabs// thig gdab bri zhing tshon rtsi bkye// dkyil 'khor yum gyis dbyings 'dra la// dbus su mthing nag gru gsum la// tha ma zla gam dmar pos bskor// rdo rje brag gis yongs su bskor// phyi rim 'khor lo rtsibs brgyad la// bskal pa'i me 'od 'bar bas bskor// de yi phyi rim thod pa'i mkhar// gru chad bzhi dang bar 'khyams gnyis// sgo khyud bzhi dang nag pos bskor// rgyan gyi bye brag tshang bas brgyan// lcags sam gdug pa'i shing rnams la// phur bu tshad dang ldan pa rnams// de bzhin byin gyis brlab par bya// bdug brdeg byug cing cod pan gdags// b+han+d+ha dum bu gsum pa la// yum chen rgyas 'debs bzhugs gnas bshams// sprul pa'i phur bu mang po kun// dbus nas dgod cing gra ru spungs// rdzas rnams tshogs nas rim bzhin bgod// hUM dbus nas dpal chen 'bar ba'i sku// zhal gsum phyag drug 'jigs pa'i gzugs// 'khor lo rgyas 'debs sku la 'khril// bde chen sangs rgyas dbu la brgyan/ khrag 'thung rol pa'i thugs las sprul// sprul pa'i phra men phyogs bcur 'gyed// phyogs kyi gdon rnams zhabs kyis gnon// nyon mongs gdug pa mkha' la sgrol// drag po'i phrin las dus la bab// 'bar ba'i gdan la rim bzhin bzhugs// hUM hUM hUM hUM hUM hUM hUM hUM hUM hUM hUM hUM/ ha ha ha ha ha ha ha ha/ he he he he he he he he/ phaT phaT phaT phaT/ de bzhin rdzas kyi ngo bo dgod// chos rnams dag pa'i rang bzhin yang// ting 'dzin sbyang phyir rnam gsum bsgom// chos rnams ma bcos rangabazhin dang// mi dmigs don dam byang chub sems// don dam gnyis med rtog las 'das// brjod med spros bral chos kyi dbyings// ma bcos rang las ma g.yos kyang// dpag med ye shes chen po ni// mkha' la 'ja' tshon snang ba ltar// rang bzhin klong du sa ler gsal// nam mkha'i rang bzhin dwangs pa la// yon tan khyad par snang ba ltar// nam mkha'i dkyil nas thigs pa shar// sems kyi rang bzhin hUM du bsgom// e karma rak+ta/ baM keM ha raM/ b+h+rUM kha ta li ng+hi b+h+rUM ma ya ng+hi/ a ma hri yang/ dzi sti ra baM/ hUM badzra kI li kI la ya/ sarba big+h+nAn dIp+ta tsakra ha na ha na hUM phaT/ A+oM gru gsum mthing nag 'bar ba'i dkyil 'khor nas// rdo rje rlung nag rak+ta'i rgya mtsho dang// sha chen sa gzhi keng rus ri rab steng// 'byung chen lnga las grub pa'i gzhal yas ni// dbyibs dang mtshan nyid so sor ma 'dres kyang// ye nas ma bcos yum chen lnga yi ngang// brjod med spros bral </text>
</item>

<item><p>372</p><section>1</section>
<text>'khor lo rgyas 'debs klong// mkha' mnyam rin chen 'bar ba'i gzhal yas ni// nam mkha'i mtha' ltar kun tu khyab// ye shes 'bar ba'i gzhal yas ni// phyogs bcu rgya yongs ma chad pa'i// phyi dang nang med kun tu snang// dur khrod 'bar ba'i gzhal yas ni// zhing chen gcal bkram rmang du byas// b+han+d+ha 'bar ba'i gzhal yas ni// gnam lcags gzer btab rgyan rnams rdzogs// gru gsum 'bar ba'i gzhal yas khang// zla gam dmar po dbang gi tshul// zlum po gru bzhi rgyas pa ste// 'od zer dmar smug stong phrag gang// 'bar ba'i dkyil 'khor chen po ru// ma hA de wa sni bsnol khar// dri za gru bum klu gdon dang// gnod sbyin la sogs phyogs skyong bcu// 'jigs byed gdan du sni bsnol khar/ A+oM badzra kro ta hUM kA ra hUM/ gardza gardza hUM phaT/ oM badzra kro d+hI dI pa ya ti hUM phaT/ badzra mU ka ra mu kha he/ badzra a Shu sa mu khA he/ A+oM badzra kro ta bi dza ya hUM/ ha na ha na ha na hUM phaT/ A+oM badzra kro tI lA se kI hUM phaT/ A+oM badzra byA g+h+ra mu kha he/ A+oM badzra gr-iD+ha mu khI he/ A+oM badzra kro ta nI la daN+Da hUM/ da ha da ha da ha hUM phaT/ A+oM badzra kro tI tA tA hUM phaT/ badzra tsa ma ra mu kha he/ badzra dro Na mu khI he/ A+oM badzra kro ta ya mAn+ta ka hUM/ pa tsa pa tsa pa tsa hUM phaT/ A+oM badzra kro d+hI sh+ma shA na pa tI hUM phaT/ badzra ha ri Na mu kha he/ badzra u lU ka mu khI he/ A+oM badzra kro ta Ar+ya a tsa la hUM/ b+han+da b+han+da b+han+da hUM phaT/ A+oM badzra kro tI mu sa lI hUM phaT/ badzra di pI mu kha he/ badzra kA ka mu khI he/ A+oM badzra kro ta ha ya grI wa hUM/ hu lu hu lu hu lu hUM phaT/ oM badzra kro tI tsaN+Da lI hUM phaT/ badzra pi DA la mu kha he/ badzra bak+Sha ti mu khI he/ A+oM badzra a pa ra dzi ta hUM/ tiSh+Tha tiSh+Tha hUM phaT/ A+oM badzra kro tI sa byA ti hUM phaT/ badzra shwa na mu kha he/ badzra sa tri mu khI he/ A+oM badzra kro ta a mr-i ta kuN+Da li hUM phaT/ ts+tshin+da ts+tshin+da ts+tshin+da hUM phaT/ A+oM badzra kro tI sa byaM mi ti hUM phaT/ badzra sing ha mu kha he/ badzra ti tI la mu khI he/ A+oM badzra kro ta trai lo kya bi dza ya hUM phaT/ b+hin+d+ha b+hin+d+ha b+hin+d+ha hUM phaT/ A+oM badzra kro ng+hI mA ra Na hUM phaT/ badzra ta k+Shu mu kha he/ badzra na ku la mu khI he/ A+oM badzra kro ta ma hA ba la hUM/ s+pho Ta s+pho Ta s+pho Ta hUM phaT/ A+oM badzra kro tI tsun+da ya/ ti hUM phaT/ badzra r-ik+Sha mu kha he/ badzra mU Shi ka mu khI he/ A+oM badzra kI li kI la ya/ oM AHhUM/ srog gi go ru shar ba dang// snying gi go ru bsgom par bya'o// 'bru gsum ngo bos byin rlobs la// ye shes lnga yis dbang bskur ro// A+oM badzra yak+Shi NI hUM phaT/ badzra b+hai ra be hUM phaT/ badzra a mr-i ta hUM phaT/ badzra mA ra NI hUM phaT/ dbang bskur byin brlabs de bzhin no// ma bcos gdod nas dag pa'i dbyings nyid las// ma g.yos rang bzhin gsal ba'i ye shes shar// gnyis med khyad par che bas sku ru bstan// dus gsum skye shi med pas rdo rje ste// dus gsum 'dus ma byas shing skye shi </text>
</item>

<item><p>373</p><section>1</section>
<text>med// de nyid spros med 'khor lo rgyas 'debs klong// gnyis med byang chub thugs kyi sa bon las// sgril ma hUM gi 'od zer tshogs bcas rnams// yum gyi mkha' la spros ging 'dus pa las// phyag mtshan rdo rjer gyur cing hUM brjod pas// sku gsung thugs kyi khro bos phyogs mtshams gang// yab yum sprul par bcas te de bzhin no// hUM chen dbu gsum dkar dmar sngo ba'i zhal// rdo rje tho ba mda' gzhu spu gri bsnams// rnam rgyal dbu gsum sngo ser dkar ba'i zhal// rdo rje tri shUl dung chen 'khor lo bsnams// dbyug sngon dbu gsum ljang dmar sngo ba'i zhal// rdo rje dbyug to rin chen ti ra bsnams// gshin rje dbu gsum ljag nag sngo ba'i zhal// thod dbyug 'khor lo rdo rje ti ra bsnams// mi g.yo dbu gsum ljang sngon smug pa'i zhal// rdo rje zhags pa gshol dang gtun shing snams// rta mgrin dbu gsum dkar sngo dmar ba'i zhal// sbrul nag rdo rje spu gri ti ra bsnams// gzhan gyis mi thub dkar dmar ser ba'i zhal// rdo rje ti ra b+han ng+ha rnga yab bsnams// bdud rtsi dbu gsum dkar sngo smug pa'i zhal// rdo rje rgya gram dbyug to spu gri bsnams/ khams gsum rnam rgyal dbu gsum dkar sngo zhal// rdo rje mda' gzhu dung dmar ti ra bsnams// stobs chen dbu gsum dmar nag dud kha'i zhal// rdo rje zhags pa gshol dang gtun shing bsnams// sgra 'byin mda' snyems rdo rje sder mo gsum// dur khrod gtun khung rdo rje sder mo drug/ mda' snyems rlung 'byin rdo rje gsod byed dgu/ skyod byed la sogs rgyan rnams de bzhin ste// zhal mdog de bzhin g.yas na dril bu bsnams// g.yon gyis de bzhin dung chen stob par mdzad// phag dang smig bu stag dang bya rgod dang// g.yag dang bya rog sha ba 'ug pa dang// gzig dang khwa ta byi la pu shud dang// spyang mo khra dang seng ge pha wang dang// dred dang sre mo dom dang byi bar bcas// rgyan dang mdog ni yab kyi ngo bo ste// phyag mtshan yab kyis nyid kyi rtags su ste// sprul pa'i don gyis rtags kyi ngo bor bsnams// gtso bo thugs kyi ye shes rnam bzhi yis// ma rig rmongs pas bcings pa'i sems can rnams// don dam gnyis med ngang du bsgral ba dang// skye shi rtsad nas gcod phyir hUM kA ra// 'khor lo rgyas 'debs rangabazhin 'dus ma byas// dus gsum 'dus ma byas pa'i rang bzhin las// gnyis med che ba'i khyad par bstan pa'i phyir// skyi shi med pa'i don 'byin sgra 'byin ma// spyod pa'i ye shes sa rnams dus gcig gcod// thugs rje'i shugs kyis 'gro ba gnas nas spor// thabs dang shes rab spyod pas mtha' gnyis spangs// de phyir hUM mdzad gnyis mdzad shwa bya tI// hUM chen yab yum gnyis med byang chub </text>
</item>

<item><p>374</p><section>1</section>
<text>las// sprul pa yang sprul tshogs bcas de bzhin no// lhag mthong ye shes chos dbyings rlan gyis brgyan// thugs rje smon lam 'khor ba gdug sgrol rmongs// rtog 'joms rdzas la gtsang sme med par rol// de phyir myos byed phra men sU kar he// 'jug pa rang dbang med par nyid gyur nas// bsam dang mi mthun log lta myos byed cing// bstan pa'i chos sgrog log lta myos byed pa// thams cad myos byed phra men i Shu mus kha he/ khro rgyal ye shes me long lta bu yis// chos rnams rang bzhin med par ye nas rtogs// mtha' gnyis ma spangs rgyal ba'i rgyal mtshan btsugs// de dag don las rgyal bas rnam par rgyal// ye shes thugs rjes zin pas bsam mi khyab// thugs rje shes pas zin pas srid las 'das// gnyis la mi gnas mtha' bral dbu mar bstan// 'dod pa'i rgyal po mnyes byed lA se ki/ thugs rjes sdug bsngal mi bzod las 'das pas// yal bar mi gtong brtson 'grus shugs kyi brtun// gdod nas don mdzad 'khor ba mtha' gtug sgrol// de phyir dpa' brtul za byed byA g+h+ra ma// yid g.yo las can sems kyi 'gyur ba ni// ye shes dbang gis 'gro la thugs rje g.yo// don mdzad ye shes 'od 'byung dbyings su mkhyen// de phyir tshul khrims ldan ma'i gr-ing+ng+ha ma/ khro bdag thugs kyi ye shes chen po des// 'khor ba'i bag chags nyer len 'joms par byed// nga rgyal dregs las zhen pa'i nyon mongs de// 'gyur med ngang las g.yos pa med pas na// de phyir ye shes dbyer med dbyug sngon can// rig pa'i sder chen chos kyi dbyings nyid zin// thugs rje lcags kyus 'khor bar mi gtong zhing// shes rab thabs ldan lcags kyus 'dzin par byed// gtso bo dbyug sngon mnyes byed tA tA bI// sdang mig thugs rjes mi 'gyur zhe la gnon// mthu rtsal rngom brjid 'gyur med mthu dpung 'joms// tsham rngams ral bsigs gdangs sgras 'jig rten 'gengs// de phyir 'gyur med phra men tsa ma ra// bsam pa'i dngos pos 'dod la 'dun pa 'dzin// dbyings nyid mnyam pas ye shes mkhyen pas gzigs// thugs rje 'dun pas 'khor ba'i bag chags za// de phyir za byed tro Na mu kha he/ khro bdag ye shes mnyam pa'i rgyal po yis// 'chi bdag bdud dang gshin rje tshar gcod cing// de yi rang bzhin de nyid yin pa'i phyir// de phyir khro bo'i rgyal po gshin rje gshed// ye shes mtshan sdug thugs rje khro 'byung zhing// sprul pas 'gro sgrol sku dang ye shes 'byung// shes snying ma skyes dbu mar rig pa ste/ khro rgyal gshin rje mnyes mdzad sta na sa// rtog pa'i dgra spangs drag po'i dgongs par gnas// 'khrul skyon dri ma shes bya'i rdzis tshor yang// 'gro don dus la </text>
</item>

<item><p>375</p><section>1</section>
<text>bab na thugs rjes 'jug/ de phyir 'jug byed ha riN mu kha he// dmigs pa sems 'dzin yid la byed par 'gyur// ye shes dbyings rtogs 'grangs pas nyin mo nyal// 'gro ldang rmongs la thugs rjes mtshan mo ldang// ye shes thugs rjes 'grangs pa'i u lU ma/ khro bdag thugs kyi ye shes mthar mi g.yo// de yi rang bzhin gang yin dbyer med pa// dngos por ma spros rang bzhin don gyis khyab// kun la khyab pa'i phyir na mi g.yo mgon// mtshan ma thabs kyi tho bas dbyings su brdungs// thugs rjes sems can phrin las mtshan ma 'joms// rmongs pa ye shes snying rjes mi gtong bas// mi g.yo mgon po mnyes mdzad mu sa la// chos dbyings gnas la rtogs pa'i skyon sel cing// thugs rjes spu gris sprul pa bsam mi khyab// dug gsum zad phyir sha rus khrag la rol// sel byed sprul pas don mdzad byA g+h+ra ma// brnag pa'i dngos la ting 'dzin rtse gcig sgyur// mnyam nyid mthu rtsal dbyings la ma g.yos pas// rtog pa'i spyod yul bral bas mi mthong ste// de phyir phra men mgyogs byed pre ta lI// khro bdag rnam par mi stong ye shes kyis// mya ngan 'das dang 'khor ba'i chos thams cad// de yi rang bzhin ma 'dres par 'dus pas// de phyir khro bo'i rgyal po rta mchog dpal// rdo rje gtum mos mtshan ma'i dngos po 'joms// ye shes rngam tshul srid pa thal bar rlog/ de nyid mi rtog mtha' bral dbu mar brjid// ha ya grI wa mnyes byed dza ya ti// yang pa gzon chags 'gro don thabs dang ldan// mi 'dul zil thub btang snyoms chen por bzhugs// dus la mi 'da' brtson 'grus shugs dang ldan// de phyir mkhas brtson mdzad pa'i pi DI li// las 'bras bden la yid ches dad par 'gyur// mnyam nyid dbyings su ye shes thugs kyis mgyogs// zhi gnas don gyis lhag mthong gto tshegs chud// de phyir mgyogs byed phra men bak+Shi tI// khro bdag thugs kyi ye shes tshad med las// dbyings kyi don la mtshan mas yongs mi thub// thugs rjes 'gro don rnam par mdzad pa la// bdud dang srin pos shin tu thub dka' ste// rang bzhin gang yin gzhan gyis mi thub pa'o// phra bas dbyings nyid 'bigs pa'i ye shes 'phen// dbyings la ye shes thugs rjes gtan du rdeg/ ma rmongs dbu ma chen po'i don ston pa'i// gzhan gyis mi thub mnyes mdzad sa byA tI// dbyings la ye shes zhugs pas shes bya za// dbyings nyid shes pa zhugs pas nyon mongs za// gnyis med ye shes thugs rjes 'khor ba za// de phyir za byed shwa na mu kha he// ye shes thugs rjes chos kyi dbyings la 'dzin// lhag mthong ye shes dbyings la mnyam 'gyur 'dzin// zhi gnas che bas 'dzin pas mi 'phrog </text>
</item>

<item><p>376</p><section>1</section>
<text>ste// de phyir 'dzin pa'i mtshan nyid pany+dzi ra/ khro bdag thugs kyi ye shes ye nas grub// bya ba grub pa'i ye shes chos dbyings su// 'khor ba'i chos can bdud dang 'dra ba la// ye shes thugs rje sman gyi rtsi btang zhing// ye shes kun la khyab pa'i dbyings su 'khyil// de phyir khro bo'i rgyal po bdud rtsi 'khyil// mtshan ma med pa'i dbyings nyid rig pa'i sgra// dbyings rig ye shes gnyis la nyan pa'i sgra// de las bstan pa gsung gi sgra 'byin ma// bdud rtsi 'khyil pa mnyes mdzad sa byA mi ta// rigs btsun gnyen por gyur pas thams cad 'dul// phrin las rtsal gyis bdud dpung thams cad 'joms// stong nyid sgra sgrogs mu stegs wa tshogs 'joms// de phyir rtsal 'phags 'joms byed seng+ha ma// 'dris pa'i dngos po mi brjed dran par 'gyur// dbyings dang ye shes mnyam nyid mi brjed dran// ting 'dzin 'bum phrag lhag mthong so sor gsal// de phyir sgra 'byin phra men ti tI la/ khro rgyal thugs kyi ye shes chen po des// dus gsum mi 'gyur sems kyi rang bzhin ni// gnyis med chos kyi dbyings su rab rtogs pas/ khams gsum mya ngan 'das pa'i ngang du rgyal// de phyir khams gsum rnam par rgyal bar bstan// bdag tu blta ba'i mtshan ma kun 'joms shing// za byed mche bas skye shi rtsad nas gcod// sku dang ye shes ma skyes mi dmigs pas/ khams gsum rnam rgyal mnyes mdzad ma ra NI// dbyings la ye shes shar zhing thugs rje rmi// mthing nag chen pos drag po'i skur ston pa// thugs rje'i mnga' bdag ma mgyogs 'khyog kyang dbyings su mkhyen// de phyir rmi byed phra men tak+Shu mu kha he// chos rnams dbye ba med par gyur pa ni// mnyam dang mi mthun log lta myos byed cing// rig pa skyed phyir sems nyid the tshom gcod// de phyir gsod byed phra men na ku la/ khro bdag ye shes thugs de rnam dag pas// thams cad dbyer med dbyings kyi ngang du stobs// mtha' gnyis zil gyis gnon pas brjod du med// gnyis med don gyis ngo bo stobs po che// thugs dam dbang gis rnam dag dbyings nas bskul// thugs rje'i shugs kyis 'gro ba gnas nas 'dren// gnyis med mchod 'bul dbu ma'i dgyes pa stobs// ma hA ba la mnyes mdzad tsun+da ya hUM// lhag mthong ye shes stobs kyis mtha' gnyis gnon// tsham rngams ral bsigs gdangs sgras stong gsum 'gengs// las su ci mdzad brtson 'grus stob dang ldan// de phyir stobs ldan phra men r-ik+Sha ka/ gsum 'dus bcas pa rig pa gyur pa ni// phrin las bye brag mang po ci mdzad kyang// phyag rgya bzhi ni ma bskyed dbyings su mkhyen// de phyir 'phrog byed phra men mU Shi ka/ 'khor ba rdo rjes gcod pas mya ngan 'das// chos </text>
</item>

<item><p>377</p><section>1</section>
<text>sku rdo rje brjod pas mya ngan 'das// brjod med brjod bral don gyi tshig dang bral// de phyir brjod med badzra yak+Sha NI// chos nyid rdo rjes mtshan ma'i dngos po 'joms// ye shes rdo rjes gzung 'dzin rtog pa bsregs// phyag mtshan rdo rje drag pos lha bdud 'joms// de phyir don la brjod med b+hai ra be// 'chi med bdud rtsis yul sems skye 'gag med// de nyid don de ye shes thugs rje 'byung// gnyis med bdud rtsi'i 'gro ba'i sdug bsngal sel// de phyir bdud rtsi mchog gi ye shes a mr-i ta// ye shes spros med yon tan rgya mtsho 'grub// thugs rjes 'phrog cing 'jig rten dbang du sdud// ye shes thugs rjes mnyam nyid dbyings su sdud// de phyir phra men rlag byed mA ra NI// cho ga rnam gsum las kyi 'phro 'du las// sku bskyed gsal gdab byin brlabs dbang bskur nas// don gyi dkyil 'khor nyid kyi dbyings su bstan// snang srid don gyi ngang du rang gnas pas// snang srid las kyi dkyil 'khor bdag gis bskyed// ces brjod pas/ ci ltar snang zhing srid pa thams cad dpal khrag 'thung gi rang bzhin du mya ngan las 'das so// phur bu mya ngan las 'das pa'i rgyud chen po las/ drag po las kyi dkyil 'khor bskyed cing che ba'i yon tan bstan pa'i le'u ste nyi shu pa'o//// de nas dpal khrag 'thung gi rgyal pos las kyi dkyil 'khor du bdag bya ba'i phyir/ drag po'i phrin las su bdag bya zhing/ dngos grub nod pa dang/ tshad med pa bzhis 'gro ba ma rig pa'i don du/ drag po gtum po'i phrin las kyi ting nge 'dzin la snyoms par bzhugs nas/ 'di skad ces brjod do// rdo rje gzhon nu'i rig 'dzin rnams// srid pa rdo rje grub mdzod cig/ srid pa rdo rje phur bu'i lta[\[]lha[\]]// ye shes khro bo grub par mdzod// sangs rgyas kun gyi ye shes sku// ngang nyid rdo rje chos dbyings la// 'bar ba'i khro bo mi bzad par// sku yi dbyig tu bdag gyur cig/ ye shes rgyal po sku gsung thugs// yon tan phrin las rmad po che// nga nyid du ni bdag gyur cig/ phyag rgya'i rgyal por bdag bskyod cig/ 'gro rnams ji ltar 'dul ba la// thabs kyi spyod pas 'gro don du// byams dang snying rjes gang 'dul ba// sangs rgyas phrin las rdzogs mdzad nas// dbang dang byin rlab 'dir stsol cig/ srid pa gsum gyi bsdus pa kun// thugs kyi ye shes phur bu yis// khams gsum gdar sha bcad pa dang// srid pa'i phur bu sgrub pa dang// dbang dang dngos grub blang ba'i phyir// ma bcos thig le chos dbyings las// 'gyur med sku gcig gnas pa de// ye shes khro bor gshegs su gsol// drag po'i las kyi dkyil 'khor 'dir// nyon mongs gdug pa bsgral ba'i phyir// ye shes khro bo </text>
</item>

<item><p>378</p><section>1</section>
<text>gshegs nas kyang// bsnyen pa dang ni nye bsnyen dang// sgrub pa dang ni sgrub chen gyi// 'phro 'du las kyi dkyil 'khor 'dir// rtags dang mtshan ma bstan pa dang// nyon mongs phung po bsgral ba dang// rnam shes hUM du gdon pa'i phyir// kI la ya yi dngos grub stsol// drag po las kyi dkyil 'khor 'dir// gnod gdug rnam gnyis bsgral ba'i phyir// gang gi pho nya mang po des// phyogs bcu nam mkha'i khams bkang nas// gang dmigs gnas nas 'gugs par bsam// dpal chen kI la ya yi spyan snga ru// rnal 'byor kun gyi las bya zhes/ khas blangs dam bcas ji bzhin du// dam tshig chen po'i dus la bab// sprul pa chen po'i dus la bab// phyag brnyan chen po'i dus la bab// mthu rtsal phyung ba'i dus la bab// byang chub mchog tu sems bskyed cing// gnyis med don du bsgrub pa ni/ khams gsum rgyal ba'i gdung 'tshob pa'i// rig 'dzin rnal 'byor rnams la ni// gnod cing gdug pa'i dgra dang bgegs// bdud dang bar du gcod pa rnams/ khro bo pho nya'i byin rlabs las// lcags kyi gze rgod skar ltar 'khrugs// sprul pa'i phyag brnyan glog bzhin 'gyu// ma mo mkha' 'gro khra ltar 'jum/ khro bo mang po thog ltar 'bab// rngam pa'i nga ro 'brug stong ldir/ khro tshogs 'bar ba'i byin rlabs kyis// yud tsam gyi ni 'dir khug la// mngon spyod tshul bzhin bsgral ba dang// lus ngag rdul du bshigs nas kyang// rnam shes hUM du rab bskyed kyis// sdug bsngal nyams su myong bar mdzod// pho nya mang po'i 'phro 'du yis// gnas nas khug la zil gyis gnon// oM laM/ hUM laM/ s+t+waM b+ha ya nan/ mo ha g+ha ya/ hrIHSh+t-IHbi kr-i/ snying po sngags kyis bkug pa de// ri rab 'og tu zil gyis mnan// ming dang mtshan mar bcas pa de/ khrag 'thung yab yum zhal du bstab// gnyis med sbyor ba'i byin rlab las// hUM chen po dang sras mchog bskyed// de yis ri rab rming nas mnan// sdug bsngal nyams su myong bar 'gyur// badzra hUM ka ra hUM/ badzra kI li kI la ya/ phyag rgya chen po rnam bzhi yis// dgug cing bcings la dam du sdom// sems ma 'khrugs par dbang du bsdu/ hUM gis bsdus la phaT kyis gtor// hUM kA ra dang kI la ya// dkyil 'khor gnyis kyi dbus bsdus la// chos nyid a yi ngang du spar/ dzaHhUM baM hoH sarba big+h+nAn/ badzra kI la ya/ hUM phaT/ badzra hUM kA ra hUM/ khro bo'i tshogs kyis dkyil 'khor de// phaT kyis spros pas dgra la bstim// gzi bkrag dbang rnams mngon du phrog/ tsar gyi byung ste ya la bsdu// bdag gi thugs kar dbang bskur bas// skye med tshe yi dngos grub thob// phaT aH/ de ni ting 'dzin phur pa ste// rtse gcig ma yengs 'grub pa'i rtags// ting 'dzin lta ba </text>
</item>

<item><p>379</p><section>1</section>
<text>ma khrol na// dngos su bsgral bas don mi 'grub// don gyi 'bras bu ngan song rgyu// don nyid gnyis med dbyings su bsgral// ting 'dzin gsal ba'i phur pas gdab// ces brjod pas/ 'jigs byed khro bo'i tshogs kyis thams cad dmigs su med par mya ngan las bsgral lo// phur bu mya ngan las 'das pa'i rgyud chen po las/ bdag nyid che ba'i nga rgyal bskyed de/ dbang nod pa dang/ ting nge 'dzin gyi phur pa gdab pa'i le'u ste nyer gcig pa'o//// de nas yang khrag 'thung gi rgyal pos/ drag po'i phrin las kyis dmigs pa'i dgra de mngon sum du bsgral ba'i phyir// nyon mongs pa'i gzugs la// pho nyas dbang po mngon sum du bsdu ba 'di skad ces brjod do// skal ngan las kyis mnar ba de// rnal 'byor don la bar gcod byas// gnyis med bsgral bas mi 'dul bas// mngon spyod bsgral ba'i las byas la// gang gis gzugs la ming rus bris// gshin rje'i phyogs su las rnams bya/ khru gang brkos la rgya sol gdab// thod pa mda' gzhu zhags pa dang// rtsang dang dug rdzas tshang bas bskor// ma nyes zhal lce kun la bcol// bsnyen pa rdzogs nas las 'di bya'o// bdag nyid dbang gi rgyan gyis brgyan// dam can bsnyen nas pho nya bkye// gzugs bsdu ba yi las bsdu ba// dam tshig chen po'i dus la bab// rnal 'byor don sgrub dkyil 'khor la// dngos grub bar chad byed pa'i bgegs// gdug cing sdang sems ldan pa rnams// pho nya phyag brnyan tshogs bcas kyis// zung zhig chings shig rnam par sdoms// gtogs shig grogs dang phral bar gyis// rig par khug la smyor chug cig/ phob cig rnam par gzir bar gyis// las kyi pho nya mang po kun// gzugs la bsdu ba'i las byung gis// sngon chad dam bcas ci bzhin du// nga yi dbang du gyur nas kyang// bsgo ba'i bka' rnams nyan par gyis// rnam shes dbang po gzugs la bsdus// lcags kyu zhags pa lcags sgrog dang// dril bu phyag rgya bzhi bcas la// bsdu ba'i dngos po 'di brjod cing// dbang pos mngon sum mthong bar bsam// shI g+h+raM A na ya hUM phaT/ ta thA ya ta thA ya hUM phaT/ ha sa ya na ha ra na hUM phaT/ dz+wa la pa ya dz+wa la pa ya hUM phaT/ A be sha ya A be sha ya hUM phaT/ b+hin+d+ha b+hin+d+ha hUM phaT/ ces brjod pas/ khrag 'thung khro bo'i tshogs kyis/ nyon mongs pa'i sems gzugs la bsdus pas// bdag po dbang pos mngon sum du mthong nas rnam par shes pa'i sems/ mya ngan las 'das par bya ba'i phyir ro// phur bu mya ngan las 'das pa'i rgyud chen po las/ gzugs la rnam shes dbab cing bsdu ba'i le'u ste nyer gnyis pa'o//// de nas yang kI la yas/ de drag po sngags dang khro tshogs kyis </text>
</item>

<item><p>380</p><section>1</section>
<text>phur pas gdab cing bsgral ba'i phyir/ sdang ba zhe la bzhag thugs rjes nyon mongs pa'i zhe sdang gting nas g.yos nas/ shin tu gtum pa'i nga ro dang/ gdangs skad drag po'i phrin las kyis gtum tshig 'di skad brjod do// hUM drag po 'bar ba'i dkyil 'khor 'dir// gtum rngam 'khrugs pa'i ngo bo las// pho nya phyag brnyan tshogs rnams kyis// rnam shes gzugs la bsdus pa de// nyon mongs 'bras bu 'phel byed pas// thabs kyis 'dul ba'i skabs med kyis// dmigs kyis mngon sum bsgral bar bya// mthing nag cod pan phur pa la/ khro bo'i tshogs su de bzhin de// bdug brdeg byug la brlabs shing bskur// glad la lan gsum sku gsung thugs/ khams gsum phur pas dus gcig bsgral// ngang la pho nya'i phur pas gdab// de nas sngags dang ting nge 'dzin// thabs dang dgos ched lnga ru yod// dam tshig chen po'i dus la bab// sprul pa chen po'i dus la bab// phyag brnyan chen po'i de bzhin te// dbus nas phur pa bzhi blang la/ khro bdag yab yum hUM ka ra// sgra 'byin ma ste yab yum bzhis// drag po'i gnas su rim bzhin gdab// shin tu mi bzad hUM sgra can// gdug pa'i tshogs bcas ma lus kyis// dngos su btab nas zhig par bsam// don gyi btab pas mkha' la bton// yum gyi gser zhun lta bu'i sems// hUM gis bsdus pas bdag la bstim// lus ngag yid gsum sku gsung thugs// dus gsum 'gyur med tshe yi dngos// che ba'i yon tan mthar phyin bsam/ khams gsum sgrol ba'i dbang thob pas// don gyi gnas kyang theb par bsam// dran pa'i gzhi la des btab nas// nyon mongs rtsa thag nges gcod nas// sems nyid ye shes chen por bskyed// dbang po'i yul la des btab pas// dran pa nyams nas dbang po 'phrog/ rnam shes mi gnas gnas su bsgral// don dam gnyis med mkha' la bsgral// bstod cing phrin las drag po rol// rdo rje khros pas zhe sdang gcod// srog gi go ru shar ba de// dmigs par bya ba'i don rnams la// snying gi go ru kI la ya// hUM tsit+ta tsit+ta hUM phaT/ a dzi te a pa ra dzi ta hUM phaT/ taM ga te hUM phaT/ dza ye bi dza ye hUM phaT/ bran dang bka' nyan pho nya'i tshogs/ khyed kyi phrin las dus la bab// sngon chad ji bzhin dam bcas bzhin// mngon spyod phrin las myur du mdzod// gr-ih+Na gr-ih+Na badzra/ b+han+da b+han+da badzra/ ma tha ma tha badzra/ ha na ha na badzra/ dz+wa la dz+wa la badzra/ ma ra pra marda na ye hUM phaT// pa ra bid+yA na mu ru mu ru hUM phaT/ gr-ih+Na pA ya gr-ih+NA pA ya hUM phaT/ su ru su ru badzra/ b+hin+d+ha bin+d+ha badzra/ pa tsa pa tsa badzra/ rim gyi 'jug la de bzhin te// gnyis med mkha' la bsgral ba yin// zhes brjod </text>
</item>

<item><p>381</p><section>1</section>
<text>pas/ thams cad ma lus par thebs nas/ phung po dngos su bsgral te rnam par shes pa mya ngan las 'das par gyur to// phur bu mya ngan las 'das pa'i rgyud chen po las/ phur pa dngos su gdab cing rnam shes mya ngan las bzlas pa'i le'u ste nyer gsum pa'o//// de nas yang drag po'i phrin las mtshon gyis brdeg cing gtub pa'i phyir/ 'di skad do// hUM rnam shes bsgral ba'i phung po la// sprul pa phyag brnyan las bya'o// 'di yang pho nya'i ting 'dzin dang// sngags dang thabs dang dgos ched do// hUM zhing bcu bsgral ba'i phung po la// pho nya rol pa'i las bya bas// dam tshig chen po'i dus la bab// rdo rje gsang ba'i bka' las ni// sdig chen gang zhig 'da' byed pa// stobs chen khro bo chen po dang// mtshon chen sngon po 'bar ba yis// klad pa tshal pa brgya ru khos// nga yi bka' las 'da' ma byed// de ni pho nyas gtub pa dang// bka' rnams nyan par byed pa'o/ khro bo gdug pa'i mtshon dbal gyis// nyon mongs mnan pa'i phung po de// rdo rje 'khor lo ral gris gtub// mgo snying lhu gzugs ma lus rnams// dngos gzhi med par brlag par bsam// gtub dang bka' nyan snying po dang// de dang der ni de bzhin no// ma ma ba shaM ku ru ma thA ma/ dz+nyA na ka ra i daM/ da d+hi ma ma shig+h+raM karma kA ra ya/ rdo rje ral gri 'khor lo yis// g.yon gyis mnan la g.yas kyis so// spyi bo ske dang phung po rnams// de la de yis de bzhin gtub// ma rig nyon mongs rgya dral nas// yang dag gnas la des bkod na// 'gyur med sku thob de dgongs nas// ming gis mi byar mi gtub bo// zhes brjod pas// nyon mongs pa lnga ye shes lnga'i ngang du mya ngan las 'das so// phur bu mya ngan las 'das pa'i rgyud chen po las/ mtshon gyi gtub pa'i las bstan pa'i le'u ste nyer bzhi pa'o//// de nas yang kI la yas/ de'i mthu dang rdzu 'phrul phyir mi 'byung bar bya ba'i phyir 'di skad brjod do// de yang pho nya'i ting nge 'dzin dang/ sngags dang thabs dang dgos ched do// phung po lhag ma ga go la// mthu dang rdzu 'phrul gnyis med par/ khro tshogs 'bar ba'i dus la bab// yang dag don spyod rnal 'byor la// gdug cing sdang sems ldan pa rnams// lha yang rung ste bdud kyang rung// nga la bar chod byed pa rnams// mthu dang rdzu 'phrul med par gyis// yab kyi pho nya rgyu byed kyis// de yi mthu rnams 'phrog par bsam// yum gyi pho nya 'jigs byed kyis// de yi rdzu 'phrul 'phrog par rol// sa bsal na ya hUM phaT// ta thA ya ta thA ya hUM phaT/ de yi 'od zer bsam yas pas// de yi mthu dang rdzu 'phrul rnams// phaT kyis gtor la hUM gis bsdus// bdag la de yi 'od 'dus pas// mthu dang rdzu 'phrul ldan </text>
</item>

<item><p>382</p><section>1</section>
<text>pa'i thabs// thabs kyi 'phro 'du mang po las// bdag la thabs kyi rgyu yod pas// de'i mthu dang rdzu 'phrul rnams// ston mi nus pa'i dogs pa'o// zhes brjod pas gdon gyi rigs de dag gis mthu dang rdzu 'phrul ston mi nus par gyur to// phur bu mya ngan las 'das pa'i rgyud chen po las// mthu dang rdzu 'phrul phrogs nas phyis ston mi nus par bya ba'i le'u ste nyer lnga pa'o//// de nas yang kI la yas// drag po phrin las kyis// gtum tshogs 'bar ba'i bar du// nyon mongs dug lnga'i gzhi zhe sdang 'bar bar smin pa'i phung po'i thed rol de mi gnas par bsgral te/ gnas su stob pa'i phyir 'di skad brjod do// hUM gru gsum mthing nag 'bar ba'i klong// bcos med yum gyi mkha' klong du// yab kyi ye shes tho tshogs kyis// nyon mongs ma lus rten 'pho ba'i// lhag ma ma lus skur bton gyis// dam tshig chen po'i dus la bab// pho nya mang pos gtun du brdung// brdung dang bstab dang dbyings su bsgral// snying po rim bzhin sngags bzlas pas// gnyis med mkha' la gdon par bya'o// rdungs shig rdo rje 'bar ba'i gtun/ khro bdag dpal chen 'bar ba yi// bka' las 'das pa'i sdig chen rnams/ khas blangs dam bcas mna' bor bas// rang gi gshed mar rang gyur te// rdo rje me dbal snying bsregs nas// lus ngag rdul phran bzhin du rlogs/ khro mo 'bar ba'i gtun khung du// rdo rje tho bas brdung byas te// lha yang rung ste bsgral bar bya'o/ khA thaM khA thaM khA thaM/ hUM hUM hUM phaT phaT phaT/ badzra rak+sha kro ta khA hi khA hi/ ha ha ha/ don nyid mi dmigs dbyings su bsgral// dkar nag mtshams nas sku bskyed la// nyi shu rtsa gcig kI la yas// snang srid phur bu'i skur gyur te// gzung 'dzin rnam rtog rtsad gcod pa'i// skye med byang chub sems su bstan// zhes brjod do// chos nyid don gyi byin brlabs so// gsang sngags che ba'i byin brlabs so// sangs rgyas kyis ni nus mthu yis// a b+hi tsar+ya'i dus la bab pa'o// gnag pa de kho na la'o// badzra kI li kI li/ gnag pa de kho na la'o// kI li kI li zhes bco brgyad dkar nag gi mtshams su'o// phur bu mya ngan las 'das pa'i rgyud chen po las/ drag po phrin las kyis gtun tshogs su brdungs shing/ chos nyid bden pa'i don gyi phur pas/ nyon mongs pa rtsad nas bcad nas/ byang chub kyi sems phur bu'i rang bzhin du mya ngan las bzla ba'i le'u ste nyi shu rtsa drug pa'o//// de nas yang kI la yas bsgral ba de dag don yod par bya ba'i phyir/ dgos ched sku mchog shin tu legs par bstan cing/ bsgral ba'i gnas kyi man ngag 'di skad brjod do// de dag bsgrub pa'i dam pa ni// kun gyi bya ba ma yin te// gnyis med don </text>
</item>

<item><p>383</p><section>1</section>
<text>ldan skyes bu des// gnod gdug rnam gnyis ma bsgral na// nges par ngan song 'khor bar ltung// ci phyir nges pa'i las la sgrib// nges pa'i don bor log par gol// blta ba ngan pas ras chod byas// spyod pa rtsing bas tho cor byas// dam tshig nyams pas gzu lums byas// gzhung las gol bas dkyil 'khor dral// ma nyes pa ni drag par 'joms// rang las mkhas la skur pa 'debs// de la drag po'i las byas na// mya ngan 'das pa'i yon tan thob// ma mo mkha' 'gro bran bzhin 'khol// tshe ring bde ba phun sum tshogs// dgra dang 'byung po rdul du rlog/ mthu chen lha srin de bzhin te// ci bgyis bka' nyan bsgo ba nyan// 'di dang pha rol gnyis su yang// bsam pa 'grub cing mtho ris thob// bdag dang gnyis med byang chub sems// gnyis med chos skur dbyer med pas// ngan song gsum po sgo bkag nas// gnyis med mkha' la de bsgral na// don dang mthun pas dam tshig skong// sdig chen bsgrol na las ngan chad// dam nyams bsgral na bka' gzhung btsan// log rtog bsgral na dkyil 'khor gnyan// gnod gdug bsgral na bar chad nyung// gzhan yang yon tan brjod las 'das// 'bras bu nges par chud mi za/ khro bdag chen po thabs mkhas pas// bsgral ba'i las rnams bya bar bshad// dang po snying rjes gzhi bzung la// tshad med rnam bzhi sngon du gtong// de nas bsgral ba'i phung po de// gnyis med lha yi dkyil 'khor du// yang dag don gyi sbyang bar bya// nam mkha' lta bur skye ba med// rnam dag phung po lnga yis bsdus// snying rjes bsgral ba'i dam tshig ni// bsad cing mnan pa ma yin te// phung po rdo rje gtam byas nas// rnam par shes pa rdo rjer bsgom// bsgral ba'i rnam shes hUM du gsal// de nyid byang chub sems kyi rtags// dpal chen rdo rje nyid kyi sku// ma lus dbyer med 'dus ma byas// gnyis med don gyi de bzhin no// A+oM badzra kI li kI la ya sarba big+h+nAn baM hUM phaT/ sku gsung thugs kyi 'bru gsum po// hUM gis bsdus la phaT kyis 'phang// mkha' la bton la rdo rjer ro// rtse lnga 'bar ba'i sku ru gsal// mi 'gyur sku yi ngo bor gyur// hUM hUM hUM/ phaT phaT phaT/ hUM hUM/ phaT phaT/ tiSh+Tha badzra ces brjod pas// thams cad mya ngan las 'das nas sku mchog de shin tu mi 'gyur bar gyur to// phur bu mya ngan las 'das pa'i rgyud chen po las/ gso zhing byang chub kyi sems gcig gi rang bzhin du bstan pa'i le'u ste nyer bdun pa'o//// de nas yang ni kI la yas/ karma kI la ya nyid kyi thugs kar bsdus shing/ yongs su bzung ba 'di gsungs so// e ma ho/ phyogs bcu dus gsum cir yang snang// byang chub rdo rje nyid kyi </text>
</item>

<item><p>384</p><section>1</section>
<text>sku// spros med thig ler gnas pa las// gzung 'dzin las kyis rnam par zin// chos kyi sgo mo bsam yas kyang// mya ngan 'da' bar 'gro ba'i lam// nyon mongs dug lnga thabs kyis btul// don dam mya ngan 'da' bar bsgral// don gyi man ngag nges par bshad// 'jigs byed dpal chen thams cad kyis// phyag rgya chen por mya ngan 'da'// don de rtogs nas sus brjod pa// nges par yang gsang dbang chen rdzogs/ khrag 'thung rgyal po 'khor bcas la// mya ngan 'das las gzhan mi mnga'// mya ngan 'das pa'i rgyu rgyal 'di// nyid de nges don thugs las byung// de ni nges par lung bstan te// thugs las skyes pa'i he ru ka/ mi 'gyur byang chub sems la gnas// zhes brjod pas/ dpal khrag 'thung 'khor dang bcas pa thasam cad dbyer med par shin tu dgyes nas/ sku gsung thugs kyi rgyan gyis thams cad ma lus par mya ngan las 'das par gyur te/ karma he ru ka yang nyid kyi thugs kar bsdus te thim par gyur to// phur bu 'bum sde rtsa ba'i rgyud chen po mya ngan las 'das pa'i rgyud chen po las/ yongs su gtad pa'i le'u ste nyer brgyad pa'o//// phur bu mya ngan las 'das pa'i rgyud chen po rdzogs so//// </text>
</item>

</etext>