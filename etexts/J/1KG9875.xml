<list>
<item><p>1a1</p><section>'dul ba</section><text>{nya}[ \u0f04\u0f05]/ / /'dul ba lung bzhugs so/ /</text></item>
<item><p>1a2</p><section>'dul ba</section><text>[(黃)  律師戒行經第八部]</text></item>
<item><p>1b1</p><section>'dul ba</section><text>'dul ba rnam par 'byed pa/ bam po drug bcu rtsa gsum pa/ sangs rgyas bcom ldan 'das</text></item>
<item><p>1b2</p><section>'dul ba</section><text>mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na drug sde dag</text></item>
<item><p>1b3</p><section>'dul ba</section><text>rang gi lag gis sa rko bar byed/ rkor 'dzud par byed/ rnang sgal spyur bar byed/ spyur du 'dzud par byed/</text></item>
<item><p>1b4</p><section>'dul ba</section><text>yur ba 'dren par byed/ 'dren du 'dzud par byed nas/ gzhan mu stegs can dag shes ldan dag shākya'i</text></item>
<item><p>1b5</p><section>'dul ba</section><text>bu'i dge sbyong 'di dag rang gi lag gis sa rko bar byed/ rkor 'dzud par byed/ rnang sgal spyur bar byed/ spyur</text></item>
<item><p>1b6</p><section>'dul ba</section><text>du 'dzud par byed/ yur ba 'dren par byed/ 'dren du 'dzud par byed de/ bram ze dang / khyim bdag</text></item>
<item><p>1b7</p><section>'dul ba</section><text>dag kyang rang gi lag gis sa rko bar byed/ rkor 'dzud par byed/ rnang sgal spyur bar byed/ spyur du 'dzud</text></item>
<item><p>1b8</p><section>'dul ba</section><text>par byed/ yur ba 'dren par byed/ 'dren du 'dzud par byed na/ shes ldan dag shākya'i bu'i dge sbyong</text></item>
<item><p>2a1</p><section>'dul ba</section><text>'di dag dang / bram ze dang / khyim bdag dag la bye brag ni ci yod/ bsam pa ni ci yod/ tha dad du bya ba ni ci yod/ su zhig dge sbyong mgo reg 'di dag la bsod snyoms sbyin pa dang bya bar sems shes smod par byed/ phyar ka gtong</text></item>
<item><p>2a2</p><section>'dul ba</section><text>bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs</text></item>
<item><p>2a3</p><section>'dul ba</section><text>pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la rmas pa/ dge slong dag khyed rang</text></item>
<item><p>2a4</p><section>'dul ba</section><text>gi lag gis sa rko bar byed/ rkor 'dzud par byed/ rnang sgal spyur bar byed/ spyur du 'dzud par byed/ yur ba 'dren par byed/ 'dren du 'dzud par byed pa bden nam/ btsun pa mad do/ /sangs rgyas bcom ldan 'das kyis dge sbyong</text></item>
<item><p>2a5</p><section>'dul ba</section><text>gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad</text></item>
<item><p>2a6</p><section>'dul ba</section><text>nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis</text></item>
<item><p>2a7</p><section>'dul ba</section><text>'dul ba la bslab pa'i gzhi 'di ltar gdon par bya ste/ yang dge slong gang rang gi lag gis sa rko 'am/ rkor 'dzud na ltung byed do/ /yang dge slong gang zhes bya ba ni drug sde 'am/ gzhan yang de lta bu gang yin pa'o/ /rang gi lag gis</text></item>
<item><p>2a8</p><section>'dul ba</section><text>shes bya ba ni lag nas lag pas so/ /sa zhes bya ba ni sa gnyis te/ rang bzhin can dang / rang bzhin can ma yin pa'o/ /rang bzhin can zhes bya ba ni char chu zhod na zla ba gsum gyis sa 'thas par gyur pa'o/ /char chu ma zhod na zla ba</text></item>
<item><p>2b1</p><section>'dul ba</section><text>drug gis sa 'thas par gyur pa'o/ /rang bzhin can ma yin pa ni de las gzhan pa'o/ /rko 'am zhes bya ba ni bdag nyid kyis so/ /rkor 'dzud na zhes bya ba ni gzhan no/ /ltung byed do zhes bya ba ni sems can dmyal ba dang / dud 'gro dang / yi dgas ngan</text></item>
<item><p>2b2</p><section>'dul ba</section><text>song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes</text></item>
<item><p>2b3</p><section>'dul ba</section><text>gsungs so/ /de la ltung bar ji ltar 'gyur zhe na/ dge slong sa rko na rang bzhin can rko na ltung byed du 'gyur la/ rang bzhin can ma yin pa rko na nyes byas su 'gyur ro/ /dge slong sa zhag 'gogs na sra ba 'gogs pa na ltung byed du 'gyur la/ grugs pa</text></item>
<item><p>2b4</p><section>'dul ba</section><text>'gogs na nyes byas su 'gyur ro/ /dge slong sa la phur pa 'debs na ltung byed du 'gyur la/ sa las phur pa 'byin na nyes byas su 'gyur ro/ /dge slong sa la ri mo 'dren na nyes byas su 'gyur ro/ /shod dgod pa'i bsam pa la ni ltung ba med do/ /</text></item>
<item><p>2b5</p><section>'dul ba</section><text>dge slong sa dang 'byar ba'i lci ba 'gogs na nyes byas su 'gyur la/ lci ba 'ba' shig 'gogs pa la ni ltung ba med do/ /dge slong ngogs rtib par byed na sra ba rtib par byed na ltung byed du 'gyur la/ grugs pa rtib par byed na nyes byas su 'gyur</text></item>
<item><p>2b6</p><section>'dul ba</section><text>ro/ /dge slong 'dam skyod par byed na nyes byas su 'gyur ro/ /dge slong 'dam dang 'brel ba'i phru ba dang / bum pa dang / ril ba 'degs par byed na nyes byas su 'gyur ro/ /dge slong rtsig pa 'jig par byed na sra ba 'jig par byed na ltung byed du</text></item>
<item><p>2b7</p><section>'dul ba</section><text>'gyur la/ grugs pa 'jig par byed na nyes byas su 'gyur ro/ /dge slong rtsig pa'i skyong nul 'gogs par byed na sra ba 'gogs par byed na ltung byed du 'gyur la/ grugs pa 'gogs par byed na nyes byas su 'gyur ro/ /dge slong rtsig pa</text></item>
<item><p>2b8</p><section>'dul ba</section><text>la phur pa 'debs na ltung byed du 'gyur la/ rtsig pa las phur pa 'byin na nyes byas su 'gyur ro/ /dge slong rtsig pa dang 'byar ba'i lci ba 'gogs par byed na nyes byas su 'gyur ro/ /dge slong rtsig pa la ri mo 'dren par byed na nyes byas su</text></item>
<item><p>3a1</p><section>'dul ba</section><text>'gyur ro/ /shod dgod pa'i bsam pa la ni ltung ba med do/ /dge slong rtsig pa las tshwa rgo 'brul bar byed na nyes byas su 'gyur ro/ /dge slong rdo ba can gyi sa rko bar byed na/ gal te sa ches mang la rdo ba ches chung na ltung byed du 'gyur</text></item>
<item><p>3a2</p><section>'dul ba</section><text>ro/ /gal te rdo ba ches mang la sa ches nyung na nyes byas su 'gyur ro/ /rdo ba 'ba' shig skyod par byed pa la ni ltung ba med do/ /dge slong bye ma can gyi sa rko bar byed na/ gal te sa ches mang la bye ma ches nyung na ltung byed du 'gyur ro/ /gal te bye ma ches</text></item>
<item><p>3a3</p><section>'dul ba</section><text>mang la sa ches nyung na nyes byas su 'gyur ro/ /bye ma 'ba' shig rko ba la ni ltung ba med do/ /dge slong lag gi blas rgyu skar gyi sbyor bas rung bar byed pa med na thur ma sor bzhi tsam sa la 'dzugs pa la ltung ba med do/ /las dang po pa dang / smyos</text></item>
<item><p>3a4</p><section>'dul ba</section><text>pa dang / sems 'khrugs pa dang / tshor ba dag gis nyen pa la ltung ba med do/ /sa rko ba'i ltung byed de bdun bcu rtsa gsum pa rdzogs so//            // sangs rgyas bcom ldan 'das shākya rnams kyi nang du ljongs rgyu zhing</text></item>
<item><p>3a5</p><section>'dul ba</section><text>gshegs pa na ser skya'i gnas su byon nas ser skya'i gnas na nya gro dha'i kun dga' ra ba na bzhugs so/ /shākya ming chen gyis bcom ldan 'das shākya rnams kyi nang du ljongs rgyu zhing gshegs pa na ser skya'i gnas su byon nas ser skya'i</text></item>
<item><p>3a6</p><section>'dul ba</section><text>gnas na nya gro dha'i kun dga' ra ba na bzhugs shes thos so/ /thos nas kyang de 'di snyam du sems te/ bdag gis bcom ldan 'das dge slong gi dge 'dun dang bcas pa lan mang du gdugs tshod la khyim gzhan du spyan drangs te bshos gsol</text></item>
<item><p>3a7</p><section>'dul ba</section><text>na/ lan 'ga' yang yo byad thams cad kyis spyan ma drangs kyis bdag gis bcom ldan 'das dge slong gi dge 'dun dang bcas pa zla ba bzhir yo byad thams cad kyis spyan drang ngo snyam mo/ /de nas shākya ming chen bcom ldan 'das ga la ba der</text></item>
<item><p>3a8</p><section>'dul ba</section><text>song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das shākya ming chen la chos dang ldan pa'i bka' mchid kyis yang dag par ston</text></item>
<item><p>3b1</p><section>'dul ba</section><text>par mdzad/ yang dag par 'dzin du 'dzud par mdzad/ yang dag par gzeng bstod par mdzad/ yang dag par rab tu dga' bar mdzad do/ /rnam grangs du mar chos dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng</text></item>
<item><p>3b2</p><section>'dul ba</section><text>bstod/ yang dag par rab tu dga' bar mdzad nas cang mi gsung ngo / /de nas shākya ming chen stan las langs te bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das dge slong gi dge</text></item>
<item><p>3b3</p><section>'dul ba</section><text>'dun dang bcas pas dgung zla bzhir bdag gi na bza' dang / bsod snyoms dang / gnas mal dang / bsnyung ba'i rkyen dang / sman gyi yo byad dag bzhes par ci gnang / bcom ldan 'das kyis shākya ming chen la cang mi gsung bas gnang ngo / /de nas shākya ming chen gyis</text></item>
<item><p>3b4</p><section>'dul ba</section><text>bcom ldan 'das kyis cang mi gsung bas gnang bar rig nas bcom ldan 'das kyi zhabs gnyis la mgo bos phyag 'tshal te/ bcom ldan 'das kyi spyan snga nas song nas des bsnyung ba'i rung ba'i khang pa rtsig tu bcug cing / bsnyung ba'i sman yang 'jog</text></item>
<item><p>3b5</p><section>'dul ba</section><text>tu bcug /bde ba'i sman dus su rung ba dang / thun tshod du rung ba dang / zhag bdun pa dang / 'tsho ba'i bar du bcang ba dang / rtsa ba'i sman dang / sdong bu'i sman dang / lo ma'i sman dang / me tog gi sman dang / 'bras bu'i sman dag kyang 'jog tu bcug /zhun mar</text></item>
<item><p>3b6</p><section>'dul ba</section><text>bskol ba dang ma bskol ba dag kyang 'jog tu bcug /'bru mar bskol ba dang ma bskol ba dag kyang 'jog tu bcug pa dag dang / ma he mo dag dang / ra bzhon dag kyang 'jog tu bcug /yo byad thams cad kyang 'jog tu bcug /sman pa dang snyun g.yog dag kyang</text></item>
<item><p>3b7</p><section>'dul ba</section><text>'jog tu bcug ste/ dge slong dag la yang yo byad thams cad kyis bstabs so/ /drug sde dag gis smras pa/ dga' bo nye dga' bca' ba dang / bza' bya 'di lta bu rnyed kyis thabs shig bya'o zhes de dag gis sman pa la dris pa/ bzhin bzangs kho bo cag la nad</text></item>
<item><p>3b8</p><section>'dul ba</section><text>ci yod pa je ltos shig /sman pas bsams pa/ 'di dag ni dge sbyong hral po dag yin pas za 'dod kyis 'di dag dang 'thun par smra bar bya'o snyam nas des de dag la smras pa/ 'phags pa dag khyed cag ni shul gyis dub pa dag lags pas je</text></item>
<item><p>4a1</p><section>'dul ba</section><text>skur snum bag gsol la de'i 'og tu bska ba gsol cig /de dag gis smras pa/ dga' bo nye dga' 'di ni sman pa chen po nad dang / nad kyi gzhi dang / khams la mkhas pa rgyal po la mkho ba yin te/ gal te bdag cag thams cad kyis dus gcig</text></item>
<item><p>4a2</p><section>'dul ba</section><text>tu de ltar bya bar brtsams na myur du zin par 'gyur gyis je dang por gnyis kyis snum bag bsten cing bzhis nad g.yog bya'o/ /de'i 'og tu yang gnyis kyis snum bag bsten cing bzhis nad g.yog bya'o/ /de'i 'og tu yang gnyis kyis snum bag bsten cing</text></item>
<item><p>4a3</p><section>'dul ba</section><text>bzhis nad g.yog bya'o/ /de ltar bya'o zhes de dag las gnyis kyis snum bag bsten par brtsams shing bzhis nad g.yog byed pa na ci tsam na zla ba gcig 'das so/ /de'i 'og tu gzhan gnyis kyis snum bag bsten par brtsams shing bzhis nad g.yog byed pa</text></item>
<item><p>4a4</p><section>'dul ba</section><text>na zla ba gnyis pa 'das so/ /de'i 'og tu yang gzhan gnyis kyis snum bag bsten par brtsams shing bzhis nad g.yog byed pa na zla ba gsum pa 'das so/ /zla ba bzhi pa la thams cad 'dus te bza' bar brtsams nas zla ba bzhi 'das pa dang shākya ming</text></item>
<item><p>4a5</p><section>'dul ba</section><text>chen gyis bcom ldan 'das gshegs ston la spyan drangs pa dang nye dgas phyag tshang la 'phrin spring ste/ bzhin bzangs deng kho bo la khu sha dang / khu ba dang / sha tshod dag gyis shig ces spring ngo / /phyag tshang gis smras pa/ 'phags pa dgung zla bzhi 'das te shākya</text></item>
<item><p>4a6</p><section>'dul ba</section><text>ming chen gyis bcom ldan 'das gshegs ston la spyan drangs na/ khyed kyi bya ba da dung yang ma rdzogs sam/ nye dgas smras pa/ bkren pa shākya ming chen kha shin tu chen pos sangs rgyas la sogs pa dge slong gi dge 'dun zla ba bzhir yo byad thams cad kyis</text></item>
<item><p>4a7</p><section>'dul ba</section><text>spyan 'dren na/ gal te spyan drang ba 'di lta bus sangs rgyas la sogs pa dge slong gi dge 'dun spyan drang du rung na ni nye dgas kyang sangs rgyas la sogs pa dge slong gi dge 'dun ji srid 'tsho'i bar du spyan 'dren par spro'o/ /des smras pa/ khyed cag zla ba bzhir</text></item>
<item><p>4a8</p><section>'dul ba</section><text>sha dang khu ba sha stag zos par gyur kyang 'on kyang khyed cag smod par byed na/ gnas brtan gnas brtan gang dag gis zla ba bzhir a ru ra 'bru gcig kyang ma gsol ba de dag ni shin tu dka' ba byed pa yin no/ /dge slong don nyung ngu dag ci'i phyir dge</text></item>
<item><p>4b1</p><section>'dul ba</section><text>slong dag ha cang slong bar byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na dge slong gis ha cang bslang bar mi bya'o/ /dge</text></item>
<item><p>4b2</p><section>'dul ba</section><text>slong dag sngon byung ba 'das pa'i dus na grong med pa'i dgon pa'i gnas shig na drang srong zhig 'dug ste/ de'i bsti gnas de me tog phun sum tshogs pa/ 'bras bu phun sum tshogs pa/ nyen kor phun sum tshogs pa yin no/ /de'i bsti gnas de dang ha cang mi ring</text></item>
<item><p>4b3</p><section>'dul ba</section><text>ba na rdzing chen po zhig yod pa de na klu gzhon nu zhig 'dug go/ /gang gi tshe drang srong de skyil mo dkrung gis 'dug pa de'i tshe na klu gzhon nu de rdzing chen po de nas byung nas lus kyis drang srong de'i lus la lan bdun dkris te steng du gdengs ka chen po byas te 'dug go/ /gang</text></item>
<item><p>4b4</p><section>'dul ba</section><text>gi tshe drang srong de langs par gyur pa de'i tshe na klu gzhon nu des drang srong de'i lus la lus kyis bkrol nas dpung rgyan dang / rna cha gdub 'khor dang / phreng ba rgyu sna tshogs kyi rgyan dang / byug pas brgyan par gyur te thal mo sbyar nas mdun du 'dug ste/ drang srong de la</text></item>
<item><p>4b5</p><section>'dul ba</section><text>yo byad thams cad kyis stobs par byed do/ /drang srong de klu gzhon nu de'i lus kyi reg pas skya bo bseng bseng por gyur cing rid pa dang / nyam chung ba dang / rke ba dang / lus ma thob par gyur to/ /dus gzhan zhig na drang srong gzhan zhig ljongs rgyu zhing 'gro ba na drang</text></item>
<item><p>4b6</p><section>'dul ba</section><text>srong de'i bsti gnas su phyin nas des drang srong de la smras pa/ kye drang srong khyod kyi bsti gnas 'di me tog phun sum tshogs pa/ 'bras bu phun sum tshogs pa/ nyen kor phun sum tshogs pa yin na khyod ci'i phyir skya bo bseng bseng por gyur cing rid pa dang / nyam</text></item>
<item><p>4b7</p><section>'dul ba</section><text>chung ba dang / rke ba dang / lus ma thob par gyur/ des smras pa/ de de bzhin te/ kho bo'i bsti gnas 'di me tog phun sum tshogs pa/ 'bras bu phun sum tshogs pa/ nyen 'khor phun sum tshogs pa yin mod kyi/ 'on kyang 'di na nyes dmigs kyang yod do/ /</text></item>
<item><p>4b8</p><section>'dul ba</section><text>'di na nyes dmigs ci yod/ /des smras pa/ rdzing chen po 'di na klu gzhon nu zhig 'dug ste/ gang gi tshe kho bo skyil mo dkrung gis 'dug pa de'i tshe na klu gzhon nu de rdzing chen po de nas byung nas lus kyis kho bo'i lus la lan bdun dkris te steng du gdengs</text></item>
<item><p>5a1</p><section>'dul ba</section><text>ka chen po byas te 'dug go/ /gang gi tshe kho bo langs par gyur pa de'i tshe na des kho bo'i lus la lus kyis bkrol nas dpung rgyan dang / rna cha gdub 'khor dang / phreng ba rgyu sna tshogs kyi rgyan dang / byug pas brgyan par gyur te/ thal mo sbyar nas mdun du</text></item>
<item><p>5a2</p><section>'dul ba</section><text>'dug ste kho bo la yo byad thams cad kyis stobs par byed de/ de'i lus kyi reg pas kho bo skya bo bseng bseng por gyur cing rid pa dang / nyam chung ba dang / rke ba dang / lus ma thob par gyur to/ /des smras pa/ khyod klu gzhon nu de phyin cad 'ong bar mi 'gyur bar 'dod dam/</text></item>
<item><p>5a3</p><section>'dul ba</section><text>des smras pa/ 'dod do/ /des smras pa/ gang gi tshe klu gzhon nu de khyod la yo byad thams cad kyis stobs par byed pa de'i tshe na de'i mgo la nor bu 'dug pa de slongs shig dang klu rnams ni ser sna can yin pas mi ster bas phyin cad 'ong bar mi 'gyur ro/ /dus</text></item>
<item><p>5a4</p><section>'dul ba</section><text>gzhan zhig na drang srong de skyil mo dkrung gis 'dug pa de'i tshe na klu gzhon nu de de bzhin du rdzing chen po de nas byung nas lus kyis drang srong de'i lus la lan bdun dkris te steng du gdengs ka chen po byas te 'dug go/ /gang gi tshe drang srong de langs par gyur pa de'i tshe na</text></item>
<item><p>5a5</p><section>'dul ba</section><text>klu gzhon nu des drang srong de'i lus la lus kyis bkrol nas dpung rgyan dang / rna cha gdub 'khor dang / phreng ba rgyu sna tshogs kyi rgyan dang byug pas brgyan par gyur te thal mo sbyar nas 'dun du 'dug ste drang srong de la yo byad thams cad kyis stobs par byed pa na</text></item>
<item><p>5a6</p><section>'dul ba</section><text>drang srong des de la smras pa/ klu gzhon nu khyod kyi mgo la 'dug pa'i nor bu gang yin pa de kho bo la byin cig /des smras pa/ pha ma dag la dri bar bya'o/ /drang srong gis smras pa/ de ltar gyis shig /klu gzhon nu des pha ma gnyis la dris pa/ yab yum</text></item>
<item><p>5a7</p><section>'dul ba</section><text>gnyis drang srong bdag gi nor bu slong na de la stsal bar bgyi 'am/ de gnyis kyis smras pa/ nor bu 'di'i mthus bdag cag gis zas dang / skom dang / spos dang / phreng ba rgyu dang / rgyan dag rnyed pa yin gyis ma sbyin cig /de nas klu gzhon nu de rdzing de</text></item>
<item><p>5a8</p><section>'dul ba</section><text>nas byung ste drang srong de'i mdun du 'dug pa dang drang srong des de la smras pa/ klu gzhon nu khyod kyi mgo la 'dug pa'i nor bu gang yin pa de kho bo la byin cig /de nas klu gzhon nu des tshigs su bcad pa dag smras pa/ bza' dang btung dang de bzhin bgo</text></item>
<item><p>5b1</p><section>'dul ba</section><text>ba dag /nor bu 'di yi mthu las 'grub 'gyur bas/ /de phyir khyod la nor bu 'di mi sbyin/ /ha cang slong bas zhe sdang gnas su gyur/ /ha cang slong bas bdag la sdigs byed pa/ /ral gri rdo dang 'bru mar bdar ba bzhin/ /gal te khyod gnas phyin</text></item>
<item><p>5b2</p><section>'dul ba</section><text>cad bdag 'ong na/ /bdag gi glad par rdo bas snun gyis shig /ces smras te mi snang ba'i lam na 'dug go/ /dge slong dag re shig dud 'gro'i skye gnas su skyes pa'i srog chags de dag kyang ha cang bslangs pa na mi snang ba'i lam na 'khod na mi dag</text></item>
<item><p>5b3</p><section>'dul ba</section><text>lta smos kyang ci dgos/ de lta bas na dge slong gis ha cang bslang bar mi bya'o/ /dge slong dag gzhan yang sngon byung ba 'das pa'i dus na grong med pa'i dgon pa'i gnas shig na drang srong zhig 'dug ste/ de'i bsti gnas de me tog phun sum tshogs</text></item>
<item><p>5b4</p><section>'dul ba</section><text>pa/ 'bras bu phun sum tshogs pa/ nyen kor phun sum tshogs pa yin no/ /de na bya mang po dag gnas pa de dag der sgra 'byin te/ bsam gtan dag gi tsher ma ni sgra yin pas drang srong des bya mang po dag gi sgra des sems rtse gcig pa nyid ma thob bo/ /</text></item>
<item><p>5b5</p><section>'dul ba</section><text>de nas drang srong gzhan zhig ljongs rgyu zhing 'gro ba na drang srong de'i bsti gnas su phyin nas des drang srong de la smras pa/ kye drang srong khyod kyi bsti gnas 'di ni me tog phun sum tshogs pa/ 'bras bu phun sum tshogs pa/ nyen kor phun sum tshogs pa</text></item>
<item><p>5b6</p><section>'dul ba</section><text>bzang ba yin na khyod kyis 'dir sems rtse gcig pa nyid thob bam/ des smras pa/ de de bzhin te/ kho bo'i bsti gnas 'di me tog phun sum tshogs pa/ 'bras bu phun sum tshogs pa/ nyen kor phun sum tshogs pa bzang ba yin na 'on kyang 'di na</text></item>
<item><p>5b7</p><section>'dul ba</section><text>nyes dmigs kyang yod do/ /des smras pa/ 'di na nyes dmigs ci yod/ des smras pa/ 'di na bya mang po dag gnas pa de dag 'dir sgra 'byin par byed de/ bsam gtan dag gi tsher ma ni sgra yin pas bdag gis bya mang po dag gi sgra des sems rtse</text></item>
<item><p>5b8</p><section>'dul ba</section><text>gcig pa nyid ma thob bo/ /des smras pa/ khyod bya de dag phyin cad 'dir mi 'ong bar 'dod dam/ des smras pa/ 'dod do/ /des smras pa/ tshes nyi shu dgu'i mtshan mo rtswa'i me sgron spor la shing ljon pa dag gi drung du song ste 'di skad ces sgo nga dag bza'o/ /</text></item>
<item><p>6a1</p><section>'dul ba</section><text>phru gu dag bza'o zhes smros shig dang / phyin chad 'ong bar mi 'gyur ro/ /des de ltar bya bar brtsams pa dang bya de dag gis bsams pa/ drang srong 'di smyos par gyur tam ci snyam nas/ bya de dag gis phru gu dag 'dab ma skyes par gyur pa dang de</text></item>
<item><p>6a2</p><section>'dul ba</section><text>dag dong ste/ phyin chad mi 'ong zhing ji tsam na mthar gyis thams cad mi snang ba'i lam na 'khod do/ /dge slong dag re shig dud 'gro'i skye gnas su skyes pa'i srog chags de dag kyang ha cang bslangs pa na mi snang ba'i lam na 'khod na mi rnams lta smos</text></item>
<item><p>6a3</p><section>'dul ba</section><text>kyang ci dgos/ de lta bas na dge slong gis ha cang bslang bar mi bya'o/ /ha cang slong na 'gal tshabs can du 'gyur ro/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga</text></item>
<item><p>6a4</p><section>'dul ba</section><text>ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis nye dga' la rmas pa/ nye dga' khyod zla ba bzhir mgron du bos pa bdag gir byas</text></item>
<item><p>6a5</p><section>'dul ba</section><text>nas de las lhag par bdag gir byed pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam</text></item>
<item><p>6a6</p><section>'dul ba</section><text>par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi</text></item>
<item><p>6a7</p><section>'dul ba</section><text>bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gis zla ba bzhir mgron du bos pa bdag gir bya'o/ /de las lhag par bdag gir byed na ltung byed</text></item>
<item><p>6a8</p><section>'dul ba</section><text>do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/ /de nas bcom ldan 'das ser skya'i gnas su ci dgyes par bzhugs nas rgyal po'i khab ga la ba de logs su ljongs rgyu zhing gshegs te/</text></item>
<item><p>6b1</p><section>'dul ba</section><text>mthar gyis rgyu zhing gshegs pa na rgyal po'i khab du byon nas rgyal po'i khab na 'od ma'i tshal ka lan da ka'i gnas na bzhugs so/ /ma ga dhar byung ba'i rgyal po bzo sbyangs gzugs can snying pos bcom ldan 'das shākya rnams kyi nang du ljongs rgyu zhing</text></item>
<item><p>6b2</p><section>'dul ba</section><text>gshegs pa na rgyal po'i khab du byon nas rgyal po'i khab na 'od ma'i tshal ka lan da ka'i gnas na bzhugs shes thos so/ /thos nas kyang de 'di snyam du sems te/ shākya ming chen gyis bcom ldan 'das dge slong gi dge 'dun dang bcas pa zla ba bzhir yo byad</text></item>
<item><p>6b3</p><section>'dul ba</section><text>thams cad kyis spyan drangs te/ bdag gis kyang bcom ldan 'das dge slong gi dge 'dun dang bcas pa lan mang du gdugs tshod la khyim gzhan du spyan drangs te bshos gsol na/ lan 'ga' yang yo byad thams cad kyis spyan ma drangs kyis bdag gis</text></item>
<item><p>6b4</p><section>'dul ba</section><text>kyang bcom ldan 'das dge slong gi dge 'dun dang bcas pa zla ba bzhir yo byad thams cad kyis spyan drang ngo snyam mo/ /de nas ma ga dhar byung ba'i rgyal po bzo sbyangs gzugs can snying po bcom ldan 'das ga la ba der song ste phyin nas bcom ldan 'das kyi zhabs</text></item>
<item><p>6b5</p><section>'dul ba</section><text>gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das ma ga dhar byung ba'i rgyal po bzo sbyangs gzugs can snying po la chos dang ldan pa'i bka' mchid kyis yang dag par ston par mdzad/</text></item>
<item><p>6b6</p><section>'dul ba</section><text>yang dag par 'dzin du 'dzud par mdzad/ yang dag par gzeng stod par mdzad/ yang dag par rab tu dga' bar mdzad do/ /rnam grangs du mar chos dang ldan pa'i bka' mchid kyis yang dag par bstan/ yang dag par 'dzin du bcug /yang dag par</text></item>
<item><p>6b7</p><section>'dul ba</section><text>gzeng bstod/ yang dag par rab tu dga' bar mdzad nas cang mi gsung ngo / /de nas ma ga dhar byung ba'i rgyal po bzo sbyangs gzugs can snying po stan las langs te bcom ldan 'das ga la ba de logs su thal mo sbyar ba btud nas bcom ldan</text></item>
<item><p>6b8</p><section>'dul ba</section><text>'das la 'di skad ces gsol to/ /bcom ldan 'das dge slong gi dge 'dun dang bcas pas dgung zla bzhir bdag gi na bza' dang / bsod snyoms dang / gnas mal dang / bsnyung ba'i rkyen dang / sman gyi yo byad dag bzhes par ci gnang /</text></item>
<item><p>7a1</p><section>'dul ba</section><text>bcom ldan 'das kyis ma ga dhar byung ba'i rgyal po bzo sbyangs gzugs can snying po la cang mi gsung bas gnang ngo / /de nas ma ga dhar byung ba'i rgyal po bzo sbyangs gzugs can snying pos bcom ldan 'das kyis cang mi gsung bas gnang bar rig nas</text></item>
<item><p>7a2</p><section>'dul ba</section><text>bcom ldan 'das kyi zhabs gnyis la mgo bos phyag 'tshal te/ bcom ldan 'das kyi spyan snga nas song nas des bsnyung ba'i rung ba'i khang pa rtsig tu bcug cing bsnyung ba'i sman yang 'jog tu bcug /bde ba'i sman dus su rung ba dang / thun tshod du rung ba dang /</text></item>
<item><p>7a3</p><section>'dul ba</section><text>zhag bdun pa dang / 'tsho'i bar du bcang ba dang / rtsa ba'i sman dang / sdong bu'i sman dang / lo ma'i sman dang / me tog gi sman dang / 'bras bu'i sman dag kyang 'jog tu bcug /zhun mar bskol ba dang ma bskol ba dag kyang 'jog tu bcug /'bru mar bskol</text></item>
<item><p>7a4</p><section>'dul ba</section><text>ba dang ma bskol ba dag kyang 'jog tu bcug /ba dag dang / ma he mo dag dang / ra bzhon dag kyang 'jog tu bcug /yo byad thams cad kyang 'jog tu bcug /sman pa dang / snyun g.yog dag kyang 'jog tu bcug go/ /tshe dang ldan pa pi lin da'i bu'i sring mo'i khyos</text></item>
<item><p>7a5</p><section>'dul ba</section><text>bcom ldan 'das shākya rnams kyi nang du ljongs rgyu zhing gshegs pa na rgyal po'i khab tu byon nas rgyal po'i khab na 'od ma'i tshal ka lan da ka'i gnas na bzhugs shes thos so/ /thos nas kyang 'di snyam du sems te/ shākya ming chen gyis bcom ldan</text></item>
<item><p>7a6</p><section>'dul ba</section><text>'das dge slong gi dge 'dun dang bcas pa zla ba bzhir yo byad thams cad kyis spyan drangs te/ bdag gis kyang bcom ldan 'das dge slong gi dge 'dun dang bcas pa lan mang du gdugs tshod la khyim gzhan du spyan drangs te bshos gsol na/ lan 'ga' yang</text></item>
<item><p>7a7</p><section>'dul ba</section><text>yo byad thams cad kyis spyan ma drangs kyis bdag gis bcom ldan 'das dge slong gi dge 'dun dang bcas pa zla ba bzhir yo byad thams cad kyis spyan drangs ngo snyam mo/ /de nas bram ze de bcom ldan 'das ga la ba der song ste phyin nas bcom ldan 'das kyi</text></item>
<item><p>7a8</p><section>'dul ba</section><text>zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das bram ze de la chos dang ldan pa'i bka' mchid kyis yang dag par ston par mdzad/ yang dag par 'dzin du 'dzud par mdzad/ yang</text></item>
<item><p>7b1</p><section>'dul ba</section><text>dag par gzeng bstod par mdzad/ yang dag par rab tu dga' bar mdzad do/ /rnam grangs du mar chos dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad</text></item>
<item><p>7b2</p><section>'dul ba</section><text>nas cang mi gsung ngo / /de nas bram ze de stan las langs te bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das dge slong gi dge 'dun dang bcas pas dgung zla bzhir bdag gi</text></item>
<item><p>7b3</p><section>'dul ba</section><text>na bza' dang / bsod snyoms dang / gnas mal dang / bsnyung ba'i rkyen dang / sman gyi yo byad dag bzhes par ci gnang / bram ze de'i dang por ma ga dhar byung ba'i rgyal po bzo sbyangs gzugs can snying pos spyan drangs so/ /bram ze des bsams pa/</text></item>
<item><p>7b4</p><section>'dul ba</section><text>'phags pa pi lin da'i bu bdag gi nye du yin pas de spyan drangs na gnang bar 'gyur grang snyam nas/ de tshe dang ldan pa pi lin da'i bu ga la ba der song ste phyin nas tshe dang ldan pa pi lin da'i bu'i rkang pa gnyis la mgo bos phyag 'tshal te mtha' gcig tu 'dug go/ /</text></item>
<item><p>7b5</p><section>'dul ba</section><text>mtha' gcig tu 'dug nas tshe dang ldan pa pi lin da'i bu bram ze de la chos dang ldan pa'i gtam gyis yang dag par ston par byed/ yang dag par 'dzin du 'dzud par byed/ yang dag par gzeng stod par byed/ yang dag par rab tu dga' bar byed do/ /rnam</text></item>
<item><p>7b6</p><section>'dul ba</section><text>grangs du mar chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar byas nas cang mi smra'o/ /de nas bram ze de stan las langs te tshe dang ldan pa pi lin da'i bu ga la</text></item>
<item><p>7b7</p><section>'dul ba</section><text>ba de logs su thal mo sbyar ba btud nas tshe dang ldan pa pi lin da'i bu la 'di skad ces smras so/ /'phags pas dgung zla bzhir bdag gi na bza' dang / bsod snyoms dang / gnas mal dang / bsnyung ba'i rkyen dang / sman gyi yo byad dag bzhes par</text></item>
<item><p>7b8</p><section>'dul ba</section><text>ci gnang / tshe dang ldan pa pi lin da'i bus smras pa/ bcom ldan 'das la zhu'o/ /de nas tshe dang ldan pa pi lin da'i bu bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te/ bcom ldan</text></item>
<item><p>8a1</p><section>'dul ba</section><text>'das la 'di skad ces gsol to/ /btsun pa bdag gi dmag pa bdag ga la ba der mchis nas de bdag la 'phags pas dgung zla bzhir bdag gi na bza' dang / bsod snyoms dang / gnas mal dang / bsnyung ba'i rkyen dang / sman gyi</text></item>
<item><p>8a2</p><section>'dul ba</section><text>yo byad dag bzhes par ci gnang zhes mchi na/ de la mchid kyis 'tshal lam/ bcom ldan 'das kyis bka' stsal pa/ de lta bas na so sor mgron du bos pa ma gtogs te/ dge slong gis so sor mgron du bos pa bdag gir bya'o/ /dge slong gzhan dag</text></item>
<item><p>8a3</p><section>'dul ba</section><text>phyis lhags pa de dag gis bsams pa/ bdag cag rgyal pos mgron du ma bos kyis bsod snyoms la 'jug par bya'o snyam du rig nas de dag bsod snyoms la zhugs pa dang / ma ga dhar byung ba'i rgyal po bzo sbyangs gzugs can snying po steng gi khang bzangs</text></item>
<item><p>8a4</p><section>'dul ba</section><text>kyi gzhir gtogs pa na 'dug pas de dag bsod snyoms la rgyu ba mthong nas des blon po rnams la smras pa/ shes ldan dag ci'i phyir 'phags pa 'di dag bsod snyoms la zhugs/ de dag gis smras pa/ lha 'di dag slad kyis mchis pas 'di dag</text></item>
<item><p>8a5</p><section>'dul ba</section><text>gi glo ba la dge slong gang dag bcom ldan 'das dang thabs gcig lhags pa de dag rgyal pos mgron du bos kyi/ bdag cag phyis lhags pa dag rgyal pos mgron du ma bos so snyam du rig nas bsod snyoms la zhugs so/ /rgyal pos smras pa/ de lta</text></item>
<item><p>8a6</p><section>'dul ba</section><text>bas na 'phags pa dag yang dang yang mgron du bod do zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na yang dang yang mgron du bos pa ma gtogs te/ dge slong</text></item>
<item><p>8a7</p><section>'dul ba</section><text>gis yang dang yang mgron du bos pa bdag gir bya'o/ /dge slong dag gis bsams pa/ rgyal po gzugs can snying po ni bya ba mang ba dang / byed pa mang ba yin la/ bdag cag ni bya ba nyung ba dang / byed pa nyung ba yin gyis bdag cag bsod</text></item>
<item><p>8a8</p><section>'dul ba</section><text>snyoms la 'jug par bya'o snyam du rig nas de dag bsod snyoms la zhugs pa dang / ma ga dhar byung ba'i rgyal po bzo sbyangs gzugs can snying po steng gi khang bzangs kyi gzhir gtogs pa na 'dug pas/ de dag bsod snyoms la rgyu ba</text></item>
<item><p>8b1</p><section>'dul ba</section><text>mthong nas des blon po rnams la smras pa/ shes ldan dag ci'i phyir 'phags pa 'di dag bsod snyoms la zhugs/ de dag gis skabs de rgyas par brjod pa dang / rgyal pos smras pa/ de lta bas na 'phags pa dag dus kyis mgron du bod do</text></item>
<item><p>8b2</p><section>'dul ba</section><text>zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na dus kyis mgron du bos pa ma gtogs te/ dge slong gis dus kyis mgron du bos pa bdag gir bya'o/ /</text></item>
<item><p>8b3</p><section>'dul ba</section><text>rgyal po gzugs can snying pos bcom ldan 'das gshegs ston la spyan drangs nas phyi de nyin par dge slong rab tu mang po dag bsod snyoms la zhugs pa dang / ma ga dhar byung ba'i rgyal po bzo sbyangs gzugs can snying po steng gi khang bzangs</text></item>
<item><p>8b4</p><section>'dul ba</section><text>kyi gzhir gtogs pa na 'dug pas de dag bsod snyoms la rgyu ba mthong nas/ des blon po rnams la smras pa/ shes ldan dag ci'i phyir 'phags pa 'di dag bsod snyoms la zhugs/ de dag gis skabs de rgyas par brjod pa dang / rgyal</text></item>
<item><p>8b5</p><section>'dul ba</section><text>pos smras pa/ de lta bas na 'phags pa dag rtag tu mgron du bod do zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na rtag tu mgron du bos pa ma</text></item>
<item><p>8b6</p><section>'dul ba</section><text>gtogs te/ dge slong gis rtag tu mgron du bos pa bdag gir bya'o/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams</text></item>
<item><p>8b7</p><section>'dul ba</section><text>la de dang 'thun pa dang / de'i shas che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni gnang ba yin te/ nga'i</text></item>
<item><p>8b8</p><section>'dul ba</section><text>nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gis zla ba bzhir mgron du bos pa bdag gir bya'o/ /de las lhag par bdag gir byed na ltung byed do/ /so sor mgron du bos pa dang /</text></item>
<item><p>9a1</p><section>'dul ba</section><text>yang dang yang mgron du bos pa dang / dus kyis mgron du bos pa dang / rtag tu mgron du bos pa ni ma gtogs te/ de la de ni dus yin no/ /dge slong gis zhes bya ba ni chos 'di pas so/ /zla ba bzhir</text></item>
<item><p>9a2</p><section>'dul ba</section><text>zhes bya ba ni zla ba bzhi tshun chad du'o/ /mgron du bos pa zhes bya ba ni bstabs pa'o/ /bdag gir bya'o zhes bya ba ni khas blang bar bya ba'o/ /de las lhag par bdag gir byed na zhes bya ba ni de las 'das par ro/ /ltung byed do zhes bya</text></item>
<item><p>9a3</p><section>'dul ba</section><text>ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos</text></item>
<item><p>9a4</p><section>'dul ba</section><text>rnams la sgrib par byed pa ste/ des na ltung byed do zhes gsungs so/ /so sor mgron du bos pa zhes bya ba ni 'di lta ste/ dge slong so sor tha dad par mgron du bos pa'o/ /yang dang yang mgron du bos pa zhes bya ba ni 'di lta ste/ dge slong yang</text></item>
<item><p>9a5</p><section>'dul ba</section><text>dang yang mgron du bos pa'o/ /dus kyis mgron du bos pa zhes bya ba ni 'di lta ste/ dge slong nan gyis mgron du bos pa'o/ /rtag tu mgron du bos pa zhes bya ba ni 'di lta ste/ dge slong gtan du mgron du bos pa'o/ /ma gtogs</text></item>
<item><p>9a6</p><section>'dul ba</section><text>te zhes bya ba ni bzhag ste'o/ /de la de ni dus yin no zhes bya ba ni de la de ni rjes su 'thun pa'i chos yin pa'o/ /de la ltung bar ji ltar 'gyur zhe na/ dge slong gis ji tsam cung zad zla ba bzhir mgron du bos pa las lhag par bdag gir byed na</text></item>
<item><p>9a7</p><section>'dul ba</section><text>thams cad du ltung byed du 'gyur ro/ /dge slong gis ngan pa la mgron du bos pa na bsod pa slong na de slong ba la nyes byas su 'gyur la/ za ba la ltung byed du 'gyur ro/ /dge slong gis bsod pa la mgron du bos pa na ngan pa slong na de slong</text></item>
<item><p>9a8</p><section>'dul ba</section><text>ba la nyes byas su 'gyur la/ za ba la yang nyes byas nyid du 'gyur ro/ /dge slong bsod snyoms la zhugs pa na bud med kyi yul zas khyer te 'ong na dge slong gis sring mo chog go/ /mi 'dod do zhes brjod par bya ste/ gal te</text></item>
<item><p>9b1</p><section>'dul ba</section><text>bud med kyi yul na re 'phags pa ci zhig bzhed ces zer na bstabs pa brjod par bya ste/ gang 'dod pa de bslang bar bya'o/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /</text></item>
<item><p>9b2</p><section>'dul ba</section><text>mgron du gnyer ba las ring du 'dug pa'i ltung byed de bdun bcu rtsa bzhi pa rdzogs so//             // sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /gang gi tshe bcom ldan 'das</text></item>
<item><p>9b3</p><section>'dul ba</section><text>kyis 'dul ba la nyan thos rnams kyi bslab pa'i gzhi thun mong 'cha' bar mdzad pa de'i tshe na gnyi ga'i dge 'dun sdud par mdzad pas 'di yang bcom ldan 'das kyis 'dul ba la nyan thos rnams kyi bslab pa'i gzhi thun mong bca' ba mdzad pa</text></item>
<item><p>9b4</p><section>'dul ba</section><text>yin na 'di la gnyi ga'i dge 'dun bsdu ba ma mdzad pas de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song la dge slong rnams la dge slong zhig dge slong ma rnams kyi nang du thong la 'di skad ces sring mo dag</text></item>
<item><p>9b5</p><section>'dul ba</section><text>bcom ldan 'das kyis 'dul ba la nyan thos rnams kyi bslab pa'i gzhi thun mong 'di ltar bca' ba mdzad de/ dge slong gis zla ba bzhir mgron du bos pa bdag gir bya'o/ /de las lhag par bdag gir byed na ltung byed do/ /so sor mgron du bos</text></item>
<item><p>9b6</p><section>'dul ba</section><text>pa dang / yang dang yang mgron du bos pa dang / dus kyis mgron du bos pa dang / rtag tu mgron du bos pa ni ma gtogs te/ de la de ni dus yin no zhes bca' ba mdzad kyis bslab pa 'di la bslab par bya'o zhes bsgo shig ces gyis shig</text></item>
<item><p>9b7</p><section>'dul ba</section><text>tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas tshe dang ldan pa lam pa ga la ba der song ste phyin nas tshe dang ldan pa lam pa la bsgo ba/ tshe dang ldan pa lam pa khyod bzhud la</text></item>
<item><p>9b8</p><section>'dul ba</section><text>dge slong ma rnams la sring mo dag bcom ldan 'das kyis 'dul ba la nyan thos rnams kyi bslab pa'i gzhi thun mong 'di ltar bca' ba mdzad de/ dge slong gis zla ba bzhir mgron du bos pa bdag gir bya'o/ /de las</text></item>
<item><p>10a1</p><section>'dul ba</section><text>lhag par bdag gir byed na ltung byed do/ /so sor mgron du bos pa dang / yang dang yang mgron du bos pa dang / dus kyis mgron du bos pa dang / rtag tu mgron du bos pa ni ma gtogs te/ de la de ni dus yin no zhes</text></item>
<item><p>10a2</p><section>'dul ba</section><text>bca' ba mdzad kyis khyed kyis bslab pa 'di la bslab par bya'o zhes bsgo shig /tshe dang ldan pa lam pas btsun pa kun dga' bo bka' bzhin 'tshal zhes tshe dang ldan pa kun dga' bo las mnyan nas dge slong ma'i dbyar khang ga la ba der song ba dang / ji</text></item>
<item><p>10a3</p><section>'dul ba</section><text>tsam na drug sde dag gis de mthong nas de dag gis dris pa/ tshe dang ldan pa lam pa khyod gar 'gro/ tshe dang ldan pa lam pas bsams pa/ 'di dag gis kyang ma thos pa 'dras 'di dag la yang brjod par bya'o snyam nas des smras pa/</text></item>
<item><p>10a4</p><section>'dul ba</section><text>tshe dang ldan pa dag bcom ldan 'das kyis 'dul ba la nyan thos rnams kyi bslab pa'i gzhi thun mong 'di ltar bca' ba mdzad de/ dge slong gis zla ba bzhir mgron du bos pa bdag gir bya'o/ /de las lhag par bdag gir byed</text></item>
<item><p>10a5</p><section>'dul ba</section><text>na ltung byed do/ /so sor mgron du bos pa dang / yang dang yang mgron du bos pa dang / dus kyis mgron du bos pa dang / rtag tu mgron du bos pa ni ma gtogs te/ de la de ni dus yin no zhes bca' ba mdzad kyis</text></item>
<item><p>10a6</p><section>'dul ba</section><text>khyed kyis kyang bslab pa 'di la bslab par bya'o/ /de dag gis smras pa/ bdag cag dge slong mdo sde 'dzin pa dang / 'dul ba 'dzin pa dang / ma mo 'dzin pa rnams la 'dri'i bar du byis pa/ rmongs pa/ mi</text></item>
<item><p>10a7</p><section>'dul ba</section><text>gsal ba/ mi mkhas pa/ khyed kyi tshig gis bslab pa 'di la mi slob bo zhes de dag gis byis pa dang / rmongs pa dang / mi gsal ba dang / mi mkhas pa zhes bya ba dag gis khur bslang ngo / /</text></item>
<item><p>10a8</p><section>'dul ba</section><text>tshe dang ldan pa lam pa de nas song ste 'gro ba na dge slong ma bcu gnyis sde dag gis mthong nas de dag gis de la smras pa/ btsun pa lam pa gar bzhud/ des smras pa/ sring mo dag shes par gyis shig /bcom</text></item>
<item><p>10b1</p><section>'dul ba</section><text>ldan 'das kyis 'dul ba la nyan thos rnams kyi bslab pa'i gzhi thun mong 'di ltar bca' ba mdzad de/ dge slong gis zla ba bzhir mgron du bos pa bdag gir bya'o/ /de las lhag par bdag gir byed na ltung byed do/ /so sor</text></item>
<item><p>10b2</p><section>'dul ba</section><text>mgron du bos pa dang / yang dang yang mgron du bos pa dang / dus kyis mgron du bos pa dang / rtag tu mgron du bos pa ni ma gtogs te/ de la de ni dus yin no zhes bca' ba mdzad kyis khyed kyis kyang bslab pa 'di la bslab par bya'o/ /de dag gis smras</text></item>
<item><p>10b3</p><section>'dul ba</section><text>pa/ bdag cag dge slong ma mdo sde 'dzin pa dang / 'dul ba 'dzin pa dang / ma mo 'dzin pa rnams la 'dri'i bar du byis pa/ rmongs pa/ mi gsal ba/ mi mkhas pa khyed kyi tshig gis bslab pa 'di la mi slob bo zhes byis pa dang /</text></item>
<item><p>10b4</p><section>'dul ba</section><text>rmongs pa dang / mi gsal ba dang / mi mkhas pa zhes bya ba dag gis khur bslang ste dong ngo / /tshe dang ldan pa lam pas bsams pa/ bdag la gnas ngan len kun du spyod pa 'di dag la brjod pas ci bya/ da ni song la skye</text></item>
<item><p>10b5</p><section>'dul ba</section><text>dgu'i bdag mo chen mo gau ta mī ma gtogs pa gzhan 'ga' la yang brjod par mi bya'o snyam nas de skye dgu'i bdag mo chen mo gau ta mī ga la ba der song ste phyin nas skye dgu'i bdag mo chen mo gau ta mī la 'di skad ces smras so/ /gau</text></item>
<item><p>10b6</p><section>'dul ba</section><text>ta mī shes par gyis shig /bcom ldan 'das kyis 'dul ba la nyan thos rnams kyi bslab pa'i gzhi thun mong 'di ltar bca' ba mdzad de/ dge slong gis zla ba bzhir mgron du bos pa bdag gir bya'o/ /de</text></item>
<item><p>10b7</p><section>'dul ba</section><text>las lhag par bdag gir byed na ltung byed do/ /so sor mgron du bos pa dang / yang dang yang mgron du bos pa dang / dus kyis mgron du bos pa dang / rtag tu mgron du bos pa ni ma gtogs te/ de la de ni dus yin</text></item>
<item><p>10b8</p><section>'dul ba</section><text>no zhes bca' ba mdzad kyis khyed kyis bslab pa 'di la bslab par bya'o/ /skye dgu'i bdag mo chen mos smras pa/ btsun pa lam pa bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad de/ dge</text></item>
<item><p>11a1</p><section>'dul ba</section><text>slong gis zla ba bzhir mgron du bos pa bdag gir bya'o/ /de las lhag par bdag gir byed na ltung byed do/ /so sor mgron du bos pa dang / yang dang yang mgron du bos pa dang / dus kyis mgron du bos pa dang /</text></item>
<item><p>11a2</p><section>'dul ba</section><text>rtag tu mgron du bos pa ni ma gtogs te/ de la de ni dus yin no zhes bca' ba mdzad pa gang lags pa de bdag mgo dang / ngag dang / yid kyis kyang nod do/ /btsun pa lam pa 'di lta ste/ dper bgyi na rgyal rigs kyi phyugs cung</text></item>
<item><p>11a3</p><section>'dul ba</section><text>dag gam/ bram ze'i phyugs cung dag gam/ rje'u rigs kyi phyugs cung dag gam/ dmangs rigs kyi phyugs cung legs par khrus bgyis pa/ byug pas legs par byugs pa/ skra dang sen mo legs par bcos pa/ rad pa dkar po 'tshal ba dag gis</text></item>
<item><p>11a4</p><section>'dul ba</section><text>ud pa la'i phreng ba 'am/ tsam pa ka'i phreng ba 'am/ bar shi ka'i phreng ba 'am/ a ti mug ta ka'i phreng ba 'ga' zhig stsal bar gyur na de yid dga' bas sug pa gnyis kyis blangs te yan lag gi dam pa mgo la gdags par bgyi ba de bzhin</text></item>
<item><p>11a5</p><section>'dul ba</section><text>du/ btsun pa lam pa bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad de/ dge slong gis zla ba bzhir mgron du bos pa bdag gir bya'o/ /de las lhag par bdag gir byed na ltung byed</text></item>
<item><p>11a6</p><section>'dul ba</section><text>do/ /so sor mgron du bos pa dang / yang dang yang mgron du bos pa dang / dus kyis mgron du bos pa dang / rtag tu mgron du bos pa ni ma gtogs te/ de la de ni dus yin no zhes bca' ba mdzad pa gang lags pa de</text></item>
<item><p>11a7</p><section>'dul ba</section><text>yang bdag mgo dang / ngag dang / yid kyis kyang nod do/ /tshe dang ldan pa lam pas bsgo ste phyir 'ongs pa dang / tshe dang ldan pa kun dga' bos de mthong nas dris pa/ tshe dang ldan pa lam pa khyod kyis dge slong ma</text></item>
<item><p>11a8</p><section>'dul ba</section><text>rnams la bsgo 'am/ des smras pa/ bsgo ste/ 'di ltar byis pa dang / rmongs pa dang / mi gsal ba dang / mi mkhas pa zhes bya ba dag gis khur bslang ngo / /sus/ drug sde dag gis so/ /ci'i phyir/ des</text></item>
<item><p>11b1</p><section>'dul ba</section><text>skabs de rgyas par brjod pa dang / dge slong don nyung ngu dag ci'i phyir dge slong rnams kyis tshe dang ldan pa dag khyed kyis bslab pa 'di la bslab par bya'o zhes bsgo ba na de dag la 'di skad ces bdag cag dge slong mdo sde 'dzin pa dang / 'dul ba 'dzin</text></item>
<item><p>11b2</p><section>'dul ba</section><text>pa dang / ma mo 'dzin pa rnams la 'dri'i bar du byis pa/ rmongs pa/ mi gsal ba/ mi mkhas pa khyed kyi tshig gis bslab pa 'di la mi slob bo zhes zer zhes smod par byed/ phyar ka gtong bar byed/ kha zer bar byed pa'i skabs de dge slong rnams</text></item>
<item><p>11b3</p><section>'dul ba</section><text>kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das</text></item>
<item><p>11b4</p><section>'dul ba</section><text>rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la rmas pa/ dge slong dag khyed dge slong rnams kyis tshe dang ldan pa dag khyed kyis bslab</text></item>
<item><p>11b5</p><section>'dul ba</section><text>pa 'di la bslab par bya'o zhes bsgo ba na de dag la 'di skad ces bdag cag dge slong mdo sde 'dzin pa dang / 'dul ba 'dzin pa dang / ma mo 'dzin pa rnams la 'dri'i bar du byis pa/ rmongs pa/ mi gsal ba/ mi mkhas pa</text></item>
<item><p>11b6</p><section>'dul ba</section><text>khyed kyi tshig gis bslab pa 'di la mi slob bo zhes zer ba bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang</text></item>
<item><p>11b7</p><section>'dul ba</section><text>'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na</text></item>
<item><p>11b8</p><section>'dul ba</section><text>phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon</text></item>
<item><p>12a1</p><section>'dul ba</section><text>par bya ste/ yang dge slong gang dge slong rnams kyis tshe dang ldan pa khyod kyis bslab pa 'di la bslab par bya'o zhes bsgo ba na de dag la 'di skad ces bdag dge slong mdo sde 'dzin pa dang / 'dul ba 'dzin</text></item>
<item><p>12a2</p><section>'dul ba</section><text>pa dang / ma mo 'dzin pa rnams la 'dri'i bar du byis pa/ rmongs pa/ mi gsal ba/ mi mkhas pa khyed kyi tshig gis bslab pa 'di la mi slob bo zhes zer na ltung byed do/ /dge slong kun shes par 'dod pas kyang bslab pa de la bslab par bya'o/ /</text></item>
<item><p>12a3</p><section>'dul ba</section><text>dge slong mdo sde 'dzin pa dang / 'dul ba 'dzin pa dang / ma mo 'dzin pa rnams la yang dri bar bya ste/ de la de ni cho ga yin no/ /yang dge slong gang zhes bya ba ni drug sde 'am/ gzhan yang de lta bu gang yin pa'o/ /dge slong rnams kyis shes</text></item>
<item><p>12a4</p><section>'dul ba</section><text>bya ba ni chos 'di pa rnams kyis so/ /tshe dang ldan pa khyod kyis bslab pa 'di la bslab par bya'o zhes bsgo ba na zhes bya ba ni bslab pa gang yin pa de la'o/ /de dag la zhes bya ba ni dge slong de dag la'o/ /'di skad ces shes bya ba ni 'di skad</text></item>
<item><p>12a5</p><section>'dul ba</section><text>ces zer na'o/ /dge slong mdo sde 'dzin pa zhes bya ba ni mdo sde mtha' dag 'dzin pa gang dag yin pa rnams so/ /'dul ba 'dzin pa zhes bya ba ni 'dul ba mtha' dag 'dzin pa gang dag yin pa rnams so/ /ma mo 'dzin pa rnams la</text></item>
<item><p>12a6</p><section>'dul ba</section><text>'dri'i bar du zhes bya ba ni ma mo mtha' dag 'dzin pa gang dag yin pa rnams la'o/ /byis pa zhes bya ba la/ byis pa zhes bya ba ni nyes par bsam pa sems pa dang / nyes par smra ba rjod pa dang / nyes par bya ba'i las byed pa'o/ /</text></item>
<item><p>12a7</p><section>'dul ba</section><text>rmongs pa zhes bya ba la/ rmongs pa zhes bya ba ni mdo sde 'dzin pa ma yin pa dang / 'dul ba 'dzin pa ma yin pa dang / ma mo 'dzin pa ma yin pa'o/ /mi gsal ba zhes bya ba la/ mi gsal ba zhes bya ba ni mdo sde</text></item>
<item><p>12a8</p><section>'dul ba</section><text>la mi gsal ba dang / 'dul ba la mi gsal ba dang / ma mo la mi gsal ba'o/ /mi mkhas pa zhes bya ba la/ mi mkhas pa zhes bya ba ni mdo sde la mi mkhas pa dang / 'dul ba la mi mkhas pa dang / ma mo la mi mkhas pa'o/ /</text></item>
<item><p>12b1</p><section>'dul ba</section><text>khyed kyi tshig gis bslab pa 'di la mi slob bo zhes zer na zhes bya ba ni de skad ces zer na'o/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu</text></item>
<item><p>12b2</p><section>'dul ba</section><text>sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /dge slong</text></item>
<item><p>12b3</p><section>'dul ba</section><text>kun shes par 'dod pas kyang bslab pa de la bslab par bya'o/ /dge slong mdo sde 'dzin pa dang / 'dul ba 'dzin pa dang / ma mo 'dzin pa rnams la yang dri bar bya ste/ de la de ni cho ga yin no zhes bya ba ni de la de ni rjes su 'thun pa'i</text></item>
<item><p>12b4</p><section>'dul ba</section><text>chos yin pa'o/ /de la ltung bar ji ltar 'gyur zhe na/ dge slong gis ji tsam cung zad dge slong rnams kyis tshe dang ldan pa khyod kyis bslab pa 'di la bslab par bya'o/ /zhes bsgo ba na de dag la 'di skad ces/ bdag</text></item>
<item><p>12b5</p><section>'dul ba</section><text>dge slong mdo sde 'dzin pa dang / 'dul ba 'dzin pa dang / ma mo 'dzin pa rnams la 'dri'i bar du byis pa/ rmongs pa/ mi gsal ba/ mi mkhas pa khyed kyi tshig gis bslab pa 'di la mi slob bo zhes zer na thams cad</text></item>
<item><p>12b6</p><section>'dul ba</section><text>ltung byed du 'gyur ro/ /byis pa khyed kyi tshig gis bslab pa 'di la mi slob bo zhes zer na ltung byed du 'gyur ro/ /rmongs pa khyed kyi tshig gis bslab pa 'di la mi slob bo zhes zer na ltung byed du 'gyur ro/ /mi gsal ba</text></item>
<item><p>12b7</p><section>'dul ba</section><text>khyed kyi tshig gis bslab pa 'di la mi slob bo zhes zer na ltung byed du 'gyur ro/ /mi mkhas pa khyed kyi tshig gis bslab pa 'di la mi slob bo zhes zer na ltung byed du 'gyur ro/ /yang dag pa kho nar byis pa dang / rmongs pa dang /</text></item>
<item><p>12b8</p><section>'dul ba</section><text>mi gsal ba dang / mi mkhas pa yin na ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /bslab pa la nye bar 'jog pa spang ba'i ltung byed de bdun</text></item>
<item><p>13a1</p><section>'dul ba</section><text>bcu rtsa lnga pa rdzogs sho//            sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe tshe dang ldan pa 'char kas ni</text></item>
<item><p>13a2</p><section>'dul ba</section><text>nyon mongs pa thams cad spangs pas dgra bcom pa nyid mngon du byas/ tshe dang ldan pa 'dun pa ni kau shambir song ste snying las chung ngur 'dug /'gro mgyogs dang / nab so gnyis ni dus la bab/ dga' bo dang / nye dga' gnyis ni dge 'dun gyi nang na</text></item>
<item><p>13a3</p><section>'dul ba</section><text>'dug pa de'i tshe na bcu bdun sde'i tshogs dag gdug cing pha rol gnon pa dang / mdo sde 'dzin pa dang / 'dul ba 'dzin pa dang / ma mo 'dzin par gyur nas de dag gis smras pa/ tshe dang ldan pa dag bdag cag yun ring po nas drug sde dag gis tho brtsams</text></item>
<item><p>13a4</p><section>'dul ba</section><text>te/ ji ltar dga' bo dang nye dga' gnyis kyis tho brtsams pa ltar yang gzhan gyis ma brtsams la/ ji ltar nye dgas tho brtsams pa ltar yang dga' bos ma brtsams kyis de gnas nas dbyung ba'i las bya'o/ /de dag gis smras pa/ 'di'i phu bo rtsod pa</text></item>
<item><p>13a5</p><section>'dul ba</section><text>la mkhas pa yin gyis tshur sheg /je gros bya'o zhes de dag dpong sa'i khang par zhugs te sgo bcad nas gros bya bar brtsams pa dang / nye dga' skar khung na nyan cing des de dag bsdigs te/ kye ma bcu bdun sde dag ci'i gros byed/ kho bo'i tshangs pa mtshungs</text></item>
<item><p>13a6</p><section>'dul ba</section><text>par spyod pa kha cig ni yongs su mya ngan las 'das/ kha cig ni snying las chung ngu kho nar 'dug /kha cig ni dus la bab pas da 'di gnas nas dbyung ba'i las bya'o snyam du sems sam ci/ khyed kyis da kho bo cag zil gyis mnan te 'khod snyam 'am/</text></item>
<item><p>13a7</p><section>'dul ba</section><text>kho bo cag gis kyang khyed la mtshams chen po gcad par bya'o/ /khyed kyis/ glang po'i thag pa nyi ma dang / /rlung gis yongs su bskams gyur cing / /glang po'i gnya' nas lhung gyur kyang / /lug ni lnga brgyas drang bar bya/ /zhes bya ba ma thos sam zhes</text></item>
<item><p>13a8</p><section>'dul ba</section><text>bsdigs pa dang / de dag gis bsams pa/ 'dis bdag cag gros byed pa 'phrigs kyis gzhan du 'dong ngo zhes de dag me khang du zhugs te gros bya bar brtsams pa dang / nye dga' yang der 'jab cing 'ongs te nyan cing des der yang de bzhin</text></item>
<item><p>13b1</p><section>'dul ba</section><text>du bsdigs so/ /de dag steng khang du 'khod de gros bya bar brtsams pa dang / nye dga' bar khang du 'dug ste nyan cing des der yang de bzhin du bsdigs so/ /de dag bar khang du 'khod de gros bya bar brtsams pa dang / nye dga' 'og khang du 'dug</text></item>
<item><p>13b2</p><section>'dul ba</section><text>ste nyan cing des der yang de bzhin du bsdigs so/ /de dag gnas khang du 'khod de gros bya bar brtsams pa dang / nye dga' khyams su 'dug ste nyan cing des der yang de bzhin du bsdigs so/ /de dag khyams su 'khod de gros bya bar brtsams pa dang / nye dga' gnas khang du 'dug</text></item>
<item><p>13b3</p><section>'dul ba</section><text>ste nyan cing des der yang de bzhin du bsdigs so/ /de dag sgo khang du 'khod de gros bya bar brtsams pa dang / nye dga' bang rim du 'dug ste nyan cing des der yang de bzhin du bsdigs so/ /de dag bang rim du 'khod de gros bya bar brtsams pa dang / nye dga'</text></item>
<item><p>13b4</p><section>'dul ba</section><text>sgo khang du 'dug ste nyan cing des der yang de bzhin du bsdigs so/ /de dag 'chag sar 'khod de gros bya bar brtsams pa dang / nye dga' span spun dag gi nang du 'dug ste nyan cing des der yang de bzhin du bsdigs so/ /de dag span spun dag gi nang du 'khod de gros bya</text></item>
<item><p>13b5</p><section>'dul ba</section><text>bar brtsams pa dang / nye dga' 'chag sar 'dug ste nyan cing des der yang de bzhin du bsdigs so/ /de dag dgon par 'khod de gros bya bar brtsams pa dang / nye dga' tshang tshing dag gi nang du 'dug ste nyan cing des der yang de bzhin du</text></item>
<item><p>13b6</p><section>'dul ba</section><text>bsdigs so/ /de dag tshang tshing dag gi nang du 'khod de gros bya bar brtsams pa dang / nye dga' dgon par 'dug ste nyan cing des der yang de bzhin du bsdigs so/ /de dag lam nas 'dong zhing gros bya bar brtsams pa dang / nye dga' phyi bzhin song</text></item>
<item><p>13b7</p><section>'dul ba</section><text>ste nyan cing des der yang de bzhin du bsdigs nas de dag gis smras pa/ tshe dang ldan pa dag bdag cag gis 'di gnas nas dbyung ba'i las bya bar mi nus kyis 'di la bzod pa gsol bar bya'o zhes de dag gis de la smras pa/ btsun pa nye dga'</text></item>
<item><p>13b8</p><section>'dul ba</section><text>bdag cag la bzod par mdzod cig /nye dgas smras pa/ bzod par bya'o/ /de dag gis de la dris pa/ khyod kyis kho bo cag gros byed pa ji ltar shes/ nye dgas smras pa/ gang gi tshe khyed cag dpong sa'i khang par zhugs te gros</text></item>
<item><p>14a1</p><section>'dul ba</section><text>byed pa de'i tshe na kho bos skar khung nas mnyan to/ /gang gi tshe khyed cag me khang du zhugs te gros byed pa de'i tshe na kho bos bzhabs te mnyan to/ /gang gi tshe khyed cag steng khang du 'khod de gros byed pa de'i tshe na kho bos bar khang du 'dug</text></item>
<item><p>14a2</p><section>'dul ba</section><text>ste mnyan to/ /gang gi tshe khyed cag bar khang du 'khod de gros byed pa de'i tshe na kho bos 'og khang du 'dug ste mnyan to/ /gang gi tshe khyed cag gnas khang du 'khod de gros byed pa de'i tshe na kho bos khyams su 'dug ste mnyan to/ /gang gi tshe khyed</text></item>
<item><p>14a3</p><section>'dul ba</section><text>cag khyams su 'khod de gros byed pa de'i tshe na kho bos gnas khang du 'dug ste mnyan to/ /gang gi tshe khyed cag sgo khang du 'khod de gros byed pa de'i tshe na kho bos bang rim du 'dug ste mnyan to/ /gang gi tshe khyed cag bang rim du 'khod de gros</text></item>
<item><p>14a4</p><section>'dul ba</section><text>byed pa de'i tshe na kho bos sgo khang du 'dug ste mnyan to/ /gang gi tshe khyed cag 'chag sar 'khod de gros byed pa de'i tshe na kho bos span spun dag gi nang du 'dug ste mnyan to/ /gang gi tshe khyed cag span spun dag gi nang du 'khod de gros byed pa de'i</text></item>
<item><p>14a5</p><section>'dul ba</section><text>tshe na kho bos 'chag sar 'dug ste mnyan to/ /gang gi tshe khyed cag dgon par 'khod de gros byed pa de'i tshe na kho bos tshang tshing dag gi nang du 'dug ste mnyan to/ /gang gi tshe khyed cag tshang tshing dag gi nang du 'khod de gros byed pa de'i tshe na</text></item>
<item><p>14a6</p><section>'dul ba</section><text>kho bos dgon par 'dug ste mnyan to/ /gang gi tshe khyed cag lam nas 'dong zhing gros byed pa de'i tshe na kho bos phyi bzhin song ste mnyan to/ /de dag gis smras pa/ khyod nyan rnas 'dug tu rung ngam/ nye dgas smras pa/ gal te kho</text></item>
<item><p>14a7</p><section>'dul ba</section><text>bo khyed cag gros byed pa'i tshe nyan rnas 'dug par ma gyur du zin na khyed cag gis kho bo gnas nas dbyung ba'i las byas par gyur to/ /dge slong don nyung ngu dag ci'i phyir dge slong dag dge slong rnams 'thab par gyur/ mtshang 'dru bar</text></item>
<item><p>14a8</p><section>'dul ba</section><text>gyur/ mi mthun par gyur/ rtsod par gyur cing 'khod pa la dge slong 'di dag ji skad zer ba de bdag gis mnyan te/ de lta de ltar rjes su tha snyad gdags par bya'o snyam pa de nyid rkyen du byas te cang mi smra bar nyan rnas 'dug par</text></item>
<item><p>14b1</p><section>'dul ba</section><text>byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun</text></item>
<item><p>14b2</p><section>'dul ba</section><text>bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis</text></item>
<item><p>14b3</p><section>'dul ba</section><text>shākya'i bu nye dga' la rmas pa/ nye dga' khyod dge slong rnams 'thab par gyur/ 'tshang 'dru bar gyur/ mi mthun par gyur/ rtsod par gyur cing 'khod pa la dge slong 'di dag ji skad zer ba de bdag gis mnyan te de lta de ltar rjes su tha snyad</text></item>
<item><p>14b4</p><section>'dul ba</section><text>gdags par bya'o snyam pa de nyid rkyen du byas te cang mi smra bar nyan rnas 'dug pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/</text></item>
<item><p>14b5</p><section>'dul ba</section><text>tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na</text></item>
<item><p>14b6</p><section>'dul ba</section><text>phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/</text></item>
<item><p>14b7</p><section>'dul ba</section><text>yang dge slong gang dge slong rnams 'thab par gyur/ 'tshang 'dru bar gyur/ mi mthun par gyur/ rtsod par gyur cing 'khod pa la dge slong 'di dag ji skad zer ba de bdag gis mnyan te de lta de ltar rjes su tha snyad gdags par bya'o</text></item>
<item><p>14b8</p><section>'dul ba</section><text>snyam pa de nyid rkyen tu byas te cang mi smra bar nyan rnas 'dug na ltung byed do/ /yang dge slong gang zhes bya ba ni shākya'i bu nye dga' 'am/ gzhan yang de lta bu gang yin pa'o/ /dge slong rnams shes bya ba ni chos 'di pa rnams</text></item>
<item><p>15a1</p><section>'dul ba</section><text>so/ /'thab par gyur/ 'tshang 'dru bar gyur/ mi mthun par gyur/ rtsod par gyur cing 'khod pa la zhes bya ba ni phyogs dang gzhan gyi phyogs su rnam par gnas pa la'o/ /dge slong 'di dag ji skad zer ba de bdag gis mnyan</text></item>
<item><p>15a2</p><section>'dul ba</section><text>te de lta de ltar rjes su tha snyad gdags par bya'o snyam pa zhes bya ba ni de lta bu'i bsam pas gnyen pos de lta de ltar pha rol gnan par bya'o snyam pa'o/ /de nyid rkyen du byas te zhes bya ba ni gzhan ma yin pa'o/ /cang mi smra bar nyan rnas 'dug na zhes bya</text></item>
<item><p>15a3</p><section>'dul ba</section><text>ba ni cang mi smra bar rna gtod pas 'dug na'o/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /</text></item>
<item><p>15a4</p><section>'dul ba</section><text>gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong dag steng khang na gros byed cing dge</text></item>
<item><p>15a5</p><section>'dul ba</section><text>slong yang 'dzeg na dge slong des rting sgra 'am/ se gol gyi sgra 'am/ mgul bsal ba'i sgra bya'o/ /rting sgra 'am/ se gol gyi sgra 'am/ mgul bsal ba'i sgra mi byed na ji srid du sgra thos shing don ma go'i bar du dge slong la nyes byas su</text></item>
<item><p>15a6</p><section>'dul ba</section><text>'gyur la/ sgra'i don go na ltung byed du 'gyur ro/ /dge slong dag bar khang dang / 'og khang dang / gnas khang dang / khyams dang / sgo khang dang / bang rim dang / 'chag sa dang / dgon pa dang / lam nas 'gro zhing gros byed la/ dge</text></item>
<item><p>15a7</p><section>'dul ba</section><text>slong yang phyi bzhin 'gro na dge slong des rting sgra 'am/ se gol gyi sgra 'am/ mgul bsal ba'i sgra bya'o/ /rting sgra 'am/ se gol gyi sgra 'am/ mgul bsal ba'i sgra mi byed na ji srid du sgra thos la don ma go'i bar du dge</text></item>
<item><p>15a8</p><section>'dul ba</section><text>slong la nyes byas su 'gyur la/ sgra'i don go na ltung byed du 'gyur ro/ /nang dang bcas pa ma yin pa dang / gya tsom du 'jug pa dang / mnyan nas nye bar zhi bar bya'o snyam pa la ltung ba med do/ /las dang po pa dang / smyos pa dang /</text></item>
<item><p>15b1</p><section>'dul ba</section><text>sems 'khrugs pa dang / tshor ba dag gis nyen pa la ltung ba med do/ /nyan rna las gyur pa'i ltung byed de bdun bcu rtsa drug pa rdzogs sho//               'dul ba rnam par 'byed pa/ bam po</text></item>
<item><p>15b2</p><section>'dul ba</section><text>drug bcu rtsa bzhi pa/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe tshe dang ldan pa 'char kas ni nyon mongs pa thams cad spangs pas dgra bcom pa</text></item>
<item><p>15b3</p><section>'dul ba</section><text>nyid mngon du byas/ tshe dang ldan pa 'dun pa ni kau shambir song ste snying las chung ngur 'dug /'gro mgyogs dang / nab so gnyis ni dus la bab/ dga' bo dang / nye dga' gnyis ni dge 'dun gyi nang na 'dug pa de'i tshe na bcu bdun sde'i</text></item>
<item><p>15b4</p><section>'dul ba</section><text>tshogs dag gdug cing pha rol gnon pa dang / mdo sde 'dzin pa dang / 'dul ba 'dzin pa dang / ma mo 'dzin par gyur nas de dag gis smras pa/ tshe dang ldan pa dag bdag cag yun ring po nas drug sde dag gis tho brtsams te/ ji ltar</text></item>
<item><p>15b5</p><section>'dul ba</section><text>dga' bo dang nye dga' gnyis kyis tho brtsams pa ltar yang gzhan gyis ma brtsams la/ ji ltar nye dgas tho brtsams pa ltar yang dga' bos ma brtsams kyis de gnas nas dbyung ba'i las bya'o/ /de na kha cig gis smras pa/</text></item>
<item><p>15b6</p><section>'dul ba</section><text>'di'i phu bo dga' bo rtsod pa la mkhas pa yin pas bdag cag gis 'di gnas nas dbyung ba'i las bya bar mi nus so/ /kha cig gis smras pa/ gcig smra ba na gnyis kyis mnyan par mi bya bar tshogs smra na tshogs ni rgyal</text></item>
<item><p>15b7</p><section>'dul ba</section><text>po dang 'dra bas gal te de cung zad smra bar gyur na de'i tshe gnas nas dbyung ba'i las bya'o zhes de dag gis gnas mal bshams nas/ gaṇ ḍī brdungs te dris pa'i tshig gis dge slong rnams la yang dag par bsgo nas dge</text></item>
<item><p>15b8</p><section>'dul ba</section><text>'dun thams cad 'dug cing 'thun par gyur pa na/ gleng ba po rgan pa'i mtha' logs su 'dug ste smras pa/ btsun pa nye dga' khyod kyis bcu bdun sde'i tshogs dag gi lto dral te rgyu ma dag gis rgyal byed kyi tshal bskor</text></item>
<item><p>16a1</p><section>'dul ba</section><text>bar bya'o zhes bya ba de lta bu'i tshig smras pa gang yin pa de dran nam/ nye dgas smras pa/ tshe dang ldan pa dag de ni don 'das pa yin na rma sos pa glengs te ci bya/ de dag gis smras pa/ bcom ldan 'das ni 'das pa'i don kho na la</text></item>
<item><p>16a2</p><section>'dul ba</section><text>brten te 'dul ba la nyan thos rnams kyi bslab pa'i gzhi 'cha' bar mdzad do/ /dga' bos phyir bzlog par brtsams pa dang / de dag gis smras pa/ gang gcig phyir zlog par byed pa de yang gnas nas dbyung ba'i las bya'o/ /dga' bos bsams pa/</text></item>
<item><p>16a3</p><section>'dul ba</section><text>'di dag gi byed stangs las na bdag la yang gnas nas 'byin pa'i las byed par 'gyur na ma legs par 'gyur ro snyam nas/ de dgun gyi dus la bab pas la ba zhig gyon te des la ba de rtsig drung du bslang ste bzhag nas cang mi smra bar stan las langs te song ngo / /</text></item>
<item><p>16a4</p><section>'dul ba</section><text>de dag gis smras pa/ tshe dang ldan pa dag 'dod pa smros shig ces de dag gis gya tsom du nye dga' gnas nas dbyung ba'i las byas so/ /de gnas nas dbyung ba'i las byas pa na ngu zhing phu bo'i gan du song ba dang / dga' bos smras pa/ nye dga' ci'i</text></item>
<item><p>16a5</p><section>'dul ba</section><text>phyir ngu / lhung bzed nag po can dag gis bdag gnas nas dbyung ba'i las byas so/ /dga' bos smras pa/ gang dag gis kho bo'i nu bo gnas nas dbyung ba'i las byas pa de dag grong dang / grong khyer dang / khams gsum nas gnas nas</text></item>
<item><p>16a6</p><section>'dul ba</section><text>phyung bar gyur cig /'on kyang gnas nas dbyung ba'i las byas pa dag la grong dang / grong khyer med dam ci/ sdod la phyis bzod pa gsol cig /'di ltar de dag gis mi mthun pa kho nar las byas so/ /su zhig der ma 'ongs/ dga'</text></item>
<item><p>16a7</p><section>'dul ba</section><text>bos smras pa/ kho bo'o/ /bdag gis de na rgan pa'i mtha' logs na slob dpon gyi sgra thos so/ /dga' bos smras pa/ gang gi tshe de dag na re gang gcig phyir zlog par byed pa de yang gnas nas dbyung ba'i las bya'o zhes zer ba de'i tshe</text></item>
<item><p>16a8</p><section>'dul ba</section><text>na kho bos bsams pa/ 'di dag gi byed stangs las na bdag la yang gnas nas 'byin pa'i las byed par 'gyur na ma legs par 'gyur ro snyam nas/ kho bo dgun gyi dus la bab pas la ba zhig gyon te kho bos la ba de</text></item>
<item><p>16b1</p><section>'dul ba</section><text>rtsig drung du bslang ste bzhag nas cang mi smra bar stan las langs te song ngo / /dge slong don nyung ngu dag ci'i phyir dge slong dag dge 'dun gyi chos dang ldan pa'i gtam rnam par gtan la 'bebs pa byung ba na cang mi smra bar stan las langs te</text></item>
<item><p>16b2</p><section>'dul ba</section><text>'gro bar byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge</text></item>
<item><p>16b3</p><section>'dul ba</section><text>slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis</text></item>
<item><p>16b4</p><section>'dul ba</section><text>shākya'i bu dga' bo la rmas pa/ dga' bo khyod dge 'dun gyi chos dang ldan pa'i gtam rnam par gtan la 'bebs pa byung ba na cang mi smra bar stan las langs te 'gro ba bden nam/ btsun pa mad do/ /sangs rgyas bcom ldan</text></item>
<item><p>16b5</p><section>'dul ba</section><text>'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs</text></item>
<item><p>16b6</p><section>'dul ba</section><text>du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya zhes bya ba la sogs pa snga ma bzhin no/ /</text></item>
<item><p>16b7</p><section>'dul ba</section><text>nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge 'dun gyi chos dang ldan pa'i gtam rnam par gtan la 'bebs pa byung ba na cang mi smra bar stan las langs te 'gro na ltung</text></item>
<item><p>16b8</p><section>'dul ba</section><text>byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/ /dge slong nad ngan can dag 'khod pa de dag gis yun ring du 'dug par mi nus pa na dge slong nad g.yog dag</text></item>
<item><p>17a1</p><section>'dul ba</section><text>gis kyang nad pa dag gi bya ba nyams par byed/ dge slong zhal ta byed pa dag gis kyang dge 'dun gyi bya ba nyams par byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis</text></item>
<item><p>17a2</p><section>'dul ba</section><text>bka' stsal pa/ de lta bas na dge slong 'dug pa la smras te 'gro bar bya'o/ /bcom ldan 'das kyis dge slong 'dug pa la smras te 'gro bar bya'o zhes bka' stsal nas dge slong zhig gis khyim gzhan du lhung bzed dang / chos gos bzhag nas</text></item>
<item><p>17a3</p><section>'dul ba</section><text>ji tsam na der me shor nas dge slong des der 'gro bar brtsams te de lam gyi phyed du phyin pa dang / bdag gis dge slong 'dug pa la ma smras so snyam pa'i dran pa skyes nas de phyir log ste ji srid du dge slong 'dug pa la smra bar byed pa de srid du de'i</text></item>
<item><p>17a4</p><section>'dul ba</section><text>lhung bzed dang chos gos tshig nas de der song ba dang khyim bdag gis smras pa/ 'phags pa khyod ci'i slad du 'phyis te byon/ des na khyod kyi lhung bzed dang chos gos tshig gi/ gal te khyod myur du byon par gyur na khyod kyi lhung bzed dang</text></item>
<item><p>17a5</p><section>'dul ba</section><text>chos gos tshig par mi 'gyur ro zhes zer zhing dge slong de yang phongs par gyur pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na de 'dra ba'i rkyen ma gtogs</text></item>
<item><p>17a6</p><section>'dul ba</section><text>so/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang 'thun pa dang / de'i shas che ba dang / de dang 'tsham pa'i</text></item>
<item><p>17a7</p><section>'dul ba</section><text>chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di ltar</text></item>
<item><p>17a8</p><section>'dul ba</section><text>gdon par bya ste/ yang dge slong gang dge 'dun gyi chos dang ldan pa'i gtam rnam par gtan la 'bebs pa byung ba na cang mi smra bar stan las langs te 'gro zhing dge slong 'dug pa la mi smra na de 'dra ba'i rkyen ma gtogs te ltung byed do/ /</text></item>
<item><p>17b1</p><section>'dul ba</section><text>yang dge slong gang zhes bya ba ni shākya'i bu dga' bo 'am/ gzhan yang de lta bu gang yin pa'o/ /dge 'dun gyi zhes bya ba ni de bzhin gshegs pa'i nyan thos kyi dge 'dun gyi'o/ /chos dang ldan pa'i gtam rnam par gtan la 'bebs pa byung ba na</text></item>
<item><p>17b2</p><section>'dul ba</section><text>zhes bya ba ni gsol ba dang / gsol ba dang gnyis dang / gsol ba dang bzhi'i las byung ba na'o/ /cang mi smra bar stan las langs te 'gro zhing zhes bya ba ni thos pa'i nyen kor las 'das te 'gro zhing ngo / /dge slong 'dug pa la mi smra na zhes bya ba</text></item>
<item><p>17b3</p><section>'dul ba</section><text>ni de na dge slong gang 'dug pa la'o/ /de 'dra ba'i rkyen ma gtogs te zhes bya ba ni de 'dra ba'i rkyen bzhag ste'o/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag</text></item>
<item><p>17b4</p><section>'dul ba</section><text>tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar</text></item>
<item><p>17b5</p><section>'dul ba</section><text>'gyur zhe na/ dge slong ji tsam cung zad dge 'dun gyi chos dang ldan pa'i gtam rnam par gtan la 'bebs pa byung ba na cang mi smra bar stan las langs te 'gro zhing dge slong 'dug pa la mi smra na ji srid thos pa'i nyen kor las ma 'das kyi bar</text></item>
<item><p>17b6</p><section>'dul ba</section><text>du nyes byas su 'gyur la/ thos pa'i nyen kor las 'das na ltung byed du 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /mi smra bar 'gro ba'i ltung</text></item>
<item><p>17b7</p><section>'dul ba</section><text>byed de bdun bcu rtsa bdun pa rdzogs so//               // sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /de'i tshe na glang chen lhas kyi bdag po'i bu</text></item>
<item><p>17b8</p><section>'dul ba</section><text>nag pa dge slong rab tu mang po dag 'di lta ste/ 'di ni chos so/ /'di ni 'dul ba'o/ /'di ni ston pa'i bstan pa'o shes rtsod pa nye bar zhi bar bya ba 'ga' zhig gi phyir dpong sa'i khang par 'dug cing 'thun par gyur pa na gcig pus</text></item>
<item><p>18a1</p><section>'dul ba</section><text>dge 'dun zlog par byed/ gcig pus dge 'dun mi mthun par byed cing / rtsod pa bzung ste rtsod cing / 'dug la gtam gyi mjug sdod par mi byed/ gus par mi byed/ rje sa mi byed cing phyir smra bar bya'o snyam du sems nas dge slong don nyung</text></item>
<item><p>18a2</p><section>'dul ba</section><text>ngu dag ci'i phyir dge slong dag dge slong rab tu mang po dag 'di lta ste/ 'di ni chos so/ /'di ni 'dul ba'o/ /'di ni ston pa'i bstan pa'o zhes rtsod pa nye bar zhi bar bya ba 'ga' zhig gi phyir dpong sa'i khang par 'dug cing 'thun par gyur pa na gcig pus dge 'dun zlog</text></item>
<item><p>18a3</p><section>'dul ba</section><text>par byed/ gcig pus dge 'dun mi mthun par byed cing / rtsod pa bzung ste rtsod cing 'dug la gtam gyi mjug sdod par mi byed/ gus par mi byed/ rje sa mi byed cing phyir smra bar bya'o snyam du sems shes smod par byed/ phyar ka gtong bar byed/ kha zer</text></item>
<item><p>18a4</p><section>'dul ba</section><text>bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas</text></item>
<item><p>18a5</p><section>'dul ba</section><text>bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis glang chen lhas kyi bdag po'i bu nag pa la rmas pa/ dge slong khyod dge slong rab tu mang po</text></item>
<item><p>18a6</p><section>'dul ba</section><text>dag 'di lta ste/ 'di ni chos so/ /'di ni 'dul ba'o/ /'di ni ston pa'i bstan pa'o zhes rtsod pa nye bar zhi bar bya ba 'ga' zhig gi phyir dpong sa'i khang par 'dug cing 'thun par gyur pa na gcig pus dge 'dun zlog par byed/ gcig pus</text></item>
<item><p>18a7</p><section>'dul ba</section><text>dge 'dun mi mthun par byed cing rtsod pa bzung ste rtsod cing 'dug la gtam gyi mjug sdod par mi byed/ gus par mi byed/ rje sa mi byed cing / phyir smra bar bya'o snyam du sems pa bden nam/ btsun pa mad do/ /sangs rgyas bcom</text></item>
<item><p>18a8</p><section>'dul ba</section><text>ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam</text></item>
<item><p>18b1</p><section>'dul ba</section><text>grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin</text></item>
<item><p>18b2</p><section>'dul ba</section><text>no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ gus par mi byed na ltung byed do/ /gus par mi byed na zhes bya ba ni gnyis ka la gus par mi byed na ste/ dge 'dun la dang / gang zag la'o/ /de la dge</text></item>
<item><p>18b3</p><section>'dul ba</section><text>'dun ni de bzhin gshegs pa'i nyan thos kyi dge 'dun dang / dge 'dun gyi tha snyad pa'o/ /gang zag ni mkhan po dang / slob dpon dag go/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan</text></item>
<item><p>18b4</p><section>'dul ba</section><text>'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung</text></item>
<item><p>18b5</p><section>'dul ba</section><text>bar ji ltar 'gyur zhe na/ dge slong dge 'dun gyis 'dug shig ces bsgo ba na mi 'dug na ltung byed du 'gyur ro/ /ma 'dug shig ces bsgo ba na 'dug na ltung byed du 'gyur ro/ /song shig ces bsgo ba na mi 'gro na ltung byed du 'gyur ro/ /ma 'gro</text></item>
<item><p>18b6</p><section>'dul ba</section><text>shig ces bsgo ba na 'gro na ltung byed du 'gyur ro/ /gnas mal long shig ces bsgo ba na mi len na ltung byed du 'gyur ro/ /gnas mal ma len cig ces bsgo ba na len na ltung byed du 'gyur ro/ /gtsug lag khang long shig ces bsgo ba</text></item>
<item><p>18b7</p><section>'dul ba</section><text>na mi len na ltung byed du 'gyur ro/ /gtsug lag khang ma len cig ces bsgo ba na len na ltung byed du 'gyur ro/ /smros shig ces bsgo ba na mi smra na ltung byed du 'gyur ro/ /ma smra shig ces bsgo ba na smra na ltung byed du 'gyur ro/ /chos</text></item>
<item><p>18b8</p><section>'dul ba</section><text>dang ldan par shad kyis sbyang ba sbyin par byed na ltung ba med do/ /dge 'dun gyi tha snyad pas bsgo ba la yang de bzhin du sbyar ro/ /dge slong mkhan pos 'dug shig ces bsgo ba na mi 'dug na nyes byas su 'gyur ro/ /ma 'dug shig ces</text></item>
<item><p>19a1</p><section>'dul ba</section><text>bsgo ba na 'dug na nyes byas su 'gyur ro/ /song shig ces bsgo ba na mi 'gro na nyes byas su 'gyur ro/ /ma 'gro shig ces bsgo ba na 'gro na nyes byas su 'gyur ro/ /gnas mal long shig ces bsgo ba na mi len na nyes</text></item>
<item><p>19a2</p><section>'dul ba</section><text>byas su 'gyur ro/ /gnas mal ma len cig ces bsgo ba na len na nyes byas su 'gyur ro/ /gtsug lag khang long shig ces bsgo ba na mi len na nyes byas su 'gyur ro/ /gtsug lag khang ma len cig ces bsgo ba na len na nyes</text></item>
<item><p>19a3</p><section>'dul ba</section><text>byas su 'gyur ro/ /smros shig ces bsgo ba na mi smra na nyes byas su 'gyur ro/ /ma smra shig ces bsgo ba na smra na nyes byas su 'gyur ro/ /chos dang ldan par shad kyis sbyang ba sbyin par byed na ltung ba med do/ /slob dpon rnams kyis</text></item>
<item><p>19a4</p><section>'dul ba</section><text>bsgo ba la yang de bzhin du sbyar ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /ma gus pa'i tshul gyi ltung byed de bdun bcu rtsa brgyad pa rdzogs sho//           //</text></item>
<item><p>19a5</p><section>'dul ba</section><text>sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /chu srin byis pa gsod kyi ri la khyim bdag rtogs ldan zhes bya ba phyug pa/ nor mang ba/ longs spyod che ba/</text></item>
<item><p>19a6</p><section>'dul ba</section><text>yongs su gzung ba yangs shing rgya che ba/ rnam thos kyi bu'i nor dang ldan pa/ rnam thos kyi bu la nor gyis 'gran pa zhig 'dug pa des rigs mnyam pa las chung ma blangs nas de de dang lhan cig rtse bar byed/ dga' bar byed/ dga'</text></item>
<item><p>19a7</p><section>'dul ba</section><text>mgur spyod par byed do/ /de la bu mo gzugs bzang ba/ blta na sdug pa/ mdzes pa zhig btsas nas de bsrings shing bskyed de chen mor gyur to/ /khyim bdag des bsams pa/ bdag gis bu mo 'di gzugs kyi</text></item>
<item><p>19a8</p><section>'dul ba</section><text>phyir yang mi sbyin/ bzo'i phyir yang mi sbyin gyi bdag dang rigs dang / nor gyis 'dra ba 'am/ lhag pa gang yin pa la bdag gis bu mo 'di sbyin no snyam mo/ /des mnyan yod na khyim bdag mgon med zas sbyin zhes bya</text></item>
<item><p>19b1</p><section>'dul ba</section><text>ba phyug pa nor mang ba/ longs spyod che ba/ yongs su gzung ba yangs shing rgya che ba rnam thos kyi bu'i nor dang ldan pa/ rnam thos kyi bu la nor gyis 'gran pa zhig 'dug pa de bdag dang rigs dang / nor gyis mnyam zhing nor gyi rnam pas</text></item>
<item><p>19b2</p><section>'dul ba</section><text>ches lhag pa yin no zhes thos nas des bu mo de mnyan yod du khyim bdag mgon med zas sbyin gyi bu la byin no/ /khyim bdag mgon med zas sbyin gyis kyang dpal gyi 'byor pas bu'i chung mar blangs so/ /khyim bdag rtogs ldan yang</text></item>
<item><p>19b3</p><section>'dul ba</section><text>rtse bar byed/ dga' bar byed/ dga' mgur spyod par byed pa'i chung ma la sems can zhugs par gyur nas de la gang gi nyin mo sems can zhugs par gyur pa de nyid kyi nyin mo khyim bdag rtogs ldan la gnod pa brgya dag byung bar gyur to/ /</text></item>
<item><p>19b4</p><section>'dul ba</section><text>mngal na gnas pa de ji lta ji ltar skyes par gyur pa de lta de ltar khyim bdag rtogs ldan la yang dang yang du rgya cher gnod pa brgya dag byung bar gyur to/ /khyim bdag rtogs ldan gyis bsams pa/ bdag skyed mos tshal du song ste</text></item>
<item><p>19b5</p><section>'dul ba</section><text>'dug go snyam nas/ des zho shas 'tsho ba dag la bsgo ba/ shes ldan dag gal te kho bo la gnod pa chen po zhig byung bar gyur na sbron cig /ji ste ma byung na ma sbron cig ces bsgo nas de skyed mos tshal du song ste 'dug go/ /de</text></item>
<item><p>19b6</p><section>'dul ba</section><text>nas dus gzhan zhig na de'i chung ma btsas pa las khye'u zhig byung nas de gang gi nyi ma la byung ba de nyid kyi nyin mo khyim bdag rtogs ldan la gnod pa stong dag byung bar gyur to/ /de nas mi zhig rings pa rings par khyim bdag rtogs</text></item>
<item><p>19b7</p><section>'dul ba</section><text>ldan ga la ba der song ba dang / khyim bdag rtogs ldan gyis mi de thag ring po kho na nas rings pa rings par 'ong ba mthong nas des bsams pa/ bdag la gnod pa chen po zhig byung bar gyur gor ma chag snyam</text></item>
<item><p>19b8</p><section>'dul ba</section><text>nas des mi de la smras pa/ kwa'i nang rje ci'i phyir 'di ltar rings pa rings par 'ong / mi des smras pa/ khyod kyi sras bltam gyis dgyes pa skyed cig /rtogs ldan gyis smras pa/ kwa'i nang rje kho bo'i</text></item>
<item><p>20a1</p><section>'dul ba</section><text>bus gnod pa brgya phrag mang po bskyed mod kyi 'on kyang bu 'ongs pa legs so/ /de'i nye du dag 'dus shing lhags nas khye'u 'di'i ming cir gdags snyam nas de dag 'di snyam du sems te/ khye'u 'di la phas 'ongs</text></item>
<item><p>20a2</p><section>'dul ba</section><text>pa legs so zhes bya ba'i tshig brjod pas khye'u 'di'i ming legs 'ongs shes gdags so zhes de'i ming legs 'ongs shes bya bar btags so/ /legs 'ongs ji lta ji ltar skyes par gyur pa de lta de ltar khyim bdag rtogs ldan gyi khyim na</text></item>
<item><p>20a3</p><section>'dul ba</section><text>nor dang / 'bru dang / dbyig dang / gser dang / bran dang / bran mo dang / las byed pa dang / zho shas 'tsho ba dag yongs su zad par gyur to/ /de nas dus gzhan zhig na khyim bdag rtogs ldan yang dus la bab cing de'i chung ma yang</text></item>
<item><p>20a4</p><section>'dul ba</section><text>dus la bab/ de'i khyim yang mes tshig /bang mdzod kyi rnam pa dang / zhing gi rnam pa dang / nor gyi rnam pa dang / 'bru'i rnam pa thams cad kyang mes tshig go/ /grong pa'i mi gang dag zong thogs te yul gzhan du dong ba dag kyang de na kha cig ni rgya mtsho chen por gru</text></item>
<item><p>20a5</p><section>'dul ba</section><text>bo che zhig par gyur/ kha cig ni zong zong ma yin par gyur/ kha cig ni de nyid du tshul ma yin pas sdug bsngal bar gyur/ kha cig ni de nyid du 'khod de tshig kyang mi ster ro/ /nye du dag kyang kha cig ni dus la bab/ kha cig ni bros/ kha cig ni de nyid na 'khod de</text></item>
<item><p>20a6</p><section>'dul ba</section><text>tshig kyang mi ster ro/ /bran dang / bran mo dang / las byed pa dang / zho shas 'tsho ba dag kyang kha cig ni dus la bab/ kha cig ni bros/ kha cig ni de nyid na 'khod de tshig kyang mi ster ro/ /khyim bdag rtogs ldan gyi sngon gyi bran mo rgan mo gcig pu zhig legs</text></item>
<item><p>20a7</p><section>'dul ba</section><text>'ongs kyi bsnyen bkur byed cing 'dug pa des legs 'ongs khye'u'i grwar yi ge dang yig 'bru slob tu phul lo/ /rgan mo des bsams pa/ khyim bdag rtogs ldan gyi khyim nor du ma dang ldan pa yongs su zad cing mthar thug par gyur na gang gi bsod</text></item>
<item><p>20a8</p><section>'dul ba</section><text>nams med pas de ltar gyur pa ci bdag gi 'am 'on te legs 'ongs kyi bsod nams med pas de ltar gyur pa blta'o/ /snyam nas ji tsam na des legs 'ongs kyi ming gis phru rtog btsugs pa dang de chud zos par gyur cing / bdag gi ming</text></item>
<item><p>20b1</p><section>'dul ba</section><text>gis phru rtog btsugs pa dang de tshos par gyur nas des bsams pa/ 'di ni sems can skal chad cig yin pas 'di'i le lan gyis khyim bdag rtogs ldan gyi khyim nor du ma dang ldan pa tshul ma yin pas chud zos par gyur pas bdag kyang 'di'i</text></item>
<item><p>20b2</p><section>'dul ba</section><text>le lan gyis tshul ma yin pas sdug bsngal bar 'gyur ba gang yin pa de lta bu'i gnas yod par 'gyur gor ma chag na 'di la ji ltar bya snyam nas des bsams pa/ 'bros so snyam nas rgan mo des kyang de na gces pa cung zad ci yod pa de dag khyer</text></item>
<item><p>20b3</p><section>'dul ba</section><text>te bros so/ /khyim stong pa der khyi dag zhugs nas zas zos te 'thab par brtsams pa dang / mi g.yon can zhig phyogs de nas 'gro ba des khyim de nas khyi dag 'thab pa'i sgra thos nas des bsams pa/ khyim bdag rtogs ldan gyi khyim</text></item>
<item><p>20b4</p><section>'dul ba</section><text>stong par gyur tam ci na 'di ltar 'di na khyi dag 'thab cing 'khod/ bdag gis je blta'o snyam nas de der zhugs pa dang / ji tsam na khyi rkun phal po che dag 'thab cing 'dug gi mi ni 'ga' yang med de stong par mthong nas des de nas lhag</text></item>
<item><p>20b5</p><section>'dul ba</section><text>rol gyi lhag ma cung zad ci yod pa de dag khyer te song ngo / /de'i 'og tu legs 'ongs zan bza'o snyam nas khye'u'i grwa nas 'ongs te de der zhugs pa dang / ji tsam na stong par mthong nas des ma ma ma ma zhes bos na 'ga' yang lan</text></item>
<item><p>20b6</p><section>'dul ba</section><text>'debs pa med nas de dang ha cang thag mi ring ba na nye du'i khyim zhig yod pa der zhugs pa dang / ji tsam na der yang khyim mi dag thab mo byung bar gyur to/ /gang gi tshe de dag thab mo zhi bar gyur pa de'i tshe na gcig la gcig smras</text></item>
<item><p>20b7</p><section>'dul ba</section><text>pa/ shes ldan dag bdag gis sngan chad khyod mthong na snying du sdug na deng bdag gis khyod mthong na khyod bsad do snyam du sems so/ /gzhan dag kyang gcig la gcig de skad zer nas de dag gis bsams</text></item>
<item><p>20b8</p><section>'dul ba</section><text>pa/ 'dir gzhan 'ga' zhig ma 'ongs sam blta'o snyam nas de dag gis bltas na ji tsam na legs 'ongs der 'ongs pa mthong nas de dag gis smras pa/ shes ldan dag 'di ni legs 'ongs ma yin gyi</text></item>
<item><p>21a1</p><section>'dul ba</section><text>nyes 'ongs yin te/ 'di'i le lan gyis bdag cag thab mo byung bar gyur to zhes de dag gis bskrad de de gzhan du song ba dang / der yang de dag de bzhin du gyur nas de dag gis kyang de skad smras te de bskrad de btang ngo / /de mu lto ba dag</text></item>
<item><p>21a2</p><section>'dul ba</section><text>gi nang du zhugs pa dang / ji tsam na mu lto ba de dag kyang lag pa stong pa dang / sprang phor stong par gyur te phyir lhags nas de dag gis smras pa/ shes ldan dag bdag cag sngon chad gang du zhugs pa der lag pa gang ba dang / sprang phor gang bar gyur</text></item>
<item><p>21a3</p><section>'dul ba</section><text>te phyir 'ong na/ deng bdag cag lag pa stong pa dang / sprang phor stong par gyur te phyir lhags pa 'di la rgyu ci yod/ de dag gis smras pa/ bdag cag gi nang du sems can skal chad 'ga' zhig zhugs pas des na bdag cag lag pa stong pa dang /</text></item>
<item><p>21a4</p><section>'dul ba</section><text>sprang phor stong par gyur te phyir lhags so/ /yang de dag gis smras pa/ brtag par byas bdag cag kha gnyis su bcad de 'jug par bya'o zhes de dag gis kha gnyis su bcad de zhugs pa dang / gang dag gi nang du legs 'ongs zhugs pa de</text></item>
<item><p>21a5</p><section>'dul ba</section><text>dag lag pa stong pa dang / sprang phor stong par gyur te lhags so/ /de dag gis kyang kha gnyis su bcad de zhugs pa dang / gang dag gi nang du legs 'ongs zhugs pa de dag lag pa stong pa dang / sprang phor stong par gyur te lhags so/ /de</text></item>
<item><p>21a6</p><section>'dul ba</section><text>dag gis kyang yang kha gnyis su bcad de zhugs pa dang / yang de ltar gyur to/ /de dag gis kyang yang dang yang du kha gnyis su bcad de zhugs pa dang / de lta de ltar gyur nas ji tsam na legs 'ongs dang mu lto ba gzhan cig dang gnyis</text></item>
<item><p>21a7</p><section>'dul ba</section><text>lhan cig zhugs pa yang so sor bye ba dang legs 'ongs ni lag pa stong pa dang / sprang phor stong par gyur te 'ongs la gzhan thams cad lag pa gang ba dang / sprang phor gang bar gyur te 'ongs nas de dag gis smras pa/ sems</text></item>
<item><p>21a8</p><section>'dul ba</section><text>can skal chad 'di bdag cag gi nang du zhugs pas des na bdag cag lag pa stong pa dang / sprang phor stong par gyur te lhags so zhes de dag gis legs 'ongs shin tu brdegs te bskrad do/ /mnyan yod na khyim bdag</text></item>
<item><p>21b1</p><section>'dul ba</section><text>rtogs ldan gyi chung po grogs khyim bdag gcig 'dug pa de zong thogs te chu srin byis pa gsod kyi rir phyin nas khyim bdag des legs 'ongs lag na sprang phor thogs te srang du song ba mthong nas des bzhin gzugs las de ngo shes nas des de la smras pa/ bu</text></item>
<item><p>21b2</p><section>'dul ba</section><text>khyod khyim bdag rtogs ldan gyi bu ma yin nam/ legs 'ongs kyis smras pa yin no/ /des smras pa/ khyod kyi pha ma gnyis gar song / legs 'ongs kyis smras pa/ dus la bab bo/ /des smras pa/ de'i khyim dang / bang mdzod kyi rnam pa dang / zhing gi rnam pa dang /</text></item>
<item><p>21b3</p><section>'dul ba</section><text>nor gyi rnam pa dang / 'bru'i rnam pa dag ga re/ legs 'ongs kyis smras pa/ thams cad mes tshig go/ /des smras pa/ grong pa'i mi gang dag zong thogs te yul gzhan du dong ba dag gar dong / legs 'ongs kyis smras pa/ kha cig ni rgya</text></item>
<item><p>21b4</p><section>'dul ba</section><text>mtsho chan por gru bo che zhig par gyur/ kha cig ni zong zong ma yin par gyur/ kha cig ni de nyid du tshul ma yin pas sdug bsngal bar gyur/ kha cig ni de nyid du 'khod de tshig kyang mi ster ro/ /des smras pa/ nye du dag gar dong / legs 'ongs</text></item>
<item><p>21b5</p><section>'dul ba</section><text>kyis smras pa/ kha cig ni dus la bab/ kha cig ni bros/ kha cig ni de nyid na 'khod de tshig kyang mi ster ro/ /des smras pa/ bran dang / bran mo dang / las byed pa dang / zho shas 'tsho ba dag gar dong / legs 'ongs kyis smras pa/ kha</text></item>
<item><p>21b6</p><section>'dul ba</section><text>cig ni dus la bab/ kha cig ni bros/ kha cig ni de nyid na 'khod de tshig kyang mi ster ro/ /khyim bdag des de thos nas mchi mas brnangs te 'dug nas des smras pa/ bu kho bo dang lhan cig mnyan yod du 'dong ngo / /legs</text></item>
<item><p>21b7</p><section>'dul ba</section><text>'ongs kyis smras pa/ pha bdag der song na cir 'gyur/ des smras pa/ bu de na khyim bdag mgon med zas sbyin 'dug pa de'i bus khyod kyi sring mo chung mar blangs pas khyod der song na sring mo de khyod la mkho ba stobs par 'gyur</text></item>
<item><p>21b8</p><section>'dul ba</section><text>ro/ /legs 'ongs kyis smras pa/ pha 'gro'o/ /khyim bdag des legs 'ongs la kar sha pa ṇa gnyis byin te smras pa/ bu kho bo zong sgyur gyi bar du khyod re shig 'di gnyis za zhing sdod cig /legs 'ongs kyis kar</text></item>
<item><p>22a1</p><section>'dul ba</section><text>sha pa ṇa de gnyis gos kyi grwar phur te bzhag pa dang / des las kyi rnam par smin pas de gnyis kyang brjed par gyur to/ /khyim bdag des zong bsgyur te rin blangs nas legs 'ongs khrid de 'phags pa dang / legs 'ongs</text></item>
<item><p>22a2</p><section>'dul ba</section><text>kyang de dang lhan cig 'phags so/ /ji tsam na don 'thun de dag 'thab par brtsams shing glang dag kyang 'thab par brtsoms nas de dag gis smras pa/ shes ldan dag bdag cag sngan cad gcig gis gcig mthong na snying du sdug na deng bdag cag</text></item>
<item><p>22a3</p><section>'dul ba</section><text>gcig gis gcig mthong na 'thab par brtsams shing glang dag kyang gcig gis gcig mthong na 'thab par rtsom pa las na/ ma la 'dir nyes 'ongs de ma 'ongs sam zhes bltas pa dang / ji tsam na de dag gis legs 'ongs der 'ongs pa mthong nas de</text></item>
<item><p>22a4</p><section>'dul ba</section><text>dag gis smras pa shes ldan dag 'di ni legs 'ongs ma yin gyi nyes 'ongs yin te/ 'di'i le lan gyis bdag cag 'thab par brtsams shing / glang dag kyang 'thab par rtsom mo zhes de dag gis de bskrad par brtsams pa dang / khyim bdag des</text></item>
<item><p>22a5</p><section>'dul ba</section><text>smras pa/ shes ldan dag 'di ni kho bo'i chung po grogs kyi bu yin gyis 'di ma bskrad cig /de dag gis smras pa/ khyim bdag khyod ni don 'thun la dbang ba yin mod kyi/ bdag cag 'di dang lhan cig 'gro mi phod de/ gal te 'di 'gro na bdag</text></item>
<item><p>22a6</p><section>'dul ba</section><text>cag mi 'gro'o/ /khyim bdag des legs 'ongs la smras pa/ bu khyod phyi bzhin 'brang zhing shog shig dang / kho bos khyod kyi phyir zan gzhag par bya'o/ /legs 'ongs phyi bzhin 'brang zhing 'ong ba na khyim bdag des kyang de'i don du zan</text></item>
<item><p>22a7</p><section>'dul ba</section><text>'jog par byed cing kha cig ni sa gzhi la sas g.yogs te 'jog par byed/ kha cig ni shing ljon pa'i yal ga dag la lo ma dag gis g.yogs te 'jog par byed do/ /de'i zan gang dag sa gzhi la sas g.yogs te bzhag pa de dag ni</text></item>
<item><p>22a8</p><section>'dul ba</section><text>wa dag gis zos/ gang dag shing ljon pa'i yal ga dag la lo ma dag gis g.yogs te bzhag pa de dag ni bya dag dang spre'u dag gis zos nas legs 'ongs kyis cung zad ni thob/ phal cher mi thob nas de shin du nyam nga</text></item>
<item><p>22b1</p><section>'dul ba</section><text>bas 'tsho zhing 'gro'o/ /srid pa tha ma pa'i sems can zag pa zad pa ma thob par bar ma dor rgyun chad cing dus byed par 'gyur ba ni gnas ma yin skabs ma yin te/ de ni gnas med pas legs 'ongs mthar gyis mnyan yod du phyin nas/ mnyan yod</text></item>
<item><p>22b2</p><section>'dul ba</section><text>kyi phyi rol khron pa'i kha na ngal so zhing 'dug go/ /legs 'ongs kyi sring mo khyim bdag mgon med zas sbyin gyi mna' ma byed pa de'i bu mo mngag gzhug ma chu bum thogs te khron pa de'i drung du chu chur song ba dang / des legs 'ongs bzhin gzugs</text></item>
<item><p>22b3</p><section>'dul ba</section><text>la ngo shes nas des de la smras pa/ jo co khyod chu srin byis pa gsod kyi ri pa khyim bdag rtogs ldan gyi bu legs 'ongs ma lags sam/ sring mo yin no/ /jo co khyod kyi yab yum gnyis gar bzhud/ dus la bab bo/ /de'i khyim dang / bang</text></item>
<item><p>22b4</p><section>'dul ba</section><text>mdzod kyi rnam pa dang / zhing gi rnam pa dang / nor gyi rnam pa dang / 'bru'i rnam pa dag gar mchis/ thams cad mes tshig go/ /grong pa'i mi gang dag zong thogs te yul gzhan du mchis pa dag gar mchis/ kha cig ni rgya mtsho cha[e]na por</text></item>
<item><p>22b5</p><section>'dul ba</section><text>gru bo che zhig par gyur/ kha cig ni zong zong ma yin par gyur/ kha cig ni de nyid du tshul ma yin pas sdug bsngal bar gyur/ kha cig ni de nyid du 'khod de tshig kyang mi ster ro/ /nye du dag gar mchis/ kha cig ni dus la bab/ kha cig ni bros/</text></item>
<item><p>22b6</p><section>'dul ba</section><text>kha cig ni de nyid na 'khod de tshig kyang mi ster ro/ /bran dang / bran mo dang / las byed pa dang / zho shas 'tsho ba dag gar mchis/ kha cig ni dus la bab/ kha cig ni bros/ kha cig ni de nyid na 'khod de tshig kyang mi ster ro/ /bu mo des de</text></item>
<item><p>22b7</p><section>'dul ba</section><text>thos nas de mchi mas brnangs te 'dug nas des legs 'ongs la smras pa/ jo bo bdag gis khyod kyi lcam mo la sbran gyi bar du re shig 'di nyid na gzhes shig ces smras te bu mo de song nas jo mo la smras pa/ jo mo khyod kyi dral po byon no/ /</text></item>
<item><p>22b8</p><section>'dul ba</section><text>des smras pa/ zong ji lta bus byon/ bu mos smras pa/ jo mo khar ba dang / ral rul dang / sprang phor gyis byon no/ /des bu mo de'i lag tu gos dag dang / kar sha pa ṇa dag bskur nas smras pa/ jo co la 'di skad ces snga</text></item>
<item><p>23a1</p><section>'dul ba</section><text>ma 'di tsam je gsol zhing mnobs shig dang slad kyis gal te dbon po dag dang / dbon mo dag dang mjal bar gyur na de dag kar sha pa ṇa ji snyed cig 'bul bar 'gyur bas khyod nye du dag gis glo bas bas par mi 'gyur ro zhes gyis</text></item>
<item><p>23a2</p><section>'dul ba</section><text>shig /bu mo de der song ste legs 'ongs la gos dag dang / kar sha pa ṇa dag phul nas smras pa/ jo co lcam gyi mchid nas snga ma 'di tsam je gsol zhing mnobs shig dang slad kyis gal te dbon po dag dang / dbon mo dag dang mjal bar gyur na/ de</text></item>
<item><p>23a3</p><section>'dul ba</section><text>dag kar sha pa ṇa ji snyed cig 'bul bar 'gyur bas khyod nye du dag gis glo bas bas par mi 'gyur ro zhes mchi'o zhes smras te song ngo / /legs 'ongs kyis bsams pa/ khyim bdag mgon med zas sbyin ni nye du'i 'khor rgya che ba yin la/</text></item>
<item><p>23a4</p><section>'dul ba</section><text>bdag kyang sngon nye du'i 'khor rgya che ba yin pas da der song na de dag bdag la gtam 'dri bas ring du thogs par 'gyur zhing des bdag ltogs te 'chi bar 'gyur gyis je g.yar sus bza' zhing 'grangs nas der song ste/ nye du'i tshogs dag la bde bar</text></item>
<item><p>23a5</p><section>'dul ba</section><text>so sor kun dga' bar bya'o snyam nas de chang pa'i khyim du song ste/ des ji tsam gyis ra ro bar 'gyur ba de tsam gyi chang sar pa 'thungs nas de ra ro ste skyed mos tshal du song nas nyal lo/ /mnyan yod na skyed mos tshal 'joms pa'i mi dag</text></item>
<item><p>23a6</p><section>'dul ba</section><text>skyed mos tshal nyug par byed cing / de dag gis gal te mi gnyid log pa mthong na de rkang pas sgul bar byed cing gal te sad na ni de la 'di skad ces kye nang rje khyod kyis mnyan yod na skyed mos tshal 'joms pa'i mi dag skyed mos tshal nyug</text></item>
<item><p>23a7</p><section>'dul ba</section><text>par byed cing de dag mi gnyid log pa 'joms par byed do zhes ma thos sam/ longs la song shig ces zer ro/ /gal te ma sad na ni bcom ste 'dong bar byed pas skyed mos tshal 'joms pa'i mi de dag der lhags te/ legs</text></item>
<item><p>23a8</p><section>'dul ba</section><text>'ongs nyal ba mthong nas de dag gis de rkang pas bsgul na ma sad nas ji tsam na de dag gis de bcom ste dong ngo / /ji tsam na legs 'ongs sad pa dang bdag nyid bcom par mthong nas des ral rul de dag nyid gyon te 'dug go/ /</text></item>
<item><p>23b1</p><section>'dul ba</section><text>de'i sring mos bsams pa/ ci'i phyir bdag gi ming po de yun ring du thogs snyam nas des bu mo mngag gzhug ma mngags te ltar btang ba dang de der song ste bltas na ji tsam na bcom par mthong nas/ bu mo de song ste jo mo la smras pa/ jo mo jo co bcom ste</text></item>
<item><p>23b2</p><section>'dul ba</section><text>sngon gyi cha lugs nyid kyis bzhugs so/ /sring mos bsams pa/ de ni sems can skal chad cig yin pas de'i le lan gyis khyim bdag rtogs ldan gyi khyim nor du ma dang ldan pa tshul ma yin pas chud zos par gyur pas da gal te</text></item>
<item><p>23b3</p><section>'dul ba</section><text>bdag gis de 'dir bcug par gyur na bdag gi gyos po'i khyim yang de'i le lan gyis tshul ma yin pas sdug bsngal bar 'gyur ba gang yin pa de lta bu'i gnas yod par 'gyur ro snyam nas des de yal bar bor ro/ /legs 'ongs kyis</text></item>
<item><p>23b4</p><section>'dul ba</section><text>kyang las kyi sgrib pas de brjed nas de mu lto ba dag gi nang du zhugs pa dang / ji tsam na mu lto ba de dag kyang lag pa stong pa dang / sprang phor stong par gyur te phyir lhags nas de dag gis smras pa/ shes ldan dag bdag cag sngon cad gar</text></item>
<item><p>23b5</p><section>'dul ba</section><text>zhugs pa der lag pa gang ba dang / sprang phor gang bar gyur te phyir 'ong na deng bdag cag lag pa stong pa dang / sprang phor stong par gyur te phyir lhags pa 'di la rgyu ci yod/ de dag gis smras pa/ bdag cag gi nang du sems can skal chad</text></item>
<item><p>23b6</p><section>'dul ba</section><text>'ga' zhig zhugs pas des na bdag cag lag pa stong pa dang / sprang phor stong par gyur te phyir lhags so/ /yang de dag gis smras pa/ brtag par byas bdag cag kha'i gnyis su bcad de 'jug par bya'o zhes de dag gis kha</text></item>
<item><p>23b7</p><section>'dul ba</section><text>gnyis su bcad de zhugs pa dang / gang dag gi nang du legs 'ongs zhugs pa de dag lag pa stong pa dang / sprang phor stong par gyur te lhags so/ /de dag gis kyang kha gnyis su bcad de zhugs pa dang / gang dag gi nang du legs</text></item>
<item><p>23b8</p><section>'dul ba</section><text>'ongs zhugs pa de dag lag pa stong pa dang / sprang phor stong par gyur te lhags so/ /de dag gis kyang yang kha gnyis su bcad de zhugs pa dang yang de ltar gyur to/ /de dag gis kyang yang dang yang du kha gnyis su bcad de zhugs pa dang / de lta de</text></item>
<item><p>24a1</p><section>'dul ba</section><text>ltar gyur nas ji tsam na legs 'ongs dang mu lto ba gzhan cig dang gnyis lhan cig zhugs pa yang so sor bye ba dang / legs 'ongs ni lag pa stong pa dang / sprang phor stong par gyur te 'ongs la/ gzhan thams cad lag pa gang ba dang / sprang phor gang bar</text></item>
<item><p>24a2</p><section>'dul ba</section><text>gyur te 'ongs nas de dag gis smras pa/ sems can skal chad 'di bdag cag gi nang du zhugs pas des na bdag cag lag pa stong pa dang / sprang phor stong par gyur te lhags so zhes de dag gis legs 'ongs shin tu brdegs te sprang phor gyis de'i glad pa bcom nas nyes 'ongs khyod</text></item>
<item><p>24a3</p><section>'dul ba</section><text>phar song shig ces smras te bskrad do/ /khyim bdag mgon med zas sbyin gyis sangs rgyas la sogs pa dge slong gi dge 'dun khyim gzhan du gdugs tshod la spyan drangs nas des zho shas 'tsho ba dag la bsgo ba/ shes ldan dag ji srid du sangs rgyas la sogs pa</text></item>
<item><p>24a4</p><section>'dul ba</section><text>dge slong gi dge 'dun gyis gdugs tshod ma gsol gyi bar du mu lto ba 'ga' yang 'jug tu ma gzhug shig /de dag la phyis sbyin par bya'o/ /de na mu lto bas 'jug par brtsams pa na sgo bas de dag phyir bzlog pa dang / de dag gis smras pa/ kye nang rje kho</text></item>
<item><p>24a5</p><section>'dul ba</section><text>bo cag gi ming gis khyim bdag bzang byin gyi ming mgon med zas sbyin zhes bya bar grags pa yin na ci'i phyir khyod kho bo cag phyir zlog par byed/ yang de dag gis smras pa/ shes ldan dag bdag cag gi nang du yang nyes 'ongs de zhugs par ma gyur</text></item>
<item><p>24a6</p><section>'dul ba</section><text>tam ltos shig ces de dag gis bltas pa dang / ji tsam na de dag gis legs 'ongs der zhugs pa mthong nas de dag gis smras pa/ nyes 'ongs de 'di yin no zhes de dag gis legs 'ongs shin du brdegs te sprang phor gyis de'i glad pa</text></item>
<item><p>24a7</p><section>'dul ba</section><text>bcom nas de dag gis lag pa dang / rkang pa dag nas bzung ste khrid nas phyag dar gyi phung po'i steng du bzhag ste nyes 'ongs khyod 'dir 'dug shig ces smras pa dang / legs 'ongs phyag dar gyi phung po de'i steng na ngu zhing 'dug go/ /</text></item>
<item><p>24a8</p><section>'dul ba</section><text>de nas bcom ldan 'das snga dro sham thabs gsol lhung bzed dang chos gos bsnams te/ dge slong gi tshogs kyis yongs su bskor cing dge slong gi dge 'dun gyis mdun du bdar te khyim bdag mgon med zas sbyin gyi gnas</text></item>
<item><p>24b1</p><section>'dul ba</section><text>sa ga la ba de logs su gshegs pa dang / bcom ldan 'das kyis legs 'ongs phyag dar gyi phung po'i steng na glad pa zhom nas khrag 'dzag cing ngu zhing 'dug pa gzigs so/ /gzigs nas kyang dge slong rnams la bka'</text></item>
<item><p>24b2</p><section>'dul ba</section><text>stsal pa/ dge slong dag 'di ltar srid pa tha ma pa'i sems can yang gnas skabs 'di lta bur gyur pas srid pa dag gis ngoms par bya zhing srid pa'i yo byad dag gis kyang ngoms par bya'o/ /de nas bcom ldan 'das kyis tshe dang</text></item>
<item><p>24b3</p><section>'dul ba</section><text>ldan pa kun dga' bo la bka' stsal pa/ kun dga' bo khyod kyis legs 'ongs la lhung bzed kyi lhag ma gzhag par bya'o/ /de nas bcom ldan 'das khyim bdag mgon med zas sbyin gyi gnas sa ga la ba der</text></item>
<item><p>24b4</p><section>'dul ba</section><text>gshegs te byon nas dge slong gi dge 'dun gyi gong du gdan bshams pa nyid la bzhugs so/ /de nas khyim bdag mgon med zas sbyin gyis sangs rgyas la sogs pa dge slong gi dge 'dun bde bar bzhugs par rig nas bca' ba dang /</text></item>
<item><p>24b5</p><section>'dul ba</section><text>bza' ba gtsang zhing bsod pas rang gi lag nas tshim par byed/ stobs par byed do/ /rnam grangs du mar bca' ba dang / bza' ba gtsang zhing bsod pas rang gi lag nas tshim par byas shing bstabs nas bcom ldan 'das gdugs</text></item>
<item><p>24b6</p><section>'dul ba</section><text>tshod gsol cing phyag bcabs lhung bzed bzhag par rig nas stan ches dma' ba zhig blangs te bcom ldan 'das kyi spyan sngar chos mnyan pa'i phyir 'dug go/ /tshe dang ldan pa kun dga' bos legs 'ongs la lhung bzed kyi lhag</text></item>
<item><p>24b7</p><section>'dul ba</section><text>ma gzhag pa brjed do/ /sangs rgyas bcom ldan 'das rnams ni bsnyel ba mi mnga' ba'i chos nyid can yin pas bcom ldan 'das kyis legs 'ongs la lhung bzed kyi lhag ma gzhag pa mdzad do/ /de nas tshe dang ldan pa</text></item>
<item><p>24b8</p><section>'dul ba</section><text>kun dga' bos bcom ldan 'das kyi lhung bzed kyi pham phabs blang bar brtsams pa dang / ji tsam na tshe dang ldan pa kun dga' bos bcom ldan 'das kyis bdag la legs 'ongs la lhung bzed kyi lhag ma zhog shig ces</text></item>
<item><p>25a1</p><section>'dul ba</section><text>bka' stsal pa brjid pa dran nas des ngu bar brtsams pa dang / bcom ldan 'das kyis bka' stsal pa/ kun dga' bo khyod ci'i phyir ngu / btsun pa bdag gis legs 'ongs la lhung bzed kyi lhag ma gzhag pa bskyud de bdag gis bcom ldan 'das</text></item>
<item><p>25a2</p><section>'dul ba</section><text>kyi bka' bcag go/ /kun dga' bo khyod kyis nga'i bka' bcag pa ma yin gyis 'di ltar legs 'ongs nyid kyi las kyi sgrib pas khyod kyis de la lhung bzed kyi lhag ma gzhag pa brjed par gyur to/ /kun dga' bo khyod song la legs 'ongs bos shig /</text></item>
<item><p>25a3</p><section>'dul ba</section><text>de song ste legs 'ongs legs 'ongs shes bos pa dang / du ma dag gis ang zhes lan btab cing / de dag gis bsams pa/ deng bcom ldan 'das 'jig rten gsum gyi bla mas gang la dgongs snyam mo/ /tshe dang ldan pa kun dga' bo phyir log ste</text></item>
<item><p>25a4</p><section>'dul ba</section><text>gsol pa/ btsun pa bdag gis legs 'ongs legs 'ongs shes bos na du ma dag gis ang zhes lan btab na gang mchi bar bgyi/ kun dga' bo song la 'di skad ces chu srin byis pa gsod kyi ri pa khyim bdag rtogs ldan gyi bu legs 'ongs gang</text></item>
<item><p>25a5</p><section>'dul ba</section><text>yin pa de tshur shog ces bos shig /tshe dang ldan pa kun dga' bo song ste de skad bos pa dang / legs 'ongs kyis bdag gi ming dran nas des tshigs su bcad pa dag smras pa/ legs 'ongs sgra 'di bskyud gyur na/ /ga las 'dir ni mchis par gyur/ /</text></item>
<item><p>25a6</p><section>'dul ba</section><text>nges par ma legs zad gyur cing / /legs par byung bar gyur yang dag /gang dag khyod la skyabs mchis pa/ /de dag mgon ni kun mkhyen lags/ /gang dag khyod kyi gsung dga' dang / /'phags pa de dag legs 'ongs lags/ /bdag</text></item>
<item><p>25a7</p><section>'dul ba</section><text>ni skal dang bral ba ste/ /rtsa lag kun gyis spangs gyur cing / /brtse gnas drag po'i gnas thob pa/ /mya ngan zug rngus gzir ba lags/ /tshe dang ldan pa kun dga' bos de khrid de zhugs nas gsol pa/ btsun pa legs 'ongs de 'di</text></item>
<item><p>25a8</p><section>'dul ba</section><text>lags so/ /bcom ldan 'das kyis bka' stsal pa/ bu khyod bcom ldan 'das kyi lhung bzed kyi pham phabs za 'am/ bcom ldan 'das 'tshal lo/ /bcom ldan 'das kyis de la lhung bzed kyi pham phabs stsal ba dang /</text></item>
<item><p>25b1</p><section>'dul ba</section><text>ji tsam na des nyung ngur mthong nas des bsams pa/ bdag la bcom ldan 'das 'jig rten gsum gyi bla mas brgya lam na dgongs su zin kyang lhung bzed kyi pham phabs chung ngu zhig bzhag go snyam mo/ /bcom ldan 'das kyis de'i sems thugs</text></item>
<item><p>25b2</p><section>'dul ba</section><text>kyis mkhyen nas bka' stsal pa/ bu legs 'ongs gal te khyod ri rab tsam gyi kham dag dang rgya mtsho cha[e]na po tsam gyi ltos za bar byed na yang ji srid du khyod tshim par ma gyur pa de srid du de bzhin gshegs pa'i lhung bzed kyi pham phabs zad par mi 'gyur ro/ /</text></item>
<item><p>25b3</p><section>'dul ba</section><text>des bcom ldan 'das kyi lhung bzed kyi pham phabs zos pa dang de tshim par gyur nas des bcom ldan 'das kyi zhal du blta bar brtsams pa dang / bcom ldan 'das kyis bka' stsal pa/ bu legs 'ongs tshim 'am/ bcom ldan 'das tshim mo/ /</text></item>
<item><p>25b4</p><section>'dul ba</section><text>kham tha ma long shig dang mi snang bar 'gyur ro/ /des de blangs nas mi snang bar gyur to/ /khyim bdag mgon med zas sbyin gyis gsol pa/ bcom ldan 'das 'di su lags/ bcom ldan 'das kyis bka' stsal pa/ khyim bdag chu srin byis</text></item>
<item><p>25b5</p><section>'dul ba</section><text>pa gsod kyi ri pa khyim bdag rtogs ldan gyi bu yin no/ /bcom ldan 'das 'o na bdag gi chung po grogs kyi bu lags so/ /khyim bdag de yin no/ /de nas bcom ldan 'das kyis yon bshad pa mdzad nas gdan las bzhengs te gshegs pa dang / srid pa</text></item>
<item><p>25b6</p><section>'dul ba</section><text>tha ma pa'i sems can de bcom ldan 'das kyi slad bzhin slad bzhin rjes su 'brang zhing song nas bcom ldan 'das gtsug lag khang du gshegs te dge slong gi dge 'dun gyi gong du gdan bshams pa nyid la bzhugs pa dang / legs 'ongs kyang bcom ldan</text></item>
<item><p>25b7</p><section>'dul ba</section><text>'das kyi zhabs gnyis la mgo bos phyag 'tshal te mtha' gcig tu 'dug go/ /bcom ldan 'das kyis de'i las sbyang bar bya'o snyam du dgongs nas/</text></item>
<item><p>25b8</p><section>'dul ba</section><text>de nas bcom ldan 'das kyis legs 'ongs la bka' stsal pa/ legs 'ongs khyod la kar sha pa ṇa dag yod dam/ bcom ldan 'das ma mchis so/ /bcom ldan 'das kyis bka' stsal pa/ bu gos kyi grar</text></item>
<item><p>26a1</p><section>'dul ba</section><text>ltos shig /des bltas pa dang / ji tsam na kar sha pa ṇa gnyis yod pa mthong nas des gsol pa/ bcom ldan 'das mchis so/ /bcom ldan 'das kyis bka' stsal pa/ bu song la kun dga' ra ba pa rgyal bu dum pa'i</text></item>
<item><p>26a2</p><section>'dul ba</section><text>gan nas utpal sngon po dag khyer te shog shig /des bcom ldan 'das bka' bzhin 'tshal zhes bcom ldan 'das las mnyan nas kun dga' ra ba pa rgyal bu dum pa ga la ba der song ba dang / rgyal bu dum pas de thag ring po kho na nas 'ong ba</text></item>
<item><p>26a3</p><section>'dul ba</section><text>mthong nas des bsams pa/ nyes 'ongs 'di ga shed nas 'dir 'ongs pas bdag la gnod pa 'byung bar 'gyur ba gang yin pa de lta bu'i gnas yod par 'gyur ro/ /snyam nas des smras pa/ nyes 'ongs kun dga'i ra bar ma 'jug shig /</text></item>
<item><p>26a4</p><section>'dul ba</section><text>legs 'ongs kyis tshigs su bcad pa smras pa/ bdag ni utpal mi sgrub ste/ /pad ma bdag la dgos pa med/ /kho bo kun mkhyen grags ldan pa/ /thub pa'i dbang po'i pho nya yin/ /dum pas tshigs su bcad pa smras pa/</text></item>
<item><p>26a5</p><section>'dul ba</section><text>gal te thub pa zhi bdag nyid/ /lha mi rnams kyi mchod gnas kyi/ /mchod pa'i gnas kyis ches mchod pa'i/ /pho nya lags na tshur gshegs spyon/ /dum pas smras pa/ khyod sangs rgyas kyi pho nya yin nam/ legs 'ongs</text></item>
<item><p>26a6</p><section>'dul ba</section><text>kyis smras pa/ kho bo sangs rgyas kyi pho nya yin no/ /don ci'i phyir 'ongs/ utpal dag gi phyir 'ongs so/ /song la ji snyed 'dod pa de snyed khyer te song shig /legs 'ongs kyis utpal sngon po dag gi khur khyer te bcom ldan 'das</text></item>
<item><p>26a7</p><section>'dul ba</section><text>kyi spyan sngar song ba dang / bcom ldan 'das kyis bka' stsal pa/ legs 'ongs dge slong rnams la brims shig /legs 'ongs kyis dge slong rnams la utpal sngon po dag brim par brtsam pa dang / dge slong dag mi len nas bcom</text></item>
<item><p>26a8</p><section>'dul ba</section><text>ldan 'das kyis bka' stsal pa/ dge slong dag dri zhim po thams cad ni mig la phan zhing 'di'i las sbyang bar yang byas long shig /dge slong rnams kyis me tog de dag blangs so/ /legs 'ongs kyi sngon zad par sngon po'i skye mched bskyed pas</text></item>
<item><p>26b1</p><section>'dul ba</section><text>de rgan pa'i mtha' logs na 'dug pas dge slong rnams kyi lag na utpal sngon po dag thogs pa de dag mthong ngo / /mthong nas kyang zad par sngon po'i skye mched mngon du gyur nas/ bcom ldan 'das kyis bka' stsal pa/ legs 'ongs khyod ci'i</text></item>
<item><p>26b2</p><section>'dul ba</section><text>phyir rab tu mi 'byung bcom ldan 'das bdag rab tu 'byung ngo / /bcom ldan 'das kyis de rab tu phyung rdzogs par bsnyen par mdzad nas bcom ldan 'das kyis de la gdams ngag stsal to/ /de de ltar rab tu byung nas gcig pu dben par bag yod pa</text></item>
<item><p>26b3</p><section>'dul ba</section><text>rtun pa dang ldan pa bdag nyid btang bar gnas pa na rigs kyi bu dag gang gi phyir skra dang kha spu bregs te gos ngur smrig dag bgos nas yang dag pa kho nar dad pas khyim nas khyim med par rab tu 'byung bar byed pa/ tshangs par spyod pa'i mtha'</text></item>
<item><p>26b4</p><section>'dul ba</section><text>bla na med pa de tshe de nyid la rang gi mngon par shes pas mngon sum du byas te bsgrubs nas bdag gi skye ba zad do/ /tshangs par spyod pa spyad do/ /bya ba byas so/ /srid pa 'di las gzhan mi shes so zhes go bar byed cing dgra bcom pa</text></item>
<item><p>26b5</p><section>'dul ba</section><text>khams gsum pa las 'dod chags dang bral ba/ bong ba dang gser du mnyam pa/ nam mkha' dang lag mthil du mtshungs pa'i sems dang ldan pa/ tsan dan bzhag pa lta bu rig pas sgo nga'i sbubs dral bar gyur</text></item>
<item><p>26b6</p><section>'dul ba</section><text>cing / rig pa dang / mngon par shes pa dang / so so yang dag par rig pa thob pa/ srid pa dang 'dod pa'i rnyed pa dang bkur sti la rgyab kyis phyogs pa/ dbang po dang nye dbang dang bcas pa'i lha rnams kyis mchod par bya ba dang /</text></item>
<item><p>26b7</p><section>'dul ba</section><text>rjed par bya ba dang / mngon du smra bar bya bar gyur to/ /de nas tshe dang ldan pa legs 'ongs kyis dgra bcom pa nyid thob nas rnam par grol ba'i dga' ba dang bde ba nyams su myong ba na de'i tshe tshigs su bcad pa dag smras pa/ dpa'</text></item>
<item><p>26b8</p><section>'dul ba</section><text>bo de nyid gzigs pa yis/ /thabs kyi zhags pas bdag bcings te/ /glang chen rgas pa 'dam phyung ltar/ /thugs rjes sdug bsngal 'dam nas phyung / /bdag ni sngan cad legs 'ongs gyur/ /de yi 'og tu nyes 'ongs lags/ /</text></item>
<item><p>27a1</p><section>'dul ba</section><text>da ni thub dbang khyod gsung gis/ /gsal bar legs 'ongs nyid du gyur/ /kun mkhyen lcags 'dra bdag gis ni/ /khyod kyi gsung mchog thos gyur nas/ /da ni gser dang 'dra ba yi/ /zag pa med pa'i lus kyang thob/ /</text></item>
<item><p>27a2</p><section>'dul ba</section><text>rin chen la sogs 'thob pa dang / /mtho ris thar pa 'tshal ba yis/ /rtag tu phan pa bzhed pa yi/ /dge bshes bsten par bgyi ba bzang //              //'dul ba rnam par 'byed pa/ bam po drug bcu rtsa lnga pa/</text></item>
<item><p>27a3</p><section>'dul ba</section><text>gang gi tshe tshe dang ldan pa legs 'ongs legs par gsungs pa'i chos 'dul ba la rab tu byung ba de'i tshe na gzhan mu stegs can dag shes ldan dag dge sbyong gau ta ma na re nga'i bstan pa ni kun du mdzes pa yin no/ /zhes zer na/ 'di ltar nyes</text></item>
<item><p>27a4</p><section>'dul ba</section><text>'ongs la sogs pa mu lto ba dag kyang rab tu 'byin par byed na de'i bstan pa ji ltar kun du mdzes pa yin zhes smod par byed/ phyar ka gtong bar byed/ kha zer bar byed nas/ bcom ldan 'das kyis dgongs pa/ nyan thos chen po ri</text></item>
<item><p>27a5</p><section>'dul ba</section><text>rab lta bu la skye bo phal po che'i tshogs dag smas pa skyed par byed pas 'di'i yon tan bsgrag par bya na gang du bya gang du skyes shing gang du rdib pa de nyid du bya'o snyam du dgongs so/ /de nas bcom ldan 'das kyis tshe dang ldan pa kun</text></item>
<item><p>27a6</p><section>'dul ba</section><text>dga' bo la bka' stsal pa/ kun dga' bo song la dge slong rnams la de bzhin gshegs pa ngan spong gi bu dag tu ljongs rgyur gshegs kyis khyed cag las gang de bzhin gshegs pa dang thabs gcig ngan spong gi bu dag tu ljongs</text></item>
<item><p>27a7</p><section>'dul ba</section><text>rgyur 'gro bar spro ba des chos gos dag long shig ces sgo shig /tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas/ dge slong rnams la tshe dang ldan pa dag bcom ldan 'das ngan</text></item>
<item><p>27a8</p><section>'dul ba</section><text>spong gi bu dag tu ljongs rgyur gshegs kyis khyed cag las gang bcom ldan 'das dang thabs gcig tu ngan spong gi bu dag tu ljongs rgyur 'gro bar spro ba des chos gos dag long shig ces bsgo'o/ /de nas bcom ldan 'das dul ba 'khor</text></item>
<item><p>27b1</p><section>'dul ba</section><text>dul ba dang ldan pa/ zhi ba 'khor zhi ba dang ldan pa/ grol ba 'khor grol ba dang ldan pa/ dbugs phyin pa 'khor dbugs phyin pa dang ldan pa/ thul ba 'khor thul ba dang ldan pa/ dgra bcom pa 'khor dgra bcom pa dang ldan pa/ 'dod chags dang bral ba 'khor</text></item>
<item><p>27b2</p><section>'dul ba</section><text>'dod chags dang bral ba dang ldan pa/ mdzes pa 'khor mdzes pa dang ldan pa/ khyu mchog ltar ba lang gi tshogs kyis yongs su bskor ba/ glang po che ltar glang po che'i phru gu'i tshogs kyis yongs su bskor ba/ seng ge ltar mche ba can gyi tshogs</text></item>
<item><p>27b3</p><section>'dul ba</section><text>kyis yongs su bskor ba/ ngang pa'i rgyal po ltar ngang pa'i tshogs kyis yongs su bskor ba/ nam mkha' lding ltar bya'i tshogs kyis yongs su bskor ba/ bram ze ltar slob ma'i tshogs kyis yongs su bskor ba/ sman pa mkhas pa ltar</text></item>
<item><p>27b4</p><section>'dul ba</section><text>nad pa'i tshogs kyis yongs su bskor ba/ dpa' bo ltar ru pa'i tshogs kyis yongs su bskor ba/ sa mkhan ltar lam du zhugs pa'i tshogs kyis yongs su bskor ba/ ded dpon ltar tshong pa'i tshogs kyis yongs su bskor ba/</text></item>
<item><p>27b5</p><section>'dul ba</section><text>tshong dpon ltar 'khor gyi tshogs kyis yongs su bskor ba/ mkhar gyi rgyal po ltar blon po'i tshogs kyis yongs su bskor ba/ 'khor los sgyur ba ltar bu stong gi tshogs kyis yongs su bskor ba/ zla ba ltar rgyu skar gyi tshogs</text></item>
<item><p>27b6</p><section>'dul ba</section><text>kyis yongs su bskor ba/ nyi ma ltar 'od zer stong gi tshogs kyis yongs su bskor ba/ yul 'khor srung ltar dri za'i tshogs kyis yongs su bskor ba/ 'phags skyes po ltar grul bum gyi tshogs kyis yongs su bskor ba/ mig mi</text></item>
<item><p>27b7</p><section>'dul ba</section><text>bzang ltar klu'i tshogs kyis yongs su bskor ba/ nor sbyin ltar gnod sbyin gyi tshogs kyis yongs su bskor ba/ thags bzangs ris ltar lha ma yin gyi tshogs kyis yongs su bskor ba/ brgya byin ltar sum bcu rtsa gsum pa'i tshogs</text></item>
<item><p>27b8</p><section>'dul ba</section><text>kyis yongs su bskor ba/ tshangs pa ltar tshangs ris kyi tshogs kyis yongs su bskor ba/ dbang po rnams kyis shin du dul ba/ spyod lam dang spyod pa ma 'khrugs pa/ chu gter ltar ting nge ba/ sprin ltar chu dang bcas pa/ glang po che'i rgyal po ltar</text></item>
<item><p>28a1</p><section>'dul ba</section><text>dregs pa dang bral ba/ skyes bu chen po'i mtshan sum bcu rtsa gnyis kyis legs par brgyan pa/ dpe byad bzang po brgyad bcus sku rnam par mdzes pa/ 'od 'dom gang gis sku brgyan pa/ nyi ma stong bas lhag pa'i 'od dang ldan pa/</text></item>
<item><p>28a2</p><section>'dul ba</section><text>rin po che'i ri bo 'gro ba ltar kun du bzang ba/ stobs bcu dang / mi 'jigs pa bzhi dang / ma 'dres pa'i dran pa nye bar gzhag pa gsum dang / thugs rje chen po dang ldan pa/ kun shes kauṇḍi nya dang / rta thul dang / bzang ldan dang / rlangs pa dang / ming</text></item>
<item><p>28a3</p><section>'dul ba</section><text>chen dang / grags pa dang / gang po dang / dri med dang / ba lang bdag dang / lag bzangs la sogs pa nyan thos chen po de dag dang / gzhan yang dge slong gi dge 'dun mang pos yongs su bskor cing mdun du bdar te ngan spong gi bu dag tu chu srin</text></item>
<item><p>28a4</p><section>'dul ba</section><text>byis pa gsod kyi ri ga la ba de logs su ljongs rgyu zhing gshegs pa na chu srin byis pa gsod kyi rir byon nas chu srin byis pa gsod kyi ri la 'jigs rung gi tshal ri dgas kyi nags na bzhugs so/ /chu srin byis pa gsod kyi ri pa'i bram ze dang khyim bdag gis bcom ldan 'das</text></item>
<item><p>28a5</p><section>'dul ba</section><text>ngan spong gi bu dag tu ljongs rgyu zhing gshegs pa na/ chu srin byis pa gsod kyi rir byon nas/ chu srin byis pa gsod kyi ri la 'jigs rung gi tshal ri dgas kyi nags na bzhugs shes thos so/ /thos nas kyang tshogs nas tshogs su/ byings nas byings</text></item>
<item><p>28a6</p><section>'dul ba</section><text>su 'dus shing lhags te chu srin byis pa gsod kyi ri nas byung ste/ bcom ldan 'das ga la ba der dong ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /mtha' gcig tu 'khod nas</text></item>
<item><p>28a7</p><section>'dul ba</section><text>bcom ldan 'das chu srin byis pa gsod kyi ri pa'i bram ze dang khyim bdag rnams la chos dang ldan pa'i bka' mchid kyis yang dag par ston par mdzad/ yang dag par 'dzin du 'dzud par mdzad/ yang dag par gzeng bstod par</text></item>
<item><p>28a8</p><section>'dul ba</section><text>mdzad/ yang dag par rab tu dga' bar mdzad do/ /rnam grangs du mar chos dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar</text></item>
<item><p>28b1</p><section>'dul ba</section><text>mdzad nas cang mi gsung ngo / /de nas chu srin byis pa gsod kyi ri pa'i bram ze dang khyim bdag rnams stan las langs te bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das</text></item>
<item><p>28b2</p><section>'dul ba</section><text>dge slong gi dge 'dun dang bcas pas sang bdag cag gi sdum par gdugs tshod gsol bar ci gnang bcom ldan 'das kyis chu srin byis pa gsod kyi ri pa'i bram ze dang khyim bdag rnams la cang mi gsung bas gnang ngo / /de nas chu srin byis pa</text></item>
<item><p>28b3</p><section>'dul ba</section><text>gsod kyi ri pa'i bram ze dang khyim bdag rnams kyis bcom ldan 'das kyis cang mi gsung bas gnang bar rig nas/ bcom ldan 'das kyi zhabs la mgo bos phyag 'tshal te bcom ldan 'das kyi spyan snga nas dong ngo / /de nas chu srin</text></item>
<item><p>28b4</p><section>'dul ba</section><text>byis pa gsod kyi ri pa'i bram ze dang khyim bdag rnams kyis de nyid kyi mtshan mo bca' ba dang / bza' ba gtsang zhing bsod pa dag sta gon byas nas nang par sngar langs te gdan bshams shing chu ra bzhag nas bcom ldan 'das la</text></item>
<item><p>28b5</p><section>'dul ba</section><text>spyan 'dren gyis/ btsun pa gdugs tshod g.yar dgongs 'tshal na bcom ldan 'das kyis da de'i dus la bab par dgongs su gsol zhes spyan drangs so/ /de nas bcom ldan 'das snga dro sham thabs gsol/ lhung bzed dang</text></item>
<item><p>28b6</p><section>'dul ba</section><text>chos gos bsnams te/ dge slong gi tshogs kyis yongs su bskor cing dge slong gi dge 'dun gyis mdun du bdar nas/ chu srin byis pa gsod kyi ri pa'i bram ze dang khyim bdag rnams kyi bkad sa ga la ba der gshegs te</text></item>
<item><p>28b7</p><section>'dul ba</section><text>byon nas/ dge slong gi dge 'dun gyi gong du gdan bshams pa nyid la bzhugs so/ /de nas chu srin byis pa gsod kyi ri pa'i bram ze dang khyim bdag rnams kyis bcom ldan 'das dang / dge slong gi dge 'dun bde bar bzhugs</text></item>
<item><p>28b8</p><section>'dul ba</section><text>par rig nas/ bca' ba dang bza' ba gtsang zhing bsod pas rang gi lag nas tshim par byed/ stobs par byed do/ /rnam grangs du mar bca' ba dang bza' ba gtsang zhing bsod pas rang gi lag nas tshim par byas shing bstabs nas</text></item>
<item><p>29a1</p><section>'dul ba</section><text>bcom ldan 'das gdugs tshod gsol zhing phyag bcabs lhung bzed bzhag par rig nas stan ches dma' ba dag blangs te bcom ldan 'das kyi spyan sngar chos mnyan pa'i phyir 'khod do/ /'khod nas bcom ldan 'das la chu srin</text></item>
<item><p>29a2</p><section>'dul ba</section><text>byis pa gsod kyi ri pa'i bram ze dang khyim bdag rnams kyis 'di skad ces gsol to/ /btsun pa bcom ldan 'das kyis klu gdug pa dang / gnod sbyin gdug pa sog ma med dang / 'brog gnas la sogs pa de dang de dag kyang btul na/ btsun pa</text></item>
<item><p>29a3</p><section>'dul ba</section><text>klu a mra'i chu ngogs pa 'di yun ring po nas bdag cag khon ma mchis pa rnams la khon du 'dzin/ mi 'gran pa rnams la 'gran tshol/ mi 'khu ba rnams la 'khu bar bgyid cing lo thog 'khrungs so 'tshal ma rung bar bgyid na</text></item>
<item><p>29a4</p><section>'dul ba</section><text>kye ma bcom ldan 'das kyis rjes su thugs brtse ba'i slad du klu a mra'i chu ngogs pa 'di gdul du gsol/ bcom ldan 'das kyis chu srin byis pa gsod kyi ri pa'i bram ze dang khyim bdag rnams la cang mi gsung bas gnang ngo / /de nas bcom</text></item>
<item><p>29a5</p><section>'dul ba</section><text>ldan 'das chu srin byis pa gsod kyi ri pa'i bram ze dang khyim bdag rnams la chos dang ldan pa'i bka' mchid kyis yang dag par ston par mdzad/ yang dag par 'dzin du 'dzud par mdzad/ yang dag par gzeng bstod par mdzad/ yang dag</text></item>
<item><p>29a6</p><section>'dul ba</section><text>par rab tu dga' bar mdzad do/ /rnam grangs du mar chos dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad nas gdan las bzhengs te gshegs so/ /</text></item>
<item><p>29a7</p><section>'dul ba</section><text>de nas bcom ldan 'das gtsug lag khang ga la ba der gshegs te byon nas dge slong gi dge 'dun gyi gong du gdan bshams pa nyid la bzhugs so/ /bzhugs nas bcom ldan 'das kyis tshe dang ldan pa kun dga' bo la bka' stsal pa/</text></item>
<item><p>29a8</p><section>'dul ba</section><text>kun dga' bo song la dge slong rnams la khyed cag las gang klu a mra'i chu ngogs pa 'dul bar spro ba des tshul shing long shig ces bsgo la dge 'dun la tshul shing brims shig /tshe dang ldan pa kun dga' bos btsun pa bka' bzhin 'tshal zhes</text></item>
<item><p>29b1</p><section>'dul ba</section><text>bcom ldan 'das las mnyan nas/ dge slong rnams la khyed cag las gang klu a mra'i chu ngogs pa 'dul bar spro ba des tshul shing long shig ces bsgo ste dge 'dun la tshul shing brim par brtsams pa dang / bcom ldan 'das</text></item>
<item><p>29b2</p><section>'dul ba</section><text>kyis tshul shing ma bzhes nas dge slong gnas brtan gnas brtan dag gis bsams pa/ bcom ldan 'das kyis ci'i slad du tshul shing ma bzhes snyam du bsams na/ tshe dang ldan pa legs 'ongs kyi yon tan bsgrag par bzhed par rig nas</text></item>
<item><p>29b3</p><section>'dul ba</section><text>de dag gis kyang tshul shing ma blangs so/ /tshe dang ldan pa legs 'ongs kyis bsams pa/ bcom ldan 'das dang / dge slong gnas brtan gnas brtan dag gis ci'i slad du tshul shing ma bzhes snyam du bsams na/ bdag gi</text></item>
<item><p>29b4</p><section>'dul ba</section><text>yon tan bsgrag par bzhed pas ston pa'i thugs la dgongs pa yongs su rdzogs par bya'o snyam nas des stan phyed las 'phags te glang po che'i sna lta bu'i lag pa brkyang nas tshul shing blangs so/ /de nas bcom ldan 'das kyis tshe dang ldan pa</text></item>
<item><p>29b5</p><section>'dul ba</section><text>kun dga' bo la bka' stsal pa/ kun dga' bo dge slong gnas brtan gang gis tshul shing blangs/ btsun pa tshe dang ldan pa legs 'ongs kyis blangs so/ /bcom ldan 'das kyis bka' stsal pa/ kun dga' bo song la dge slong legs</text></item>
<item><p>29b6</p><section>'dul ba</section><text>'ongs la 'di skad ces de ni klu gdug pa yin gyis khyod kyis lus kyi dbang po bsrung bar bya'o zhes gyis shig /tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas tshe dang ldan pa legs 'ongs la smras pa/</text></item>
<item><p>29b7</p><section>'dul ba</section><text>tshe dang ldan pa legs 'ongs bcom ldan 'das kyis bka' stsal pa/ de ni klu gdug pa yin gyis khyod kyis lus kyi dbang po bsrung bar bya'o zhes byung ngo / /tshe dang ldan pa legs 'ongs kyis smras pa/ btsun pa kun dga' bo ston pa'i bka' mnyan pas bka'</text></item>
<item><p>29b8</p><section>'dul ba</section><text>bzhin 'tshal/ gzhan du na klu a mra'i chu ngogs pa lta bu sha stag gis 'dzam bu'i gling 'di lta ste dper na bu ram shing gi tshal lam/ 'dam bu'i tshal lam/ 'od ma'i tshal bzhin du gang bar gyur kyang de dag gis bdag gi spu'i rtse mo tsam yang g.yo bar mi nus</text></item>
<item><p>30a1</p><section>'dul ba</section><text>na lus kyi dbang po 'gag par lta ga la nus te/ 'di ltar bdag gis bcom ldan 'das kyi spyan sngar rdzu 'phrul gyi rkang pa bzhi po dag kun du bsten cing goms par byas lan mang du byas pa'i phyir ro/ /de nas tshe dang ldan pa legs 'ongs</text></item>
<item><p>30a2</p><section>'dul ba</section><text>de nyid kyi mtshan mo 'das nas snga dro sham thabs bgos lhung bzed dang chos gos thogs te chu srin byis pa gsod kyi rir bsod snyoms la zhugs so/ /chu srin byis pa gsod kyi rir bsod snyoms brgyus nas klu a mra'i chu ngogs pa'i gnas ga la ba der</text></item>
<item><p>30a3</p><section>'dul ba</section><text>song ba dang / klu a mra'i chu ngogs pas tshe dang ldan pa legs 'ongs thag ring po kho na nas 'ong ba mthong ngo / /mthong nas kyang des bsams pa/ dge sbyong 'dis bdag shi bar gtam thos sam ci na bdag gi gnas su 'ong / re shig 'di ni glo bur ba</text></item>
<item><p>30a4</p><section>'dul ba</section><text>yin gyis 'ong du chug shig snyam mo/ /de nas tshe dang ldan pa legs 'ongs kyis chu tshags dang lhung bzed mtha' gcig tu bzhag ste/ snam sbyar sprugs nas rkang pa gnyis bkrus shing lag pa gnyis bsnyal te chu btsags nas lo ma lhags</text></item>
<item><p>30a5</p><section>'dul ba</section><text>pa dag blangs te 'dug nas zas kyi bya ba bya bar brtsams so/ /de nas tshe dang ldan pa legs 'ongs kyis zas kyi bya ba byas nas bsams pa/ klu gdug pa ni 'khrug par ma byas na dul ba'i gnas su mi rung bas 'di ni klu gdug pa yin</text></item>
<item><p>30a6</p><section>'dul ba</section><text>pas 'khrug par bya'o snyam nas des lhung bzed bkrus te lhung bzed kyi khrud ma'i chu de de'i rdzing der blugs pa dang / klu a mra'i chu ngogs pa de 'khrugs nas/ des bsams pa bdag gis dge sbyong 'di 'ong ba dang za ba yang yal bar bor na bdag</text></item>
<item><p>30a7</p><section>'dul ba</section><text>la brnyas te bdag gi gnas su khrud ma'i chu ldugs par byed pas dge sbyong 'di ni nye bar ma zhi ba zhig yin no snyam nas de khros te steng gi nam mkha' la mngon par 'phags nas 'brug sgra chen po phyung ste/ tshe dang ldan pa legs 'ongs kyi steng</text></item>
<item><p>30a8</p><section>'dul ba</section><text>du rdo rje rtse gcig pa dang / 'khor lo dang / mda' bo che dang / mtshon rtse gcig pa la sogs pa mtshon cha sna tshogs dbab par brtsams pa dang / tshe dang ldan pa legs 'ongs byams pa'i ting nge 'dzin la zhugs pas mtshon cha de dag lha'i me tog utpal dang / pad ma dang /</text></item>
<item><p>30b1</p><section>'dul ba</section><text>ku mu da dang / pad ma dkar po dag tu gyur te/ tshe dang ldan pa legs 'ongs kyi lus la 'bab bo/ /klu a mra'i chu ngogs pas me mdag gi char dbab par brtsams pa dang / tshe dang ldan pa legs 'ongs byams pa'i ting nge 'dzin la zhugs pas me mdag de dag</text></item>
<item><p>30b2</p><section>'dul ba</section><text>lha'i me tog man da ra ka ni dag tu gyur te/ tshe dang ldan pa legs 'ongs kyi lus la 'bab bo/ /klu a mra'i chu ngogs pas phyag dar gyi char dbab par brtsams pa dang / tshe dang ldan pa legs 'ongs byams pa'i ting nge 'dzin la zhugs pas phyag dar de dag lha'i a</text></item>
<item><p>30b3</p><section>'dul ba</section><text>ga ru'i phye ma dag dang / tsan dan gyi phye ma dag dang / rgya spos kyi phye ma dag dang / ta ma la'i lo ma'i phye ma dag tu gyur te/ tshe dang ldan pa legs 'ongs kyi lus la 'bab bo/ /klu a mra'i chu ngogs pas khro ba'i mthus du ba gtul ba dang / tshe dang ldan pa legs</text></item>
<item><p>30b4</p><section>'dul ba</section><text>'ongs kyis kyang rdzu 'phrul gyi mthus du ba gtul to/ /klu a mra'i chu ngogs pas khro ba'i mthus me sbar ba dang / tshe dang ldan pa legs 'ongs me'i khams la snyoms par zhugs so/ /de na klu a mra'i chu ngogs pa'i khro ba'i mthu dang / tshe dang ldan</text></item>
<item><p>30b5</p><section>'dul ba</section><text>pa legs 'ongs kyi rdzu 'phrul gyi mthus snang ba chen po byung bar gyur nas chu srin byis pa gsod kyi ri pa'i bram ze dang khyim bdag rnams kyis smras pa/ shes ldan dag 'di ni bcom ldan 'das klu a mra'i chu ngogs pa 'dul bar mdzad pa</text></item>
<item><p>30b6</p><section>'dul ba</section><text>yin no/ /de nas bcom ldan 'das kyis dge slong rnams la bka' stsal pa/ dge slong dag nga'i nyan thos kyi dge slong yang dang yang du me'i khams la snyoms par 'jug pa rnams kyi nang na 'di lta ste/ dge slong legs 'ongs 'di mchog yin no/ /</text></item>
<item><p>30b7</p><section>'dul ba</section><text>gang gi tshe klu a mra'i chu ngogs pa mtshon thams cad zad par gyur pa de'i tshe na des 'bros par brtsams pa dang / tshe dang ldan pa legs 'ongs kyis kun du me mngon par sprul nas klu a mra'i chu ngogs pas tshe dang ldan pa legs 'ongs kyi rkang pa'i drung</text></item>
<item><p>30b8</p><section>'dul ba</section><text>'ba' shig zhi bar mthong ba ma gtogs par thams cad kun du 'bar/ rab tu 'bar/ kun du rab tu 'bar zhing me lce gcig tu gyur par mthong nas de tshe dang ldan pa legs 'ongs ga la ba der song ste phyin nas tshe dang ldan pa legs 'ongs la 'di skad ces smras so/ /</text></item>
<item><p>31a1</p><section>'dul ba</section><text>btsun pa legs 'ongs ci'i slad du bdag la tho 'tsham par mdzad/ rga ba'i chos can kho bo khyod la tho 'tsham pa ma yin gyi khyod kho bo la tho mtsham ste/ gal te kho bos yon tan gyi tshogs 'di lta bu thob par ma gyur du zin na khyod kyis deng kho bo ming</text></item>
<item><p>31a2</p><section>'dul ba</section><text>las lhag ma ma lus par byed par 'gyur ro/ /des smras pa/ btsun pa legs 'ongs bdag gis ci bgyi ba bka' stsal du gsol/ bzhin bzangs tshur shog /bcom ldan 'das kyi spyan sngar song la skyabs su 'gro ba dang / bslab pa'i gzhi dag long shig de nas</text></item>
<item><p>31a3</p><section>'dul ba</section><text>tshe dang ldan pa legs 'ongs kyis klu a mra'i chu ngogs pa lhung bzed du bcug nas bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug</text></item>
<item><p>31a4</p><section>'dul ba</section><text>nas bcom ldan 'das la tshe dang ldan pa legs 'ongs kyis 'di skad ces gsol to/ /btsun pa klu a mra'i chu ngogs pa de 'di lags so/ /bcom ldan 'das kyis bka' stsal pa/ bzhin bzangs khyod re shig sngon gyi nyes par spyad pas da</text></item>
<item><p>31a5</p><section>'dul ba</section><text>ltar dud 'gro'i skye gnas ngan par skyes shing drag shul can lag pa dmar ba/ snun pa dang rab tu snun pa la zhugs pa/ gzhan gyi srog 'phrog pa/ gzhan gyi srog gcod du 'dzud pa/ gzhan gyi srog gcod pas 'tsho bar byed pa yin pas/</text></item>
<item><p>31a6</p><section>'dul ba</section><text>khyod 'di nas shi 'phos pa'i 'gro ba ni cir 'gyur/ skye ba ni cir 'gyur/ tshe phyi ma ni cir 'gyur/ bcom ldan 'das bdag gis ji ltar bgyi ba bka' stsal du gsol/ bzhin bzangs khyod tshur shog la nga'i spyan sngar skyabs su</text></item>
<item><p>31a7</p><section>'dul ba</section><text>'gro ba dang / bslab pa'i gzhi dag long la chu srin byis pa gsod kyi ri pa'i bram ze dang khyim bdag rnams la mi 'jigs pa byin cig /btsun pa bdag bcom ldan 'das kyi spyan sngar skyabs su mchi ba dang / bslab pa'i gzhi dag len</text></item>
<item><p>31a8</p><section>'dul ba</section><text>cing / deng slan cad nas chu srin byis pa gsod kyi ri pa'i bram ze dang khyim bdag rnams la mi 'jigs pa stsol to/ /de nas chu srin byis pa gsod kyi ri pa'i bram ze dang / khyim bdag rnams bya mo lab mang po thogs nas bcom ldan 'das ga la ba</text></item>
<item><p>31b1</p><section>'dul ba</section><text>der dong ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /mtha' gcig tu 'khod nas bcom ldan 'das la chu srin byis pa gsod kyi ri pa'i bram ze dang / khyim bdag rnams kyis 'di skad ces gsol to/ /</text></item>
<item><p>31b2</p><section>'dul ba</section><text>btsun pa bcom ldan 'das kyis klu a mra'i chu ngogs pa btul tam/ bcom ldan 'das kyis bka' stsal pa/ ngas klu a mra'i chu ngogs pa ma btul te dge slong legs 'ongs kyis klu a mra'i chu ngogs pa btul to/ /btsun pa legs 'ongs gang gis chu srin</text></item>
<item><p>31b3</p><section>'dul ba</section><text>byis pa gsod kyi ri pa khyim bdag rtogs ldan gyi bu legs 'ongs kyis so/ /de na kha cig gis smras pa/ bdag cag gi phu nu bo'i bu yin no/ /kha cig gis smras pa/ bdag cag gi tsha bo yin no/ /kha cig gis smras pa/ bdag cag gi zhang po yin no/ /kha cig</text></item>
<item><p>31b4</p><section>'dul ba</section><text>gis smras pa/ bdag cag gi chung po grogs kyi bu yin no zhes de dag gis de la bya mo lab mang po phul lo/ /de nas chu srin byis pa gsod kyi ri pa'i bram ze dang khyim bdag rnams stan las langs te bla gos phrag pa gcig tu byas nas bcom ldan 'das</text></item>
<item><p>31b5</p><section>'dul ba</section><text>ga la ba de logs su thal mo sbyar ba btud de bcom ldan 'das la 'di skad ces gsol to/ /bcom ldan 'das dge slong gi dge 'dun dang bcas pas btsun pa legs 'ongs las brten te gung bdun du bdag cag gi mchod pa'i dbang du bgyis pa'i</text></item>
<item><p>31b6</p><section>'dul ba</section><text>gdugs tshod gsol bar ci gnang / bcom ldan 'das kyis chu srin byis pa gsod kyi ri pa'i bram ze dang khyim bdag rnams la cang mi gsung bas gnang ngo / /de nas chu srin byis pa gsod kyi ri pa'i bram ze dang khyim bdag rnams kyis</text></item>
<item><p>31b7</p><section>'dul ba</section><text>bcom ldan 'das kyis cang mi gsung bas gnang bar rig nas bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas dong ngo / /chu srin byis pa gsod kyi ri la khyim bdag rtogs ldan gyi chung po</text></item>
<item><p>31b8</p><section>'dul ba</section><text>grogs bram ze sbrul khas sdigs pa zhig 'dug pa de klu a mra'i chu ngogs pa'i 'jigs pas bros te mnyan yod du song ba de ko sa lar byung ba'i rgyal po gsal rgyal gyis glang po che'i chang pa'i blar bskos te bzhag go/ /de bya ba</text></item>
<item><p>32a1</p><section>'dul ba</section><text>zhig gi phyir chu srin byis pa gsod kyi rir phyin pa dang / des ji ltar khyim bdag rtogs ldan gyi bu btsun pa legs 'ongs kyis klu a mra'i chu ngogs pa btul ba thos so/ /thos nas kyang tshe dang ldan pa legs 'ongs ga la ba der song ste phyin</text></item>
<item><p>32a2</p><section>'dul ba</section><text>nas tshe dang ldan pa legs 'ongs kyi rkang pa gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas tshe dang ldan pa legs 'ongs la bram ze des 'di skad ces smras so/ /btsun pa legs 'ongs kyis sang bdag gi</text></item>
<item><p>32a3</p><section>'dul ba</section><text>sdum par gdugs tshod gsol bar ci gnang / bram ze chu srin byis pa gsod kyi ri pa'i bram ze dang khyim bdag rnams kyis kho bo las brten nas sangs rgyas la sogs pa dge slong gi dge 'dun zhag bdun du mchod pa'i dbang du byas pa'i</text></item>
<item><p>32a4</p><section>'dul ba</section><text>gdugs tshod la spyan drangs kyis mi 'tshal lo/ /bram zes smras pa/ gal te khyod kyis da mi gnang na gang gi tshe khyod mnyan yod du byon par gyur pa de'i tshe na khyod kyis dang po kho nar bdag gi bsod snyoms gsol pa mdzod cig tshe dang</text></item>
<item><p>32a5</p><section>'dul ba</section><text>ldan pa legs 'ongs kyis de ltar bya'o zhes smras nas de langs te song ngo / /de nas bcom ldan 'das chu srin byis pa gsod kyi rir ci dgyes par bzhugs nas mnyan yod ga la ba de logs su ljongs rgyu zhing gshegs te/</text></item>
<item><p>32a6</p><section>'dul ba</section><text>mthar gyis rgyu zhing gshegs pa na mnyan yod du byon nas mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /khyim bdag mgon med zas sbyin gyis bcom ldan 'das ngan spong gi bu dag tu ljongs rgyu</text></item>
<item><p>32a7</p><section>'dul ba</section><text>zhing gshegs pa na mnyan yod du byon nas/ mnyan yod na rgyal byed kyi tshal bdag gi kun dga' ra ba na bzhugs shes thos so/ /thos nas kyang mnyan yod nas byung nas bcom ldan 'das ga la ba der song ste phyin nas bcom ldan 'das kyi zhabs gnyis</text></item>
<item><p>32a8</p><section>'dul ba</section><text>la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das khyim bdag mgon med zas sbyin la chos dang ldan pa'i bka' mchid kyis yang dag par ston par mdzad yang dag par 'dzin du 'dzud par mdzad/ yang</text></item>
<item><p>32b1</p><section>'dul ba</section><text>dag par gzeng bstod par mdzad/ yang dag par rab tu dga' bar mdzad do/ /rnam grangs du mar chos dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad nas cang mi gsung ngo / /</text></item>
<item><p>32b2</p><section>'dul ba</section><text>de nas khyim bdag mgon med zas sbyin stan las langs te bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das dge slong gi dge 'dun dang bcas pas sang bdag gi sdum</text></item>
<item><p>32b3</p><section>'dul ba</section><text>par gdugs tshod gsol bar ci gnang / bcom ldan 'das kyis khyim bdag mgon med zas sbyin la cang mi gsung bas gnang ngo / /de nas khyim bdag mgon med zas sbyin gyis bcom ldan 'das kyis cang mi gsung bas gnang bar rig nas/ bcom ldan</text></item>
<item><p>32b4</p><section>'dul ba</section><text>'das kyi zhabs gnyis la mgo bos phyag 'tshal te bcom ldan 'das kyi spyan snga nas song ngo / /bram ze sbrul khas sdigs pa des bcom ldan 'das ngan spong gi bu dag tu ljongs rgyu zhing gshegs pa na mnyan yod du byon nas mnyan yod na rgyal byed</text></item>
<item><p>32b5</p><section>'dul ba</section><text>kyi tshal mgon med zas sbyin gyi kun dga' ra ba na bzhugs shes thos so/ /thos nas kyang tshe dang ldan pa legs 'ongs ga la ba der song ste phyin nas/ tshe dang ldan pa legs 'ongs kyi rkang pa gnyis la mgo bos phyag 'tshal te mtha' gcig tu 'dug go/ /</text></item>
<item><p>32b6</p><section>'dul ba</section><text>mtha' gcig tu 'dug nas tshe dang ldan pa legs 'ongs bram ze de la chos dang ldan pa'i gtam gyis yang dag par ston par byed/ yang dag par 'dzin du 'jud par byed/ yang dag par gzeng stod par byed/ yang dag par rab tu dga' bar byed do/ /rnam grangs du mar</text></item>
<item><p>32b7</p><section>'dul ba</section><text>chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar byas nas cang mi smra'o/ /de nas bram ze de stan las langs te tshe dang ldan pa legs 'ongs ga la ba de</text></item>
<item><p>32b8</p><section>'dul ba</section><text>logs su thal mo sbyar ba btud nas tshe dang ldan pa legs 'ongs la 'di skad ces smras so/ /btsun pa legs 'ongs kyis sang bdag gi sdum par gdugs tshod gsol bar ci gnang bram ze bcom ldan 'das la zhu'o/ /de nas bcom</text></item>
<item><p>33a1</p><section>'dul ba</section><text>ldan 'das la tshe dang ldan pa legs 'ongs kyis 'di skad ces gsol to/ /bcom ldan 'das bram ze de bdag gi gan du mchis te bdag sang sdum pa gzhan du 'tshal ma la g.yar 'dren na mchid kyis 'tshal lam/ bcom ldan 'das kyis</text></item>
<item><p>33a2</p><section>'dul ba</section><text>bka' stsal pa/ sngar mgron du bos pas bdag gir bya'o/ /tshe dang ldan pa legs 'ongs kyis bram ze de la cang mi smra bas dang du blangs so/ /de nas bram ze des tshe dang ldan pa legs 'ongs kyis cang mi smra bar dang du blangs par rig nas/ tshe dang ldan pa</text></item>
<item><p>33a3</p><section>'dul ba</section><text>legs 'ongs kyi rkang pa gnyis la mgo bos phyag 'tshal te tshe dang ldan pa legs 'ongs kyi drung nas song ngo / /de nas khyim bdag mgon med zas sbyin gyis de nyid kyi mtshan mo bca' ba dang bza' ba gtsang zhing bsod pa dag sta gon byed du bcug nas/ nang</text></item>
<item><p>33a4</p><section>'dul ba</section><text>par sngar langs te gdan bshams shing chu ra bzhag nas/ bcom ldan 'das la spyan 'dren gyis btsun pa gdugs tshod g.yar dgongs 'tshal na/ bcom ldan 'das kyis da de'i dus la bab par dgongs su gsol zhes spyan drangs so/ /de nas bcom</text></item>
<item><p>33a5</p><section>'dul ba</section><text>ldan 'das snga dro sham thabs gsol lhung bzed dang chos gos bsnams te dge slong gi tshogs kyis yongs su bskor cing / dge slong gi dge 'dun gyis mdun du bdar nas khyim bdag mgon med zas sbyin gyi bkad sa ga la ba der gshegs te byon nas</text></item>
<item><p>33a6</p><section>'dul ba</section><text>dge slong gi dge 'dun gyi gong du gdan bshams pa nyid la bzhugs so/ /bram ze des kyang tshe dang ldan pa legs 'ongs kyi kha zas bsod pa sta gon byas so/ /de nas tshe dang ldan pa legs 'ongs kyang snga dro sham thabs bgos lhung bzed dang chos gos</text></item>
<item><p>33a7</p><section>'dul ba</section><text>thogs nas bram ze de'i bkad sa ga la ba der song ste phyin nas stan bshams pa nyid la 'dug go/ /de nas bram ze des tshe dang ldan pa legs 'ongs bde bar 'dug par rig nas tshe dang ldan pa legs 'ongs kha zas bsod pas tshim par byas so/ /</text></item>
<item><p>33a8</p><section>'dul ba</section><text>bram ze des bsams pa/ btsun pa legs 'ongs kyis kha zas bsod pa zos pas 'ju bar mi nus so snyam du rig nas/ tshe dang ldan pa legs 'ongs la 'di skad ces smras so/ /btsun pa legs 'ongs sang nan gsol lam</text></item>
<item><p>33b1</p><section>'dul ba</section><text>des smras pa/ 'thung ngo / /bram ze des glang po che'i chang gi nang du mdzub mo bcug ste skom gyi nang du krog krog dkrugs te/ tshe dang ldan pa legs 'ongs la phul lo/ /dgra bcom pa dag ni ma bsams par shes pa dang mthong ba mi 'jug pas tshe dang ldan pa legs 'ongs</text></item>
<item><p>33b2</p><section>'dul ba</section><text>kyis de 'thungs te yon bshad pa byas nas stan las langs te song ngo / /de mnyan yod kyi srang re ldes g.yogs pa las thal nas nyi ma'i 'od gzer dag gis lus la phog pa dang / ra ro nas de chang gis myos pa'i shugs kyis sa la sgyel to/ /sangs rgyas</text></item>
<item><p>33b3</p><section>'dul ba</section><text>bcom ldan 'das rnams ni bsnyel ba mi mnga' ba'i chos nyid can yin pas bcom ldan 'das kyis der lo ma ma yin pa'i spyil bu zhig sprul pa mdzad de bkab bo/ /de nas khyim bdag mgon med zas sbyin gyis sangs rgyas la sogs pa dge slong</text></item>
<item><p>33b4</p><section>'dul ba</section><text>gi dge 'dun bde bar bzhugs par rig nas bca' ba dang bza' ba gtsang zhing bsod pas rang gi lag nas tshim par byed stobs par byed do/ /rnam grangs du mar bca' ba dang bza' ba gtsang zhing bsod pas rang gi lag nas tshim par byas shing bstabs</text></item>
<item><p>33b5</p><section>'dul ba</section><text>nas bcom ldan 'das gdugs tshod gsol cing phyag bcabs lhung bzed bzhag par rig nas/ stan ches dma' ba zhig blangs te bcom ldan 'das kyi spyan sngar chos mnyan pa'i phyir 'dug go/ /de nas bcom ldan 'das khyim bdag mgon</text></item>
<item><p>33b6</p><section>'dul ba</section><text>med zas sbyin la chos dang ldan pa'i bka' mchid kyis yang dag par ston par mdzad/ yang dag par 'dzin du 'dzud par mdzad/ yang dag par gzeng stod par mdzad/ yang dag par rab tu dga' bar mdzad do/ /rnam grangs du mar chos</text></item>
<item><p>33b7</p><section>'dul ba</section><text>dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad nas yon bshad pa mdzad de gdan las bzhengs te gshegs nas phyogs der byon</text></item>
<item><p>33b8</p><section>'dul ba</section><text>to/ /de nas bcom ldan 'das kyis rdzu 'phrul mngon par 'du mdzad pa de btul nas dge slong rnams la bka' stsal pa/ dge slong dag 'di ni gang gis klu a mra'i chu ngogs pa btul ba'i dge slong legs 'ongs shes bya ba de yin na/</text></item>
<item><p>34a1</p><section>'dul ba</section><text>dge slong dag ji snyam du sems/ dge slong legs 'ongs 'dis da ltar sbrul phrug kyang thul bar nus sam/ btsun pa rngo mi thog go/ /dge slong dag de ltar na nyes dmigs 'di dang gzhan dag kyang myos par 'gyur ba 'thung ba las</text></item>
<item><p>34a2</p><section>'dul ba</section><text>'byung bas dge slong dag nga la ston pa'o zhes zer ba dag gis myos par 'gyur ba tha na rtswa'i rtse mos kyang btung bar mi bya zhing blud par yang mi bya'o/ /de nas bcom ldan 'das kyis tshe dang ldan pa legs 'ongs sad par mdzad nas bka' stsal pa/</text></item>
<item><p>34a3</p><section>'dul ba</section><text>legs 'ongs ci'i phyir 'di ltar gyur/ bcom ldan 'das ma bsams so/ /bde bar gshegs pa ma bsams so/ /de nas bcom ldan 'das gtsug lag khang du gshegs te byon nas dge slong gi dge 'dun gyi gong du gdan bshams pa nyid la</text></item>
<item><p>34a4</p><section>'dul ba</section><text>bzhugs so/ /bzhugs nas bcom ldan 'das kyis dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes</text></item>
<item><p>34a5</p><section>'dul ba</section><text>bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ 'bru'i chang dang / bcos pa'i chang myos par 'gyur ba 'thung na ltung byed do/ /'bru'i chang zhes bya ba ni</text></item>
<item><p>34a6</p><section>'dul ba</section><text>chan gyi btung ba dang / phye'i btung ba dang / phabs kyi btung ba'o/ /bcos pa'i chang zhes bya ba ni rtsa ba'i btung ba dang / sdong bu'i btung ba dang / 'dab ma'i btung ba dang / me tog gi btung ba dang / 'bras bu'i btung ba'o/ /de gnyis ga</text></item>
<item><p>34a7</p><section>'dul ba</section><text>bsres pa ni 'bru'i chang dang bcos pa'i chang zhes bya ba'o/ /de 'thung na zhes bya ba ni mgul du mid na'o/ /ltung byed do zhes bya ba ni sems can dmyal ba dang / dud 'gro dang yi dgas ngan song dang / ngan 'gro dang / log par ltung ba</text></item>
<item><p>34a8</p><section>'dul ba</section><text>dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /</text></item>
<item><p>34b1</p><section>'dul ba</section><text>de la ltung bar ji ltar 'gyur zhe na/ dge slong myos par 'gyur ba'i kha dog dang ldan pa dang / myos par 'gyur ba'i dri dang ldan pa dang / myos par 'gyur ba'i ro dang ldan pa dang / myos par 'gyur ba'i myang ba dang ldan pa 'thung na/ 'thungs</text></item>
<item><p>34b2</p><section>'dul ba</section><text>nas myos par 'gyur na ltung byed du 'gyur la/ 'thungs nas myos par mi 'gyur na nyes byas su 'gyur ro/ /dge slong myos par 'gyur ba'i kha dog dang ldan pa dang / myos par 'gyur ba'i dri dang ldan pa dang / myos par 'gyur ba'i</text></item>
<item><p>34b3</p><section>'dul ba</section><text>ro dang ldan pa 'thung na/ 'thungs nas myos par 'gyur na ltung byed du 'gyur la/ 'thungs nas myos par mi 'gyur na nyes byas su 'gyur ro/ /dge slong myos par 'gyur ba'i kha dog dang ldan pa dang / myos par 'gyur ba'i</text></item>
<item><p>34b4</p><section>'dul ba</section><text>dri dang ldan pa 'thungs na/ 'thungs nas myos par 'gyur na ltung byed du 'gyur la/ 'thungs nas myos par mi 'gyur na nyes byas su 'gyur ro/ /myos par 'gyur ba'i kha dog 'ba' shig ma 'dres pa dang ldan pa 'thung ba la ni</text></item>
<item><p>34b5</p><section>'dul ba</section><text>ltung ba med de de yang tshwa nyid du gyur pa'o/ /dge slong 'bru'i chang 'thung na ltung byed du 'gyur ro/ /bcos pa'i chang 'thung na ltung byed du 'gyur ro/ /'bru'i chang dang bcos pa'i chang 'thung na ltung byed du 'gyur ro/ /dge slong 'bru'i</text></item>
<item><p>34b6</p><section>'dul ba</section><text>chang gi nu rtsi 'thung na ltung byed du 'gyur ro/ /dge slong sbang ma za na ltung byed du 'gyur ro/ /dge slong tshigs ma za na ltung byed du 'gyur ro/ /dge slong phabs kyi chang bu za na nyes byas su 'gyur ro/ /dge slong me tog dang</text></item>
<item><p>34b7</p><section>'dul ba</section><text>'bras bu myos par 'gyur ba dag za na nyes byas su 'gyur ro/ /bskol ba 'thung ba dang / kha'i nad yod pa la sman pa'i lung gis khur bar srel ba dang / lus dag skud pa la ltung ba med do/ /las dang po pa dang / smyos pa dang /</text></item>
<item><p>34b8</p><section>'dul ba</section><text>sems 'khrugs pa dang / tshor ba dag gis nyen pa la ltung ba med do/ /dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa tshe dang ldan pa legs 'ongs kyis</text></item>
<item><p>35a1</p><section>'dul ba</section><text>las ci bgyis na las de'i rnam par smin pas phyug pa/ nor mang la longs spyod che ba'i khyim du skyes/ las ci bgyis na las de'i rnam par smin pas mu lto ba rnams kyi nang du zhugs shing nyes 'ongs shes bgyi ba'i</text></item>
<item><p>35a2</p><section>'dul ba</section><text>ming du gyur/ las ci bgyis na las de'i rnam par smin pas bcom ldan 'das kyi bstan pa la rab tu byung nas nyon mongs pa thams cad spangs pas dgra bcom pa nyid mngon du bgyis/ bcom ldan 'das kyis bka' stsal pa/ dge slong dag</text></item>
<item><p>35a3</p><section>'dul ba</section><text>rigs kyi bu legs 'ongs nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas shing bsags pas legs 'ongs nyid kyis las byas shing</text></item>
<item><p>35a4</p><section>'dul ba</section><text>bsags pa dag gzhan su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi</text></item>
<item><p>35a5</p><section>'dul ba</section><text>khams la mi 'gyur gyi/ 'di ltar las dge ba dang mi dge ba byas shing bsags pa dag ni zin pa'i phung po dang / khams dang / skye mched dag la rnam par smin par 'gyur te/ las rnams bskal pa brgyar yang ni/ /chud mi za ba 'ang</text></item>
<item><p>35a6</p><section>'dul ba</section><text>tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag sngon byung ba 'das pa'i dus na ri brags shig na khyim bdag phyug pa/ nor mang ba/ longs spyod che ba zhig 'dug pa de 'khor dang bcas te</text></item>
<item><p>35a7</p><section>'dul ba</section><text>skyed mos tshal gyi sar byung ngo / /sangs rgyas rnams 'byung ba med pa'i tshe rang sangs rgyas dman pa dang / bkren pa la rjes su snying brtse ba/ bas mtha'i gnas mal la dga' ba/ bse ru lta bu gcig pu 'jig rten gyi yon</text></item>
<item><p>35a8</p><section>'dul ba</section><text>gnas su gyur pa dag 'jig rten du byung ngo / /rang sangs rgyas na ba zhig ri brags der bsod snyoms la zhugs pa dang / khyim bdag des rang sangs rgyas de thag ring po kho na nas mthong nas/ des zho shas 'tsho ba rnams la bsgo ba/</text></item>
<item><p>35b1</p><section>'dul ba</section><text>shes ldan dag rab tu byung ba 'di skrod cig /de dag las 'ga' yang rang sangs rgyas de skrod par spro ba med nas khyim bdag des spyos te stan las langs nas rang nyid kyis rang sangs rgyas de'i gnya' ba nas bzung ste bskrad nas smras pa/</text></item>
<item><p>35b2</p><section>'dul ba</section><text>nyes 'ongs mu lto ba rnams kyi nang du zhugs shig ces phul ba dang / de phyag dar gyi phung po'i nang du sgyel to/ /rang sangs rgyas bdag nyid chen po des bsams pa/ khyim bdag nyon mongs pa 'di ha cang smras pa dang / nyams par</text></item>
<item><p>35b3</p><section>'dul ba</section><text>gyur na mi rung gis 'di la lag nas drang ba sbyin no snyam nas/ des ngang pa'i rgyal po 'dab ma brkyang ba ltar steng gi nam mkha' la mngon par 'phags nas 'bar ba dang / gsal ba dang / char 'bebs pa dang / glog 'byin pa'i cho</text></item>
<item><p>35b4</p><section>'dul ba</section><text>'phrul dag bya bar brtsams so/ /so so'i skye bo ni rdzu 'phrul la myur du sems gtod par byed pa yin pas khyim bdag de shing ljon pa rtsa ba nas bcad pa bzhin du rang sangs rgyas de'i rkang pa gnyis kyi drung du 'gyel nas smras pa/ yon</text></item>
<item><p>35b5</p><section>'dul ba</section><text>gnas yang dag par gyur pa mar gshegs su gsol/ mar gshegs su gsol/ nyon mongs pa'i 'dam du bying ba bdag gi sug pa nas drang ba stsal du gsol/ rang sangs rgyas de khyim bdag de la rjes su snying brtse ba'i phyir steng</text></item>
<item><p>35b6</p><section>'dul ba</section><text>gi nam mkha' las shod du babs so/ /khyim bdag des de la mchod pa byas/ rkang pa gnyis la mgo bos phyag 'tshal te smon lam 'di skad ces bdag yon gnas yang dag par gyur pa 'di lta bu la gnod pa byas pa gang yin pa'i las</text></item>
<item><p>35b7</p><section>'dul ba</section><text>de'i cha dang 'thun par mi 'gyur bar mchod pa byas pa gang yin pa'i dge ba'i rtsa ba 'dis bdag phyug pa/ nor mang ba/ longs spyod che ba'i khyim du skye zhing / 'di bas ches khyad par du 'phags pa'i ston pa mnyes par byed cing thugs byung bar mi</text></item>
<item><p>35b8</p><section>'dul ba</section><text>byed pa'i yon tan gyi rnam pa de lta bu thob par gyur cig ces smon lam btab bo/ /dge slong dag de la de'i tshe de'i dus na khyim bdag gang yin pa de ni legs 'ongs 'di yin te/ 'dis rang sangs rgyas de la mchod pa byas nas smon lam btab pa gang</text></item>
<item><p>36a1</p><section>'dul ba</section><text>yin pa'i las de'i rnam par smin pas ni da ltar phyug la nor mang ba/ longs spyod che ba'i khyim du skyes so/ /gnod pa byas pa dang nyes 'ongs shes brjod pa gang yin pa'i las de'i rnam par smin pas ni bskal par sems can dmyal</text></item>
<item><p>36a2</p><section>'dul ba</section><text>ba chen po mnar med par gdungs nas las de nyid kyi lhag mas tshe rabs lnga brgyar mu lto ba nyid kyis 'phyan par gyur cing nyes 'ongs shes bya bar gyur te/ da ltar gyi bar du yang mu lto ba rnams kyi nang du zhugs shing nyes 'ongs zhes bya ba'i ming du</text></item>
<item><p>36a3</p><section>'dul ba</section><text>gyur to/ /bdag yon gnas yang dag par gyur pa 'di lta bu la gnod pa byas pa gang yin pa'i las de'i cha dang 'thun par mi 'gyur bar 'di bas ches khyad par du 'phags pa'i ston pa mnyes par byed cing / thugs byung bar mi byed pa'i yon tan</text></item>
<item><p>36a4</p><section>'dul ba</section><text>gyi rnam pa de lta bu thob par gyur cig ces smon lam btab pa gang yin pa'i las de'i rnam par smin pas ni nga'i bstan pa la rab tu byung nas nyon mongs pa thams cad spangs pas dgra bcom pa nyid mngon du byas shing / 'dis rang sangs rgyas bye ba</text></item>
<item><p>36a5</p><section>'dul ba</section><text>phrag 'bum bas ches khyad par du 'phags pa'i ston pa nga mnyes par byas shing thugs byung bar ma byas so/ /btsun pa tshe dang ldan pa legs 'ongs kyis las ci bgyis na las de'i rnam par smin pas bcom ldan 'das kyis yang dang yang du me'i</text></item>
<item><p>36a6</p><section>'dul ba</section><text>khams la snyoms par 'jug pa rnams kyi mchog tu bstan/ de yang smon lam gyi dbang gis te/ gang du smon lam btab ce na/ dge slong dag sngon byung ba 'das pa'i dus na bskal pa chen po bzang po 'di nyid la skye dgu'i tshe lo nyi khri thub pa na</text></item>
<item><p>36a7</p><section>'dul ba</section><text>ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa sangs</text></item>
<item><p>36a8</p><section>'dul ba</section><text>rgyas bcom ldan 'das 'od srung 'jig rten du byung ste/ de bā rā ṇa sī na drang srong smra ba ri dgas kyi nags na nye bar brten cing bzhugs so/ /de'i bstan pa la 'di rab tu byung nas dge slong gang gis de rab tu phyung ba'i dge slong de de bzhin gshegs pa yang dag par</text></item>
<item><p>36b1</p><section>'dul ba</section><text>rdzogs pa'i sangs rgyas 'od srung gis yang dang yang du me'i khams la snyoms par 'jug pa rnams kyi mchog tu bstan to/ /de na 'dis tshe ji srid par tshangs par spyod pa spyad na yon tan gyi tshogs 'ga' yang ma thob nas/ de'i 'og tu 'chi ba'i</text></item>
<item><p>36b2</p><section>'dul ba</section><text>tshe smon lam 'di skad ces bdag gis bcom ldan 'das de bzhin gshegs pa yang dag par rdzogs pa'i sangs rgyas yon gnas bla na med pa 'od srung la tshe ji srid par tshangs par spyod pa spyad na yon tan gyi tshogs 'ga' yang ma thob ste/ bdag gis tshe ji</text></item>
<item><p>36b3</p><section>'dul ba</section><text>srid par tshangs par spyod pa spyad pa'i dge ba'i rtsa ba 'dis bcom ldan 'das de bzhin gshegs pa yang dag par rdzogs pa'i sangs rgyas 'od srung gis bram ze'i khye'u bla ma la bram ze'i khye'u khyod ma 'ongs pa'i dus na skye dgu'i tshe lo brgya thub pa na de bzhin gshegs</text></item>
<item><p>36b4</p><section>'dul ba</section><text>pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das shākya thub</text></item>
<item><p>36b5</p><section>'dul ba</section><text>pa zhes bya bar 'gyur ro zhes lung bstan pa'i bstan pa la bdag rab tu byung nas nyon mongs pa thams cad spangs pas dgra bcom pa nyid mngon du byed cing / ji ltar mkhan po 'di bcom ldan 'das de bzhin gshegs pa yang dag par rdzogs pa'i sangs rgyas</text></item>
<item><p>36b6</p><section>'dul ba</section><text>'od srung gis yang dang yang du me'i khams la snyoms par 'jug pa rnams kyi mchog tu bstan pa de bzhin du/ bdag kyang bcom ldan 'das shākya thub pa/ shākya'i seng ge/ shākya'i rgyal po'i gtso bo des yang dang yang du me'i khams la snyoms par</text></item>
<item><p>36b7</p><section>'dul ba</section><text>'jug pa rnams kyi mchog tu bstan par gyur cig ces smon lam gdab par brtsams pas smon lam de'i dbang gis da ltar de bzhin gshegs pas yang dang yang du me'i khams la snyoms par 'jug pa rnams kyi mchog tu bstan to/ /</text></item>
<item><p>36b8</p><section>'dul ba</section><text>dge slong dag de ltar na las gcig tu gnag pa rnams kyi rnam par smin pa ni gcig tu gnag pa yin la/ las gcig tu dkar ba rnams kyi rnam par smin pa yang gcig tu dkar ba yin/ las 'dren ma rnams kyi rnam par smin pa</text></item>
<item><p>37a1</p><section>'dul ba</section><text>yang 'dres ma yin no/ /dge slong dag de lta bas na las gcig tu gnag pa rnams dang 'dren ma rnams spangs te las gcig tu dkar ba rnams la brtsal bar bya ste/ dge slong dag khyed kyis de ltar bslab par bya'o/ /myos par</text></item>
<item><p>37a2</p><section>'dul ba</section><text>'gyur ba 'thung ba'i ltung byed de bdun bcu rtsa dgu pa rdzogs sho//             // bar sdom la/ zhi ba ral pa nor bu dang / /sman pa dge 'dun lto dang skas/ /za dang nyes gyur gtum mo dang / /gzhon nu lhung bzed stobs rnams so/ /sangs rgyas</text></item>
<item><p>37a3</p><section>'dul ba</section><text>bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /ri brags shig na bram ze zhig 'dug pa des mnyan yod pa'i bu mo zhig bag mar blangs nas/ de de dang lhan cig rtse bar byed/</text></item>
<item><p>37a4</p><section>'dul ba</section><text>dga' bar byed/ dga' mgur spyod par byed do/ /de la bu mo zhig byung nas de srings shing bskyed de chen mor gyur to/ /bram ze de la re shig mnyan yod du bya ba zhig byung nas des shing rta bcas te 'phags pa dang / bu mo</text></item>
<item><p>37a5</p><section>'dul ba</section><text>des mthong nas des smras pa/ yab gar bzhud/ bram zes smras pa/ bu mo mnyan yod du'o/ /bu mos smras pa/ yab bdag kyang mchi'o/ /bram zes smras pa/ bu mo khyod da mchog thob pa yin pas khyod kyi lag pa 'am</text></item>
<item><p>37a6</p><section>'dul ba</section><text>rkang pa la 'ga' zhig gis reg par gyur na/ bdag cag la mi snyan par 'gyur gyis khyod 'di nyid na 'dug shig /bu mo des ngu bar brtsam pa dang / bram ze mos smras pa/ bu mo ci'i phyir ngu / bu mos smras pa/ yab mnyan</text></item>
<item><p>37a7</p><section>'dul ba</section><text>yod du bzhud na bdag der khrid par mi bzhed do/ /bram ze mos smras pa/ rje'i sras bu mo yang khrid cig dang nye du dag mthong bar 'gyur ro/ /bram zes smras pa/ bu mo da mchog thob par 'gyur bas 'di'i lag pa</text></item>
<item><p>37a8</p><section>'dul ba</section><text>'am/ rkang pa la 'ga' zhig gis reg par gyur na bdag cag la mi snyan par 'gyur gyis 'di nyid du zhog shig /bram ze mos smras pa/ rje'i sras dang thabs gcig mchis na legs par sbas</text></item>
<item><p>37b1</p><section>'dul ba</section><text>pa dang / legs par bsrungs par 'gyur ro/ /bram ze des bu mo de shing rtar bcug ste 'phags pa dang / bu mo de ltad mo'i rang bzhin can yin pas pha la dris pa/ yab 'di su'i kun dga' ra ba lags/ 'di su'i rdzing bu lags/</text></item>
<item><p>37b2</p><section>'dul ba</section><text>'di su'i lha khang lags/ 'di su'i skyed mos tshal lags/ 'di su'i khron pa lags/ 'di su'i gtsug lag khang lags/ bram zes smras pa/ bu mo 'di ni shākya'i bu'i dge sbyong rnams kyi bsti gnas yin no/ /bu mos smras pa/</text></item>
<item><p>37b3</p><section>'dul ba</section><text>yab ltar mchi'o/ /bram zes smras pa/ bu mo bsti gnas 'di na rigs sna tshogs dang / rus sna tshogs las rab tu byung ba dag 'khod pas khyod kyi lag pa 'am/ rkang pa la 'ga' zhig gis reg par gyur na bdag cag la mi snyan par</text></item>
<item><p>37b4</p><section>'dul ba</section><text>'gyur gyis tshur shog 'dong ngo zhes de 'phags pa dang / ji tsam na grong bar de nyid nas bram ze dang khyim bdag gi chung ma rab tu mang po gtsug lag khang lta 'dod pa dag mnyan yod kyi phyi rol du byung ba de dag gis bram ze de mthong nas de dag</text></item>
<item><p>37b5</p><section>'dul ba</section><text>gis smras pa/ snam zungs byon pa legs so byon pa legs so/ /khyod yun ring mo ring mo zhig gis gar bzhud/ bram zes smras pa/ kho bo khyod cag nyid ltar 'ongs na khyod cag gar 'dong / rgyal byed kyi tshal du gtsug lag khang</text></item>
<item><p>37b6</p><section>'dul ba</section><text>ltar mchi'o/ /sru cag tsha mo 'di yang khrid de deng la/ 'di la yang gtsug lag khang ston cig /bu mo de yang de dag dang lhan cig rgyal byed kyi tshal du song ngo / /drug sde dag gi kun du spyod pa ni 'dir bdag cag gis bram ze dang khyim bdag</text></item>
<item><p>37b7</p><section>'dul ba</section><text>'ongs shing lhags pa rnams la yang chos bstan par bya/ rgol ba dag kyang tshar gcad par bya/ rang gi grags pa yang bsgrags par bya'o snyam pas drug sde dag las gang yang rung bas rgyal byed kyi tshal gyi sgo stong par mi 'jog</text></item>
<item><p>37b8</p><section>'dul ba</section><text>pas/ tshe dang ldan pa 'char ka nang par sngar langs te so shing bor nas snam sbyar dmar ser gyon te rgyal byed kyi tshal gyi sgo na 'chag cing 'dug go/ /drug sde dag gis grong khyer chen po drug po dag na 'khod pa'i mi rnams 'di lta ste/</text></item>
<item><p>38a1</p><section>'dul ba</section><text>rigs las sam/ rus las sam/ rgyud las sam/ ming las sam/ gzugs las sam/ bzo las sam/ 'tsho ba las mi shes pa 'am/ ma mthong ba 'am/ ma thos pa 'am/ ma rig pa 'am/ rnam par mi shes pa 'ga' yang</text></item>
<item><p>38a2</p><section>'dul ba</section><text>med pas tshe dang ldan pa 'char kas bram ze dang khyim bdag gi chung ma rab tu mang po de dag thag ring po kho na nas mthong ste/ mthong nas kyang 'di skad ces smras so/ /che ge mo'i ma/ che ge mo'i chung ma/ che ge mo'i mna' ma/ che ge mo'i bu mo/ che ge mo'i</text></item>
<item><p>38a3</p><section>'dul ba</section><text>sring mo 'ongs pa legs so 'ongs pa legs so/ /khyed cag ci'i phyir yun ring mo ring mo nas zla ba ltar rgyu bar byed/ de dag gis smras pa/ btsun pa 'char ka bcom ldan 'das kyis mi khom pa brgyad ni gang zag gi tshangs par spyad pa'i dus</text></item>
<item><p>38a4</p><section>'dul ba</section><text>ma lags so zhes legs par gsungs na/ bdag cag ni 'di lta ste/ khyim gyi 'du 'dzi dang ldan pas mi khom pa dgu pa lags so/ /'char kas smras pa/ sring mo dag khyed kyis 'ga' zhig gis 'di skad ces/ dug can la sogs</text></item>
<item><p>38a5</p><section>'dul ba</section><text>rgyal po yis/ /bya ba dag ni ma byas par/ /de dag nyid dang bya ba rnams/ /zhig pa nyid du gyur pa yin/ /bya ba de dag nyid kyang ni/ /yongs su rdzogs par ma gyur par/ /'jig rten dgra bo 'chi bdag de/ /'ong ba nyid du 'gyur ba yin/ /</text></item>
<item><p>38a6</p><section>'dul ba</section><text>zhes smras pa ma thos sam/ de dag gis smras pa/ btsun pa 'char ka de'i slad du bdag cag skyed mos tshal du mchis te rgyal byed kyi tshal du 'jug pa dang / gtsug lag khang blta ba dang / bcom ldan 'das dang dge slong gnas</text></item>
<item><p>38a7</p><section>'dul ba</section><text>brtan gnas brtan rnams kyi zhabs la phyag 'tshal ba'i slad du mchis pa lags so/ /'char kas smras pa/ sring mo dag gal te khyed cag de'i phyir 'ongs na bcom ldan 'das kyis kyang snying po med pa'i lus las snying po</text></item>
<item><p>38a8</p><section>'dul ba</section><text>blang bar bya'o zhes gsungs pas legs so legs so/ /sring mo dag de ni mjal gyis 'di ltar ltad mo ji ltar blta ba dri bar bya'o/ /sring mo dag khyed cag gang du 'jug par byed/ btsun pa 'char ka bdag cag kun dga'i</text></item>
<item><p>38b1</p><section>'dul ba</section><text>ra bar 'jug cing gtsug lag khang blta bar 'tshal lo/ /sring mo dag bcom ldan 'das kyis mkhas pa gang zhig rab tu sems dad pas/ /sangs rgyas mchod rten dag la gom 'dor na/ /'dzam bu chu bo gser gyi srang tshad ni/ /stong phrag brgya yang de dang mnyam</text></item>
<item><p>38b2</p><section>'dul ba</section><text>pa min/ /zhes gsungs pas de yang legs so/ /sring mo dag khyed kyis gang khyed cag la gtsug lag khang ston par byed pa'i dge slong 'ga' zhig btsal tam/ 'phags pa ci bdag cag sgron ma sug pa na thogs bzhin du zhugs gzhan du 'tshol</text></item>
<item><p>38b3</p><section>'dul ba</section><text>lam/ btsun pa 'char ka spangs te dge slong gzhan ga la tshol/ khyod bas gzhan khyad par du 'phags pa su zhig mchis kyis khyod nyid kyis bstan du gsol/ de nas tshe dang ldan pa 'char ka 'di snyam du sems te/ gal te 'di dag gtsug</text></item>
<item><p>38b4</p><section>'dul ba</section><text>lag khang bstan par bya na ni bdag gi dge ba'i phyogs yongs su nyams par yang 'gyur/ gal te bstan par mi bya na ni tshig pa'i bsod snyoms kyang ster bar mi 'gyur la/ bcom ldan 'das kyis kyang ma dad pa rnams dad pa phun sum tshogs pa</text></item>
<item><p>38b5</p><section>'dul ba</section><text>yang dag par 'dzin du gzhug par bya/ gdul bar bya/ gzung bar bya/ rab tu dgod par bya'o zhes gsungs pas de'i phyir 'di dag dge ba la nges par sbyar bar byas/ rnam pa thams cad du bstan par bya'o snyam du rig nas des me tog dang / bdug spos la sogs pa</text></item>
<item><p>38b6</p><section>'dul ba</section><text>mchod pa sna tshogs thogs te pog phor lag tu blangs nas go rims ji lta ba bzhin du bstan par brtsams te/ sring mo dag 'di ni bcom ldan 'das kyi dri gtsang khang ste/ gang du bcom ldan 'das nyin lan gsum mtshan lan gsum sangs rgyas kyi</text></item>
<item><p>38b7</p><section>'dul ba</section><text>spyan gyis 'jig rten la rnam par gzigs nas gang ni nyams par 'gyur/ gang ni 'phel bar gyur/ gang ni gnod par gyur/ gang ni nyam nga bar gyur/ gang ni mi bde bar gyur/ gang ni gnod pa dang nyam nga ba dang mi bde bar gyur/ gang ni ngan song la gzhol/ gang ni ngan</text></item>
<item><p>38b8</p><section>'dul ba</section><text>song la 'bab/ gang ni ngan song la bab/ gang ni ngan song gi 'dam nas bslang ste mtho ris dang / thar pa dang 'bras bu la gzhag par bya/ 'dod pa'i 'dam du bying ba gang gi lag nas ni drang bar bya/ 'phags pa'i nor gyi dbyig dang bral ba gang ni 'phags</text></item>
<item><p>39a1</p><section>'dul ba</section><text>pa'i nor gyi dbang phyug la gzhag par bya/ gang gi sangs rgyas 'byung bas brgyan pa'i 'jig rten ni 'bras bu dang bcas par bya/ gang gi dge ba'i rtsa ba dag ma bskyed pa ni bskyed par bya/ dge ba'i rtsa ba dag bskyed pa gang ni yongs su smin par</text></item>
<item><p>39a2</p><section>'dul ba</section><text>bya/ yongs su smin pa gang ni rnam par grol bar bya zhes mkhyen pa dang gzigs pa 'jug cing 'di ltar/ chu srin gnas kyi dug can pa/ /dus las 'da' bar 'gyur srid kyi/ /sangs rgyas gdul la byams pa ni/ /dus las 'da' bar mi 'gyur ro/ /</text></item>
<item><p>39a3</p><section>'dul ba</section><text>ji ltar ma ni bu sdug gcig pu la/ /rtog cing de srog srung bar byed pa ltar/ /de bzhin gshegs pa 'ang gdul ba'i skye bo la/ /rtog par mdzad cing de srog srung bar mdzad/ /kun mkhyen rgyud la mnga' ba'i thugs rje yi/ /bzhon ma gdul ba'i be'u</text></item>
<item><p>39a4</p><section>'dul ba</section><text>tshol mi skyo ste/ /srid dang ngan 'gros nyams la byams pa ni/ /rab nyams be'u la byams pa'i ba bzhin no/ /zhes bya ba 'jug pa bcom ldan 'das de bzhin gshegs pa dgra bcom pa yang dag par rdzogs pa'i sangs rgyas stobs</text></item>
<item><p>39a5</p><section>'dul ba</section><text>bcu'i stobs dang ldan pa/ mi 'jigs pa bzhis bsnyengs pa mi mnga' ba/ khyu mchog rlabs po che'i gnas su dam 'cha' ba/ 'khor gyi nang du seng ge'i sgra yang dag par sgrog pa gang yin pa de'i yin gyis 'di'i zhabs la phyag</text></item>
<item><p>39a6</p><section>'dul ba</section><text>dag 'tshol cig /'di ni tshe dang ldan pa kun shes kauṇḍi nya'i gtsug lag khang ste/ bcom ldan 'das kyis 'jig rten mi shes pa'i mun pa dang / 'dren pa med pa dang / yongs su 'dren pa med pa na de'i dang por ye shes kyi mig sman gyi</text></item>
<item><p>39a7</p><section>'dul ba</section><text>thur mas gang gi chos kyi mig rnam par sbyangs pa bcom ldan 'das kyis gnas brtan rnams dang / rgyal tshab lta bu rnams dang / yun ring po nas rab tu byung ba rnams dang / tshangs par spyod pa mngon par spyod pa rnams dang / snam sbyar gyi rgyal</text></item>
<item><p>39a8</p><section>'dul ba</section><text>mtshan thogs pa rnams kyi mchog tu lung bstan pa gang yin pa gang gi rgyud la de'i dang por bcom ldan 'das kyis 'jig rten du dge sbyong ngam/ bram ze 'am/ lha 'am/ bdud dam/ tshangs pa 'am/ sus kyang chos dang 'thun par bskor mi nus pa chos</text></item>
<item><p>39b1</p><section>'dul ba</section><text>dang ldan pa'i chos kyi 'khor lo skye bo mang po'i don dang / skye bo mang po la phan pa dang / bde ba dang 'jig rten la rjes su thugs brtse ba dang / lha dang mi rnams kyi don dang / phan pa dang bde ba'i phyir lan gsum du bzlas te rnam pa bcu gnyis su bskor ba de'i</text></item>
<item><p>39b2</p><section>'dul ba</section><text>yin gyis/ 'dir yang zhabs la phyag dag 'tshol cig /'di ni tshe dang ldan pa 'od srung chen po'i gtsug lag khang ste/ bram ze shing sā la chen po lta bu rmon pa dor stong du gcig gis ma chog pa spangs te rab tu byung ba/ dbyig bye ba phrag drug bcu dang ldan pa/</text></item>
<item><p>39b3</p><section>'dul ba</section><text>gser gyi nas bang chung brgyad bcu bdog pa/ bran gyi grong bcwa brgyad bdog pa/ sbyor ba'i grong bcu drug bdog pa/ ser skya bzang mo lus gser bas lhag pa dang ldan pa mchil ma'i thal ba smin pa ltar spangs te mtshan mo'i thun tha ma la ras sbyar ma'i</text></item>
<item><p>39b4</p><section>'dul ba</section><text>snam sbyar rin thang 'bum ri ba thogs te 'jig rten na dgra bcom pa gang dag bzhugs pa de dag gi phyir rab tu byung ba/ bsam gtan dang / rnam par thar pa dang / ting nge 'dzin dang / snyoms par 'jug pa bskyed pa'i phyir nags na brten pa gang yin pa</text></item>
<item><p>39b5</p><section>'dul ba</section><text>gang mthong na spos kyi glang po che dag kyang rgyags pa dang bral bar 'gyur ba/ gang gis bu mangs kyi mchod rten du ston par khas blangs nas dge slong gi sdom pa thob pa/ bcom ldan 'das kyis kyang dge slong dag nga'i nyan thos kyi dge slong 'dod pa</text></item>
<item><p>39b6</p><section>'dul ba</section><text>chung ba/ chog shes pa/ sbyangs pa'i yon tan smra ba rnams kyi nang na mchog ni 'di yin te/ 'di lta ste dge slong 'od srung chen po'o zhes gsungs shing bcom ldan 'das kyis rjes su bsngags pa gang yin pa de'i yin gyis 'dir yang</text></item>
<item><p>39b7</p><section>'dul ba</section><text>zhabs la phyag dag 'tshol cig /'di ni tshe dang ldan pa shā ri'i bu'i gtsug lag khang ste/ mchog thob pa'i bu gang yin pa/ gang lo brgyad gnyis su dbang po'i brda sprod pa blags pa/ rgol ba thams cad tshar bcad pa/ bcom ldan 'das kyi</text></item>
<item><p>39b8</p><section>'dul ba</section><text>bstan pa la rab tu byung nas bcom ldan 'das kyis shes rab chen po rnams dang / spobs pa chen po rnams kyi mchog tu bstan pa gang yin pa/ bcom ldan 'das kyis 'jig rten thams cad gang gi cha bcu drug par bzhag cing bcom ldan 'das kyis/</text></item>
<item><p>40a1</p><section>'dul ba</section><text>de bzhin gshegs pa ma gtogs par/ /'jig rten kun gyi shes rab gang / /shā ri'i bu'i shes rab kyi/ /bcu drug char yang mi chog go/ /gal te lhar bcas 'jig rten 'di/ /shā ri'i bu dang mnyam gyur pas/ /de bzhin gshegs pa'i shes rab kyi/ /</text></item>
<item><p>40a2</p><section>'dul ba</section><text>bcu drug char yang mi chog go/ /zhes gsungs pa gang yin pa de'i yin gyis 'dir yang zhabs la phyag dag 'tshol cig /'di ni tshe dang ldan pa maud gal gyi bu chen po'i gtsug lag khang ste/ mdun na 'don gyi bu cod pan med pa'i rgyal srid spangs te rab tu</text></item>
<item><p>40a3</p><section>'dul ba</section><text>byung ba gang yin pa gang gis lha'i dbang po brgya byin gyi khang bzangs rnam par rgyal byed rkang pa g.yas pa'i the bos lan gsum du bsgul/ kun du bsgul kun du rab tu bsgul ba gang gi rdzu 'phrul gyis bcom ldan 'das 'jig rten gyi khams 'od zer</text></item>
<item><p>40a4</p><section>'dul ba</section><text>can du nyin mtshan bdun gyis gshegs pa/ bcom ldan 'das kyis rdzu 'phrul chen po rnams dang / mthu chen po rnams kyi mchog tu bstan pa gang yin pa de'i yin gyis 'dir yang zhabs la phyag dag 'tshol cig /'di ni tshe dang ldan pa ma</text></item>
<item><p>40a5</p><section>'dul ba</section><text>'gags pa'i gtsug lag khang ste/ mi skal ba bzang po las rab tu byung ba gang yin pa bcom ldan 'das kyi yab kyi mched kyi sras gang gi ming yang dag par bsgrags pas tshong pa dag rgya mtsho chen po nas bzhon pa'i snod</text></item>
<item><p>40a6</p><section>'dul ba</section><text>legs par grub cing 'ong bar 'gyur ba bcom ldan 'das kyis lha'i mig can rnams kyi mchog tu bstan pa gang yin pa de'i yin gyis 'dir yang zhabs la phyag dag 'tshol cig /'di ni tshe dang ldan pa kun dga' bo'i gtsug lag khang ste yun</text></item>
<item><p>40a7</p><section>'dul ba</section><text>ring po nas bcom ldan 'das kyi bsnyen bkur ba gang yin pa bcom ldan 'das kyi zham ring na nye bar spyod pa/ ston pas yang dag par bsngags pa/ tshangs pa mtshungs par spyod pa mkhas pa rnams kyis yang dag par bkur ba gang yin pa</text></item>
<item><p>40a8</p><section>'dul ba</section><text>bcom ldan 'das kyi yab kyi mched kyi sras las rab tu byung ba bcom ldan 'das kyis mang du thos pa rnams dang / thos pa 'dzin pa rnams dang / thos pa bsags pa rnams kyi mchog tu bstan pa gang yin pa de'i yin gyis 'dir yang</text></item>
<item><p>40b1</p><section>'dul ba</section><text>zhabs la phyag dag 'tshol cig /'di ni tshe dang ldan pa mdzes dga'i gtsug lag khang ste/ bcom ldan 'das kyi gcung po sru'i sras las rab tu byung ba gal te rab tu ma byung na stobs kyi 'khor los sgyur ba'i rgyal por 'gyur ba/ bcom ldan 'das kyis dbang</text></item>
<item><p>40b2</p><section>'dul ba</section><text>po dag gi sgo bsdams pa rnams kyi mchog tu bstan pa gang yin pa de'i yin gyis 'dir yang zhabs la phyag dag 'tshol cig /'di ni tshe dang ldan pa sgra can zin gyi gtsug lag khang ste/ bcom ldan 'das kyi sras las rab tu byung ba/ gal te rab tu ma byung na mthu dang</text></item>
<item><p>40b3</p><section>'dul ba</section><text>ldan pa'i rgyal por 'gyur ba gang yin pa gang rab tu byung na rgyal po mang pos bkur gyi rgyud gcig nas gcig tu rgyud pa yang dag par rgyun chad pa/ bcom ldan 'das kyis bslab pa 'dod pa rnams dang / bslab pa la gus pa rnams dang / bslab pa la yo byad</text></item>
<item><p>40b4</p><section>'dul ba</section><text>bsnyungs pa thob pa rnams kyi mchog tu bstan pa gang yin pa de'i yin gyis 'dir yang zhabs la phyag dag 'tshol cig /'di ni tshe dang ldan pa dga' bo'i gtsug lag khang ngo / /'di ni nye dga'i 'o/ /'di ni 'dun pa'i'o/ /'di ni 'gro mgyogs kyi'o/ /'di ni nab so'i'o/ /</text></item>
<item><p>40b5</p><section>'dul ba</section><text>'di ni kho bo'i gtsug lag khang ngo / /ci 'di yang lta bar byed dam/ 'phags pa ci bdag cag gis gtsug lag khang thams cad bltas nas/ gdod 'phags pa 'char ka'i gtsug lag khang blta bar mi bgyi 'am/ bdag cag gis 'phags pa 'char ka'i</text></item>
<item><p>40b6</p><section>'dul ba</section><text>gtsug lag khang 'di da shin du blta bar bgyi'o/ /sring mo dag de bzhin gyis shig /tshe dang ldan pa 'char ka de 'dod chags spyad pa yin pas de'i gtsug lag khang nas sa gzhi mon sran gre'u'i phye mas bskus pa dang / rtsig pa bkra zhing</text></item>
<item><p>40b7</p><section>'dul ba</section><text>nye bar bkra ba dang / mal stan be'u phrug gi snying po can bshams pa dang / bum pa btung bas bkang ba bcu snod dang bcas pa bzhag pa dang / skon pa'i nang na bca' ba sna tshogs kyis gang ba dag yod do/ /tshe dang ldan pa 'char kas bram ze dang</text></item>
<item><p>40b8</p><section>'dul ba</section><text>khyim bdag gi chung ma rab tu mang po rang gi gtsug lag khang du 'ongs pa rnams la smras pa/ sring mo dag ci je khye'u sus bya 'am/ 'on te btung ba 'thung 'phags pa ci chu klung zlog phyogs su 'bab bam/ bdag cag gis 'phags pa la gsol</text></item>
<item><p>41a1</p><section>'dul ba</section><text>bar bgyi ba gang lags pa de nyid 'phags pas bdag cag la stsol tam/ 'di ltar bdag cag la gang dkon pa de stsol cig /sring mo dag khyed cag la ci zhig dkon/ 'phags pa chos mnyan pa'o/ /sring mo dag bcom ldan 'das kyis</text></item>
<item><p>41a2</p><section>'dul ba</section><text>gnas drug po dag 'jig rten du byung ba ni ngo mtshar rmad du byung ba yin te/ drug po de dag gang zhe na/ de bzhin gshegs pa dgra bcom pa yang dag par rdzogs pa'i sangs rgyas dang / de bzhin gshegs pas gsungs pa'i chos 'dul ba dang</text></item>
<item><p>41a3</p><section>'dul ba</section><text>mi nyid dang / dbus pa'i gnas su skye ba dang / dbang po ma tshang ba med pa dang / dge ba'i chos la 'dun pa'o zhes legs par gsungs pas de'i phyir khyed cag dge ba'i chos la 'dun pa skyes pa 'di ni sangs rgyas 'byung ba dang</text></item>
<item><p>41a4</p><section>'dul ba</section><text>'dra ste legs so legs so/ /sring mo dag 'khod cig dang kho bos khyed la chos bstan par bya'o/ /de dag gis de'i rkang pa gnyis la phyag 'tshal te chos mnyan pa'i phyir mdun du 'khod pa dang / des de dag la chos bstan</text></item>
<item><p>41a5</p><section>'dul ba</section><text>par brtsams so//             //'dul ba rnam par 'byed pa/ bam po drug bcu rtsa drug pa/ bu mo de yang ltad mo'i rang bzhin can yin pas ri mo lta zhing gzhan du song ngo / /de dag gis kyang chos mnyan nas tshe dang ldan pa</text></item>
<item><p>41a6</p><section>'dul ba</section><text>'char ka'i rkang pa gnyis la phyag 'tshal te gtsug lag khang nas byung ngo / /bu mo des gzhan dag byung ba ma tshor nas sgo khang de nyid na ri mo lta zhing 'dug go/ /tshe dang ldan pa 'char kas de dag bskyal nas gtsug lag khang du</text></item>
<item><p>41a7</p><section>'dul ba</section><text>'jug par brtsams pa dang / des bu mo de sgo khang na 'dug pa mthong nas des de la smras pa/ bu mo khyod ma song ngam/ des 'dzum phyung ba dang 'char kas de la 'o byas te yan lag dang nying lag dag mnams kun</text></item>
<item><p>41a8</p><section>'dul ba</section><text>du mnams so/ /bu mo de ngu zhing phyir byung nas pha'i gan du song ste smras pa/ yab bdag dge sbyong 'char kas gzhon nu ma dang bral bar bgyis so/ /bram ze des bsams pa/ gal te da cung zad smrar ni bdag</text></item>
<item><p>41b1</p><section>'dul ba</section><text>gcig pu yin la/ 'di dag ni mang bas bdag la gnod pa byed par 'gyur ba gang yin pa de lta bu'i gnas yod par 'gyur gyis/ gang du grogs rnyed par gyur pa na ra mda' ba bzlog par bya'o snyam mo/ /rgyal byed kyi tshal dang mnyan yod kyi bar na</text></item>
<item><p>41b2</p><section>'dul ba</section><text>gnas kyi shing ljon pa zhig yod pa de'i drung na bram ze zhig bram ze'i khye'u lnga brgya tsam bram ze'i gsang tshig klog du 'jug cing 'dug nas/ bram ze des de dag la smras pa/ shes ldan dag dge sbyong 'char kas kho bo'i bu mo gzhon</text></item>
<item><p>41b3</p><section>'dul ba</section><text>nu ma dang bral bar byas kyis khyed cag kho bo'i tshangs pa mtshungs par spyod pa yin gyis grogs gyis shig /bram ze dag ni yongs su mi rtog pa yin pas de dag dbyug pa dag thogs te der dong ngo / /tshe dang ldan pa 'char ka rgyal byed</text></item>
<item><p>41b4</p><section>'dul ba</section><text>kyi tshal gyi sgo na 'chag cing 'dug pa de de dag gis bzung zhing bkri bar brtsams pa dang / de dag gis de bsgul bar yang ma nus so/ /bcom ldan 'das kyis gdul ba'i dus mkhyen nas de'i stobs dbri bar mdzad pa dang / de dag</text></item>
<item><p>41b5</p><section>'dul ba</section><text>gis tshe dang ldan pa 'char ka phar drangs tshur drangs te khrid do/ /tshe dang ldan pa 'char kas bsams pa/ bcom ldan 'das kyis bdag gnod pa dang / nyam nga ba dang / mi bde ba byung ba la mi dgongs sam snyam pa dang / bcom ldan 'das</text></item>
<item><p>41b6</p><section>'dul ba</section><text>kyis dgongs pa 'di la gdams pa'i tha ma ni 'di yin pas khrid kyang bla'o snyam du dgongs so/ /de nas bcom ldan 'das kyis ko sa lar byung ba'i rgyal po gsal rgyal steng gi khang bzangs kyi gzhir gtogs pa na gnyid</text></item>
<item><p>41b7</p><section>'dul ba</section><text>log cing 'dug pa se gol gyi sgras sad par mdzad nas bka' stsal pa/ rgyal po chen po khyod kyis gya tshom du mi bya bar legs par brtag par bya'o/ /zhes go bar mdzad do/ /bcom ldan 'das kyis ko sa lar byung ba'i rgyal po</text></item>
<item><p>41b8</p><section>'dul ba</section><text>gsal rgyal steng gi khang bzangs kyi gzhir gtogs pa na gnyid log cing 'dug pa lan gnyis lan gsum du se gol gyi sgras sad par mdzad nas bka' stsal pa/ rgyal po chen po khyod kyis gya tsom du mi bya bar legs par</text></item>
<item><p>42a1</p><section>'dul ba</section><text>brtag par bya'o zhes go bar mdzad do/ /bram ze de dag gis kyang tshe dang ldan pa 'char ka rgyal po'i pho brang gi sgor khrid do/ /de nas rgyal po'i pho brang gi sgo na skye bo phal po che'i tshogs dag bram ze rnams kyis dge sbyong 'char ka bzung ste</text></item>
<item><p>42a2</p><section>'dul ba</section><text>rgyal po'i sgor khrid de 'ongs so zhes sgra mthon po dang / sgra chen po 'byin to/ /ko sa lar byung ba'i rgyal po gsal rgyal steng gi khang bzangs kyi gzhir gtogs pa na gnyid log pa skye bo phal po che'i sgra des sad nas/ des zho shas 'tsho ba dag</text></item>
<item><p>42a3</p><section>'dul ba</section><text>la smras pa/ shes ldan dag ci'i phyir skye bo phal po che'i tshogs 'di dag sgra mthon po dang / sgra chen po 'byin par byed/ de dag gis smras pa/ lha btsun pa 'char ka dang / bram ze'i bu mo zhig dang / bram ze zhig dang / bram ze'i khye'u</text></item>
<item><p>42a4</p><section>'dul ba</section><text>lnga brgya tsam rgyal po'i pho brang gi chab sgo na blag cor mchi zhing mchis so/ /ko sa lar byung ba'i rgyal po gsal rgyal gyis bsams pa/ bcom ldan 'das kyis 'di las dgongs nas bdag la rgyal po chen po khyod kyis gya tsom du</text></item>
<item><p>42a5</p><section>'dul ba</section><text>mi bya bar legs par brtag par bya'o zhes bka' stsal to snyam du rig go/ /mnyan yod na chos nyid kyis gang gi tshe rtsod pa chen po byung ba de'i tshe na rnga bo che rdung zhing dung sgril ma yang 'bud par byed pas rgyal po gsal rgyal gyis zho</text></item>
<item><p>42a6</p><section>'dul ba</section><text>shas 'tsho ba dag la bsgo ba/ shes ldan dag rnga bo che yang rdungs shig /dung sgril ma yang bus shig /de dag gis rnga bo che brdungs shing dung sgril ma bus pa dang / rgyal po dang bcas pa'i 'khor 'dus par gyur to/ /rgyal pos smras pa</text></item>
<item><p>42a7</p><section>'dul ba</section><text>bram ze de dang btsun pa 'char ka nang du thong shig /de gnyis nang du 'ongs pa dang rgyal pos bram ze de la smras pa/ bram ze khyed ci zer/ lha dge sbyong 'char kas bdag gi bu mo gzhon nu ma dang bral bar bgyis so/ /rgyal pos smras pa/</text></item>
<item><p>42a8</p><section>'dul ba</section><text>btsun pa 'char ka bram ze 'di de skad mchi na khyod ci gsung / lha bdag gis de la sdig pa'i las ma bgyis so/ /rgyal pos blon po rnams la smras pa/ shes ldan dag 'di ji ltar dpyad par bya blon po rnams kyis smras pa/ lha bcom ldan 'das</text></item>
<item><p>42b1</p><section>'dul ba</section><text>kyis khyod nyid spobs pa can rnams kyi mchog tu bstan pa lags pas lha nyid kyi zhal mchu 'di dgum du gsol/ rgyal pos smras pa/ shes ldan dag 'di la ji ltar shes par bya/ mig gi rnam par shes pas ni gzugs dag mthong</text></item>
<item><p>42b2</p><section>'dul ba</section><text>mod/ btsun mo'i 'khor gyis ni bu mo brtag mod/ bu mo de btsun mo'i 'khor gyi nang du thong la rtog tu chug shig /de dag gis bu mo de btsun mo'i 'khor gyi nang du btang ba dang / btsun mo phreng ldan mas bu mo de pang bar bsnyal te smras pa/</text></item>
<item><p>42b3</p><section>'dul ba</section><text>bu mo bden par smros shig /gal te khyod btsun pa 'char kas gzhon nu ma dang bral bar byas na yang de ni bram ze mdun na 'don gyi bu las rab tu byung ba yin pas khyod kyi khyim thab kyi thab rir 'bab par 'gyur ro/ /'on te khyod</text></item>
<item><p>42b4</p><section>'dul ba</section><text>phyugs cung ma smras pa tshul khrims dang ldan pa yin na ni dge slong la yang dag pa ma yin pas skur na sems can dmyal ba chen por 'gro bar 'gyur ro/ /bu mo des smras pa/ jo mo bdag des gzhon nu ma dang bral bar ma bgyis te/</text></item>
<item><p>42b5</p><section>'dul ba</section><text>'di ltar des 'o bgyis shing yan lag dang nying lag dag mnams/ kun du mnams so/ /btsun mo phreng ldan mas smras pa/ bu mo khyod kyis don de tsam zhig la rgyal po dang bcas pa'i 'khor kun tu dkrugs so/ /ci pha dag kyang</text></item>
<item><p>42b6</p><section>'dul ba</section><text>bu mo dag la 'o byed cing yan lag dang nying lag dag la nom/ kun du mi nom mam/ de nas bud med rgan mo rnams kyis bu mo de brtags na ji tsam na phyugs chung ma nyams par gyur nas/ de dag gis rgyal po la smras pa/ lha bu mo</text></item>
<item><p>42b7</p><section>'dul ba</section><text>'di phyugs chung ma nyams so/ /rgyal pos blon po rnams la smras pa/ shes ldan dag 'di la gang yus/ blon po rnams kyis smras pa/ lha btsun pa 'char ka yus so/ /rgyal pos smras pa/ shes ldan dag deng la bram ze 'di rgya</text></item>
<item><p>42b8</p><section>'dul ba</section><text>skyegs kyi khang par chug la mes sregs shig /bu mo de yang rte'u dmu rgod kyi rkang pa gnyis la thogs shig /bram ze'i khye'u lnga brgya po de dag kyang lag pa dang rkang pa dag chod cig /tshe dang ldan pa 'char kas smras pa/</text></item>
<item><p>43a1</p><section>'dul ba</section><text>lha de gal te bdag las brten te sems can de snyed cig chab stsal bar gyur na/ don gyis lhas bdag bcom ldan 'das kyi bstan pa las phyung lags so/ /rgyal pos smras pa/ shes ldan dag 'o na deng la bram ze'i khye'u</text></item>
<item><p>43a2</p><section>'dul ba</section><text>lnga brgya po de dag thong la/ bram ze 'di ni rgya skyegs kyi khang par chug la mes sregs shig /bu mo de yang rte'u dmu rgod kyi rkang pa gnyis la thogs shig /tshe dang ldan pa 'char kas smras pa/ lha gal te bdag las brten te tha na</text></item>
<item><p>43a3</p><section>'dul ba</section><text>grog ma phra mo 'ga' zhig la gnod par gyur na yang / don gyis lhas bdag bcom ldan 'das kyi bstan pa las phyung ba kho na lags so/ /rgyal pos blon po rnams la smras pa/ shes ldan dag bcom ldan 'das kyi nyan thos 'dod</text></item>
<item><p>43a4</p><section>'dul ba</section><text>chags dang ma bral na yang so sor rtog pa'i stobs la ltos/ gal te bram ze dag gis btsun pa 'char ka thub par gyur na ni rdo gcig gis kyang bsad par 'gyur ro/ /shes ldan dag deng la thams cad khye shig /de dag bkye nas gyes/</text></item>
<item><p>43a5</p><section>'dul ba</section><text>rnga brdungs shing yol bas bcad pa dang skye bo phal po che'i tshogs dag so sor gyes so/ /rgyal po dang btsun mo phreng ldan ma dang / tshe dang ldan pa 'char ka gsum 'dug pa na/ rgyal pos btsun mo phreng ldan ma la smras pa/ phreng ldan ma btsun</text></item>
<item><p>43a6</p><section>'dul ba</section><text>pa 'char kas ji lta bu'i phun phun byas pas rgyal po dang bcas pa'i 'khor kun du dkrugs pa la ltos/ btsun mo phreng ldan mas tshe dang ldan pa 'char ka la smras pa/ btsun pa 'char ka khyod bas slad kyis rab tu byung ba dge slong ma</text></item>
<item><p>43a7</p><section>'dul ba</section><text>utpa la'i mdog dang / dge tshul ma skul byed dang / dge tshul ma tsi ri ka dang / gzhan yang mang po gang lags pa de dag thams cad kyis nyon mongs pa thams cad spangs pas dgra bcom pa nyid mngon du bgyis na/ khyod kyis ni rgyal po dang bcas</text></item>
<item><p>43a8</p><section>'dul ba</section><text>pa'i 'khor gyi nang du mi mdzes pa 'di lta bu bgyis par gyur kyang da dung skyo ba mi mnga' 'am/ tshe dang ldan pa 'char kas smras pa/ phreng ldan ma da phyin chad 'khor bar 'khor ba na nyon mongs pa de lta bu dag kun du spyod par mi 'gyur ba de ltar bya'o/ /zhes</text></item>
<item><p>43b1</p><section>'dul ba</section><text>smras nas de stan las langs te song ngo / /de ngo tsha bas bcom ldan 'das dang phrad par ma nus nas/ tshe dang ldan pa shā ri'i bu ga la ba der song ste phyin nas tshe dang ldan pa shā ri'i bu la 'di skad ces smras so/ /mkhan po ji ltar bdag 'khor bar 'khor ba na</text></item>
<item><p>43b2</p><section>'dul ba</section><text>nyon mongs pa de lta bu dag kun du spyod par mi 'gyur ba de ltar bdag la chos bstan du gsol/ tshe dang ldan pa shā ri'i bus bsams pa/ ltung ba lhag ma med pa byung bar ma gyur tam snyam na/ ji tsam na des lhag ma yod par mthong nas/ des de</text></item>
<item><p>43b3</p><section>'dul ba</section><text>bshags par bya ba'i ltung ba gang dag yin pa de dag kyang 'chags su bcug /bsdam par bya ba'i ltung ba gang dag yin pa de dag kyang sdom du bcug nas/ des de la 'di dang 'di ltar yid la gyis la bag yod pas sgrubs shig ces gdams ngag</text></item>
<item><p>43b4</p><section>'dul ba</section><text>byin no/ /de nas tshe dang ldan pa 'char ka gcig pu dben pa bag yod pa/ rtun pa dang ldan pa/ bdag nyid btang bar gnas pa na rigs kyi bu dag gang gi phyir skra dang kha spu bregs te gos ngur smrig dag bgos nas yang dag pa kho nar dad pas khyim nas</text></item>
<item><p>43b5</p><section>'dul ba</section><text>khyim med par rab tu 'byung bar byed pa tshangs par spyod pa'i mtha' bla na med pa de tshe de nyid la rang gi mngon par shes pas mngon sum du byas te bsgrubs nas bdag gi skye ba zad do/ /tshangs par spyod pa spyad do/ /bya ba byas so/ /srid pa 'di las</text></item>
<item><p>43b6</p><section>'dul ba</section><text>gzhan mi shes so zhes go bar byed cing / dgra bcom pa khams gsum pa las 'dod chags dang bral ba/ bong ba dang gser du mnyam pa/ nam mkha' dang lag mthil du mtshungs pa'i sems dang ldan pa/ tsan dan bzhag pa lta bu rig</text></item>
<item><p>43b7</p><section>'dul ba</section><text>pas sgo nga'i sbubs dral bar gyur cing / rig pa dang mngon par shes pa dang / so so yang dag par rig pa thob pa/ srid pa dang 'dod pa'i rnyed pa dang / bkur sti la rgyab kyis phyogs pa/ dbang po dang nye dbang dang bcas pa'i lha rnams kyi</text></item>
<item><p>43b8</p><section>'dul ba</section><text>mchod par bya ba dang / rjed par bya ba dang / mngon du smra bar bya bar gyur to/ /de nas tshe dang ldan pa 'char ka dgra bcom pa nyid thob cing rnam par grol ba'i dga' ba dang bde ba nyams su myong ba na 'di snyam du sems te/ bcom ldan</text></item>
<item><p>44a1</p><section>'dul ba</section><text>'das ni bdag la phan pa mdzad pa/ bde bar gshegs pa ni bdag la legs par mdzad pa ste/ 'di ltar bcom ldan 'das de ni bdag gi sdug bsngal gyi chos mang po dag sel bar mdzad pa/ bcom ldan 'das de ni bdag gi bde ba'i chos mang po</text></item>
<item><p>44a2</p><section>'dul ba</section><text>dag sgrub par mdzad pa/ bcom ldan 'das de ni bdag gi sdig pa mi dge ba'i chos rnam pa du ma dag sel bar mdzad pa/ bcom ldan 'das de ni bdag gi dge ba'i chos rnam pa du ma dag sgrub par mdzad pa lags na/ bdag gis ci zhig byas na</text></item>
<item><p>44a3</p><section>'dul ba</section><text>des bdag gis bcom ldan 'das la lan byas pa dang / nye bar byas pa dang / rab tu byas par 'gyur snyam nas/ des yang bsams pa/ sangs rgyas bcom ldan 'das rnams dka' ba mdzad pa brgya stong du ma dag gis bskal pa grangs med</text></item>
<item><p>44a4</p><section>'dul ba</section><text>pa gsum gyis pha rol tu phyin pa drug yongs su rdzogs par mdzad nas bla na med pa'i mkhyen pa thugs su chud pa gang yin pa de dag thams cad ni sems can la phan pa'i phyir yin pas bdag gis kyang sems can la phan pa bya'o snyam mo/ /</text></item>
<item><p>44a5</p><section>'dul ba</section><text>des bsams pa/ bcom ldan 'das kyis khyim pa dad par byed pa rnams kyi mchog tu bstan pa 'ga' yod dam snyam na/ des ji tsam na med par mthong ngo / /su la ltos snyam na bdag nyid la ltos par mthong nas/ legs</text></item>
<item><p>44a6</p><section>'dul ba</section><text>kyis bdag gis ston pa'i thugs la dgongs pa yongs su rdzogs par bya'o snyam mo/ /gang gdul ba'i dus yin snyam na/ mnyan yod na bram ze zhi ba la dad pa/ zhi ba la bsnyen bkur byed pa zhig 'dug nas/ tshe dang ldan pa 'char</text></item>
<item><p>44a7</p><section>'dul ba</section><text>kas bsams pa/ bram ze de gdul ba'i dus yin no snyam nas de de'i gan du song ba dang / bram ze des kyang zhi ba la bsnyen bkur byas nas/ kye bram ze bram ze zhes bram ze tshol bar byed do/ /tshe dang ldan pa 'char</text></item>
<item><p>44a8</p><section>'dul ba</section><text>kas smras pa/ kho bo bram ze yin no/ /des smras pa/ bram ze ni thor tshugs can yin gyi khyod ni dge sbyong mgo reg yin no/ /tshe dang ldan pa 'char kas smras pa/ 'di ltar kho bo bram ze yin zhing / kho bo'i ston pa yang</text></item>
<item><p>44b1</p><section>'dul ba</section><text>bram ze'i mchog yin na khyod zhi ba 'di la mngon par dad dam/ des smras pa/ mngon par dad do/ /tshe dang ldan pa 'char kas smras pa/ kwa'i zhi ba smros shig /ji ltar kho bo bram ze yin zhing kho bo'i ston pa yang bram ze'i mchog yin nam/ zhi bas smras pa/</text></item>
<item><p>44b2</p><section>'dul ba</section><text>'phags pa 'char ka de de bzhin te/ khyod ni bram ze lags shing khyod kyi ston pa yang bram ze'i mchog lags so/ /bram ze des bsams pa/ bdag gis yun ring po nas zhi ba la bsnyen bkur byas na 'dis lan 'ga' rmi lam du yang ma bstan na/</text></item>
<item><p>44b3</p><section>'dul ba</section><text>btsun pa 'char kas smras na tshig smra bar byed pas kye ma btsun pa 'char ka ni rdzu 'phrul che ba/ mthu che ba yin no snyam nas des smras pa/ btsun pa 'char ka ci'i slad du byon/ khyod nyid gdul ba'i don du'o/ /btsun pa 'char ka de'i slad du</text></item>
<item><p>44b4</p><section>'dul ba</section><text>'di nyid du bzhugs te zhal zas kyi bya ba mdzod cig /tshe dang ldan pa 'char ka de nyid du 'dug ste zas kyi bya ba byas pa dang / bram ze de chung ma dang bcas pa tshe dang ldan pa 'char ka'i mdun du chos mnyan pa'i phyir 'dug nas/ tshe dang ldan pa 'char kas</text></item>
<item><p>44b5</p><section>'dul ba</section><text>de'i bsam pa dang / bag la nyal dang / khams dang rang bzhin khong du chud nas 'di ltar bram ze de chung ma dang bcas pas stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs</text></item>
<item><p>44b6</p><section>'dul ba</section><text>pa'i 'bras bu mngon du byas pa de ltar chos bstan to/ /des bden pa mthong nas smras pa/ btsun pa bdag gis dge ba'i bshes gnyen btsun pa 'char ka la brten nas btsun pa 'char kas bdag la gang mdzad pa 'di lta bu ni bdag la phas kyang</text></item>
<item><p>44b7</p><section>'dul ba</section><text>ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang bram ze dag gis kyang ma bgyis/ byams pa dang / mdza' bshes dang / rtsa lag gi</text></item>
<item><p>44b8</p><section>'dul ba</section><text>tshogs kyis kyang ma bgyis te/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang dud 'gro dang / yi dgas dag nas ni rkang pa phyung /</text></item>
<item><p>45a1</p><section>'dul ba</section><text>lha dang mi rnams kyi nang du ni bzhag /'khor ba ni mthar bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/ btsun pa</text></item>
<item><p>45a2</p><section>'dul ba</section><text>bdag ni mngon par zhugs pa lags so/ /btsun pa bdag ni mngon par zhugs pa lags te/ btsun pa bdag bcom ldan 'das dang chos dang / dge slong gi dge 'dun la skyabs su mchi yis/ bdag dge bsnyen du gzung du gsol/ /deng slan chad nas</text></item>
<item><p>45a3</p><section>'dul ba</section><text>ji srid 'tsho'i bar du glo ba thag pa nas rab tu dang bas skyabs su mchi'o/ /btsun pa 'char kas ji srid 'tsho'i bar du bdag gi bsod snyoms dang / na bza' dang / gnas mal dang / bsnyung ba'i rkyen dang / sman gyi yo byad dag bzhes par ci gnang / tshe dang</text></item>
<item><p>45a4</p><section>'dul ba</section><text>ldan pa 'char kas smras pa/ rab tu byung ba ni gzhan la phan pas rjes su 'dzin pa la zhugs pa yin pas/ bram ze gzhan dag la yang phan pa bya dgos so/ /zhes smras te dang du ma blangs so/ /de nas tshe dang ldan pa 'char kas mnyan yod du</text></item>
<item><p>45a5</p><section>'dul ba</section><text>bram ze'i khyim dang po gnyi ga nas btul cing bzhag go/ /tshe dang ldan pa 'char kas bsams pa/ gang gdul ba'i dus yin snyam na/ mnyan yod na bram ze zhi ba la dad pa/ zhi ba la bsnyen bkur byed pa zhig 'dug nas tshe dang ldan pa</text></item>
<item><p>45a6</p><section>'dul ba</section><text>'char kas bsams pa/ bram ze de gdul ba'i dus yin no snyam nas de de'i gan du song ba dang / bram ze des kyang zhi ba la bsnyen bkur byas nas/ kye bram ze bram ze zhes bram ze tshol bar byed do/ /tshe dang ldan pa 'char kas smras pa</text></item>
<item><p>45a7</p><section>'dul ba</section><text>kho bo bram ze yin no/ /des smras pa/ mgo reg 'di lta bu bram ze ga la yin/ tshe dang ldan pa 'char kas smras pa/ bram ze ji lta bu yin/ des smras pa/ bram ze ni ral pa can yin no/ /tshe dang ldan pa 'char kas ral pa can</text></item>
<item><p>45a8</p><section>'dul ba</section><text>du sprul pa dang / ji tsam na bram ze de ngo mtshar skyes nas/ des smras pa/ btsun pa 'char ka ci'i slad du byon/ khyod nyid gdul ba'i don du'o/ /btsun pa 'char ka de'i slad du 'di nyid du bzhugs te zhal zas kyi bya ba mdzod cig /</text></item>
<item><p>45b1</p><section>'dul ba</section><text>tshe dang ldan pa 'char ka der 'dug ste zas kyi bya ba byas pa dang / bram ze de chung ma dang bcas pa tshe dang ldan pa 'char ka'i mdun du chos mnyan pa'i phyir 'dug nas tshe dang ldan pa 'char kas de'i bsam pa dang / bag la nyal dang / khams dang rang bzhin</text></item>
<item><p>45b2</p><section>'dul ba</section><text>khong du chud nas 'di ltar bram ze de chung ma dang bcas pas stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun tu zhugs pa'i 'bras bu mngon du byas pa de ltar chos bstan to/ /des</text></item>
<item><p>45b3</p><section>'dul ba</section><text>bden pa mthong nas smras pa/ btsun pa bdag gis dge ba'i bshes gnyen btsun pa 'char ka la brten nas btsun pa 'char kas bdag la gang mdzad pa 'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/</text></item>
<item><p>45b4</p><section>'dul ba</section><text>lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang bram ze dag gis kyang ma bgyis/ byams pa dang mdza' bshes dang / rtsa lag gi tshogs kyis kyang ma bgyis te/ khrag dang mchi ma'i rgya mtsho ni</text></item>
<item><p>45b5</p><section>'dul ba</section><text>bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang dud 'gro dang / yi dgas dag nas ni rkang pa phyung / lha dang mi rnams kyi nang du ni bzhag /'khor</text></item>
<item><p>45b6</p><section>'dul ba</section><text>ba ni mthar bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/ btsun pa 'char ka bdag ni mngon par zhugs</text></item>
<item><p>45b7</p><section>'dul ba</section><text>pa lags so/ /btsun pa bdag ni mngon par zhugs pa lags te/ btsun pa bdag bcom ldan 'das dang / chos dang dge slong gi dge 'dun la skyabs su mchi yis/ bdag dge bsnyen du gzung du gsol/ deng slan chad</text></item>
<item><p>45b8</p><section>'dul ba</section><text>nas ji srid 'tsho'i bar du glo ba thag pa nas rab tu dang bas skyabs su mchi'o/ /btsun pa 'char kas ji srid 'tsho'i bar du bdag gi bsod snyoms dang / na bza' dang / gnas mal dang / bsnyung ba'i rkyen dang / sman gyi yo byad</text></item>
<item><p>46a1</p><section>'dul ba</section><text>dag bzhes par ci gnang / tshe dang ldan pa 'char kas smras pa/ rab tu byung ba ni gzhan la phan pas rjes su 'dzin pa la zhugs pa yin pas bram ze gzhan dag la yang phan pa bya dgos so/ /zhes smras te dang du ma blangs so/ /de na tshe dang</text></item>
<item><p>46a2</p><section>'dul ba</section><text>ldan pa 'char kas mnyan yod du bram ze'i khyim gnyis pa gnyi ga nas btul cing bzhag go/ /tshe dang ldan pa 'char kas bsams pa/ gang gdul ba'i dus yin snyam na mnyan yod na bram ze ser sna can zhig 'dug pa de'i chung ma nor bu la</text></item>
<item><p>46a3</p><section>'dul ba</section><text>dga' nas tshe dang ldan pa 'char kas bsams pa/ bram ze de gdul ba'i dus yin no snyam nas/ tshe dang ldan pa 'char ka nor bu mkhan gyi cha lugs su byas te de'i khyim du song nas nor bu su nyo nor bu su nyo zhes byas pa dang / bram ze mo des</text></item>
<item><p>46a4</p><section>'dul ba</section><text>thos nas des smras pa/ nor bu dag rin ji tsam du 'tshong / tshe dang ldan pa 'char kas smras pa/ nor bu 'di dag rin che mod kyi 'on kyang rin chung ngu'i phyir sbyin no zhes tshe dang ldan pa 'char kas nor bu mkhan gyi cha lugs mi snang bar</text></item>
<item><p>46a5</p><section>'dul ba</section><text>byas te rang gi cha lugs kyis 'dug pa dang / bram ze de ngo mtshar skyes nas des smras pa/ btsun pa 'char ka ci'i slad du 'dir byon/ khyod nyid gdul ba'i don tu'o/ /btsun pa 'char ka de'i slad du 'di nyid du bzhugs te zhal</text></item>
<item><p>46a6</p><section>'dul ba</section><text>zas kyi bya ba mdzod cig /tshe dang ldan pa 'char kas der 'dug ste zas kyi bya ba byas pa dang / bram ze de chung ma dang bcas pa tshe dang ldan pa 'char ka'i mdun du chos mnyan pa'i phyir 'dug nas tshe dang ldan pa 'char kas de'i bsam</text></item>
<item><p>46a7</p><section>'dul ba</section><text>pa dang / bag la nyal dang / khams dang rang bzhin khong du chud nas/ 'di ltar bram ze de chung ma dang bcas pas stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste</text></item>
<item><p>46a8</p><section>'dul ba</section><text>rgyun du zhugs pa'i 'bras bu mngon du byas pa de ltar chos bstan to/ /des bden pa mthong nas smras pa/ btsun pa bdag gis dge ba'i bshes gnyen btsun pa 'char ka la brten nas btsun pa 'char kas bdag la gang mdzad pa</text></item>
<item><p>46b1</p><section>'dul ba</section><text>'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang bram ze dag gis kyang ma bgyis/ byams pa dang / mdza'</text></item>
<item><p>46b2</p><section>'dul ba</section><text>bshes dang rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang / thar pa'i sgo dag ni phye/ sems can dmyal ba dang / dud</text></item>
<item><p>46b3</p><section>'dul ba</section><text>'gro dang yi dgas dag nas ni rkang pa phyung / lha dang mi rnams kyi nang du ni bzhag /'khor ba ni mthar bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes</text></item>
<item><p>46b4</p><section>'dul ba</section><text>bcom ste rgyun du zhugs pa'i 'bras bu ni thob ste/ btsun pa bdag ni mngon par zhugs pa lags so/ /btsun pa bdag ni mngon par zhugs pa lags te/ btsun pa bdag bcom ldan 'das dang / chos dang / dge slong gi dge</text></item>
<item><p>46b5</p><section>'dul ba</section><text>'dun la skyabs su mchi yis/ bdag dge bsnyen du gzung du gsol/ deng slan chad nas ji srid 'tsho'i bar du glo ba thag pa nas rab tu dang bas skyabs su mchi'o/ /btsun pa 'char kas ji srid 'tsho'i bar du bdag gi bsod</text></item>
<item><p>46b6</p><section>'dul ba</section><text>snyoms dang / na bza' dang / gnas mal dang / bsnyung ba'i rkyen dang / sman gyi yo byad dag bzhes par ci gnang / tshe dang ldan pa 'char kas smras pa/ rab tu byung ba ni gzhan la phan pas rjes su 'dzin pa la zhugs pa yin pas</text></item>
<item><p>46b7</p><section>'dul ba</section><text>bram ze gzhan dag la yang phan pa bya dgos so/ /zhes smras te dang du ma blangs so/ /de na tshe dang ldan pa 'char kas mnyan yod du bram ze'i khyim gsum pa gnyi ga nas btul cing bzhag go/ /tshe dang ldan pa 'char kas bsams pa/ gang gdul</text></item>
<item><p>46b8</p><section>'dul ba</section><text>ba'i dus yin snyam na/ mnyan yod na bram ze nad pa zhig 'dug pa de sman pa dag gis sman kha ba dang / tsha ba dang bska ba dag gis yid byung nas des sgo ba la khyod kyis sman pa 'ga' yang nang du ma btang shig ces bsgo nas/ tshe dang ldan pa 'char</text></item>
<item><p>47a1</p><section>'dul ba</section><text>kas bsams pa/ bram ze de gdul ba'i dus yin no snyam nas/ tshe dang ldan pa 'char ka sman pa'i cha lugs su byas te bram ze de'i khyim sgor sman pa 'ongs so zhes byas te bsdad pa dang / sgo bas smras pa/ kho bo la bram zes khyod</text></item>
<item><p>47a2</p><section>'dul ba</section><text>kyis sman pa 'ga' yang nang du ma btang shig ces bsgo ste kho bo de nyid kyi phyir bzhag go/ /tshe dang ldan pa 'char kas smras pa/ khyod song la bram ze la sman pa 'ongs te de na re sman yang mi sbyin/ bya dga' yang mi slong bar gsang sngags dag gis</text></item>
<item><p>47a3</p><section>'dul ba</section><text>sos par bya'o zhes zer ro zhes byos shig /sgo ba song ste bram ze de la de skad rgyas par brjod pa dang / des smras pa/ nang du thong shig /tshe dang ldan pa 'char ka nang du zhugs nas des gsang sngags dag gis de sos par byas nas tshe dang</text></item>
<item><p>47a4</p><section>'dul ba</section><text>ldan pa 'char kas sman pa'i cha lugs mi snang bar byas te rang gi cha lugs kyis 'dug pa dang / bram ze de ngo mtshar skyes nas des smras pa/ btsun pa 'char ka ci'i slad du 'dir byon/ khyod nyid gdul ba'i don du'o/ /btsun pa 'char</text></item>
<item><p>47a5</p><section>'dul ba</section><text>ka de'i slad du 'di nyid du bzhugs te zhal zas kyi bya ba mdzod cig /tshe dang ldan pa 'char ka der 'dug ste zas kyi bya ba byas pa dang / bram ze de chung ma dang bcas pa tshe dang ldan pa 'char ka'i mdun du chos mnyan pa'i phyir 'dug nas tshe</text></item>
<item><p>47a6</p><section>'dul ba</section><text>dang ldan pa 'char kas de'i bsam pa dang / bag la nyal dang / khams dang / rang bzhin khong du chud nas 'di ltar bram ze de chung ma dang bcas pas stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi</text></item>
<item><p>47a7</p><section>'dul ba</section><text>rdo rjes bcom ste rgyun du zhugs pa'i 'bras bu mngon du byas pa de ltar chos bstan to/ /des bden pa mthong nas smras pa/ btsun pa bdag gis dge ba'i bshes gnyen btsun pa 'char ka la brten nas btsun pa 'char kas bdag la gang mdzad pa</text></item>
<item><p>47a8</p><section>'dul ba</section><text>'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang bram ze dag gis kyang ma bgyis/ byams pa dang mdza'</text></item>
<item><p>47b1</p><section>'dul ba</section><text>bshes dang / rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang / dud 'gro dang yi dgas</text></item>
<item><p>47b2</p><section>'dul ba</section><text>dag nas ni rkang pa phyung / lha dang mi rnams kyi nang du ni bzhag /'khor ba ni mthar bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras</text></item>
<item><p>47b3</p><section>'dul ba</section><text>bu ni thob ste/ btsun pa bdag ni mngon par zhugs pa lags so/ /btsun pa bdag ni mngon par zhugs pa lags te/ btsun pa bdag bcom ldan 'das dang chos dang / dge slong gi dge 'dun la skyabs su mchi yis/ bdag dge bsnyen du gzung</text></item>
<item><p>47b4</p><section>'dul ba</section><text>du gsol/ deng slan chad nas ji srid 'tsho'i bar du glo ba thag pa nas rab tu dang bas skyabs su mchi'o/ /btsun pa 'char kas ji srid 'tsho'i bar du bdag gi bsod snyoms dang / na bza' dang / gnas mal dang bsnyung ba'i rkyen dang /</text></item>
<item><p>47b5</p><section>'dul ba</section><text>sman gyi yo byad dag bzhes par ci gnang / tshe dang ldan pa 'char kas smras pa/ rab tu byung ba ni gzhan la phan pas rjes su 'dzin pa la zhugs pa yin pas bram ze gzhan dag la yang phan pa bya dgos so zhes smras te dang du ma</text></item>
<item><p>47b6</p><section>'dul ba</section><text>blangs so/ /de na tshe dang ldan pa 'char kas mnyan yod du bram ze'i khyim bzhi pa gnyis ga nas btul cing bzhag go/ /tshe dang ldan pa 'char kas bsams pa/ gang gdul ba'i dus yin snyam na/ mnyan yod na bram ze phyug pa</text></item>
<item><p>47b7</p><section>'dul ba</section><text>nor mang ba/ longs spyod che ba/ yongs su gzung ba yangs shing rgya che ba/ ser sna can mig phra ba/ bya rog la yang gtor ma mi ster ba/ yo byad kun du 'dzin pa zhig 'dug pa de sgo drung na bram ze'i khye'u lnga brgya tsam bram ze'i</text></item>
<item><p>47b8</p><section>'dul ba</section><text>gsang tshig dag klog tu 'dzud nas/ tshe dang ldan pa 'char kas bsams pa/ bram ze de gdul ba'i dus yin no snyam nas/ tshe dang ldan pa 'char kas gdul ba la ltos pas yang dang yang du der bsod snyoms la zhugs na/</text></item>
<item><p>48a1</p><section>'dul ba</section><text>des der lan 'ga' yang bsod snyoms ma thob nas/ de de nas phyir byung ba bram ze des mthong nas/ des smras pa/ kye dge sbyong khyod yang dang yang du der 'jug na rnyed pa cung zad yod dam/ tshe dang ldan pa 'char kas de'i dad pa'i nor</text></item>
<item><p>48a2</p><section>'dul ba</section><text>las bsams te smras pa/ bram ze khyod nyid la yang med na ci zhig sbyin par byed/ bram ze des spyos te smras pa/ dge sbyong khyod khyim mi dang bcas pa thams cad la sbyin par bya'o/ /tshe dang ldan pa 'char kas thabs yin no zhes smras te</text></item>
<item><p>48a3</p><section>'dul ba</section><text>song ngo / /de na bram ze'i khye'u dge slong gi rgyus shes pa zhig gis bram ze de la smras pa/ mkhan pos de dag gi thabs yin no zhes bgyi ba de'i don ci lags mkhyen tam/ des smras pa/ mi shes so/ /skol gyis dang du blangs so zhes smras pa gang</text></item>
<item><p>48a4</p><section>'dul ba</section><text>lags pa de'i don ni de dag gi thabs yin no zhes smras pa de lags so/ /des yang smras pa/ mkhan pos de dag gi khyim mi dang bcas pa thams cad ces bgyi ba de'i don ci lags mkhyen tam/ des smras pa/ mi shes so/ /de dag gi khyim mi</text></item>
<item><p>48a5</p><section>'dul ba</section><text>dang bcas pa thams cad ces bgyi ba ni rgyal rigs dge sbyong gau ta ma 'khor stong nyis brgya lnga bcu dang bcas pa lags te/ de ltar na mkhan pos don gyis sangs rgyas la sogs pa dge slong gi dge 'dun spyan drangs par gyur to/ /bram ze</text></item>
<item><p>48a6</p><section>'dul ba</section><text>des smras pa/ kho bos bram ze rig byed gsum dang ldan pa dag ma mthong ngam ci na gang gi phyir dge sbyong mgo reg dag la sbyin par byed/ des smras pa/ dge sbyong des deng mkhan po'i mtshan gyis sangs rgyas la sogs pa dge slong</text></item>
<item><p>48a7</p><section>'dul ba</section><text>gi dge 'dun sang mkhan po'i sdum par spyan 'dren par bgyid do/ /bram zes smras pa/ ci'i phyir de de ltar byed/ des smras pa/ mkhan po gal te bdag la thugs mi ches na bram ze'i khye'u zhig rtog tu gtang du gsol des bram ze'i</text></item>
<item><p>48a8</p><section>'dul ba</section><text>khye'u zhig rtog tu btang ba dang / ji tsam na tshe dang ldan pa 'char kas sangs rgyas la sogs pa dge slong gi dge 'dun tshogs pa na rgan pa'i mtha' logs su 'dug ste/ bram ze che ge mo zhig sangs rgyas la sogs pa dge slong gi dge</text></item>
<item><p>48b1</p><section>'dul ba</section><text>'dun khyim gzhan du gdugs tshod la spyan 'dren no zhes bram ze de'i ming gis sangs rgyas la sogs pa dge slong gi dge 'dun khyim gzhan du spyan drangs pa des thos so/ /bram ze'i khye'u des de thos nas phyir 'ongs te bram ze de la smras pa/ mkhan</text></item>
<item><p>48b2</p><section>'dul ba</section><text>po de bzhin te/ btsun pa 'char kas mkhan po'i mtshan gyis sangs rgyas la sogs pa dge slong gi dge 'dun sang mkhan po'i sdum par spyan drangs kyis zhal zas sta gon bgyid du stsol cig /des smras pa/ kho bos bram ze rig byed</text></item>
<item><p>48b3</p><section>'dul ba</section><text>gsum dang ldan pa dag ma mthong ngam ci na/ gang gi phyir dge sbyong mgo reg dag la sbyin par byed/ de dag khyim bdag mgon med zas sbyin gyi khyim du za bar 'gyur grang / ji tsam de nang par langs pa dang / dge slong chu'i gtsang sbyor</text></item>
<item><p>48b4</p><section>'dul ba</section><text>dag bram ze de'i khyim du lhags te smras pa/ bram ze chu gang du gzhag par bya/ bram ze des smras pa/ khyim bdag mgon med zas sbyin gyi sdum par ro/ /de bzhin du bshos kyi gtsang sbyor dag lhags te smras pa/ bram ze zhal zas</text></item>
<item><p>48b5</p><section>'dul ba</section><text>gang du brtag par bya/ bram ze des smras pa/ khyim bdag mgon med zas sbyin gyi sdum par ro/ /bcom ldan 'das kyis gang gi ngor mgron du bos pa des dus sngar 'gro bar bya zhing ma zin pa dag zin par bya'o zhes bka' stsal pas/</text></item>
<item><p>48b6</p><section>'dul ba</section><text>tshe dang ldan pa 'char ka nang par sngar langs te 'phags pa dang / khyim bdag mgon med zas sbyin gyis lam kar de mthong nas smras pa/ btsun pa 'char ka gar bzhud/ des smras pa/ bram ze zhig gis bdag las brten te sangs rgyas la sogs</text></item>
<item><p>48b7</p><section>'dul ba</section><text>pa dge slong gi dge 'dun khyim gzhan du gdugs tshod la spyan drangs pas der 'gro'o/ /khyim bdag gis smras pa/ bram ze de ni ma dad pa lags kyis sangs rgyas la sogs pa dge slong gi dge 'dun gyi gdugs tshod bcad par gyur</text></item>
<item><p>48b8</p><section>'dul ba</section><text>na mi rung gis bdag kyang mchi'o/ /de gnyis der dong ba dang / ji tsam na bram ze de snying las chung ngur 'dug nas/ khyim bdag mgon med zas sbyin gyis de la smras pa/ bram ze khyod kyis sangs rgyas la sogs pa dge slong gi dge</text></item>
<item><p>49a1</p><section>'dul ba</section><text>'dun khyim gzhan du gdugs tshod la spyan drangs na ci'i phyir snying las chung ngur 'dug /zhal zas sta gon byed na ci nyes/ bram ze des smras pa/ kho bos bram ze rig byed gsum dang ldan pa dag ma mthong ngam ci na/ dge sbyong mgo reg</text></item>
<item><p>49a2</p><section>'dul ba</section><text>dag la sbyin par byed/ khyod bdag gi khyim du zan zo cig /khyim bdag gis smras pa/ bram ze ci kho bo la 'byor pa med snyam 'am/ kho bos sangs rgyas la sogs pa dge slong gi dge 'dun la ji srid 'tsho'i bar du bsod snyoms dang / na bza' dang /</text></item>
<item><p>49a3</p><section>'dul ba</section><text>gnas mal dang / bsnyung ba'i rkyen dang / sman gyi yo byad dag gis bsnyen bkur byed par yang spro mod kyi 'on kyang kho bo khyod la phan gdags pa'i phyir smras/ khyed snying las chung ngur ma 'dug par zhal zas sta gon gyis shig /'di ltar sangs</text></item>
<item><p>49a4</p><section>'dul ba</section><text>rgyas la sogs pa dge slong gi dge 'dun ni ko sa lar byung ba'i rgyal po gsal rgyal dang / btsun mo phreng ldan ma dang / rgyal rigs dbyar tshul ma dang / bla mkhyen drang srong byin dang / rnying pa dang kho bo dang / gzhan yang bram ze dang / khyim bdag</text></item>
<item><p>49a5</p><section>'dul ba</section><text>rgya che dgu dag gis bkur stir byas/ bla mar byas/ ri mor byas/ mchod par byas pa yin pas gal te khyod la brten nas sangs rgyas la sogs pa dge slong gi dge 'dun gdugs tshod bcad par gyur na/ khyod la rgyal po gdon mi za</text></item>
<item><p>49a6</p><section>'dul ba</section><text>bar gnod pa byed par 'gyur zhing khyod phyag sbal du bcug pas 'chi dgos par 'gyur ba gang yin pa de lta bu'i gnas kyang yod par 'gyur ro/ /bram ze de skrag ste bsams pa/ de ltar 'gyur ro snyam nas des smras pa/ khyim bdag bdag</text></item>
<item><p>49a7</p><section>'dul ba</section><text>gis zhal zas sta gon ma byas na da ji ltar bya/ khyim bdag gis smras pa/ bram ze mnyan yod na gang nyo bas mi rnyed pa'i rdzas de lta bu med kyis kar sha pa ṇa dag 'on cig dang kho bos zhal zas sta gon bya'o/ /bram zes smras pa/ khyim</text></item>
<item><p>49a8</p><section>'dul ba</section><text>bdag kar sha pa ṇa ji snyed dag gis sangs rgyas la sogs pa dge slong gi dge 'dun gyi gdugs tshod 'byor par 'gyur/ khyim bdag gis smras pa/ kar ṣā pa ṇa lnga brgyas so/ /bram ze des khyim bdag la kār ṣā pa ṇa lnga brgya phul nas/</text></item>
<item><p>49b1</p><section>'dul ba</section><text>khyim bdag mgon med zas sbyin gyis de dag gi steng du kar sha pa ṇa gzhan dag gis kyang bsnan te zhal zas sta gon byas so/ /bram ze des smras pa/ khyim bdag bdag la sang sder dag kyang mi bdog go/ /khyim bdag mgon med zas sbyin gyis smras pa/</text></item>
<item><p>49b2</p><section>'dul ba</section><text>bram ze khyod sang sder dag gis ma 'tsher bar snying las chung ngur 'dug shig dang / de dag drang srong gi snod dang bcas te gshegs par 'gyur ro/ /de nas sangs rgyas la sogs pa dge slong gi dge 'dun gshegs te bzhugs nas dge slong rnams kyis</text></item>
<item><p>49b3</p><section>'dul ba</section><text>lhung bzed dag byi dor byas pa bram ze des mthong nas des bsams pa/ re shig snod dag kyang bdag gis byi dor bya mi dgos so snyam nas de mngon par dad par gyur te/ tshe dang ldan pa 'char ka la smras pa/ btsun pa 'char ka khyod bdag gi dge ba'i bshes</text></item>
<item><p>49b4</p><section>'dul ba</section><text>gnyen lags kyis khyod kyis kyang brim pa mdzod la slad kyis bshos gsol cig /sangs rgyas la sogs pa dge slong gi dge 'dun gsol nas bcom ldan 'das kyis yon bshad pa mdzad de gdan las bzhengs te gshegs so/ /de nas</text></item>
<item><p>49b5</p><section>'dul ba</section><text>bram ze des smras pa/ btsun pa 'char ka da khyod bzhugs te zhal zas kyi bya ba mdzod cig /de 'dug pa dang bram ze des zas brims te des zas kyi bya ba byas pa dang / bram ze de chung ma dang bcas pa tshe dang ldan pa 'char ka'i mdun du chos</text></item>
<item><p>49b6</p><section>'dul ba</section><text>mnyan pa'i phyir 'dug nas/ tshe dang ldan pa 'char kas de'i bsam pa dang / bag la nyal dang / khams dang rang bzhin khong du chud nas/ 'di ltar bram ze de chung ma dang bcas pas stan de nyid la 'dug bzhin du 'jig tshogs la lta ba'i ri'i</text></item>
<item><p>49b7</p><section>'dul ba</section><text>rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon du byas pa de ltar chos bstan to/ /des bden pa mthong nas smras pa/ btsun pa bdag gis dge ba'i bshes gnyen btsun pa 'char ka la brten nas/ btsun pa 'char</text></item>
<item><p>49b8</p><section>'dul ba</section><text>kas bdag la gang mdzad pa 'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis dge sbyong dang / bram ze dag gis</text></item>
<item><p>50a1</p><section>'dul ba</section><text>kyang ma bgyis/ byams pa dang / mdza' bshes dang / rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i</text></item>
<item><p>50a2</p><section>'dul ba</section><text>sgo dag ni phye/ sems can dmyal ba dang / dud 'gro dang yi dgas dag nas ni rkang pa phyung lha dang mi rnams kyi nang du ni bzhag /'khor ba ni mthar bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba</text></item>
<item><p>50a3</p><section>'dul ba</section><text>ye shes kyi rdo rjes bcom ste rgyun du zhugs pa'i 'bras bu ni thob ste/ btsun pa bdag ni mngon par zhugs pa lags so/ /btsun pa bdag ni mngon par zhugs pa lags te/ btsun pa bdag bcom ldan 'das dang / chos dang / dge slong gi dge</text></item>
<item><p>50a4</p><section>'dul ba</section><text>'dun la skyabs su mchi yis/ bdag dge bsnyen du gzung du gsol/ deng slan chad nas ji srid 'tsho'i bar du glo ba thag pa nas rab tu dang bas skyabs su mchi'o/ /btsun pa 'char kas ji srid 'tsho'i bar du bdag gi bsod snyoms dang /</text></item>
<item><p>50a5</p><section>'dul ba</section><text>na bza' dang / gnas mal dang / bsnyung ba'i rkyen dang / sman gyi yo byad dag bzhes par ci gnang / tshe dang ldan pa 'char kas smras pa/ rab tu byung ba ni gzhan la phan pas rjes su 'dzin pa la zhugs pa yin pas/ bram ze gzhan</text></item>
<item><p>50a6</p><section>'dul ba</section><text>dag la yang phan pa bya dgos so/ /zhes smras te dang du ma blangs so/ /de na tshe dang ldan pa 'char kas mnyan yod du bram ze'i khyim lnga pa gnyi ga nas btul cing bzhag go/ /tshe dang ldan pa 'char kas bsams pa/ gang gdul ba'i</text></item>
<item><p>50a7</p><section>'dul ba</section><text>dus yin snyam na/ mnyan yod na bram ze zhig 'dug pa de'i chung ma gzugs bzang ba/ blta na sdug pa mdzes pa yin nas de de la shin du lhag par chags pas khyim du 'ga' yang 'jug tu mi ster nas/ tshe dang ldan pa</text></item>
<item><p>50a8</p><section>'dul ba</section><text>'char kas bsams pa/ bram ze de gdul ba'i dus yin no snyam nas/ de bram ze de'i khyim du song ba dang / ji tsam na bram ze de gcin gci zhing 'dug pas tshe dang ldan pa 'char ka mthong nas des smras pa/ dge sbyong ma</text></item>
<item><p>50b1</p><section>'dul ba</section><text>'jug par sdod cig /tshe dang ldan pa 'char kas 'di ltar bram ze'i gcin gyi rgyun mi 'chad pa de ltar byin gyis brlabs nas/ tshe dang ldan pa 'char ka nang du zhugs te bram ze de'i chung ma de yang 'di ltar de'i lto na nang grol gang dag yod pa</text></item>
<item><p>50b2</p><section>'dul ba</section><text>de dag thams cad phyi rol nas snang ba de ltar byin gyis brlabs nas tshe dang ldan pa 'char ka phyir byung ba dang / bram ze des smras pa/ btsun pa 'char ka khyod kyis bdag gi mchis brang gzigs sam/ des smras pa/ mthong ngo / /ci 'dra</text></item>
<item><p>50b3</p><section>'dul ba</section><text>khyod kyis ji ltar mthong bar gyur pa de 'dra'o/ /de zhugs te bltas na de ltar mi sdug par mthong nas des de la smras pa/ bram ze mo khyod kyis btsun pa 'char ka la cung zhig ma smras sam/ des smras pa/ cung zad kyang ma smras te/</text></item>
<item><p>50b4</p><section>'dul ba</section><text>'di ltar des bdag spyos te dmod mo bgyis kyis bzhud la de la bzod pa gsol cig /de song ste smras pa/ btsun pa 'char ka bdag gi mchis brang la bzod pa mdzad du gsol/ tshe dang ldan pa 'char kas smras pa/ bzod par bya'o/ /des de sngon</text></item>
<item><p>50b5</p><section>'dul ba</section><text>ji lta ba bzhin du gyur pa dang / bram ze de dad par gyur nas des smras pa/ btsun pa 'char ka ci'i slad du byon/ khyod nyid gdul ba'i don tu'o/ /btsun pa 'char ka de'i slad du 'di nyid du bzhugs te zhal zas kyi bya ba mdzod cig /tshe dang ldan</text></item>
<item><p>50b6</p><section>'dul ba</section><text>pa 'char ka der 'dug ste zas kyi bya ba byas pa dang / bram ze de chung ma dang bcas pa tshe dang ldan pa 'char ka'i mdun du chos mnyan pa'i phyir 'dug nas/ tshe dang ldan pa 'char kas de'i bsam pa dang / bag la nyal dang / khams dang rang bzhin</text></item>
<item><p>50b7</p><section>'dul ba</section><text>khong du chud nas 'di ltar bram ze de chung ma dang bcas pas stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon du byas pa de ltar chos bstan to/ /des bden</text></item>
<item><p>50b8</p><section>'dul ba</section><text>pa mthong nas smras pa/ btsun pa bdag gis dge ba'i bshes gnyen btsun pa 'char ka la brten nas btsun pa 'char kas bdag la gang mdzad pa 'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/ lha</text></item>
<item><p>51a1</p><section>'dul ba</section><text>rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang bram ze dag gis kyang ma bgyis/ byams pa dang mdza' bshes dang / rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/</text></item>
<item><p>51a2</p><section>'dul ba</section><text>rus pa'i ri dag las ni bsgral/ ngan song gi sgo dag ni bkum/ mtho ris dang / thar pa'i sgo dag ni phye/ sems can dmyal ba dang dud 'gro dang / yi dgas dag nas ni rkang pa phyung / lha dang mi rnams kyi nang du ni bzhag /'khor ba ni mthar</text></item>
<item><p>51a3</p><section>'dul ba</section><text>bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun tu zhugs pa'i 'bras bu ni thob ste/ btsun pa bdag ni mngon par zhugs pa lags so/ /btsun pa</text></item>
<item><p>51a4</p><section>'dul ba</section><text>bdag ni mngon par zhugs pa lags te/ btsun pa bdag bcom ldan 'das dang / chos dang dge slong gi dge 'dun la skyabs su mchi yis/ bdag dge bsnyen du gzung du gsol/ deng slan chad nas ji srid 'tsho'i bar du glo ba thag pa nas rab</text></item>
<item><p>51a5</p><section>'dul ba</section><text>tu dang bas skyabs su mchi'o/ /btsun pa 'char kas ji srid 'tsho'i bar du bdag gi bsod snyoms dang / na bza' dang / gnas mal dang / bsnyung ba'i rkyen dang / sman gyi yo byad dag bzhes par ci gnang / tshe dang ldan pa 'char kas smras pa/</text></item>
<item><p>51a6</p><section>'dul ba</section><text>rab tu byung ba ni gzhan la phan pas rjes su 'dzin pa la zhugs pa yin pas bram ze gzhan dag la yang phan pa bya dgos so zhes smras te dang du ma blangs so/ /de na tshe dang ldan pa 'char kas mnyan yod du bram ze'i khyim drug pa gnyi ga nas btul cing bzhag go/ /</text></item>
<item><p>51a7</p><section>'dul ba</section><text>tshe dang ldan pa 'char kas bsams pa/ gang gdul ba'i dus yin snyam na/ mnyan yod na bram ze zhig 'dug pa de'i chung ma gzugs bzang ba/ blta na sdug pa/ mdzes pa yin te/ bram ze de me tog dang / yam sreg shing gi phyir phyi rol du byung ba dang / tshe dang ldan pa</text></item>
<item><p>51a8</p><section>'dul ba</section><text>'char kas bsams pa/ bram ze de gdul ba'i dus yin no snyam nas/ de bram ze'i khyim du song ba dang de'i chung ma des tshe dang ldan pa 'char ka sgo khang du mthong nas de nang du zhugs pa dang / tshe dang ldan pa 'char ka yang khyim gyi nang du zhugs so/ /de gnas khang du</text></item>
<item><p>51b1</p><section>'dul ba</section><text>zhugs pa dang / tshe dang ldan pa 'char ka yang de'i phyi bzhin gnas khang du zhugs so/ /de gnas khang nas phyir byung ste skas las khang steng du 'dzeg par brtsams pa dang / tshe dang ldan pa 'char kas kyang de'i phyi bzhin skas las khang steng du 'dzeg par brtsams so/ /des</text></item>
<item><p>51b2</p><section>'dul ba</section><text>skas phul ba dang / tshe dang ldan pa 'char ka sa la sgyel nas de 'gog pa la snyoms par zhugs pa dang / des bsams pa/ ma shi 'am snyam nas de babs te bslang bar brtsams na 'gul bar yang ma nus so/ /bram ze 'ongs nas dris pa/ 'di ci yin/ bram ze mos rgyas</text></item>
<item><p>51b3</p><section>'dul ba</section><text>par brjod pa dang / des smras pa/ khyod kyis 'di de ltar phul ba ni ma legs pa byas te/ 'di ni bram ze mdun na 'don gyi bu las rab tu byung ba/ rgyal po gsal rgyal gyi chung po grogs/ btsun mo phreng ldan ma'i slob dpon yin te/ 'di dag gis rgyal po</text></item>
<item><p>51b4</p><section>'dul ba</section><text>las gzhon nu'i yongs su spang ba thob pas bdag cag rgyal pos phyag sbal du bcug pas 'chi bar bya dgos pa gang yin pa de lta bu'i gnas yod par 'gyur ro/ /bram ze mos tshe dang ldan pa 'char ka'i rkang pa gnyis la gtugs te/ 'phags pa khyod kyis mi</text></item>
<item><p>51b5</p><section>'dul ba</section><text>mkhyen pa dang / mi gzigs pa dang / mi rig pa dang / rnam par mi mkhyen pa ci yang ma mchis kyis bzod par gsol zhes bzod pa gsol ba dang / tshe dang ldan pa 'char ka langs te smras pa/ bzod par bya'o/ /bram ze de ngo mtshar skyes nas des smras pa/</text></item>
<item><p>51b6</p><section>'dul ba</section><text>btsun pa 'char ka ci'i slad du byon/ khyod nyid gdul ba'i don du'o/ /btsun pa 'char ka de'i slad du 'di nyid du bzhugs te zhal zas kyi bya ba mdzod cig /tshe dang ldan pa 'char kas der 'dug ste zas kyi bya ba byas pa dang / bram ze de chung ma dang bcas</text></item>
<item><p>51b7</p><section>'dul ba</section><text>pa tshe dang ldan pa 'char ka'i mdun du chos mnyan pa'i phyir 'dug nas tshe dang ldan pa 'char kas de'i bsam pa dang / bag la nyal dang / khams dang rang bzhin khong du chud nas 'di ltar bram ze de chung ma dang bcas pas stan de nyid la 'dug bzhin</text></item>
<item><p>51b8</p><section>'dul ba</section><text>du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon du byas pa de ltar chos bstan to/ /des bden pa mthong nas smras pa/ btsun pa bdag gis dge ba'i bshes gnyen btsun pa</text></item>
<item><p>52a1</p><section>'dul ba</section><text>'char ka la brten nas/ btsun pa 'char kas bdag la gang mdzad pa 'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma</text></item>
<item><p>52a2</p><section>'dul ba</section><text>bgyis/ dge sbyong dang / bram ze dag gis kyang ma bgyis/ byams pa dang / mdza' bshes dang / rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni</text></item>
<item><p>52a3</p><section>'dul ba</section><text>bkum/ mtho ris dang thar pa'i sgo dag ni phye/ sems can dmyal ba dang / dud 'gro dang yi dgas dag nas ni rkang pa phyung / lha dang mi rnams kyi nang du ni bzhag /'khor ba ni mthar bgyis/ thog ma ma mchis pa'i dus nas bsags pa'i</text></item>
<item><p>52a4</p><section>'dul ba</section><text>'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/ btsun pa bdag ni mngon par zhugs pa lags so/ /btsun pa bdag ni mngon par zhugs pa lags te/ btsun pa bdag</text></item>
<item><p>52a5</p><section>'dul ba</section><text>bcom ldan 'das dang chos dang / dge slong gi dge 'dun la skyabs su mchi yis/ bdag dge bsnyen du gzung du gsol/ deng slan chad nas ji srid 'tsho'i bar du glo ba thag pa nas rab tu dang bas skyabs su mchi'o/ /btsun pa 'char kas ji srid</text></item>
<item><p>52a6</p><section>'dul ba</section><text>'tsho'i bar du bdag gi bsod snyoms dang / na bza' dang / gnas mal dang / bsnyung ba'i rkyen dang / sman gyi yo byad dag bzhes par ci gnang / tshe dang ldan pa 'char kas smras pa/ rab tu byung ba ni gzhan la phan pas rjes su 'dzin pa</text></item>
<item><p>52a7</p><section>'dul ba</section><text>la zhugs pa yin pas bram ze gzhan dag la yang phan pa bya dgos so zhes smras te dang du ma blangs so/ /de nas tshe dang ldan pa 'char kas mnyan yod du bram ze'i khyim bdun pa gnyi ga nas btul cing bzhag go/ /tshe dang ldan pa 'char kas bsams</text></item>
<item><p>52a8</p><section>'dul ba</section><text>pa/ gang gdul ba'i dus yin snyam na/ mnyan yod na bram ze zhig 'dug pa de'i chung ma gzugs bzang ba/ blta na sdug pa/ mdzes pa yin te/ bram ze de me tog dang / yam sreg shing gi phyir phyi rol du byung ba dang / tshe dang ldan pa 'char</text></item>
<item><p>52b1</p><section>'dul ba</section><text>kas bsams pa/ bram ze de gdul ba'i dus yin no snyam nas/ de bram ze de'i khyim du song ba dang / bram ze mo de gzugs kyi rgyags pa dang / lang tsho'i rgyags pa dang / rigs kyi rgyags pa dang / dbang phyug gi rgyags pas rgyags nas tshig</text></item>
<item><p>52b2</p><section>'dul ba</section><text>kyang mi ster ro/ /tshe dang ldan pa 'char kas de'i sngon gyi las zad pa las bsams nas tshigs su bcad pa smras pa/ sring mo rnying pa za byed cing / /sar pa chung zad skyed mi byed/ /bag med brgyan pa mthong nas ni/ /mchi mas brnangs pa'i bzhin</text></item>
<item><p>52b3</p><section>'dul ba</section><text>gyis ngu / /zhes smras te song ngo / /bram ze mo de 'dis bdag spyos so zhes gshe zhing des gos dri ma can gyon te khri zhigs pa'i steng du nyal te 'dug go/ /bram ze de 'ongs pa dang / des de mthong nas smras pa/ bram ze mo 'di ci nyes/ bram ze mos</text></item>
<item><p>52b4</p><section>'dul ba</section><text>gshes te smras pa/ gal te khyod la gang sgo na 'greng ba'i mi gcig la yang bza' ba dang / bgo ba sbyin pa'i 'byor pa med na khyod la khyim mi mo blangs pas ci bya/ dge sbyong 'char ka gang yin pa des kho mo spyos so/ /bram zes smras pa/ bzang mo</text></item>
<item><p>52b5</p><section>'dul ba</section><text>de ni bram ze mdun na 'don gyi bu las rab tu byung ba yin gyis de la bzod par gyis shig /bram ze mos smras pa/ gal te de gson na kho mo mi gson no/ /bram zes smras pa/ bzang mo de ni ko sa lar byung ba'i rgyal po gsal rgyal gyi chung po</text></item>
<item><p>52b6</p><section>'dul ba</section><text>grogs/ btsun mo phreng ldan ma'i slob dpon yin te/ de dag gis rgyal po las gzhon nu'i yongs su spang ba thob pas gal te bdag gis de la sdug bsngal cung zad bskyed par gyur na/ bdag cag rgyal pos phyag sbal du bcug pas 'chi bar bya</text></item>
<item><p>52b7</p><section>'dul ba</section><text>dgos pa gang yin pa de lta bu'i gnas yod par 'gyur gyis bzod par gyis shig /bram ze mos smras pa/ bram ze mang du smras te ci rung / gal te de gson na kho mo mi gson no/ /'dod pa sten pas ni sdig pa'i las mi bya ba ci yang med pas</text></item>
<item><p>52b8</p><section>'dul ba</section><text>bram ze de ral gri mchan du bcug ste/ 'phags pa dang / tshe dang ldan pa 'char kas thag ring po kho na nas de mthong na/ de sems ji lta bus 'ong snyam na/ ji tsam na gsod pa'i sems kyis 'ong bar mthong nas/ tshe dang ldan pa 'char kas lo ma ma</text></item>
<item><p>53a1</p><section>'dul ba</section><text>yin pa'i spyil bu mngon par sprul nas der zhugs te 'dug go/ /bram ze des smras pa/ btsun pa 'char ka sgo phye shig /tshe dang ldan pa 'char kas smras pa/ khyod skyes bzang pos 'ongs par gyur na/ kho bos ci'i phyir sgo mi dbye/ ral</text></item>
<item><p>53a2</p><section>'dul ba</section><text>gri bor cig /bram zes bsams pa/ bgags te gsad do snyam nas des ral gri bor ro/ /tshe dang ldan pa 'char kas smras pa/ sdig pa'i sems de yang bor cig /bram ze des bsams pa/ 'di ni bdag nyid chen po zhig ste/ bdag gi sems kyang shes</text></item>
<item><p>53a3</p><section>'dul ba</section><text>so snyam nas de mngon par dad par gyur pa dang / tshe dang ldan pa 'char kas rdzu 'phrul mngon par 'du bya ba de phyir bsdus nas de bzhin du 'dug go/ /bram ze des tshe dang ldan pa 'char ka'i rkang pa gnyis la phyag 'tshal te chos mnyan pa'i phyir mdun du 'dug pa dang / tshe</text></item>
<item><p>53a4</p><section>'dul ba</section><text>dang ldan pa 'char kas de'i bsam pa dang / bag la nyal dang / khams dang / rang bzhin khong du chud nas/ 'di ltar bram ze des stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i</text></item>
<item><p>53a5</p><section>'dul ba</section><text>'bras bu mngon du byas pa de ltar chos bstan to/ /des bden pa mthong nas smras pa/ btsun pa bdag gis dge ba'i bshes gnyen btsun pa 'char ka la brten nas btsun pa 'char kas bdag la gang mdzad pa 'di lta bu ni bdag la phas kyang ma bgyis/</text></item>
<item><p>53a6</p><section>'dul ba</section><text>mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang bram ze dag gis kyang ma bgyis/ byams pa dang / mdza' bshes dang / rtsa lag gi tshogs kyis kyang ma</text></item>
<item><p>53a7</p><section>'dul ba</section><text>bgyis te/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang / dud 'gro dang yi dgas dag nas ni rkang pa phyung / lha dang mi</text></item>
<item><p>53a8</p><section>'dul ba</section><text>rnams kyi nang du ni bzhag /'khor ba ni mthar bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/ btsun pa bdag ni mngon</text></item>
<item><p>53b1</p><section>'dul ba</section><text>par zhugs pa lags so/ /btsun pa bdag ni mngon par zhugs pa lags te/ btsun pa bdag bcom ldan 'das dang chos dang / dge slong gi dge 'dun la skyabs su mchi yis/ bdag dge bsnyen du gzung du gsol/ deng slan chad nas ji srid</text></item>
<item><p>53b2</p><section>'dul ba</section><text>'tsho'i bar du glo ba thag pa nas rab tu dang bas skyabs su mchi'o/ /de nas bram ze des smras pa/ btsun pa 'char ka khyod bdag gi sdum par byon tam/ son to/ /btsun pa 'char kas bdag gi bram ze mo la ji skad bka' stsal/ tshe dang ldan pa 'char</text></item>
<item><p>53b3</p><section>'dul ba</section><text>kas smras pa/ kho bos de la 'di skad ces/ sring mo rnying pa za byed cing / /sar pa cung zad skyed mi byed/ /bag med brgyan pa mthong nas ni/ /mchi mas brnangs pa'i bzhin gyis ngu / /zhes smras so/ /btsun pa tshigs su bcad pa de'i don ci lags/</text></item>
<item><p>53b4</p><section>'dul ba</section><text>bram ze sngon byung ba 'das pa'i dus na ri brags shig tu dus ston byung nas/ de na khyim bdag gi chung ma rab tu mang po dag rang gi rgyan dag gis brgyan te skyed mos tshal gyi sar dong ba de dag grong sprang mo zhig gis mthong nas de bdag nyid rgud pa'i mya ngan</text></item>
<item><p>53b5</p><section>'dul ba</section><text>byed do/ /sangs rgyas rnams 'byung ba med pa'i tshe rang sangs rgyas dman pa dang / bkren pa la rjes su snying brtse ba/ bas mtha'i gnas mal la dga' ba/ bse ru lta bu gcig pu 'jig rten gyi yon gnas su gyur pa dag 'jig rten du byung ngo / /rang</text></item>
<item><p>53b6</p><section>'dul ba</section><text>sangs rgyas shig de la phan gdags pa'i phyir phyogs der song ba dang / de'i lus mdzes pa dang / sems mdzes pa grong sprang mo des mthong nas des sprang zan cung zad cig rnyed pa dang / des bsams pa/ bdag gis sbyin gnas 'di lta bu</text></item>
<item><p>53b7</p><section>'dul ba</section><text>la mchod pa ma byas pas des na gnas skabs 'di lta bur gyur gor ma chag gis/ gal te bcom ldan 'das 'di bdag las bsod snyoms cung zad len par 'gyur na bdag gis 'di la dbul bar bya'o snyam mo/ /rang sangs rgyas des de la</text></item>
<item><p>53b8</p><section>'dul ba</section><text>snying brtse ba'i phyir lhung bzed bzed pa dang / des de la phul lo/ /rang sangs rgyas de de la snying brtse bas ngang pa'i rgyal po 'dab ma brkyang ba ltar steng gi nam mkha' la mngon par 'phags nas 'bar ba dang / gsal ba dang / char 'bebs pa dang /</text></item>
<item><p>54a1</p><section>'dul ba</section><text>glog 'byin pa'i cho 'phrul dag bya bar brtsams so/ /so so'i skye bo ni rdzu 'phrul la myur du sems gtod par byed pa yin pas de shing ljon pa rtsa ba nas bcad pa bzhin du rang sangs rgyas de'i rkang pa gnyis kyi drung du 'gyel nas/ des smon</text></item>
<item><p>54a2</p><section>'dul ba</section><text>lam 'di skad ces bdag las 'di'i rnam par smin pas nam yang sdug bsngal bar ma gyur cig ces btab bo/ /bram ze de'i tshe de'i dus na grong sprang mo gang yin pa de ni khyod kyi chung ma de yin te/ des rang sangs rgyas la mchod pa byas pa'i las de'i rnam</text></item>
<item><p>54a3</p><section>'dul ba</section><text>par smin pas da ltar 'di lta bur skyes te kho bos de'i las kyi rnam par smin pa de zad pa las bsams nas 'di skad ces/ sring mo rnying pa zad byed cing / /sar pa cung zad skyed mi byed/ /bag med brgyan pa mthong nas ni/ /mchi mas brnangs pa'i bzhin</text></item>
<item><p>54a4</p><section>'dul ba</section><text>gyis ngu / /zhes smras so/ /btsun pa 'char kas don gyis na bdag gi mchis brang la bskul ba mdzad do/ /btsun pa 'char kas sang bdag gi sdum par gdugs tshod gsol bar ci gnang / tshe dang ldan pa 'char kas bram ze de la cang mi smra bas dang</text></item>
<item><p>54a5</p><section>'dul ba</section><text>du blangs so/ /de nas bram ze des tshe dang ldan pa 'char kas cang mi smra bas dang du blangs par rig nas song ngo / /bram ze mo de yang 'gyod pa skyes te bdag gis bram ze 'char ka sod cig ces mngags pa ni ma legs pa byas te bram ze des btsun</text></item>
<item><p>54a6</p><section>'dul ba</section><text>pa 'char ka bsad par ma gyur tam snyam mo/ /bram ze de 'ongs pa dang chung mas smras pa/ rje'i sras khyod kyis btsun pa 'char ka ma bkrongs sam/ bram zes smras pa/ de ni bdag nyid chen po yin pas su zhig gis bkrongs par nus/ chung mas</text></item>
<item><p>54a7</p><section>'dul ba</section><text>smras pa/ 'o na khyod kyis de spyan ma drangs sam/ bram zes smras pa/ kho bos sang khyim gzhan du gdugs tshod la spyan drangs kyis zhal zas sta gon gyis shig /bram ze mo des zhal zas grang cha gang dag yin pa de dag ni de nyid kyi nyin mo</text></item>
<item><p>54a8</p><section>'dul ba</section><text>sta gon byas/ drod bag gang dag yin pa de dag ni phyi de nyin par sta gon byas so/ /tshe dang ldan pa 'char ka yang phyi de nyin par snga dro sham thabs bgos chos gos dang lhung bzed thogs te bram ze de'i khyim ga la ba der song nas phyin pa dang / stan</text></item>
<item><p>54b1</p><section>'dul ba</section><text>bshams pa nyid la 'dug go/ /de nas bram ze de chung ma dang bcas pas tshe dang ldan pa 'char ka bde bar 'dug par rig nas bca' ba dang bza' ba gtsang zhing bsod pas rang gi lag nas tshim par byed/ stobs par byed do/ /rnam grangs</text></item>
<item><p>54b2</p><section>'dul ba</section><text>du mar bca' ba dang bza' ba gtsang zhing bsod pas rang gi lag nas tshim par byas shing bstabs nas/ tshe dang ldan pa 'char ka zan zos shing / lag pa bsnyal lhung bzed bzhag par rig nas stan ches dma' ba zhig blangs te tshe dang ldan pa</text></item>
<item><p>54b3</p><section>'dul ba</section><text>'char ka'i mdun du chos mnyan pa'i phyir 'dug pa dang / tshe dang ldan pa 'char kas bram ze mo de'i bsam pa dang / bag la nyal dang / khams dang / rang bzhin khong du chud nas 'di ltar bram ze mo des stan de nyid la 'dug bzhin du 'jig tshogs la lta</text></item>
<item><p>54b4</p><section>'dul ba</section><text>ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon du byas pa de ltar chos bstan to/ /des bden pa mthong nas smras pa/ btsun pa bdag gis dge ba'i bshes gnyen btsun pa 'char ka la brten nas/</text></item>
<item><p>54b5</p><section>'dul ba</section><text>btsun pa 'char kas bdag la gang mdzad pa 'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang bram ze</text></item>
<item><p>54b6</p><section>'dul ba</section><text>dag gis kyang ma bgyis/ byams pa dang mdza' bshes dang / rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang</text></item>
<item><p>54b7</p><section>'dul ba</section><text>thar pa'i sgo dag ni phye/ sems can dmyal ba dang / dud 'gro dang yi dgas dag nas ni rkang pa phyung / lha dang mi rnams kyi nang du ni bzhag /'khor ba ni mthar bgyis/ thog ma ma mchis pa'i dus nas bsags pa'i 'jig tshogs la lta</text></item>
<item><p>54b8</p><section>'dul ba</section><text>ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/ btsun pa bdag ni mngon par zhugs pa lags so/ /btsun pa bdag ni mngon par zhugs pa lags te/ btsun pa bdag bcom ldan 'das</text></item>
<item><p>55a1</p><section>'dul ba</section><text>dang / chos dang dge slong gi dge 'dun la skyabs su mchi yis/ bdag dge bsnyen mar gzung du gsol/ deng slan chad nas ji srid 'tsho'i bar du glo ba thag pa nas rab tu dang bas skyabs su mchi'o/ /btsun pa 'char kas ji srid</text></item>
<item><p>55a2</p><section>'dul ba</section><text>'tsho'i bar du bdag gi bsod snyoms dang / na bza' dang / gnas mal dang bsnyung ba'i rkyen dang / sman gyi yo byad dag bzhes par ci gnang / tshe dang ldan pa 'char kas smras pa/ rab tu byung ba ni gzhan la phan pas rjes su 'dzin pa la zhugs pa</text></item>
<item><p>55a3</p><section>'dul ba</section><text>yin pas bram ze gzhan dag la yang phan pa bya dgos so zhes smras te dang du ma blangs so/ /de na tshe dang ldan pa 'char kas mnyan yod du bram ze'i khyim brgyad pa gnyi ga nas btul cing bzhag go/ /tshe dang ldan pa 'char kas bsams pa/</text></item>
<item><p>55a4</p><section>'dul ba</section><text>gang gdul ba'i dus yin snyam na/ mnyan yod na bram ze phyug pa/ nor mang ba/ longs spyod che ba/ yongs su gzung ba yangs shing rgya che ba/ ser sna can mig phra ba/ bya rog la yang gtor ma mi ster ba/ yo byad kun du 'dzin pa</text></item>
<item><p>55a5</p><section>'dul ba</section><text>zhig 'dug pa des ri brags shig tu zhing blas kyi mtha' rmor bcug nas/ des bang ba dag rgyas btab ste chung ma la lto rgyags tsam byin nas ri brags der song ste rang gis zhal ta byas nas zhing blas kyi mtha' dag byed du 'dzud do/ /</text></item>
<item><p>55a6</p><section>'dul ba</section><text>tshe dang ldan pa 'char kas bsams pa/ bram ze de gdul ba'i dus yin no snyam nas/ des bsod snyoms brgyus te/ bram ze de'i khyim du song nas des smras pa/ bram ze mo lhung bzed kyi chu bslang ngo / /des de la 'bras can phul ba dang /</text></item>
<item><p>55a7</p><section>'dul ba</section><text>phru ba de de bzhin du gang bar 'dug go/ /bram ze mos smras pa/ 'phags pa bdag gi khyim thab ser sna can/ mig phra ba bya rog la yang gtor ma mi ster ba/ yo byad kun du 'dzin pa lags kyis slan chad ma byon cig /tshe dang ldan pa 'char</text></item>
<item><p>55a8</p><section>'dul ba</section><text>kas smras pa/ thabs yin gyis sang kho bo bdag nyid dang gnyis 'ong ngo / /tshe dang ldan pa 'char ka phyi de nyin par bdag nyid dang gnyis der song ba dang / des de la de bzhin du 'bras can phul lo/ /de bzhin du bdag nyid dang drug</text></item>
<item><p>55b1</p><section>'dul ba</section><text>bcu'i bar du nyin re lan re song ste bram ze'i khyim der bsod snyoms zos pa dang / ngos kyi sdum tshes dag shes ldan dag ltos shig /bram ze des lag pas bcal ba brgya dag gis longs spyod dag bsgrubs na/ de dag bram ze mo</text></item>
<item><p>55b2</p><section>'dul ba</section><text>des shākya'i bu'i dge sbyong dag dang lhan cig za bar byed do zhes smod par byed/ phyar ka gtong bar byed/ kha zer bar byed do/ /bram ze'i khye'u zhig bya ba 'ga' zhig la mnyan yod nas ri brags der song ba dang / bram ze des bram ze'i</text></item>
<item><p>55b3</p><section>'dul ba</section><text>khye'u de thag ring po kho na nas mthong nas des bram ze'i khye'u de la dris pa/ bram ze'i khye'u khyod ga las 'dir 'ongs des smras pa/ mnyan yod nas so/ /khyod kyis kho bo'i khyim gyi gtam thos sam/ thos te/ mnyan yod na khyim</text></item>
<item><p>55b4</p><section>'dul ba</section><text>bdag mgon med zas sbyin gyi khyim ni shākya'i bu'i dge sbyong dag gi khyim dang po lags so/ /mkhan po'i khyim ni shākya'i bu'i dge sbyong dag gi khyim gnyis pa lags te/ shākya'i bu'i dge sbyong drug bcu nyin re lan re mchis</text></item>
<item><p>55b5</p><section>'dul ba</section><text>te bsod snyoms 'tshal lo/ /bram ze des bsams pa/ 'dis kho bo ser sna can la tho 'tsham par byed kyis gzhan la yang dri bar bya'o snyam nas/ de lam gar song ste bsdad pa dang / ji tsam na bram ze'i khye'u gzhan zhig bya ba 'ga'</text></item>
<item><p>55b6</p><section>'dul ba</section><text>zhig la mnyan yod nas ri brags der song ba dang / bram ze des bram ze'i khye'u de thag ring po kho na nas mthong nas/ des bram ze'i khye'u de la dris pa/ bram ze'i khye'u khyod ga las 'dir 'ongs/ des smras pa/ mnyan yod nas</text></item>
<item><p>55b7</p><section>'dul ba</section><text>so/ /khyod kyis kho bo'i khyim gyi gtam thos sam/ thos te/ mnyan yod na khyim bdag mgon med zas sbyin gyi khyim ni shākya'i bu'i dge sbyong dag gi khyim dang po lags so/ /mkhan po'i khyim ni shākya'i bu'i dge sbyong dag gi</text></item>
<item><p>55b8</p><section>'dul ba</section><text>khyim gnyis pa lags te/ shākya'i bu'i dge sbyong drug bcu nyin re lan re mchis te/ bsod snyoms 'tshal lo/ /bram ze des bsams pa/ de dang 'di 'thun pas de ltar gyur gyis bram ze mo des longs spyod dag zos par gyur na mi rung</text></item>
<item><p>56a1</p><section>'dul ba</section><text>gis 'gro'o snyam mo/ /de nas bram ze de phyir 'ongs te bram ze mo de la smras pa/ bram ze mo ngan pa kho bos lag pas gzhal ba brgya dag gis longs spyod dag bsgrubs na/ khyod de dag shākya'i bu'i dge sbyong dag dang lhan</text></item>
<item><p>56a2</p><section>'dul ba</section><text>cig za bar byed dam/ khyod kyis bram ze rig byed gsum dang ldan pa dag ma mthong ngam ci na/ dge sbyong mgo reg de dag la sbyin par byed ces des de brdeg par brtsams pa dang / des smras pa/ bram ze khyod kyis kho mo la gtad pa'i bang</text></item>
<item><p>56a3</p><section>'dul ba</section><text>ba dag kho mos rgya nyams par byas sam/ ci je so sor rtogs shig /bram ze des bang ba dag so sor brtags pa dang / ji tsam na de bzhin du rgya ma nyams par 'dug pa dag mthong nas/ des chung ma la smras pa/ khyod kyis zas de snyed ga las</text></item>
<item><p>56a4</p><section>'dul ba</section><text>rnyed/ des smras pa/ bdag gi phru ba 'dir 'bras can dang / sran tshod btsos na 'bras chan des dge slong drug bcu dang bdag kyang 'drangs par gyur to/ /bram ze des smras pa/ ci'i phyir de ltar gyur/ des smras pa/ bdag gis khyod kyi</text></item>
<item><p>56a5</p><section>'dul ba</section><text>mngon sum du 'gyur bar bya'o zhes des phyi de nyin par tshe dang ldan pa 'char ka bdag nyid dang drug bcu der 'ongs pa la de bzhin du bsod snyoms phul nas des smras pa/ bram ze khyod kyis mthong ngam/ bram ze de mngon par dad par gyur nas/</text></item>
<item><p>56a6</p><section>'dul ba</section><text>des smras pa/ btsun pa 'char kas sang bdag gi sdum par gdugs tshod gsol bar ci gnang / tshe dang ldan pa 'char kas smras pa/ bram ze ci 'di 'dra bas sam/ 'on te zas yang dag pas mgron du 'bod/ bshos yang dag</text></item>
<item><p>56a7</p><section>'dul ba</section><text>pas spyan 'dren to/ /tshe dang ldan pa 'char kas bram ze de la cang mi smra bas dang du blangs te song ngo / /de nas bram ze des tshe dang ldan pa 'char kas cang mi smra bar dang du blangs par rig nas/ de nyid kyi mtshan mo bca' ba dang</text></item>
<item><p>56a8</p><section>'dul ba</section><text>bza' ba gtsang zhing bsod pa dag sta gon byas so/ /tshe dang ldan pa 'char ka yang phyi de nyin par snga dro sham thabs bgos lhung bzed dang chos gos thogs te bram ze'i khyim ga la ba der song ste phyin nas stan bshams pa nyid</text></item>
<item><p>56b1</p><section>'dul ba</section><text>la 'dug go/ /de nas bram ze des tshe dang ldan pa 'char ka bde bar 'dug par rig nas bca' ba dang bza' ba gtsang zhing bsod pas rang gi lag nas tshim par byed/ stobs par byed do/ /rnam grangs du mar bca' ba dang bza' ba gtsang zhing bsod pas rang gi</text></item>
<item><p>56b2</p><section>'dul ba</section><text>lag nas tshim par byas shing bstabs nas/ tshe dang ldan pa 'char ka zan zos shing lag pa bsnyal lhung bzed bzhag par rig nas/ stan ches dma' ba zhig blangs te tshe dang ldan pa 'char ka'i mdun du chos mnyan pa'i phyir 'dug go/ /tshe dang ldan pa 'char kas</text></item>
<item><p>56b3</p><section>'dul ba</section><text>de'i bsam pa dang bag la nyal dang / khams dang rang bzhin khong du chud nas 'di ltar bram ze de chung ma dang bcas pas stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i</text></item>
<item><p>56b4</p><section>'dul ba</section><text>'bras bu mngon du byas pa de ltar chos bstan to/ /des bden pa mthong nas smras pa/ btsun pa bdag gis dge ba'i bshes gnyen btsun pa 'char ka la brten nas btsun pa 'char kas bdag la gang mdzad pa 'di lta bu ni bdag la phas kyang ma bgyis/</text></item>
<item><p>56b5</p><section>'dul ba</section><text>mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang bram ze dag gis kyang ma bgyis/ byams pa dang mdza' bshes dang rtsa lag gi tshogs kyis kyang ma bgyis te/ khrag</text></item>
<item><p>56b6</p><section>'dul ba</section><text>dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang dud 'gro dang / yi dgas dag nas ni rkang pa phyung / lha dang mi rnams kyi nang du ni bzhag /'khor ba ni</text></item>
<item><p>56b7</p><section>'dul ba</section><text>mthar bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/ btsun pa bdag ni mngon par zhugs pa lags so/ /btsun pa bdag ni</text></item>
<item><p>56b8</p><section>'dul ba</section><text>mngon par zhugs pa lags te/ btsun pa bdag bcom ldan 'das dang chos dang dge slong gi dge 'dun la skyabs su mchi yis/ bdag dge bsnyen du gzung du gsol/ deng slan chad nas ji srid 'tsho'i bar du glo ba thag pa nas rab tu dang bas skyabs su</text></item>
<item><p>57a1</p><section>'dul ba</section><text>mchi'o/ /btsun pa 'char kas ji srid 'tsho'i bar du bdag gi bsod snyoms dang / na bza' dang gnas mal dang / bsnyung ba'i rkyen dang / sman gyi yo byad dag bzhes par ci gnang / tshe dang ldan pa 'char kas smras pa/ rab tu byung ba ni</text></item>
<item><p>57a2</p><section>'dul ba</section><text>gzhan la phan pas rjes su 'dzin pa la zhugs pa yin pas bram ze gzhan dag la yang phan pa bya dgos so zhes smras te dang du ma blangs so/ /de na tshe dang ldan pa 'char kas mnyan yod du bram ze'i khyim dgu pa gnyi ga nas btul cing</text></item>
<item><p>57a3</p><section>'dul ba</section><text>bzhag go/            //'dul ba rnam par 'byed pa/ bam po drug bcu rtsa bdun pa/ tshe dang ldan pa 'char kas bsams pa/ gang gdul ba'i dus yin snyam na/ mnyan yod na bram ze zhig 'dug pa des rigs mnyam pa las</text></item>
<item><p>57a4</p><section>'dul ba</section><text>chung ma blangs nas/ de de dang lhan cig rtse bar byed/ dga' bar byed/ dga' mgur spyod par byed do/ /de la bu zhig byung nas de bsrings shing bskyed de chen por gyur to/ /de'i chung ma de gtum pa/ brlang ba/ rtsub pa/ rgya ba/ gshe ba/ spyo ba</text></item>
<item><p>57a5</p><section>'dul ba</section><text>zhig yin pas rtag tu ngos kyi sdum tshes dag dang lhan cig thab krol byed nas/ de'i ming gtum mo gtum mo zhes bya bar gyur to/ /dus gzhan zhig na mnyan yod du dus ston byung nas bram ze des bu la smras pa/ bu khyod kyi ma 'di gtum</text></item>
<item><p>57a6</p><section>'dul ba</section><text>pas gzhan dag dang lhan cig 'thab krol byed pas bdag cag khri mon du bcug pas 'chi bar bya dgos pa gang yin pa de lta bu'i gnas yod par 'gyur gyis/ re shig dus ston thal gyi bar du ri brags gzhan du 'dong zhing 'khod la de'i</text></item>
<item><p>57a7</p><section>'dul ba</section><text>'og tu phyir 'ong bar byas/ khyod song la ma la dris shig /bu des ma la smras pa/ yum bdag bgyi ba chung zhig gi slad du ri brags ga ge mo zhig tu mchi'o/ /gtum mos smras pa/ gang du kho mo'i dang po'i gos song ba der song shig /</text></item>
<item><p>57a8</p><section>'dul ba</section><text>bram zes kyang smras pa/ kho bo yang 'gro'o/ /gtum mos smras pa/ gang nas yang phyir mi 'ong ba der song shig /de gnyis dong ba dang / gtum mos bu mo mngag gzhug ma la smras pa/ bu mo khur slang tshugs shig dang / je snog zan bya'o/ /</text></item>
<item><p>57b1</p><section>'dul ba</section><text>des khur slang btsugs te khur ba dag bya bar brtsams pa dang / tshe dang ldan pa 'char kas bsams pa/ gtum mo de gdul ba'i dus yin no snyam nas de snga dro sham thabs bgos lhung bzed dang chos gos thogs te mnyan yod du</text></item>
<item><p>57b2</p><section>'dul ba</section><text>bsod snyoms la zhugs nas/ de mthar gyis bsod snyoms la rgyu ba na gtum mo'i khyim du 'jug par brtsams pa dang / de 'jug pa gtum mos mthong nas des bu mo mngag gzhug ma la smras pa/ bu mo dge sbyong 'di bskrod</text></item>
<item><p>57b3</p><section>'dul ba</section><text>cig /des bskrad pa dang tshe dang ldan pa 'char ka ches dang por nang du zhugs shing bu mo mngag gzhug ma phyis zhugs so/ /de gtum mos yang mthong nas des bu mo mngag gzhug ma la smras pa/ bu mo khyod kyis dge sbyong 'di ma bskrad</text></item>
<item><p>57b4</p><section>'dul ba</section><text>dam/ des smras pa/ bskrad do/ /'o na 'di ga las zhugs/ yang skrod la sgo chod cig /des de bskrad de sgo bcad nas zhugs pa dang / tshe dang ldan pa 'char ka ches dang por zhugs so/ /de gtum mos yang mthong nas des</text></item>
<item><p>57b5</p><section>'dul ba</section><text>bu mo mngag gzhug ma la smras pa/ bu mo khyod kyis dge sbyong 'di bskrad de sgo ma bcad dam/ des smras pa/ bskrad de sgo bcad do/ /'o na 'di gang nas zhugs/ de nas gtum mos smras pa/ dge sbyong ci slong / tshe dang ldan</text></item>
<item><p>57b6</p><section>'dul ba</section><text>pa 'char kas smras pa/ khur ba'o/ /gtum mos smras pa/ khyod bu thu bor gyur te 'ongs na khyod la khur ba ci'i phyir mi sbyin/ tshe dang ldan pa 'char kas bu thu bor sprul te 'ongs pa dang / gtum mos smras pa/ gal te lag</text></item>
<item><p>57b7</p><section>'dul ba</section><text>pa dang rkang pa dag ser por byas kyang khyod la khur ba mi sbyin no/ /tshe dang ldan pa 'char kas lag pa dang rkang pa dag ser por sprul pa dang / gtum mos smras pa/ gal te mig gnyis khar phor lta bur lta na yang khyod la khur</text></item>
<item><p>57b8</p><section>'dul ba</section><text>ba mi sbyin no/ /tshe dang ldan pa 'char kas mig gnyis khar phor lta bur sprul pa dang / gtum mos smras pa/ gal te nam mkha' la dril bu bzhin du khra la la 'khrol zhing 'dug na yang khyod la khur ba mi sbyin no/ /</text></item>
<item><p>58a1</p><section>'dul ba</section><text>tshe dang ldan pa 'char kas nam mkha' la dril bu bzhin du khra la la 'khrol zhing 'dug pa dang / gtum mos smras pa/ gal te khyod phyed phyed du dum bu gnyis su gas kyang khyod la khur ba mi sbyin no/ /tshe dang ldan pa</text></item>
<item><p>58a2</p><section>'dul ba</section><text>'char kas bdag nyid phyed phyed du dum bu gnyis su gas par sprul te sa la sgyel ba dang / bu mo mngag gzhug mas smras pa/ jo mo khyod kyis gdung bar bgyid pa mang po dag bsgrubs pa de dag gi nang na 'di ni ches gdung bar</text></item>
<item><p>58a3</p><section>'dul ba</section><text>bgyid pa lags te/ dge sbyong 'di ni ko sa lar byung ba'i rgyal po gsal rgyal gyi chung po grogs/ btsun mo phreng ldan ma'i slob dpon lags pas/ bdag ni shin tu thag ring por mchis kyang bran mo nyid du bas kyi/ jo mos</text></item>
<item><p>58a4</p><section>'dul ba</section><text>ni gser gyi chu bum gyis rgyal po'i pho brang du chab bcu 'tshal bar 'gyur ro/ /gtum mo skrag te bsams pa/ de ltar 'gyur ro snyam nas des smras pa/ bu mo dong rkos shig dang sba'o zhes des dong rkos te sba bar brtsams pa dang / tshe dang ldan pa</text></item>
<item><p>58a5</p><section>'dul ba</section><text>'char ka 'gog pa la snyoms par zhugs nas des bsgul bar yang ma nus so/ /de nas gtum mos tshe dang ldan pa 'char ka'i rkang pa gnyis la gtugs te smras pa/ 'phags pa khyod kyis mi mkhyen pa dang / ma gzigs pa dang / ma rig</text></item>
<item><p>58a6</p><section>'dul ba</section><text>pa dang / rnam par mi mkhyen pa ci yang ma mchis kyis bdag la bzod pa mdzod cig dang khyod la khur ba gsol lo/ /tshe dang ldan pa 'char ka langs te cha lugs tha mal pa bstan pa dang / gtum mos bsams pa/ 'di la khur ba sbyin</text></item>
<item><p>58a7</p><section>'dul ba</section><text>no zhes khas blangs na/ khur ba 'di dag ni ha cang che ches pas phangs kyis 'di'i phyir khur ba chung ngu gzhan zhig bya'o snyam nas/ des khur ba chung ngu zhig sreg par brtsams pa dang / khur ba des khur bslang thams cad yog par gyur nas/</text></item>
<item><p>58a8</p><section>'dul ba</section><text>gtum mos bsams pa/ bdag gis khur ba 'di mi sbyin par khur ba snga ma las gcig sbyin no snyam nas/ des khur ba gcig drang bar brtsams pa dang / ji tsam na khur ba thams cad 'ongs nas gtum mos smras pa/ ci 'phags</text></item>
<item><p>58b1</p><section>'dul ba</section><text>pa khur ba thams cad bzhed dam/ tshe dang ldan pa 'char kas smras pa/ 'dod do/ /gtum mos smras pa/ bzhes su gsol/ tshe dang ldan pa 'char kas smras pa/ sring mo gal te yongs su btang na/ khyim bdag mgon med zas</text></item>
<item><p>58b2</p><section>'dul ba</section><text>sbyin gyis deng sangs rgyas la sogs pa dge slong gi dge 'dun khyim gzhan du gdugs tshod la spyan drangs kyis der dong la rang gi lag nas brims shig /gtum mos smras pa/ 'phags pa dag gtum mo zhes thams cad du rig pas bdag der</text></item>
<item><p>58b3</p><section>'dul ba</section><text>'jug tu ga la chud/ tshe dang ldan pa 'char kas smras pa/ sring mo kho bos khyod 'jug tu gzhug go/ /de nas gtum mos khur ba de dag thogs te khyim bdag mgon med zas sbyin gyi khyim du 'jug par brtsams pa dang / sgo bas smras pa/</text></item>
<item><p>58b4</p><section>'dul ba</section><text>gtum mo don ci'i phyir 'dir 'ongs ma 'jug shig /tshe dang ldan pa 'char kas smras pa/ bzhin bzangs 'jug tu chug shig /sgo bas gtum mo nang du btang ba dang / des sangs rgyas la sogs pa dge slong gi dge 'dun mang po mthong nas khur ba</text></item>
<item><p>58b5</p><section>'dul ba</section><text>de dag gtub par brtsams pa dang / tshe dang ldan pa 'char kas smras pa/ ma gtub par rangs par brims shig /gtum mos smras pa/ khyed par mi 'gyur ro/ /tshe dang ldan pa 'char kas smras pa/ brims shig dang khyed par 'gyur ro zhes</text></item>
<item><p>58b6</p><section>'dul ba</section><text>des 'di ltar sangs rgyas la sogs pa dge slong gi dge 'dun thams cad la khyed pa'i phyi na lhag kyang byung ba de ltar byin gyis brlabs so/ /gtum mos sangs rgyas la sogs pa dge slong gi dge 'dun thams cad la khur bas khyed par</text></item>
<item><p>58b7</p><section>'dul ba</section><text>brims te gsol nas/ bcom ldan 'das kyis yon bshad pa mdzad nas gdan las bzhengs te gshegs so/ /gtum mos smras pa/ btsun pa 'char ka khyod bdag gi dge ba'i bshes gnyen lags kyis tshur gshegs/</text></item>
<item><p>58b8</p><section>'dul ba</section><text>bdag gi sdum par bzhud la khyod der gdugs tshod gsol cig /tshe dang ldan pa 'char ka gtum mo'i khyim du song ba dang / gtum mos tshe dang ldan pa 'char ka la zan byin nas gtum mo tshe dang ldan pa 'char ka'i mdun du chos</text></item>
<item><p>59a1</p><section>'dul ba</section><text>mnyan pa'i phyir 'dug pa dang / tshe dang ldan pa 'char kas de'i bsam pa dang / bag la nyal dang / khams dang / rang bzhin khong du chud nas 'di ltar gtum mo stan de nyid la 'dug bzhin du 'jig tshogs la lta ba'i ri'i</text></item>
<item><p>59a2</p><section>'dul ba</section><text>rtse mo nyi shu mtho ba ye shes kyi rdo rjes bcom ste rgyun tu zhugs pa'i 'bras bu mngon du byas pa de ltar chos bstan to/ /des bden pa mthong nas smras pa/ btsun pa bdag gis dge ba'i bshes gnyen btsun pa 'char ka la brten nas/</text></item>
<item><p>59a3</p><section>'dul ba</section><text>btsun pa 'char kas bdag la gang mdzad pa 'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang</text></item>
<item><p>59a4</p><section>'dul ba</section><text>bram ze dag gis kyang ma bgyis/ byams pa dang mdza' bshes dang / rtsa lag gi tshogs kyis kyang ma bgyis ste/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris</text></item>
<item><p>59a5</p><section>'dul ba</section><text>dang thar pa'i sgo dag ni phye/ sems can dmyal ba dang / dud 'gro dang yi dgas dag nas ni rkang pa phyung / lha dang mi rnams kyi nang du ni bzhag /'khor ba ni mthar bgyis/ thog ma ma mchis pa'i dus nas bsags pa'i 'jig tshogs</text></item>
<item><p>59a6</p><section>'dul ba</section><text>la lta ba'i ri'i rtse mo nyi shu mtho ba ye shes kyi rdo rjes bcom ste/ rgyun du zhugs pa'i 'bras bu ni thob ste/ btsun pa bdag ni mngon par zhugs pa lags so/ /btsun pa bdag ni mngon par zhugs pa lags te/ btsun pa bdag bcom ldan</text></item>
<item><p>59a7</p><section>'dul ba</section><text>'das dang / chos dang / dge slong gi dge 'dun la skyabs su mchi yis/ bdag dge bsnyen mar gzung du gsol/ deng slan chad nas ji srid 'tsho'i bar du glo ba thag pa nas rab tu dang bas skyabs su mchi'o/ /de nas tshe dang ldan pa 'char</text></item>
<item><p>59a8</p><section>'dul ba</section><text>kas de la chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar byas nas stan las langs te song ngo / /de nas gtum mos rang gi khyim phyag dar</text></item>
<item><p>59b1</p><section>'dul ba</section><text>legs par byas/ chag chag legs par btab/ byug pas legs par byugs te me tog dag dgram par byas nas spyod lam zhi bas 'dug go/ /bram ze de yang dus ston thal nas phyir 'ongs te skyed mos tshal du bsdad nas des bu la</text></item>
<item><p>59b2</p><section>'dul ba</section><text>smras pa/ bu khyod song la khyod kyi ma khri mon gang du bcug cing 'dug pa ltos shig dang dbyung bar bya'o/ /bu de khyim du song ba dang gtum mos thag ring mo kho na nas bu mthong nas des smras pa/ bu 'ongs pa legs so 'ongs pa legs so/ /tshur</text></item>
<item><p>59b3</p><section>'dul ba</section><text>shog ngal sos shig /khyod kyi pha de 'ongs sam/ bus smras pa/ mchis te/ skyed mos tshal na sdod cing mchis so/ /bu de zan zos nas pha'i gan du song ba dang phas dris pa/ bu khyim bde 'am bus smras pa/ yab yum gyi spyod lam de lta bu ni</text></item>
<item><p>59b4</p><section>'dul ba</section><text>sngon lan 'ga' yang ma mthong ste/ 'di ltar spyod lam zhi bas mchis so/ /bram ze de khyim du zhugs pa dang gtum mos thag ring po kho na nas mthong nas des smras pa/ rje'i sras byon pa legs so byon pa legs so/ /bzhugs su</text></item>
<item><p>59b5</p><section>'dul ba</section><text>gsol/ de 'dug nas bsams pa/ bye brag 'di lta bu ni sngon ma byung ci las gyur snyam nas/ des tshigs su bcad pa smras pa/ 'di ltar sngon dang mi 'dra bar/ /log pa nyid du khyod snang na/ /khyod ni smyo byed ldan gyur tam/ /'on te myos par</text></item>
<item><p>59b6</p><section>'dul ba</section><text>gyur tam ci/ /gtum mos tshigs su bcad pa smras pa/ jo bo bdag ni smyos pa min/ /myos par gyur pa 'ang ma lags te/ /bdag gis sangs rgyas bstan pa la/ /'phags pa'i bden pa mthong bar bgyis/ /rje'i sras bdag la 'phags</text></item>
<item><p>59b7</p><section>'dul ba</section><text>pa 'char kas 'di ltar bdag slan chad 'khor ba na 'khor ba'i tshe nyon mongs pa de lta bu dag kun tu spyod par mi 'gyur ba de ltar chos bstan pa mdzad do/ /bram ze de ngo mtshar skyes te bsams pa/ bdag gis brdeg pa dang / bcing ba dang / smad pas</text></item>
<item><p>59b8</p><section>'dul ba</section><text>thul bar ma nus pa gang yin pa de btsun pa 'char kas chos bstan pas btul bas gang gi phyir chos bstan pas 'di btul ba ni 'phags pa 'char kas bdag la phan pa mang du mdzad do/ /'phags pa 'char kas bdag la legs pa mang du mdzad kyis/</text></item>
<item><p>60a1</p><section>'dul ba</section><text>bdag song la 'phags pa 'char ka sang khyim gzhan du gdugs tshod la spyan drang ngo snyam nas/ de tshe dang ldan pa 'char ka ga la ba der song ste phyin nas/ tshe dang ldan pa 'char ka'i rkang pa gnyis la mgo bos phyag 'tshal te</text></item>
<item><p>60a2</p><section>'dul ba</section><text>mtha' gcig tu 'dug go/ /mtha' gcig tu 'dug nas tshe dang ldan pa 'char kas bram ze de la chos dang ldan pa'i gtam gyis yang dag par ston par byed/ yang dag par 'dzin du 'dzud par byed/ yang dag par gzeng stod par byed/ yang</text></item>
<item><p>60a3</p><section>'dul ba</section><text>dag par rab tu dga' bar byed do/ /rnam grangs du mar chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad nas cang mi smra'o/ /de nas</text></item>
<item><p>60a4</p><section>'dul ba</section><text>bram ze de stan las langs te tshe dang ldan pa 'char ka ga la ba de logs su thal mo sbyar ba btud nas tshe dang ldan pa 'char ka la 'di skad ces smras so/ /btsun pa 'char kas sang bdag gi sdum par gdugs tshod gsol bar ci gnang / tshe dang ldan</text></item>
<item><p>60a5</p><section>'dul ba</section><text>pa 'char kas bram ze de la cang mi smra bas dang du blangs so/ /de nas bram ze des tshe dang ldan pa 'char kas cang mi smra bas dang du blangs par rig nas/ tshe dang ldan pa 'char ka'i rkang pa gnyis la mgo bos phyag 'tshal te song ngo / /de nas bram</text></item>
<item><p>60a6</p><section>'dul ba</section><text>ze des de nyid kyi mtshan mo bca' ba dang bza' ba gtsang zhing bsod pa dag sta gon byas so/ /tshe dang ldan pa 'char ka yang phyi de nyin par snga dro sham thabs bgos lhung bzed dang chos gos thogs te bram ze de'i khyim ga la ba der song ste</text></item>
<item><p>60a7</p><section>'dul ba</section><text>phyin nas stan bshams pa nyid la 'dug go/ /de nas bram ze des tshe dang ldan pa 'char ka bde bar 'dug par rig nas bca' ba dang bza' ba gtsang zhing bsod pas rang gi lag nas tshim par byed/ stobs par byed do/ /rnam</text></item>
<item><p>60a8</p><section>'dul ba</section><text>grangs du mar bca' ba dang bza' ba gtsang zhing bsod pas rang gi lag nas tshim par byas shing bstabs nas/ tshe dang ldan pa 'char ka zan zos shing lag pa bsnyal lhung bzed bzhag par rig nas stan ches dma' ba zhig blangs te tshe dang</text></item>
<item><p>60b1</p><section>'dul ba</section><text>ldan pa 'char ka'i mdun du chos mnyan pa'i phyir 'dug go/ /tshe dang ldan pa 'char kas de'i bsam pa dang / bag la nyal dang / khams dang rang bzhin khong du chud nas 'di ltar bram ze des stan de nyid la 'dug bzhin du 'jig</text></item>
<item><p>60b2</p><section>'dul ba</section><text>tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun tu zhugs pa'i 'bras bu mngon du byas pa de ltar chos bstan to/ /des bden pa mthong nas smras pa/ btsun pa bdag gis dge ba'i bshes gnyen btsun</text></item>
<item><p>60b3</p><section>'dul ba</section><text>pa 'char ka la brten nas/ btsun pa 'char kas bdag la gang mdzad pa 'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes</text></item>
<item><p>60b4</p><section>'dul ba</section><text>dag gis kyang ma bgyis/ dge sbyong dang bram ze dag gis kyang ma bgyis/ byams pa dang mdza' bshes dang / rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/ rus pa'i ri</text></item>
<item><p>60b5</p><section>'dul ba</section><text>dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang / dud 'gro dang / yi dgas dag nas ni rkang pa phyung / lha dang mi rnams kyi nang du ni bzhag /'khor ba</text></item>
<item><p>60b6</p><section>'dul ba</section><text>ni mthar bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun tu zhugs pa'i 'bras bu ni thob ste/ btsun pa bdag ni mngon</text></item>
<item><p>60b7</p><section>'dul ba</section><text>par zhugs pa lags so/ /btsun pa bdag ni mngon par zhugs pa lags te/ btsun pa bdag bcom ldan 'das dang / chos dang dge slong gi dge 'dun la skyabs su mchi yis/ bdag</text></item>
<item><p>60b8</p><section>'dul ba</section><text>dge bsnyen du gzung du gsol/ deng slan chad nas ji srid 'tsho'i bar du glo ba thag pa nas rab tu dang bas skyabs su mchi'o/ /btsun pa 'char kas ji srid 'tsho'i bar du bdag gi bsod snyoms dang /</text></item>
<item><p>61a1</p><section>'dul ba</section><text>na bza' dang / gnas mal dang bsnyung ba'i rkyen dang / sman gyi yo byad dag bzhes par ci gnang / tshe dang ldan pa 'char kas smras pa/ rab tu byung ba ni gzhan la phan pas rjes su 'dzin pa la zhugs pa yin pas bram ze</text></item>
<item><p>61a2</p><section>'dul ba</section><text>gzhan dag la yang phan pa bya dgos so zhes smras te dang du ma blangs so/ /bram ze des smras pa/ gal te btsun pa 'char kas dang du mi bzhes na bdag gis drang srong gi gdan bsham par bgyi yis/ btsun pa 'char ka gshegs te longs</text></item>
<item><p>61a3</p><section>'dul ba</section><text>spyad par gsol/ tshe dang ldan pa 'char kas bram ze de la cang mi smra bas dang du blangs so/ /tshe dang ldan pa 'char kas de la chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/</text></item>
<item><p>61a4</p><section>'dul ba</section><text>yang dag par rab tu dga' bar byas nas stan las langs te song ngo / /de na tshe dang ldan pa 'char kas mnyan yod du bram ze'i khyim bcu pa gnyi ga nas btul cing bzhag go/ /tshe dang ldan pa 'char kas bsams pa/ gang gdul ba'i</text></item>
<item><p>61a5</p><section>'dul ba</section><text>dus yin snyam na/ mnyan yod na bram ze gzhon nu dga' 'dun lnga brgya tsam chung ma dang bcas pa dag bca' ba dang bza' ba dang / dri dang phreng ba rgyu mang po thogs te rtse ba'i phyir skyed mos tshal gyi sar byung ba dang / tshe dang ldan pa</text></item>
<item><p>61a6</p><section>'dul ba</section><text>'char kas bsams pa/ 'di dag gdul ba'i dus yin no snyam nas/ de de dag gi gan du song ba dang / de dag gis smras pa/ btsun pa 'char ka khyod bram ze mdun na 'don gyi bu yin na ci'i phyir shākya'i bu'i dge sbyong</text></item>
<item><p>61a7</p><section>'dul ba</section><text>'di dag thams cad za ba dag gi nang du rab tu byung / tshe dang ldan pa 'char kas 'di ltar de dag gi phreng ba gang dag yin pa de dag ni kun dong gi phreng bar gyur/ khur ba gang dag yin pa de dag ni ba lang gi ko bar gyur/ sha</text></item>
<item><p>61a8</p><section>'dul ba</section><text>gang dag yin pa de dag ni ba lang gi shar gyur/ btung ba gang dag yin pa de dag ni chang du gyur pa de ltar byin gyis brlabs nas/ tshe dang ldan pa 'char kas de dag la lhung bzed bstan te smras pa/ shes ldan dag</text></item>
<item><p>61b1</p><section>'dul ba</section><text>ltos shig /kho bo'i lhung bzed na skun 'dong dang / ba lang gi ko ba dang / ba lang gi sha dang / chang yod snyam 'am/ ci khyed cag ni mgo la yang skun 'dong gi phreng ba thogs/ zas su yang ba lang gi ko ba dang ba lang gi sha za btung</text></item>
<item><p>61b2</p><section>'dul ba</section><text>bar yang chang 'thung bas khyed cag thams cad za ba yin no/ /de dag gis gcig la gcig bltas na ji tsam na bdag cag thams cad kyi mgo la skun 'dong gi phreng ba thogs pa dang / khur ba thams cad ba lang gi ko bar gyur pa dang /</text></item>
<item><p>61b3</p><section>'dul ba</section><text>sha thams cad ba lang gi shar gyur pa dang / btung ba thams cad chang du gyur par mthong nas/ de dag gis smras pa/ 'phags pa 'char ka khyod kyis bdag cag la dmod pa bor gyis bdag cag la bzod pa mdzad du gsol/ tshe dang ldan</text></item>
<item><p>61b4</p><section>'dul ba</section><text>pa 'char kas smras pa/ bzod par bya'o/ /de nas de dag snga mkho bzhin du gyur pa dang / de dag ngo mtshar skyes nas de dag gis smras pa/ btsun pa 'char ka ci'i slad du byon/ khyod cag nyid gdul ba'i don du 'ongs kyis 'khod</text></item>
<item><p>61b5</p><section>'dul ba</section><text>cig dang chos bstan par bya'o/ /de dag tshe dang ldan pa 'char ka'i mdun du chos mnyan pa'i phyir 'khod pa dang / tshe dang ldan pa 'char kas de dag chung ma dang bcas pa'i bsam pa dang / bag la nyal dang / khams dang / rang bzhin khong</text></item>
<item><p>61b6</p><section>'dul ba</section><text>du chud nas 'di ltar bram ze de dag chung ma dang bcas pas stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste/ rgyun du zhugs pa'i 'bras bu mngon du byas pa de ltar chos bstan to/ /de</text></item>
<item><p>61b7</p><section>'dul ba</section><text>dag gis bden pa mthong nas smras pa/ btsun pa bdag cag gis dge ba'i bshes gnyen btsun pa 'char ka la brten nas btsun pa 'char kas bdag cag la gang mdzad pa 'di lta bu ni bdag cag la phas kyang ma bgyis/ mas kyang ma</text></item>
<item><p>61b8</p><section>'dul ba</section><text>bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes rnams kyis kyang ma bgyis/ dge sbyong dang bram ze dag gis kyang ma bgyis/ byams pa dang mdza' bshes dang / rtsa lag gi tshogs kyis kyang</text></item>
<item><p>62a1</p><section>'dul ba</section><text>ma bgyis te/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang dud 'gro dang / yi dgas dag</text></item>
<item><p>62a2</p><section>'dul ba</section><text>nas ni rkang pa phyung / lha dang mi'i nang du ni bzhag /'khor ba ni mthar bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i</text></item>
<item><p>62a3</p><section>'dul ba</section><text>'bras bu ni thob ste/ btsun pa bdag cag ni mngon par zhugs pa lags so/ /btsun pa bdag cag ni mngon par zhugs pa lags te/ btsun pa bdag cag bcom ldan 'das dang / chos dang dge slong gi dge 'dun la skyabs</text></item>
<item><p>62a4</p><section>'dul ba</section><text>su mchi yis/ bdag cag dge bsnyen du gzung du gsol/ deng slan chad nas ji srid 'tsho'i bar du glo ba thag pa nas rab tu dang bas skyabs su mchi'o/ /btsun pa 'char kas ji srid 'tsho'i bar du bdag cag gi bsod snyoms dang /</text></item>
<item><p>62a5</p><section>'dul ba</section><text>na bza' dang / gnas mal dang / bsnyung ba'i rkyen dang / sman gyi yo byad dag bzhes par ci gnang / tshe dang ldan pa 'char kas smras pa/ rab tu byung ba ni gzhan la phan pas rjes su 'dzin pa la zhugs pa yin pas bram ze gzhan dag la</text></item>
<item><p>62a6</p><section>'dul ba</section><text>yang phan pa bya dgos so/ /zhes smras te dang du ma blangs so/ /bram ze de dag gis smras pa/ gal te btsun pa 'char kas dang du mi bzhes na bdag cag gis drang srong gi gdan bsham par bgyis/ btsun pa 'char ka gshegs te</text></item>
<item><p>62a7</p><section>'dul ba</section><text>longs spyad par gsol/ tshe dang ldan pa 'char kas bram ze de dag la cang mi smra bas dang du blangs so/ /de nas tshe dang ldan pa 'char kas de dag la chos dang ldan pa'i gtam gyis yang dag par bstan/ yang dag par 'dzin du</text></item>
<item><p>62a8</p><section>'dul ba</section><text>bcug /yang dag par gzeng bstod/ yang dag par rab tu dga' bar byas nas stan las langs te song ngo / /de na tshe dang ldan pa 'char kas mnyan yod du bram ze'i khyim lnga brgya lhag tsam gnyi ga nas btul zhing bzhag go/ /</text></item>
<item><p>62b1</p><section>'dul ba</section><text>de nas bcom ldan 'das kyis dge slong rnams la bka' stsal pa/ dge slong dag nga'i nyan thos kyi dge slong khyim dad par byed pa rnams kyi nang na mchog ni 'di lta ste/ dge slong 'char ka nag po 'di yin no/ /tshe dang ldan pa 'char</text></item>
<item><p>62b2</p><section>'dul ba</section><text>kas bsams pa/ gang gdul ba'i dus yin snyam na mnyan yod na bram ze zhig gsang sngags dag gis mi ma yin pa dbang du byas nas shing rta bcas te 'dren du 'dzud par byed nas/ tshe dang ldan pa 'char kas bsams pa/ bram ze</text></item>
<item><p>62b3</p><section>'dul ba</section><text>de gdul ba'i dus yin no snyam nas tshe dang ldan pa 'char ka bram ze de gdul ba'i phyir 'phags pa dang / ji tsam na bram ze de gsang sngags dag gis mi ma yin pa dbang du byas nas shing rta bcas te 'dren du bcug nas mnyan yod</text></item>
<item><p>62b4</p><section>'dul ba</section><text>kyi pha rol du song ba na/ bram ze de shing rta las babs nas gcin gci bar brtsams pa dang / tshe dang ldan pa 'char kas 'di ltar bram ze de'i gcin rgyun mi 'chad pa de ltar byin gyis brlabs nas tshe dang ldan pa 'char kas gsang sngags</text></item>
<item><p>62b5</p><section>'dul ba</section><text>kyi phur bu phyung ba dang mi ma yin pa de bros te song ngo / /ji tsam na bram ze de langs pa dang mi ma yin pa bros par mthong nas des smras pa/ sus kho bo'i mi ma yin pa'i phur bu phyung / tshe dang ldan pa 'char kas smras pa/ kho bos so/ /</text></item>
<item><p>62b6</p><section>'dul ba</section><text>ci'i phyir khyod bram zer gyur nas mi ma yin pa spyod dam/ des smras pa/ su zhig bdag gi bsnyen bkur byed par 'gyur/ tshe dang ldan pa 'char kas de la lhung bzed bstan nas smras pa/ 'di khyod kyi bsnyen bkur byed par</text></item>
<item><p>62b7</p><section>'dul ba</section><text>'gyur ro/ /des smras pa/ 'dis ci 'grub par 'gyur/ tshe dang ldan pa 'char kas smras pa/ gang sems pa dang / gang 'dod pa de dag thams cad 'grub par 'gyur ro/ /ji tsam na bram ze de gang sems pa dang / gang 'dod</text></item>
<item><p>62b8</p><section>'dul ba</section><text>pa de dag thams cad lhung bzed de las grub par gyur pa dang / bram ze de ngo mtshar skyes te des smras pa/ btsun pa 'char ka ci'i slad du 'di ltar 'gyur/ tshe dang ldan pa 'char kas smras pa/ kho bos lhung bzed kyi rig</text></item>
<item><p>63a1</p><section>'dul ba</section><text>pa shes so/ /des smras pa/ btsun pa 'char ka lhung bzed kyi rig pa de bdag la stsol cig /tshe dang ldan pa 'char kas tshigs su bcad pa smras pa/ rig pa su la 'ang sbyin mi bya/ /rig dang bcas te 'chi</text></item>
<item><p>63a2</p><section>'dul ba</section><text>bar bya/ /rig pa rig dang gus pa dang / /nor gyi phyir ni sbyin par bya/ /bram zes smras pa/ bdag khyod la gus par bgyid do/ /tshe dang ldan pa 'char kas smras pa/ kho bo khyim pa las bsnyen bkur bdag gir mi byed kyi kho bo ni</text></item>
<item><p>63a3</p><section>'dul ba</section><text>rab tu byung ba las bsnyen bkur bdag gir byed do/ /des smras pa/ bdag rab tu 'byung ngo / /tshe dang ldan pa 'char kas smras pa/ rab tu phyung shig ces des de rab tu phyung rdzogs par bsnyen par byas te gdams ngag byin no/ /de de ltar</text></item>
<item><p>63a4</p><section>'dul ba</section><text>rab tu byung nas gcig pu dben pa bag yod pa brtun pa dang ldan pa bdag nyid btang bar gnas so/ /gcig pu dben pa bag yod pa brtun pa dang ldan pa bdag nyid btang bar gnas pa na rigs kyi bu dag gang gi phyir skra dang kha spu</text></item>
<item><p>63a5</p><section>'dul ba</section><text>bregs te gos ngur smrig dag bgos nas yang dag pa kho nar dad pas khyim nas khyim med par rab tu 'byung bar byed pa tshangs par spyod pa'i mtha' bla na med pa de tshe de nyid la rang gi mngon par shes pas mngon sum du byas te</text></item>
<item><p>63a6</p><section>'dul ba</section><text>bsgrubs nas bdag gi skye ba zad do/ /tshangs par spyod pa spyad do/ /bya ba byas so/ /srid pa 'di las gzhan mi shes so zhes go bar byed cing / dgra bcom pa khams gsum pa las 'dod chags dang bral ba/ bong ba dang</text></item>
<item><p>63a7</p><section>'dul ba</section><text>gser du mnyam pa/ nam mkha' dang lag mthil du mtshungs pa'i sems dang ldan pa/ tsan dan bzhag pa lta bur rig pas sgo nga'i sbubs dral bar gyur cing / rig pa dang mngon par shes pa dang / so so yang dag par</text></item>
<item><p>63a8</p><section>'dul ba</section><text>rig pa thob pa/ srid pa dang 'dod pa'i rnyed pa dang / bkur sti la rgyab kyis phyogs pa/ dbang po dang nye dbang dang bcas pa'i lha rnams kyis mchod par bya ba dang / rjed par bya ba dang mngon tu smra bar bya bar gyur to/ /tshe dang ldan pa</text></item>
<item><p>63b1</p><section>'dul ba</section><text>'char kas bsams pa/ gang gdul ba'i dus yin snyam na yul mi'i gyad gcig gis yul dag tu gyad rnams brdabs nas mnyan yod du 'ongs te/ mnyan yod na sgo khar rkang pa brkyang ste 'dug cing de gang la la 'ong ba de</text></item>
<item><p>63b2</p><section>'dul ba</section><text>la 'di skad ces yang na ni kho bo la stobs rgol cig /yang na ni kho bo'i rlig bar du song shig ces zer ro/ /de na skye bo phal po che'i tshogs 'du ba dag las 'ga' yang de la stobs kyang mi rgol de'i rlig bar du yang mi 'gro'o/ /</text></item>
<item><p>63b3</p><section>'dul ba</section><text>tshe dang ldan pa 'char kas bsams pa/ gyad de gdul ba'i dus yin no snyam nas tshe dang ldan pa 'char ka phyogs der song ste smras pa/ 'di su zhig yin/ skye bo phal po che'i tshogs kyis smras pa/ gyad 'di'i mchid nas 'di</text></item>
<item><p>63b4</p><section>'dul ba</section><text>skad ces yang na ni kho bo la stobs rgol cig /yang na ni kho bo'i rlig bar du song shig ces mchi'o/ /tshe dang ldan pa 'char kas de la smras pa/ ci je kho bo dang lhan cig stobs bya 'am/ 'on te kho bos brdabs pa'i gyad gsum po</text></item>
<item><p>63b5</p><section>'dul ba</section><text>gang dag yin pa de dag dang lhan cig stobs 'gyed/ des smras pa/ khyod kyis brdabs pa'i gyad gsum po gang dag yin pa de dag dang lhan cig stobs bya'o/ /tshe dang ldan pa 'char kas smras pa/ kho bos 'dod chags kyi gyad</text></item>
<item><p>63b6</p><section>'dul ba</section><text>brdabs/ zhe sdang gi gyad brdabs/ gti mug gi gyad brdabs kyis khyod de dag dang lhan cig stobs khye shig ces tshe dang ldan pa 'char kas de btul nas des de rab tu phyung rdzogs par bsnyen par byas te gdams ngag byin no/ /</text></item>
<item><p>63b7</p><section>'dul ba</section><text>de de ltar rab tu byung nas gcig pu dben pa bag yod pa brtun pa dang ldan pa bdag nyid btang bar gnas so/ /gcig pu dben pa bag yod pa brtun pa dang ldan pa bdag nyid btang bar gnas pa na rigs kyi bu dag gang gi phyir skra dang kha spu bregs</text></item>
<item><p>63b8</p><section>'dul ba</section><text>te gos ngur smrig dag bgos nas yang dag pa kho nar dad pas khyim nas khyim med par rab tu 'byung bar byed pa tshangs par spyod pa'i mtha' bla na med pa de tshe de nyid la rang gi mngon par shes pas mngon sum du byas te bsgrubs nas bdag gi skye ba</text></item>
<item><p>64a1</p><section>'dul ba</section><text>zad do/ /tshangs par spyod pa spyad do/ /bya ba byas so/ /srid pa 'di las gzhan mi shes so zhes go bar byed cing / dgra bcom pa khams gsum pa las 'dod chags dang bral ba/ bong ba dang gser du mnyam pa/ nam mkha' dang lag mthil</text></item>
<item><p>64a2</p><section>'dul ba</section><text>du mtshungs pa'i sems dang ldan pa tsan dan bzhag pa lta bu rig pas sgo nga'i sbubs dral bar gyur cing rig pa dang / mngon par shes pa dang / so so yang dag par rig pa thob pa/ srid pa dang 'dod pa'i rnyed pa dang / bkur sti la rgyab kyis phyogs pa/</text></item>
<item><p>64a3</p><section>'dul ba</section><text>dbang po dang / nye dbang dang bcas pa'i lha rnams kyis mchod par bya ba dang / rjed par bya ba dang / mngon du smra bar bya bar gyur to/ /gtum mo des bu'i chung ma blangs nas dus gzhan zhig na gtum mo yang dus la bab/ de'i khyim thab kyang dus la</text></item>
<item><p>64a4</p><section>'dul ba</section><text>bab bo/ /gtum mo'i bu de kha ton gyi zhor la yul gzhan du song ngo / /gtum mo'i mna' ma de gos dang zas bzang zhing zhim pa la longs spyod spyod pas nyon mongs pa dag gis gdungs par gyur nas des bu mo mngag gzhug ma la smras pa/ bu mo</text></item>
<item><p>64a5</p><section>'dul ba</section><text>song la skyes pa lus brtan pa/ mkhrang ba dam pa 'ga' ci snang tshol cig dang de dang lhan cig dga' mgur spyad par bya'o/ /bu mo mngag gzhug mas smras pa/ jo mo khyod kyi gyos po dang sgyug mo gnyis ni bden pa mthong ba lags na/ khyod drang</text></item>
<item><p>64a6</p><section>'dul ba</section><text>srong gi khyim 'di lta bur byon na nyes par spyod pa de lta bu ji ltar bgyir rung / drang srong gi khyim gyi mi snyan pa skyed par mdzad dam ci/ des smras pa/ kwa'i khyod la bsam pa des ci bya/ je song la khrid de shog shig /gal te khrid de ma</text></item>
<item><p>64a7</p><section>'dul ba</section><text>'ongs na khyod la mtshams chen po gcad par bya'o/ /bu mos bsams pa/ bu zan ma'i bu mo 'dis drang srong gi khyim btsog gis dgang bar chad de/ bdag la dka' ba med kyis dgug go snyam nas/ de srang du song ba dang / des de na chom</text></item>
<item><p>64a8</p><section>'dul ba</section><text>rkun pa'i dmag dpon lus brtan pa/ mkhrang ba dam pa zhig mthong nas/ des de la smras pa/ kye btsun po khyod kho mo'i jo mo dang lhan cig dga' mgur spyod phod dam des smras pa/ phod do/ /des de khrid de jo mo dang sprad nas de de dang lhan cig</text></item>
<item><p>64b1</p><section>'dul ba</section><text>dga' mgur spyod par byed do/ /tshe dang ldan pa 'char ka der dus dang dus su 'gro bas de mthong nas/ tshe dang ldan pa 'char kas bsams pa/ bud med kyi yul 'di ni 'dod chags spyod pa zhig yin no snyam nas/ des de la 'dod chags</text></item>
<item><p>64b2</p><section>'dul ba</section><text>kyi bsngags pa ma yin pa brjod do/ /des bsams pa/ 'phags pa 'char ka ni gzhan gyi sems shes pa la mkhas pa yin pas des bdag 'phrigs kyis/ gal te de ma bsad na des bdag gi khyim thab la byas shing de bdag la gnod pa byed par</text></item>
<item><p>64b3</p><section>'dul ba</section><text>'gyur du 'ong gis bdag gis de bsad do snyam nas des chom rkun pa'i dmag dpon la smras pa/ 'phags pa 'char ka ni gzhan gyi sems shes pa la mkhas pa yin pas/ des bdag cag 'phrigs kyis gal te de ma bsad na bdag gi khyim thab la byas</text></item>
<item><p>64b4</p><section>'dul ba</section><text>shing de bdag cag la gnod pa byed par 'gyur du 'ong gis khyod kyis de sod cig /chom rkun pa'i dmag dpon gyis smras pa/ kho bo de mi gsod de/ de ni ko sa lar byung ba'i rgyal po gsal rgyal gyi ni chung po grogs/ btsun mo phreng ldan</text></item>
<item><p>64b5</p><section>'dul ba</section><text>ma'i ni slob dpon yin gyis kho bos de bsad par gyur na kho bo rgyal pos rgya skyegs kyi khang par bcug ste/ sregs pas 'chi bar bya dgos pa gang yin pa de lta bu'i gnas yod par 'gyur ro/ /des smras pa/ gal te khyod de gsod na de lta</text></item>
<item><p>64b6</p><section>'dul ba</section><text>na legs/ gal te mi gsod na khyod phyin chad kho mo'i khyim du 'jug par mi bya'o/ /'dod pa sten pa dag gis ni sdig pa'i chos mi bya ba ci yang med pas chom rkun pa'i dmag dpon des smras pa/ gal te de gzhan gyi sems</text></item>
<item><p>64b7</p><section>'dul ba</section><text>shes pa la mkhas pa yin na kho bos ji ltar gsad par bya/ des smras pa/ thabs kyi rnam pa zhig bya'o zhes des dus ma yin par tshe dang ldan pa 'char ka'i gan du mngag pa btang ste/ btsun pa 'char ka bdag bro 'tshal bar gyur</text></item>
<item><p>64b8</p><section>'dul ba</section><text>na khyod kyis bdag gzigs par ci gnang zhes spring ngo / /dgra bcom pa dag ni ma bsams par shes pa dang mthong ba mi 'jug pas tshe dang ldan pa 'char ka yang dus ma yin par zhugs te de la chos bstan pa byas nas de phyir</text></item>
<item><p>65a1</p><section>'dul ba</section><text>'byung bar brtsams pa dang / des smras pa/ 'phags pa bdag khyod mthong na glo ba dga' bas yud tsam zhig bzhugs su gsol zhes des tshe dang ldan pa 'char ka ji srid kyis shin tu nam sros par gyur pa de srid du bzung</text></item>
<item><p>65a2</p><section>'dul ba</section><text>nas chom rkun pa'i dmag dpon yang ral gri shubs nas phyung ste sgo na sdod do/ /de nas tshe dang ldan pa 'char ka phyir byung ba dang / chom rkun pa'i dmag dpon snying rje med pa'i sems dang ldan pa 'jig rten pha rol btang ba des tshe dang ldan pa 'char ka'i</text></item>
<item><p>65a3</p><section>'dul ba</section><text>mgo drung ba nas bcad de sa la bsgyel to/ /de 'phags pa gsod cing 'dug pa bud med rgan mo zhig gis mthong nas smras pa/ gzu lums byed pa 'di su zhig yin/ chom rkun pa'i dmag dpon gyis smras pa/ su la yang ma zer cig kho bos khyod</text></item>
<item><p>65a4</p><section>'dul ba</section><text>kyang 'di'i gnas skabs lta bur byas par gyur ta re/ de skrag nas 'phral du smra ma phod de bdag nyid chen po 'di'i rjes gcod pa 'ga' zhig phyis 'ong grang snyam nas de nyid na cang mi smra bar 'dug go/ /snying rje med pa'i sems dang ldan pa 'jig</text></item>
<item><p>65a5</p><section>'dul ba</section><text>rten pha rol btang ba de gnyis kyis tshe dang ldan pa 'char ka'i lus de phyag dar gyi phung po zhig du sbas te bzhag go/ /de'i nyin mo gso sbyong gi zhal ta ba rgan pa'i mtha' logs su 'dug ste smras pa/ 'ga' zhig gis btsun pa 'char ka'i</text></item>
<item><p>65a6</p><section>'dul ba</section><text>'dun pa blangs sam/ btsun pa 'char ka med do/ /de nas bcom ldan 'das kyis dge slong rnams la bka' stsal pa/ dge slong dag khyim dad par byed pa rnams kyi mchog de bsad kyis chos gos dag long shig dang de'i lus la mchod pa</text></item>
<item><p>65a7</p><section>'dul ba</section><text>bya'o/ /bcom ldan 'das 'phags pa dang ji tsam na mnyan yod kyi sgo chod nas bcom ldan 'das kyis gser gyi 'od lta bu'i 'od btang ba mdzad pa dang / des mnyan yod thams cad gser btso ma'i 'od lta bus snang bar gyur to/ /</text></item>
<item><p>65a8</p><section>'dul ba</section><text>ko sa lar byung ba'i rgyal po gsal rgyal gyis bsams pa/ ci'i phyir mnyan yod thams cad gser btso ma'i 'od lta bus snang bar gyur snyam nas des yang bsams pa/ bcom ldan 'das gshegs par bzhed gor ma chag</text></item>
<item><p>65b1</p><section>'dul ba</section><text>snyam nas de btsun mo'i 'khor dang bcas pas mnyan yod kyi lde mig khyer te sgo phye ba dang bcom ldan 'das mnyan yod du gshegs so/ /ko sa lar byung ba'i rgyal po gsal rgyal gyis bsams pa/ ci'i phyir bcom ldan 'das</text></item>
<item><p>65b2</p><section>'dul ba</section><text>dus ma yin par mnyan yod du gshegs snyam na/ sangs rgyas bcom ldan 'das rnams ni bsnyen par dka' ba dang / bzod par dka' ba yin pas des sangs rgyas bcom ldan 'das la zhu bar ma nus so/ /bcom ldan 'das nyan</text></item>
<item><p>65b3</p><section>'dul ba</section><text>thos kyi dge 'dun dang bcas pa mdun du gshegs nas ko sa lar byung ba'i rgyal po gsal rgyal btsun mo'i 'khor dang bcas pa bcom ldan 'das kyi slad bzhin slad bzhin du rjes su 'brang zhing song ba dang / ji tsam na phyag</text></item>
<item><p>65b4</p><section>'dul ba</section><text>dar gyi phung po'i phyogs der byon to/ /de nas bcom ldan 'das kyis dge slong rnams la bka' stsal pa/ dge slong khyim dad par byed pa rnams kyi mchog de 'dir sbas kyis phyung shig /de phyung ba dang de na gang</text></item>
<item><p>65b5</p><section>'dul ba</section><text>dag tshe dang ldan pa 'char ka la brten nas 'phags pa'i bden pa dag mthong ba de dag gis gsol pa/ 'di bdag cag gi dge ba'i bshes gnyen lags na bcom ldan 'das kyis bdag cag 'di'i lus la mchod pa</text></item>
<item><p>65b6</p><section>'dul ba</section><text>bgyid par ci gnang / bcom ldan 'das kyis ma gnang ngo / /ko sa lar byung ba'i rgyal po gsal rgyal gyis gsol pa/ 'di bdag gi chung po grogs lags na/ bcom ldan 'das kyis bdag 'di'i lus la mchod pa bgyid par ci</text></item>
<item><p>65b7</p><section>'dul ba</section><text>gnang / bcom ldan 'das kyis ma gnang ngo / /btsun mo phreng ldan mas gsol pa/ 'di bdag gi slob dpon lags na bcom ldan 'das kyis bdag 'di'i lus la mchod pa bgyid par ci gnang / bcom ldan 'das kyis gnang ngo / /de nas</text></item>
<item><p>65b8</p><section>'dul ba</section><text>btsun mo phreng ldan mas tshe dang ldan pa 'char ka'i lus de sa dkar gyis dril phyi byed du bcug nas spos chus 'khrur bcug ste/ ras kha dog sna tshogs dag gis khyogs spyil brgyan nas der bcug ste bzhag go/ /de nas bcom ldan 'das</text></item>
<item><p>66a1</p><section>'dul ba</section><text>nyan thos kyi dge 'dun dang bcas pa mdun du gshegs nas rgyal po btsun mo'i 'khor dang bcas pa de'i phyi bzhin phyi bzhin du rjes su 'brang zhing song ste/ sa phyogs go skabs yangs pa zhig tu bzhag nas/ btsun mo phreng ldan</text></item>
<item><p>66a2</p><section>'dul ba</section><text>mas spos kyi shing thams cad kyis phung por bcer te bsregs nas phung po de 'o mas zhi bar byas te rus pa de dag gser gyi bum par bcug nas lam po che'i bzhi mdor lus kyi mchod rten rtsig tu bcug ste/ gdugs dang rgyal mtshan dang / ba dan</text></item>
<item><p>66a3</p><section>'dul ba</section><text>bsgreng zhing dri dang / phreng ba rgyu dang bdug spos dang / phye ma dang / sil snyan dag gis mchod pa byas rkang pa gnyis la phyag 'tshal nas bcom ldan 'das kyis yon bshad pa mdzad de gshegs so/ /de nas bcom ldan 'das gtsug lag khang du byon nas dge</text></item>
<item><p>66a4</p><section>'dul ba</section><text>slong gi dge 'dun gyi gong du gdan bshams pa nyid la bzhugs so/ /bzhugs nas bcom ldan 'das kyis dge slong rnams la bka' stsal pa/ dge slong dag nyes dmigs 'di dang gzhan dag kyang dge slong dag dus ma yin par grong du 'jug pa las gyur</text></item>
<item><p>66a5</p><section>'dul ba</section><text>pas dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste/ zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar</text></item>
<item><p>66a6</p><section>'dul ba</section><text>gdon par bya ste/ yang dge slong gang dus ma yin par grong du 'jug na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/ /dge slong nad ngan can dag 'khod pa dag gis yun ring du 'dug par</text></item>
<item><p>66a7</p><section>'dul ba</section><text>mi nus pa nas dge slong nad g.yog dag gis kyang nad pa dag gi bya ba nyams par byed/ dge slong zhal ta byed pa dag gis kyang dge 'dun gyi bya ba nyams par byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka'</text></item>
<item><p>66a8</p><section>'dul ba</section><text>stsal pa/ de lta bas na dge slong 'dug pa la smras te 'gro bar bya'o/ /bcom ldan 'das kyis dge slong 'dug pa la smra bar bya'o zhes bka' stsal nas/ dge slong zhig gis khyim gzhan du lhung bzed dang chos gos bzhag nas ji tsam na der me shor</text></item>
<item><p>66b1</p><section>'dul ba</section><text>nas dge slong des der 'gro bar brtsams te de lam gyi phyed du son pa dang / bdag gis dge slong 'dug pa la ma smras so snyam pa'i dran pa skyes nas de phyir log ste/ ji srid du dge slong 'dug pa la smra bar byed pa de srid du de'i lhung bzed dang chos gos tshig nas des der song ba dang /</text></item>
<item><p>66b2</p><section>'dul ba</section><text>khyim bdag gis smras pa/ 'phags pa khyod ci'i slad du khyod 'phyis te byon/ des na khyod kyi lhung bzed dang chos gos tshig gi gal te khyod myur du byon par gyur na khyod kyi lhung bzed dang chos gos tshig par mi 'gyur ro zhes zer zhing / dge slong de yang phongs par gyur pa'i</text></item>
<item><p>66b3</p><section>'dul ba</section><text>skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na de 'dra ba'i rkyen ma gtogs so/ /de nas bcom ldan 'das kyis bslab pa 'dod pa dang / bslab pa la gus pa dang bslab pa la yo byad</text></item>
<item><p>66b4</p><section>'dul ba</section><text>bsnyungs pa'i bsngags pa brjod nas dge slong rnams la de dang 'thun pa dang / de'i shas che ba dang de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni gnang</text></item>
<item><p>66b5</p><section>'dul ba</section><text>ba yin te/ nga'i nyan thos kyis 'dul ba la bslab pa'i gzhi 'di ltar gdon par bya ste/ yang dge slong gang dus ma yin par grong du 'jug cing dge slong 'dug pa la mi smra na de 'dra ba'i rkyen ma gtogs te ltung byed do/ /yang dge slong gang zhes bya ba</text></item>
<item><p>66b6</p><section>'dul ba</section><text>ni chos 'di pa 'am/ gzhan yang de lta bu gang yin pa'o/ /dus ma yin par zhes bya ba ni dus ma yin pa gnyis su ste/ skya reng ma shar ba dang phyed yol bar ro/ /grong du zhes bya ba ni gang na srang dang / bzhi mdo dang sum mdo dag yod par ro/ /</text></item>
<item><p>66b7</p><section>'dul ba</section><text>'jug cing zhes bya ba ni 'gro zhing ngo / /dge slong 'dug pa la mi smra na zhes bya ba ni de na dge slong gang 'dug pa la'o/ /de 'dra ba'i rkyen ma gtogs te zhes bya ba ni de 'dra ba'i rkyen bzhag ste'o/ /ltung byed do zhes bya ba ni sems can dmyal</text></item>
<item><p>66b8</p><section>'dul ba</section><text>ba dang / dud 'gro dang yi dgas ngan song dang / ngan 'gro log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib</text></item>
<item><p>67a1</p><section>'dul ba</section><text>par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis dus ma yin pa la dus ma yin par 'du shes pas grong du 'jug na ltung byed du 'gyur ro/ /dus ma yin pa la yid gnyis</text></item>
<item><p>67a2</p><section>'dul ba</section><text>za bas grong du 'jug na ltung byed du 'gyur ro/ /dus la dus ma yin par 'du shes pas grong du 'jug na nyes byas su 'gyur ro/ /dus la yid gnyis za bas grong du 'jug na nyes byas su 'gyur ro/ /las dang po pa dang / smyos pa dang sems</text></item>
<item><p>67a3</p><section>'dul ba</section><text>'khrugs pa dang / tshor ba dag gis nyen pa la ltung ba med do/ /btsun mo phreng ldan mas ko sa lar byung ba'i rgyal po gsal rgyal la smras pa/ lhas dge slong rnams la ni gzhon nu'i yongs su spang ba stsal/ dge slong ma rnams la ni btsun mo'i</text></item>
<item><p>67a4</p><section>'dul ba</section><text>'khor gyi yongs su spang ba stsal cing / 'phags pa 'char ka lha'i ni chung po grogs lags/ bdag gi ni slob dpon lags te/ dge slong rab tu grags pa de lta bu yang btsan thong du bkum na dge slong rab tu ma grags pa gzhan dag la</text></item>
<item><p>67a5</p><section>'dul ba</section><text>bka' mchid kyang rmed par 'gyur/ lhas 'phags pa 'char ka de sus 'gums su stsal ba dang sus bkum pa bkas rma bar ci gnang / ko sa lar byung ba'i rgyal po gsal rgyal gyis zho shas 'tsho ba dag la bsgo ba/ shes ldan dag deng la</text></item>
<item><p>67a6</p><section>'dul ba</section><text>'phags pa 'char ka de sus gsod du bcug pa dang / sus bsad pa smros shig /de dag de rmed cing phyogs der dong ba dang / de dag gis de na bud med rgan mo de mthong zhing des ni de dag ma mthong ba na bud med rgan mo des byung rgyal du smras</text></item>
<item><p>67a7</p><section>'dul ba</section><text>pa/ phyogs 'dir khyim dad par byed pa rnams kyi mchog de sbas pa ni de dang de dag gis bsad do/ /de dag gis de thos nas smras pa rgan mo ci zer/ rgan mo des smras pa/ cang mi zer ro/ /de dag gis de bzung ste bsdigs nas de sus bsad smros</text></item>
<item><p>67a8</p><section>'dul ba</section><text>shig ces byas pa dang / des smras pa/ bram ze'i bu mo 'dis gsod du bcug go/ /chom rkun pa'i dmag dpon 'dis bsad do/ /de dag gis kyang bsdigs te ci de gnyis kho nar zad dam zhes smras pa dang / des smras pa/ gzhan yang g.yon can lnga brgya yod</text></item>
<item><p>67b1</p><section>'dul ba</section><text>do/ /rgyal po'i mi de dag gis bram ze'i bu mo de dang chom rkun pa'i dmag dpon de dang / g.yon can lnga brgya po de dag bzung ste rgyal po la phul nas smras pa/ lha 'phags pa 'char ka ni bram ze'i bu mo 'dis 'gums su stsal te/ chom rkun pa'i</text></item>
<item><p>67b2</p><section>'dul ba</section><text>dmag dpon 'dis bkum mo/ /g.yon can lnga brgya po 'di dag gi dmag dpon ni 'di lags so/ /rgyal pos smras pa/ shes ldan dag deng la bram ze'i bu mo 'di rte'u dmu rgod kyi rkang pa gnyis la thogs shig /chom rkun pa'i dmag dpon 'di</text></item>
<item><p>67b3</p><section>'dul ba</section><text>ni rgya skyegs kyi khang par chug la sregs shig /g.yon can lnga brgya po 'di dag ni lag pa dang rkang pa dag chod cig /de dag gis bram ze'i bu mo de ni rte'u dmu rgod kyi rkang pa gnyis la btags so/ /chom rkun pa'i dmag dpon de ni rgya skyegs kyi khang par</text></item>
<item><p>67b4</p><section>'dul ba</section><text>bcug ste bsregs so/ /g.yon can lnga brgya po de dag ni lag pa dang rkang pa dag bcad do/ /dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa tshe dang ldan pa 'char kas las ci bgyis</text></item>
<item><p>67b5</p><section>'dul ba</section><text>na de'i rnam par smin pas sdang ba ma mchis pa dang / gnod pa ma bgyis bzhin du de gnyis kyis bkum par gyur cing de gnyis kyang bkum par gyur/ g.yon can lnga brgya po dag kyang lag pa dang rkang pa dag bkum par gyur/ bcom ldan 'das kyis</text></item>
<item><p>67b6</p><section>'dul ba</section><text>bka' stsal pa/ dge slong dag de dag nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa gdon mi za bar 'byung bar 'gyur ba dag byas shing bsags pas de dag nyid kyis las byas shing bsags pa dag</text></item>
<item><p>67b7</p><section>'dul ba</section><text>gzhan su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur gyi/ 'di</text></item>
<item><p>67b8</p><section>'dul ba</section><text>ltar las dge ba dang mi dge ba byas shing bsags pa dag ni zin pa'i phung po dang / khams dang skye mched dag la rnam par smin par 'gyur te/ las rnams bskal pa brgyar yang ni/ /chud mi za ba 'ang tshogs dang dus/ /rnyed na lus can rnams</text></item>
<item><p>68a1</p><section>'dul ba</section><text>la ni/ /'bras bu dag tu 'gyur ba nyid/ /dge slong dag sngon byung ba 'das pa'i dus na bā rā ṇa sī na rgyal po tshangs byin zhes bya bas rgyal srid byed du bcug pa'i tshe nyam nga ba dang bcas pa'i dus byung ba na mu stegs can dag gis lo bcu</text></item>
<item><p>68a2</p><section>'dul ba</section><text>gnyis su than pa 'byung ngo zhes lung bstan nas/ rgyal po tshangs byin gyis dril bsgrag pa byed du bcug ste/ gang la lo bcu gnyis kyi zan yod pa de ni 'dug shig /gang la med pa de ni song shig ces bsgo'o/ /de'i mdun na 'don de bram ze'i</text></item>
<item><p>68a3</p><section>'dul ba</section><text>khye'u lnga brgya tsam bram ze'i gsang tshig bklog tu 'dzud pa de la bram ze'i khye'u de dag gis smras pa/ mkhan po bdag cag la lo bcu gnyis kyi 'tshal ma ma mchis kyis bdag cag mchi'o/ /des smras pa/ bu dag 'khod cig dang kho bos khyed la mkho ba bstabs par bya'o/ /rgyal po tshangs byin gyi rmi lam na</text></item>
<item><p>68a4</p><section>'dul ba</section><text>bdag gi rgyu ma dag gis grong khyer thams cad dkris par mthong ngo / /mthong nas kyang de gzhi 'dis bdag rgyal srid las nyams pa 'am/ tshe'i bar chad 'byung ba 'am gcig tu mi 'gyur grang snyam du 'jigs pa skyes par gyur nas</text></item>
<item><p>68a5</p><section>'dul ba</section><text>des rmi lam de mdun na 'don de la bzlas pa dang / mdun na 'don des bsams pa/ lhas rmi lam bzang po zhig gzigs mod kyi 'on kyang bram ze'i khye'u dag gi rnyed pa'i bar chad du gyur na mi rung gis ngan par bsnyad par bya'o snyam nas/</text></item>
<item><p>68a6</p><section>'dul ba</section><text>des rgyal po la smras pa/ lhas rmi lam ngan pa zhig gzigs pas gzhi 'dis rgyal srid las nyams pa 'am/ sku tshe'i bar chad 'byung ba 'am cig tu 'gyur ro/ /rgyal pos smras pa/ 'di la ci zhig bya/ des smras pa/ lha ba lang</text></item>
<item><p>68a7</p><section>'dul ba</section><text>gi mchod sbyin stsal bar bgyi'o/ /rgyal pos smras pa/ de ltar bya'o/ /des ba lang stong phrag du ma dag bsogs pa dang / rgyal po phyir byung nas rgyal pos ba lang de dag mthong ba dang ba lang de dag gis ba lang gi 'u sgra chen po phyung ngo / /</text></item>
<item><p>68a8</p><section>'dul ba</section><text>rgyal pos de dag mthong zhing thos nas de snying rje skyes te mdun na 'don la smras pa/ 'di dag thams cad gsad par bya 'am/ mdun na 'don gyis bsams pa/ rgyal po 'di dag thams cad bsad par mi 'dod do snyam nas des smras</text></item>
<item><p>68b1</p><section>'dul ba</section><text>pa/ lha thams cad dgum par mi bgyi'o/ /de'i tshe na rnga bran zhig rnga bran mo zhig la rgyab rgal byed nas mdun na 'don gyis smras pa/ lha rnga bran dang rnga bran mo 'di gnyis dgum par bgyi'o/ /bram ze'i khye'u de dag gis kyang lag pa</text></item>
<item><p>68b2</p><section>'dul ba</section><text>brkyang ste 'di gnyis lags so zhes bstan nas de gnyis bshas pa na sems g.yos pa/ bdag cag gnyis sdang ba med pa dang / gnod pa ma byas bzhin du bsad pa gang yin pa de thams cad ni mdun na 'don 'di dang bram ze'i bu lnga brgya</text></item>
<item><p>68b3</p><section>'dul ba</section><text>po 'di dag gi le lan yin gyis bdag cag gnyis gang dang gang du skyes pa na bdag cag gnyis kyis mdun na 'don 'di sdang ba med pa dang gnod pa ma byas bzhin du gsod pa dang / bram ze'i khye'u lnga brgya po 'di dag kyang lag pa dang rkang pa dag</text></item>
<item><p>68b4</p><section>'dul ba</section><text>gcod du 'dzud par gyur cig ces snyam du dam bcas so/ /dge slong dag de'i tshe de'i dus na rgyal po tshangs byin gang yin pa de ni da ltar ko sa lar byung ba'i rgyal po gsal rgyal yin no/ /de'i tshe de'i dus na rgyal po tshangs byin gyi btsun mo gang</text></item>
<item><p>68b5</p><section>'dul ba</section><text>yin pa de ni da ltar btsun mo phreng ldan ma yin no/ /de'i tshe de'i dus na mdun na 'don gang yin pa de ni da ltar dge slong 'char ka yin no/ /de'i tshe de'i dus na bram ze'i khye'u lnga brgya po gang dag yin pa de dag ni da ltar g.yon can lnga brgya po dag</text></item>
<item><p>68b6</p><section>'dul ba</section><text>yin no/ /de'i tshe de'i dus na rnga bran gang yin pa de ni da ltar chom rkun pa'i dmag dpon yin no/ /de'i tshe de'i dus na rnga bran mo gang yin pa de ni da ltar bram ze'i bu mo yin te/ mdun na 'don de dang bram ze'i khye'u lnga brgya po de dag gis rnga bran</text></item>
<item><p>68b7</p><section>'dul ba</section><text>dang / rnga bran mo de gnyis sdang ba med pa dang / gnod pa ma byas bzhin du gsod du bcug pa'i las de'i rnam par smin pas da ltar yang chom rkun pa'i dmag dpon 'di dang / bram ze'i bu mo 'di gnyis kyis 'char ka dang / g.yon can lnga brgya</text></item>
<item><p>68b8</p><section>'dul ba</section><text>po dag sdang ba med pa dang / gnod pa ma byas bzhin du gsod du bcug go/ /btsun pa tshe dang ldan pa 'char kas las ci zhig bgyis na las de'i rnam par smin pas phyug pa nor mang ba/ longs spyod che ba'i khyim du skyes/</text></item>
<item><p>69a1</p><section>'dul ba</section><text>las ci bgyis na des bcom ldan 'das kyi spyan sngar rab tu byung nas nyon mongs pa thams cad spangs pas dgra bcom pa nyid mngon sum du bgyis/ las ci zhig bgyis na des dgra bcom pa nyid thob kyang mtshon gyis yongs</text></item>
<item><p>69a2</p><section>'dul ba</section><text>su mya ngan las 'das/ bcom ldan 'das kyis bka' stsal pa/ dge slong dag rigs kyi bu 'char ka nyid kyis las tshogs rnyed pa/ rkyen yongs su bsgyur ba 'od pa bzhin du nye bar gnas pa/ gdon mi za bar 'byung bar 'gyur ba</text></item>
<item><p>69a3</p><section>'dul ba</section><text>dag byas shing bsags pas 'char ka nyid kyis byas shing bsags pa dag gzhan su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la</text></item>
<item><p>69a4</p><section>'dul ba</section><text>mi 'gyur/ me'i khams la mi 'gyur/ rlung gi khams la mi 'gyur gyi/ 'di ltar las dge ba dang mi dge ba byas shing bsags pa dag ni zin pa'i phung po dang / khams dang / skye mched dag la rnam par smin par 'gyur te/ las rnams</text></item>
<item><p>69a5</p><section>'dul ba</section><text>bskal pa brgyar yang ni/ /chud mi za ba 'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag sngon byung ba 'das pa'i dus na sangs rgyas rnams 'byung ba med pa'i tshe rang sangs rgyas</text></item>
<item><p>69a6</p><section>'dul ba</section><text>dman pa dang bkren pa la rjes su snying brtse ba/ bas mtha'i gnas mal la dga' ba/ bse ru lta bu gcig pu 'jig rten gyi yon gnas su gyur pa 'jig rten du byung ngo / /ji tsam na ri brags shig na rngon pa zhig 'dug ste/ ri brags</text></item>
<item><p>69a7</p><section>'dul ba</section><text>de dang ha cang mi ring ba zhig na ri dgas dang / bya mang po dag gi rten du gyur pa mtshe'u zhig yod pa der rngon pa de nyi ma re re zhing ri dgas dang / bya mang po dag drungs dbyung ba'i phyir dang / nyams par bya ba'i phyir dang / tshul ma yin pas sdug</text></item>
<item><p>69a8</p><section>'dul ba</section><text>bsngal bar bya ba'i phyir rngon spyad dang / snyi dang rnyong mang po dag 'dzugs par byed do/ /de'i rngon spyad dang / snyi dang rnyong de dag kyang don yod pa yin no/ /ji tsam dus gzhan zhig na rang sangs rgyas shig ljongs rgyu zhing song ba na ri brags</text></item>
<item><p>69b1</p><section>'dul ba</section><text>der phyin nas lha'i gnas shig tu mtshan mo gnas par khas blangs nas de snga dro sham thabs bgos lhung bzed dang chos gos thogs te ri brags der bsod snyoms la zhugs so/ /der bsod snyoms brgyus nas bsams pa/</text></item>
<item><p>69b2</p><section>'dul ba</section><text>lha'i gnas 'di nyin mo rgyun lugs mang ba yin gyis ri brags kyi phyi rol gyi gnas zhi ba zhig tu bsod snyoms bza'o snyam nas/ de ri brags nas byung ste 'di ni zhi ba'o 'di ni zhi ba'o zhes mtshe'u de ga la ba der song ste phyin nas lhung</text></item>
<item><p>69b3</p><section>'dul ba</section><text>bzed dang chu tshags mtha' gcig tu bzhag ste rkang pa gnyis bkrus nas lag pa gnyis bsnyal te chu btsags nas lo ma lhags pa dag blangs te 'dug nas zas kyi bya ba byas te lag pa gnyis bsnyal nas kha bkrus te lhung bzed dang chu</text></item>
<item><p>69b4</p><section>'dul ba</section><text>tshags gnas ji lta ba bzhin du bzhag nas rkang pa gnyis bkrus te shing drung zhig tu brten nas brang 'gro'i rgyal po nyal ba'i lus bskyil ba ltar skyil mo krung bcas te spyod lam zhi bar 'dug pa dang de'i nyin mo mi'i dris ri dgas</text></item>
<item><p>69b5</p><section>'dul ba</section><text>gcig kyang ma zin to/ /de nas rngon pa de nang par sngar langs te mtshe'u de ga la ba der song nas des rngon spyad dang / snyi dang / rnyong de dag byul bar brtsams pa dang / ri dgas gcig kyang ma mthong nas de 'di snyam du sems te/ bdag gi rngon</text></item>
<item><p>69b6</p><section>'dul ba</section><text>spyad dang snyi dang rnyong 'di dag don yod pa yin na/ gang gi phyir der ri dgas gcig kyang ma zin pa 'di'i rgyu gang yin snyam nas/ des mtshe'u de'i than kor byul bar brtsams pa dang / mi'i rjes mthong nas de rjes de'i phyi bzhin du song</text></item>
<item><p>69b7</p><section>'dul ba</section><text>ba dang / rang sangs rgyas spyod lam zhi bas 'dug pa de mthong nas des bsams pa/ rab tu byung ba sems zhi ba 'di dag gnas 'di lta bu dag tu mngon par dga' bar byed pas/ gal te bdag gis 'di'i srog bcad par</text></item>
<item><p>69b8</p><section>'dul ba</section><text>ma byas na 'di dag gis nges par bdag gi 'tsho ba gcod par byed kyis rnam pa thams cad du 'di gsad par bya'o snyam nas snying rje med pa'i sems dang ldan pa 'jig rten pha rol btang ba des mda' dug can gyis gzhu rnga'i</text></item>
<item><p>70a1</p><section>'dul ba</section><text>dbyibs 'dra bar rna drung du thug par bkang ste rang sangs rgyas de'i gnad tu bsnun to/ /rang sangs rgyas bdag nyid chen po des bsams pa/ rngon pa nyon mongs pa 'di ha cang smas pa dang nyams par gyur na mi rung gis</text></item>
<item><p>70a2</p><section>'dul ba</section><text>da 'di la lag nas drang ba zhig bya'o snyam nas des ngang pa'i rgyal po 'dab ma brkyang ba ltar steng gi nam mkha' la mngon par 'phags nas 'bar ba dang / gsal ba dang / char 'bebs pa dang / glog 'byin pa'i cho 'phrul dag bya bar</text></item>
<item><p>70a3</p><section>'dul ba</section><text>brtsams so/ /so so'i skye bo ni rdzu 'phrul la myur du sems gtod par byed pa yin pas rngon pa de shing ljon pa rtsa ba nas bcad pa bzhin du rang sangs rgyas de'i rkang pa gnyis kyi drung du 'gyel nas smras pa/ yon gnas yang dag par gyur pa</text></item>
<item><p>70a4</p><section>'dul ba</section><text>mar gshegs su gsol/ mar gshegs su gsol/ nyon mongs pa'i 'dam du bying ba bdag gi sug pa nas drang ba stsal du gsol/ rang sangs rgyas de rngon pa de la rjes su snying brtse ba'i phyir steng gi nam mkha' las shod</text></item>
<item><p>70a5</p><section>'dul ba</section><text>du babs so/ /de nas rngon pa des zug rngu med par byas te/ rma lhan gyis klan nas smras pa/ 'phags pa sdum par gshegs su gsol/ gal te 'dir gser gyi lhan pas klan par mdzad na/ de yang bdag gis sbyar bar bgyi'o/ /rang</text></item>
<item><p>70a6</p><section>'dul ba</section><text>sangs rgyas kyis bsams pa/ bdag gis rnag gi lus 'dis thob par bya ba gang yin pa thob zin pas de'i phyir da ni phung po'i lhag ma med pa'i mya ngan las 'das pa'i dbyings su 'jug par bya'o snyam nas/ de rngon pa de nyid kyi mdun du yang</text></item>
<item><p>70a7</p><section>'dul ba</section><text>nam mkha'i dkyil du 'phags te cho 'phrul rnam pa sna tshogs dag rnam par bstan nas phung po'i lhag ma med pa'i mya ngan las 'das pa'i dbyings su yongs su mya ngan las 'das so/ /rngon pa de nor dang ldan pa yin pas/ des spos kyi shing</text></item>
<item><p>70a8</p><section>'dul ba</section><text>thams cad kyis phung por bcer te bsregs nas phung po de 'o mas zhi bar byas te/ rus pa de dag gser gyi bum par bcug nas lam po che'i bzhi mdor lus kyi mchod rten rtsig tu bcug ste/ gdugs dang rgyal mtshan dang / ba dan dag bsgreng</text></item>
<item><p>70b1</p><section>'dul ba</section><text>zhing dri dang / phreng ba rgyu dang / bdug spos dang / phye ma dang / sil snyan dag gis mchod pa byas nas rkang pa gnyis la phyag 'tshal te smon lam 'di skad ces bdag yon gnas yang dag par gyur pa 'di lta bu la gnod pa byas pa gang</text></item>
<item><p>70b2</p><section>'dul ba</section><text>yin pa'i las de'i cha dang 'thun par ma gyur par mchod pa byas pa gang yin pa'i dge ba'i rtsa ba 'dis bdag phyug pa/ nor mang ba/ longs spyod che ba'i khyim du skye bar gyur cig ces btab bo/ /dge slong dag de la de'i tshe de'i</text></item>
<item><p>70b3</p><section>'dul ba</section><text>dus na rngon pa gang yin pa de ni 'char ka 'di yin te/ des rang sangs rgyas kyi gnad du mda' dug can gyis bsnun pa gang yin pa'i las de'i rnam par smin pas bskal par sems can dmyal ba chen po mnar med par</text></item>
<item><p>70b4</p><section>'dul ba</section><text>gdungs nas las de nyid kyi lhag mas tshe rabs lnga brgyar mtshe'u 'gram de nyid du ri dgas su skyes shing mtshon gyis dus la bab ste/ da ltar gyi bar du yang dgra bcom pa thob kyang de mtshon gyis yongs su mya ngan las 'das so/ /</text></item>
<item><p>70b5</p><section>'dul ba</section><text>mchod pa byas nas smon lam btab pa gang yin pa des ni da ltar phyug pa nor mang ba longs spyod che ba'i khyim du skyes so/ /btsun pa tshe dang ldan pa 'char kas las ci bgyis na las de'i rnam par smin pas 'di</text></item>
<item><p>70b6</p><section>'dul ba</section><text>dus la bab pa'i lus phyag dar gyi phung por sbas pa dang / 'dis ston pa mnyes par bgyis shing thugs byung bar ma bgyis pa dang / 'di dus la bab pa'i lus la ston pa nyan thos kyi dge 'dun dang bcas pa dang / rgyal</text></item>
<item><p>70b7</p><section>'dul ba</section><text>po'i btsun mo 'khor dang bcas pas lus kyi mchod pa bgyis pa de lta bu'i yon tan gyi tshogs thob par 'gyur/ dge slong dag 'char ka nyid kyis las tshogs rnyed pa/ rkyen yongs su bsgyur ba 'od pa bzhin du nye bar gnas pa/ gdon mi za</text></item>
<item><p>70b8</p><section>'dul ba</section><text>bar 'byung bar 'gyur ba dag byas shing bsags pas 'char ka nyid kyis las byas shing bsags pa dag gzhan su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/</text></item>
<item><p>71a1</p><section>'dul ba</section><text>chu'i khams la mi 'gyur/ me'i khams la mi 'gyur/ rlung gi khams la mi 'gyur gyi/ 'di ltar las dge ba dang mi dge ba byas shing bsags pa dag ni zin pa'i phung po dang / khams dang skye mched dag la rnam par smin par 'gyur te/</text></item>
<item><p>71a2</p><section>'dul ba</section><text>las rnams bskal pa brgyar yang ni/ /chud mi za ba 'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag sngon byung ba 'das pa'i dus na sangs rgyas rnams 'byung ba med pa'i tshe rang sangs rgyas dman pa</text></item>
<item><p>71a3</p><section>'dul ba</section><text>dang / bkren pa la rjes su snying brtse ba bas mtha'i gnas mal la dga' ba/ bse ru lta bu gcig pu 'jig rten gyi yon gnas su gyur pa dag 'jig rten du byung ngo / /gangs kyi sul zhig na rang sangs rgyas lnga brgya gnas te/ de na rang sangs rgyas</text></item>
<item><p>71a4</p><section>'dul ba</section><text>gcig cig na bar gyur nas gzhan dag gis de la smras pa/ khyod bzhud la sman pa la rmos te cho ga mdzod cig /de ri brags gzhan zhig tu song nas mtshan mo rdza mkhan gyi ra ba zhig tu gnas par khas blangs pa dang / de mtshan mo na bar gyur</text></item>
<item><p>71a5</p><section>'dul ba</section><text>nas dus la bab bo/ /rdza mkhan des de mthong nas des bsams pa/ rab tu byung ba 'di rdza so btang ba dang ma btang ba dag gi nang du dus la bab pas 'jig rten ni gtsang sbra 'dod pa yin pas gal te skye bo dag gis tshor bar gyur na 'ga' yang snod</text></item>
<item><p>71a6</p><section>'dul ba</section><text>nyo bar mi 'gyur ro snyam nas des rang sangs rgyas kyi lus de phyag dar gyi phung po zhig tu sbas te bzhag go/ /rang sangs rgyas gzhan dag gis bsams pa/ bdag cag gi tshangs pa mtshungs par spyod pa de gar song snyam nas bltas pa dang / ji tsam</text></item>
<item><p>71a7</p><section>'dul ba</section><text>na yongs su mya ngan las 'das par mthong nas de dag gis de nyid nas spos kyi shing dag steng gi nam mkha' las khyer te 'ongs nas rdza mkhan gyi ra bar babs pa dang / rdza mkhan gyis de dag mthong nas des smras pa/ 'phags pa dag</text></item>
<item><p>71a8</p><section>'dul ba</section><text>gar gshegs/ de dag gis smras pa/ tshangs pa mtshungs par spyod pa la mchod pa byed du'o/ /rdza mkhan gyis smras pa/ 'dis kyang khyod kyi yon tan gyi tshogs lta bu dag thob bam/ de dag gis smras pa/ thob bo/ /rdza mkhan gyis smras pa/</text></item>
<item><p>71b1</p><section>'dul ba</section><text>bdag gis 'di la bkur sti ma lags pa bgyis pas da bkur sti bgyi ba'i bar du yud tsam zhig gzhes su gsol/ de song ste rgyal po la smras pa/ lha bdag gi ra bar rab tu byung ba brtul zhugs grub pa zhig dus la bab kyis lhas de la bkur sti</text></item>
<item><p>71b2</p><section>'dul ba</section><text>mdzad du gsol/ rgyal po btsun mo'i 'khor dang bcas pa phyir byung nas des rang sangs rgyas kyi lus de spos kyi shing thams cad kyis phung por bcer te bsregs nas phung po de 'o mas zhi bar byas te rus pa de dag gser gyi bum par bcug nas lam</text></item>
<item><p>71b3</p><section>'dul ba</section><text>po che'i bzhi mdor lus kyi mchod rten rtsig tu bcug ste/ gdugs dang rgyal mtshan dang / ba dan bsgreng zhing dri dang / phreng ba rgyu dang bdug spos dang / phye ma dang / sil snyan dag gis mchod pa byas so/ /rdza mkhan des rkang pa gnyis la phyag 'tshal te</text></item>
<item><p>71b4</p><section>'dul ba</section><text>smon lam 'di skad ces bdag yon gnas yang dag par gyur pa 'di lta bu la gnod pa byas pa gang yin pa'i las de'i cha dang 'thun par ma gyur par mchod pa byas pa gang yin pa'i dge ba'i rtsa ba 'dis bdag 'di bas ches khyad par du</text></item>
<item><p>71b5</p><section>'dul ba</section><text>'phags pa'i ston pa mnyes par byed cing thugs byung bar byed par mi 'gyur ba dang / bdag dus la bab pa'i lus la yang ston pa nyan thos kyi dge 'dun dang bcas pa dang / rgyal po'i btsun mo'i 'khor dang bcas pa mchod pa mdzad par</text></item>
<item><p>71b6</p><section>'dul ba</section><text>gyur cig ces btab bo/ /dge slong dag de'i tshe de'i dus na rdza mkhan gang yin pa de ni da ltar dge slong 'char ka 'di yin te/ 'dis de'i tshe rang sangs rgyas de dus la bab pa'i lus de phyag dar gyi phung por sbas pa'i las de'i rnam par</text></item>
<item><p>71b7</p><section>'dul ba</section><text>smin pas ni da ltar 'di dus la bab pa'i lus phyag dar gyi phung por sbas so/ /'dis de'i tshe rang sangs rgyas kyi lus de la mchod pa byas te smon lam de skad btab pa'i las de'i rnam par smin pas ni da ltar 'dis rang sangs rgyas</text></item>
<item><p>71b8</p><section>'dul ba</section><text>bye ba phrag 'bum pas ches khyad par du 'phags pa'i ston pa nga mnyes par byas shing thugs byung bar ma byas te 'di dus la bab pa'i lus la ston pa nyan thos kyi dge 'dun dang bcas pa dang / rgyal po'i btsun mo 'khor dang bcas pas lus kyi mchod pa byas</text></item>
<item><p>72a1</p><section>'dul ba</section><text>par gyur to/ /btsun pa tshe dang ldan pa 'char kas las ci bgyis na las de'i rnam par smin pas bcom ldan 'das kyis khyim dad par bgyid pa rnams kyi mchog tu bstan/ de ni smon lam gyi dbang gis te/ gang du smon lam</text></item>
<item><p>72a2</p><section>'dul ba</section><text>btab ce na/ dge slong dag sngon byung ba 'das pa'i dus na bskal pa chen po bzang po 'di nyid la skye dgu'i tshe lo nyi khri thub pa na ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar</text></item>
<item><p>72a3</p><section>'dul ba</section><text>gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa lha dang mi rnams kyi ston pa/ sangs rgyas bcom ldan 'das 'od srung 'jig rten du byung ste/ de bā rā ṇa sī na drang srong smra ba ri dgas kyi nags na nye bar brten cing</text></item>
<item><p>72a4</p><section>'dul ba</section><text>bzhugs so/ /de'i bstan pa la 'di rab tu byung nas dge slong gang gis de rab tu phyung ba'i dge slong de de bzhin gshegs pa yang dag par rdzogs pa'i sangs rgyas 'od srung gis khyim dad par byed pa rnams kyi mchog tu bstan to/ /de na 'dis tshe</text></item>
<item><p>72a5</p><section>'dul ba</section><text>ji srid par tshangs par spyod pa spyad na yon tan gyi tshogs 'ga' yang ma thob nas de'i 'og tu 'chi ba'i tshe smon lam 'di skad ces bdag gis bcom ldan 'das de bzhin gshegs pa yang dag par rdzogs pa'i sangs rgyas yon gnas bla na med pa 'od srung la</text></item>
<item><p>72a6</p><section>'dul ba</section><text>tshe ji srid par tshangs par spyod pa spyad kyang yon tan 'ga' yang ma thob ste/ bdag gis tshe ji srid par tshangs par spyod pa spyad pa'i dge ba'i rtsa ba 'dis bcom ldan 'das de bzhin gshegs pa yang dag par rdzogs pa'i sangs rgyas 'od srung gis</text></item>
<item><p>72a7</p><section>'dul ba</section><text>bram ze'i khye'u bla ma la bram ze'i khye'u khyod ma 'ongs pa'i dus na skye dgu'i tshe lo brgya thub pa na de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa 'jig rten</text></item>
<item><p>72a8</p><section>'dul ba</section><text>mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das shākya thub pa zhes bya bar 'gyur ro zhes lung bstan pa de'i bstan pa la bdag rab tu byung nas nyon mongs pa thams</text></item>
<item><p>72b1</p><section>'dul ba</section><text>cad spangs pas dgra bcom pa nyid mngon du byed cing ji ltar mkhan po 'di bcom ldan 'das de bzhin gshegs pa yang dag par rdzogs pa'i sangs rgyas 'od srung gis khyim dad par byed pa rnams kyi mchog tu bstan pa de bzhin du bdag kyang</text></item>
<item><p>72b2</p><section>'dul ba</section><text>bcom ldan 'das shākya thub pa/ shākya'i seng ge/ shākya'i rgyal po'i gtso bo des khyim dad par byed pa rnams kyi mchog tu bstan par gyur cig ces gdab par brtsams pas smon lam de'i dbang gis da ltar de bzhin gshegs pas khyim dad par</text></item>
<item><p>72b3</p><section>'dul ba</section><text>byed pa rnams kyi mchog tu bstan to/ /dge slong dag de ltar na las gcig tu gnag pa rnams kyi rnam par smin pa yang gcig tu gnag pa yin la/ gcig tu dkar ba rnams kyi rnam par smin pa yang gcig tu dkar ba yin/ las</text></item>
<item><p>72b4</p><section>'dul ba</section><text>'dren ma rnams kyi rnam par smin pa yang 'dren ma yin no/ /dge slong dag de lta bas na las gcig tu gnag pa rnams dang / 'dren ma rnams spangs te las gcig tu dkar ba rnams la brtsal bar bya ste/ dge slong dag khyed kyis de ltar</text></item>
<item><p>72b5</p><section>'dul ba</section><text>bslab par bya'o/ /dus ma yin par 'gro ba'i ltung byed de brgyad bcu pa rdzogs sho//              //'dul ba rnam par 'byed pa/ bam po drug bcu rtsa brgyad pa/ sdom la/ zas bcas skya reng da gdod dang / /khab ral dang ni khri rkang</text></item>
<item><p>72b6</p><section>'dul ba</section><text>dang / /bdal dang gding ba g.yan pa dang / /ras chen bde gshegs chos gos so/ / sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig</text></item>
<item><p>72b7</p><section>'dul ba</section><text>'dug pa de'i khyim du nye dga' dus dang dus su 'gro zhing des de skyabs su 'gro ba dang / bslab pa'i gzhi dag la bzhag go/ /dus gzhan zhig na des de la rdzas las byung ba'i bsod nams bya ba'i gzhi bdun po dag gi bsngags pa rgya cher brjod</text></item>
<item><p>72b8</p><section>'dul ba</section><text>pa dang / des smras pa/ 'phags pa bdag gis kyang rdzas las byung ba'i bsod nams bya ba'i gzhi cung zad bgyi'o/ /nye dgas smras pa/ legs kyis de bzhin gyis shig ci zhig byed/ sangs rgyas la sogs pa dge slong gi</text></item>
<item><p>73a1</p><section>'dul ba</section><text>dge 'dun gdugs tshod gsol lo/ /khyim bdag khyod kyis sems rgya chen po bskyed kyis gdugs tshod gsol cig /'phags pa khyod kyis bdag gi ming gis sangs rgyas la sogs pa dge slong gi dge 'dun sang bdag gi sdum</text></item>
<item><p>73a2</p><section>'dul ba</section><text>par gdugs tshod la spyan drang ba'i rigs so/ /des dang du blangs so/ /de nas tshe dang ldan pa nye dgas khyim bdag de la a rog khya zhes byas te song nas de gtsug lag khang du song ste/ des khyim bdag de'i ming gis sangs rgyas la sogs pa dge slong</text></item>
<item><p>73a3</p><section>'dul ba</section><text>gi dge 'dun khyim gzhan du gdugs tshod la spyan drangs pa dang / dge slong rnams kyis smras pa/ tshe dang ldan pa nye dgas khyim bdag de ma dad pa yin na khyod kyis ji ltar rjes su 'jug par byas/ nye dgas smras pa/ tshe dang ldan pa dag nye dga' la</text></item>
<item><p>73a4</p><section>'dul ba</section><text>de tsam yang mi gnas sam/ rjes su 'jug par byas pa 'ba' zhig tu ma zad kyi skyabs su 'gro ba dang / bslab pa'i gzhi dag la yang bzhag go/ /dge slong rnams kyis smras pa/ legs par byas kyis 'dong la bza' bar bya'o/ /</text></item>
<item><p>73a5</p><section>'dul ba</section><text>chos nyid kyis na gang gi ngor dge slong gi dge 'dun spyan drangs pa de dus sngar 'gro ba yin pas tshe dang ldan pa nye dga' dus sngar der song nas des khyim bdag de la smras pa/ khyim bdag kho bo khyim du 'gro ba'i khyim dag lta'i bar du khyod re</text></item>
<item><p>73a6</p><section>'dul ba</section><text>shig zhal zas sta gon gyis shig /kho bo ma 'ongs kyi bar du yang khyod kyis re shig brim par mi bya'o zhes smras te song ngo / /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song la dge</text></item>
<item><p>73a7</p><section>'dul ba</section><text>slong rnams la khyim bdag de rgyus mi shes pa yin pas des spyan 'dren gtong bar mi byed kyis dus sngar sheg shig dang 'dong ngo zhes sgo zhig /tshe dang ldan pa kun dga' bos btsun pa bka' bzhin 'tshal zhes bcom ldan 'das las</text></item>
<item><p>73a8</p><section>'dul ba</section><text>mnyan nas dge slong rnams la bsgo ba dang / dge slong rnams chas te lhags so/ /de nas bcom ldan 'das dge slong gi tshogs kyis yongs su bskor cing dge slong gi dge 'dun gyis mdun du bdar nas khyim bdag de'i khyim ga la ba</text></item>
<item><p>73b1</p><section>'dul ba</section><text>der gshegs te sgo drung na gzhes so/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song la khyim bdag de la sangs rgyas la sogs pa dge slong gi dge 'dun sgo drung na gzhes kyis ci bde gyis</text></item>
<item><p>73b2</p><section>'dul ba</section><text>shig ces sgo shig /tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas nang du song ste/ khyim bdag de la khyim bdag sangs rgyas la sogs pa dge slong gi dge 'dun sgo drung na gzhes</text></item>
<item><p>73b3</p><section>'dul ba</section><text>kyis ci bde gyis shig /khyim bdag gis smras pa/ 'phags pa bdag gis khyed cag gi ci bde ci lags ni ma 'tshal gyi/ 'di ltar khyed cag kho na'i slad du gdan dag bshams kyis bzhugs su gsol/ tshe dang ldan pa kun dga' bos</text></item>
<item><p>73b4</p><section>'dul ba</section><text>bcom ldan 'das la gsol pa/ bcom ldan 'das khyim bdag de'i mchid nas bdag gis khyed cag gi ci bde ci lags ni ma 'tshal gyi/ 'di ltar khyed cag kho na'i slad du gdan bshams kyis bzhugs su gsol zhes mchi'o/ /bcom</text></item>
<item><p>73b5</p><section>'dul ba</section><text>ldan 'das kyis bka' stsal pa/ gal te de skad zer na khyed cag kho na'i phyir stan dag bshams pas ci bde byas par brjod par bya ste/ 'dug par bya zhing 'di la 'gyod par mi bya'o/ /sangs rgyas la sogs pa dge slong gi dge 'dun bzhugs</text></item>
<item><p>73b6</p><section>'dul ba</section><text>pa dang ji tsam na gdugs tshod la bab tu nye bas/ de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song la khyim bdag la gdugs tshod la bab tu nye bas zhal zas brims shig /zas 'dis khyod la</text></item>
<item><p>73b7</p><section>'dul ba</section><text>ci zhig bya zhes gyis shig /tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas khyim bdag la bsgo ba dang / des smras pa/ 'phags pa nye dga' mchis sam/ tshe dang ldan pa kun dga' bos smras pa/</text></item>
<item><p>73b8</p><section>'dul ba</section><text>khyim bdag ma 'ongs so/ /des smras pa/ 'phags pa de mchi'i bar du yud tsam zhig gzhes su gsol/ bcom ldan 'das la tshe dang ldan pa kun dga' bos gsol pa/ bcom ldan 'das khyim bdag de'i mchid nas nye dga' mchis sam zhes mchi nas</text></item>
<item><p>74a1</p><section>'dul ba</section><text>bdag gis ma mchis so zhes bgyis pa dang / de'i mchid nas de mchi'i bar du yud tsam zhig gzhes su gsol zhes mchi'o/ /bcom ldan 'das kyis yud tsam zhig gzhes nas yang tshe dang ldan pa kun dga' bo la bka' stsal pa/ kun</text></item>
<item><p>74a2</p><section>'dul ba</section><text>dga' bo song la khyim bdag la gdugs tshod la bab kyis zhal zas brims shig /zas rul bar gyur pa 'dis khyod la ci bya zhes gyis shig /tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas khyim</text></item>
<item><p>74a3</p><section>'dul ba</section><text>bdag la bsgo ba dang / des smras pa/ 'phags pa nye dga' mchis sam/ tshe dang ldan pa kun dga' bos smras pa/ khyim bdag ma 'ongs so/ /des smras pa/ 'phags pa de mchi'i bar du yud tsam zhig gzhes su gsol/ bcom ldan 'das la</text></item>
<item><p>74a4</p><section>'dul ba</section><text>tshe dang ldan pa kun dga' bos gsol pa/ bcom ldan 'das khyim bdag de'i mchid nas nye dga' mchis sam zhes mchis nas/ bdag gis ma mchis so zhes bgyis pa dang / de'i mchid nas de mchi'i bar du yud tsam zhig gzhes su gsol</text></item>
<item><p>74a5</p><section>'dul ba</section><text>zhes mchi'o/ /bcom ldan 'das kyis bka' stsal pa/ kun dga' bo khyod song la khyim bdag la nye dga' 'ongs par ma gyur na zan sbyin par mi byed dam zhes gyis shig /tshe dang ldan pa kun dga' bos btsun pa bka' bzhin 'tshal zhes</text></item>
<item><p>74a6</p><section>'dul ba</section><text>bcom ldan 'das las mnyan nas khyim bdag la de skad smras pa dang / des smras pa/ 'phags pa mi gsol lo/ /bcom ldan 'das la tshe dang ldan pa kun dga' bos gsol pa/ bcom ldan 'das mi gsol lo zhes mchi'o/ /de nas</text></item>
<item><p>74a7</p><section>'dul ba</section><text>bcom ldan 'das kyis tshigs su bcad pa bka' stsal pa/ gzhan dbang thams cad sdug bsngal te/ /bdag dbang thams cad bde ba yin/ /thun mong dag gis gnod byed de/ /'brel pa shin tu 'da' bar dka'/ /ji tsam na gdugs</text></item>
<item><p>74a8</p><section>'dul ba</section><text>tshod kyi mtha' la bab pa na nye dga' 'ongs nas des smras pa/ khyim bdag mi 'brim par ci sdod/ des smras pa/ 'phags pa khyod kyi zhal nas kho bo ma 'ongs kyi bar du re shig brim par mi bya'o zhes byung la da 'di skad ces gsung ngam/ nye dga' shags</text></item>
<item><p>74b1</p><section>'dul ba</section><text>med nas cang mi smra bar 'dug go/ /de nas khyim bdag des brim par brtsams pa dang / ji tsam na gdugs tshod yol nas dge slong kha cig gis ni zan thob nas zan bcad pa byas/ kha cig gis ni zan ma thob pa kho nar zan bcad pa byas nas bcom</text></item>
<item><p>74b2</p><section>'dul ba</section><text>ldan 'das kyis yon bshad pa mdzad de gshegs so/ /nye dga' ngo tsha bar gyur pa'i snying gis de nyid du 'dug go/ /de'i nyin mo gso sbyong gi zhal ta pa rgan pa'i mtha' logs su 'dug ste/ dge slong rnams la yang dag par bsgo zhing smras pa/</text></item>
<item><p>74b3</p><section>'dul ba</section><text>btsun pa nye dga' ma mchis sam/ 'ga' zhig gis de'i 'dun pa blangs sam/ dge slong rnams kyis smras pa/ de ma 'ongs te sus kyang de'i 'dun pa yang ma blangs so/ /dge slong gzhan dag gis smras pa/ tshe dang ldan pa dag nye dgas bdag cag</text></item>
<item><p>74b4</p><section>'dul ba</section><text>snga dro zang zing gi ched la ches tho btsams la/ da ni chos kyi ched la tho 'tsham par byed do/ /dge slong don chung ngu dag ci'i phyir dge slong dag zas dang bcas pa'i khyim du mgron du bos nas snga dro dang / phyi dro khyim dag tu rgyu bar byed ces smod par</text></item>
<item><p>74b5</p><section>'dul ba</section><text>byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang skabs 'di la dge slong gi dge 'dun bsdu ba mdzad do zhes</text></item>
<item><p>74b6</p><section>'dul ba</section><text>bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis nye dga' la rmas pa/ nye dga' khyod</text></item>
<item><p>74b7</p><section>'dul ba</section><text>zas dang bcas pa'i khyim du mgron du bos nas snga dro dang / phyi dro khyim dag tu rgyu bar byed pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa rjes su 'thun pa ma yin pa rung ba ma yin pa/</text></item>
<item><p>74b8</p><section>'dul ba</section><text>tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag</text></item>
<item><p>75a1</p><section>'dul ba</section><text>par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang zas dang bcas pa'i</text></item>
<item><p>75a2</p><section>'dul ba</section><text>khyim du mgron du bos nas snga dro dang / phyi dro khyim dag tu rgyu na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/ /dge slong nad ngan can dag 'khod pa dag gis yun ring du 'dug mi nus</text></item>
<item><p>75a3</p><section>'dul ba</section><text>nas dge slong nad g.yog rnams kyis nad pa'i bya ba nyams par byed cing / dge slong zhal ta byed pa dag gis kyang dge 'dun gyi bya ba nyams par byed nas bcom ldan 'das kyis bka' stsal pa/ khyim pa 'dug pa la bsgo bar bya'o/ /bcom ldan 'das kyis</text></item>
<item><p>75a4</p><section>'dul ba</section><text>khyim pa 'dug pa la bsgo bar bya'o/ /zhes bka' stsal nas/ dge slong zhig gis khyim gzhan du lhung bzed dang chos gos bzhag nas ji tsam na der me shor nas/ dge slong des der 'gro bar brtsams te/ de lam gyi phyed du son pa dang / bdag gis khyim</text></item>
<item><p>75a5</p><section>'dul ba</section><text>pa 'dug pa la ma bsgo'o snyam pa'i dran pa skyes nas de phyir log ste/ ji srid du khyim pa 'dug pa la bsgo bar byed pa de srid du de'i lhung bzed dang / chos gos tshig nas de der song ba dang khyim bdag gis smras pa/ 'phags pa khyod ci'i slad du 'phyis te byon/</text></item>
<item><p>75a6</p><section>'dul ba</section><text>des na khyod kyi lhung bzed dang chos gos tshig gi/ gal te khyod myur du byon par gyur na khyod kyi lhung bzed dang chos gos tshig par mi 'gyur ro/ /zhes zer zhing dge slong de yang phongs par gyur pa'i skabs de dge slong rnams kyis bcom ldan</text></item>
<item><p>75a7</p><section>'dul ba</section><text>'das la gsol pa dang / bcom ldan 'das kyis bka' stsal pa/ de lta bas na de 'dra ba'i rkyen ma gtogs so/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs</text></item>
<item><p>75a8</p><section>'dul ba</section><text>pa'i bsngags pa brjod nas dge slong rnams la de dang 'thun pa dang / de'i shas che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa</text></item>
<item><p>75b1</p><section>'dul ba</section><text>yin la/ 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang zas dang bcas pa'i khyim du mgron du bos nas snga dro dang phyi dro khyim dag tu rgyu zhing khyim pa</text></item>
<item><p>75b2</p><section>'dul ba</section><text>'dug pa la mi sgo na de 'dra ba'i rkyen ma gtogs te ltung byed do/ /yang dge slong gang zhes bya ba ni shākya'i bu nye dga' 'am/ gzhan yang de lta bu gang yin pa'o/ /zas dang bcas pa'i zhes bya ba ni mgron du bos pa dang bcas</text></item>
<item><p>75b3</p><section>'dul ba</section><text>pa'i 'o/ /khyim du zhes bya ba ni bram ze dang khyim bdag gi khyim du'o/ /mgron du bos nas shes bya ba ni bsod snyoms kyi phyir ro/ /snga dro zhes bya ba ni snga dro nyid de khyim gnyis las lhag par rgyu na'o/ /phyi dro</text></item>
<item><p>75b4</p><section>'dul ba</section><text>zhes bya ba ni phyi dro nyid de khyim gsum las lhag par rgyu na'o/ /khyim dag tu zhes bya ba ni bram ze dang / khyim bdag gi khyim dag tu'o/ /rgyu zhing zhes bya ba ni 'gro zhing ngo / /khyim pa 'dug pa la mi sgo na zhes bya</text></item>
<item><p>75b5</p><section>'dul ba</section><text>ba ni de na khyim pa gang 'dug pa la'o/ /de 'dra ba'i rkyen ma gtogs te zhes bya ba ni de 'dra ba'i rkyen bzhag ste'o/ /ltung byed do zhes bya ba ni sems can dmyal ba dang / dud 'gro dang yi dgas ngan song dang ngan 'gro dang /</text></item>
<item><p>75b6</p><section>'dul ba</section><text>log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na/ dge ba'i chos rnams la sgrib par byed pa ste/ des na ltung byed</text></item>
<item><p>75b7</p><section>'dul ba</section><text>do zhes gsungs so/ /de la ltung bar ji ltar 'gyur zhe na/ dge slong ji tsam cung zad zas dang bcas pa'i khyim du mgron du bos nas snga dro khyim gnyis las lhag par rgyu zhing phyi dro yang khyim gsum las lhag par rgyu na thams cad du ltung byed</text></item>
<item><p>75b8</p><section>'dul ba</section><text>du 'gyur ro/ /de'i ngor mgron du bos pa ma yin na ltung ba med do/ /las dang po pa dang / smyos pa dang sems 'khrug pa dang / tshor ba dag gis nyen pa la ltung ba med do/ /grong rgyu ba'i ltung byed de brgyad bcu rtsa gcig pa rdzogs sho//          //</text></item>
<item><p>76a1</p><section>'dul ba</section><text>sgo gtan gyi bslab pa'i gzhi'i bar sdom la/ dga' bo nye dga' zhag bdun dang / /bzang byin sdums byed tshul khrims dang / /nag po tshigs bcad 'char ka dang / /bcu dang bslab gzhi'i rim pa dang / /grong khyer gnyis dang</text></item>
<item><p>76a2</p><section>'dul ba</section><text>g.yul gzhi dang / /lha mo khar phor 'phyang ba dang / /sngo bsangs rgyal srid pog ka na/ /ma la khar ba byin pa dang / /lham gyi dbang phyug mnyan yod dang / /sngon gyi tshul dang nor bzangs dang / /drang srong rnams dang gtsug lag khang / /mgu</text></item>
<item><p>76a3</p><section>'dul ba</section><text>byed dang ni gzungs byed dang / /stong thub dang ni 'brog gnas dang / /lag brgyud dang ni sngo bsangs can/ /mi gdung rnams su skyes pa dang / /dpa' chen dang ni sgur mchog dang / /dpe med ma dang lcags mgar dang / /sing ga la dang shar pa</text></item>
<item><p>76a4</p><section>'dul ba</section><text>dang / /snyan smra dang ni tshig pa dang / /sgur dang thos pa 'dzin pa dang / /bran mo dang ni bram ze mo/ /mgu byed dpal ldan gyur pa dang / /shā ri'i bu ni zhugs pa dag /sgo gtan yang dag bsdus pa yin/ /sangs rgyas bcom ldan 'das mnyan</text></item>
<item><p>76a5</p><section>'dul ba</section><text>yod na rgyal byed kyi tshal mgon med zas sbyin gyi kun dga' ra ba na bzhugs so/ /de nas bcom ldan 'das kyis dge slong rnams la bka' stsal pa/ dge slong dag dgon pa dang shing drung dang / khyim gyis stong pa dang / ri sul dang / ri</text></item>
<item><p>76a6</p><section>'dul ba</section><text>phug dang rtswa spyil dang / bla gab med pa dang / dur khrod dang / nags khrod dang / ri drung dang / bas mtha'i gnas mal 'di dag tu bsam gtan gyis shig /dge slong dag bag yod par bsgrubs la phyis 'gyod par mi 'gyur bar gyis shig /'di ni nga'i gdam</text></item>
<item><p>76a7</p><section>'dul ba</section><text>ngag dang rjes su bstan pa yin no/ /bcom ldan 'das kyis dge slong rnams la de skad ces bka' stsal nas/ dge slong rnams dgon pa dang / shing drung dang / khyim gyis stong pa dang / ri sul dang ri phug dang / rtswa spyil dang / bla gab med pa dang /</text></item>
<item><p>76a8</p><section>'dul ba</section><text>dur khrod dang / nags khrod dang / ri drung dang / bas mtha'i gnas mal dag tu zhugs te/ kha cig ni ri rab kyi bang rim na bsam gtan byed/ kha cig ni gser gyi ri bdun po dag la/ kha cig ni mtsho chen po ma dros pa na/ kha cig ni rdzing bu dal gyis</text></item>
<item><p>76b1</p><section>'dul ba</section><text>'bab pa na/ kha cig ni rnal 'byor pa'i skye bo dang rjes su mthun pa'i grong dang / grong rdal dang / yul dang yul 'khor dang / rgyal po'i pho brang gi phyogs de dang de dag na bsam gtan byed do/ /ri'i rgyal po ri rab dpag tshad brgyad khri ni chu'i nang du</text></item>
<item><p>76b2</p><section>'dul ba</section><text>nub/ dpag tshad brgyad khri ni chu las mngon par 'phags te de la dpag tshad 'bum drug khri yod do/ /ri'i rgyal po ri rab kyi ngos re re la dpag tshad brgyad khri brgyad khri yod de/ de dag la dpag tshad sum 'bum nyi khri yod do/ /ri'i rgyal po ri rab rin</text></item>
<item><p>76b3</p><section>'dul ba</section><text>po che sna bzhi las byas pa gzugs bzang ba/ blta na sdug pa/ mdzes pa yin te/ der klu'i rgyal po dga' bo dang / nye dga' gnyis skyes nas de gnyis kyi lus kyis de lan gsum dkris te 'khod cing bskal par gnas pa sa 'dzin pa/</text></item>
<item><p>76b4</p><section>'dul ba</section><text>'dab chags kyi rgyal po 'dab bzangs kyis dbyung bar mi nus pa yin no/ /de gnyis 'di snyam du sems te/ bdag cag gnyis kyi bsod nams kyi gnas 'di byung ngo snyam nas de gnyis ser snas kun nas dkris pas nyin mo lan gsum</text></item>
<item><p>76b5</p><section>'dul ba</section><text>mi mthun pa'i rlung gtong ste/ des ri rab kyi bang rim la gnas pa'i ri dgas dang / bya mang po dag tshul ma yin pas sdug bsngal bar gyur to/ /de na dge slong gang dag ri rab kyi bang rim na bsam gtan byed pa de dag kyang mi mthun pa'i rlung des</text></item>
<item><p>76b6</p><section>'dul ba</section><text>skya bo bseng bseng por gyur cing / rid pa dang nyam chung ba dang / rke ba dang lus ma thob par gyur nas de dag dbyar gyi zla ba gsum po dag 'das nas bcom ldan 'das kyi zhabs la phyag 'tshal du mnyan yod du lhags pa dang / dge slong rnams kyis</text></item>
<item><p>76b7</p><section>'dul ba</section><text>de dag mthong nas smras pa/ tshe dang ldan pa dag 'ongs pa legs so/ /'ongs pa legs so/ /khyed cag ga las 'dir 'ongs/ khyed cag dbyar gang du gnas par khas blangs/ de dag gis smras pa/ tshe dang ldan pa dag</text></item>
<item><p>76b8</p><section>'dul ba</section><text>bdag cag ri rab kyi bang rim nas 'dir 'ongs so/ /bdag cag ri rab kyi bang rim du dbyar gnas par khas blangs so/ /dge slong rnams kyis smras pa/ tshe dang ldan pa dag khyed cag ci'i phyir skya bo bseng bseng por gyur cing /</text></item>
<item><p>77a1</p><section>'dul ba</section><text>rid pa dang nyam chung ba dang / rke ba dang lus ma thob par gyur/ de dag gis smras pa tshe dang ldan pa dag ri rab kyi bang rim du klu'i rgyal po dga' bo dang nye dga' gnyis skyes nas de gnyis kyi lus kyis de lan gsum dkris te 'khod cing</text></item>
<item><p>77a2</p><section>'dul ba</section><text>bskal par gnas pa/ sa 'dzin pa/ 'dab chags kyi rgyal po 'dab bzangs kyis dbyung bar mi nus pa yin no/ /de gnyis 'di snyam du sems te/ bdag cag gnyis kyi bsod nams kyi gnas 'di byung ngo snyam nas de gnyis ser snas</text></item>
<item><p>77a3</p><section>'dul ba</section><text>kun nas dkris pas nyin mo lan gsum mi mthun pa'i rlung gtong ste/ des ri rab kyi bang rim la gnas pa'i ri dgas dang / bya mang po dag tshul ma yin pas sdug bsngal bar gyur to/ /bdag cag kyang mi mthun pa'i rlung des skya bo</text></item>
<item><p>77a4</p><section>'dul ba</section><text>bseng bseng por gyur cing / rid pa dang nyam chung ba dang / rke ba dang lus ma thob par gyur to/ /dge slong rnams kyis smras pa/ tshe dang ldan pa dag khyed kyis de gnyis gdul bar mi nus sam/ de dag gis smras pa/ tshe dang ldan pa dag</text></item>
<item><p>77a5</p><section>'dul ba</section><text>re shig de gnyis bdag cag gis gdul ba ma yin no/ /'o na sus gdul ba yin/ nyan thos chen pos gdul ba yin no zhes zer ba'i skabs de dge slong rnams kyis bcom ldan 'das la gsol to/ /de nas bcom ldan 'das kyis</text></item>
<item><p>77a6</p><section>'dul ba</section><text>dgongs pa/ de gnyis gang gis gdul ba yin snyam na/ dge slong maud gal gyi bu chen pos gdul ba yin par gzigs shing mkhyen nas/ tshe dang ldan pa maud gal gyi bu chen po la bka' stsal pa/ maud gal gyi bu ri rab kyi bang</text></item>
<item><p>77a7</p><section>'dul ba</section><text>rim na klu'i rgyal po dga' bo dang / nye dga' gnyis la soms shig /tshe dang ldan pa maud gal gyi bu chen pos btsun pa bka' bzhin 'tshal zhes bcom ldan 'das las mnyan nas 'di lta bu'i ting nge 'dzin la snyoms par</text></item>
<item><p>77a8</p><section>'dul ba</section><text>zhugs te/ ji ltar sems mnyam par bzhag na mnyan yod nas mi snang bar gyur cing / ri rab kyi bang rim du son par gyur pa de lta bu'i ting nge 'dzin la snyoms par bzhugs so/ /de'i tshe na klu'i rgyal po dga' bo dang nye dga'</text></item>
<item><p>77b1</p><section>'dul ba</section><text>gnyis gnyid log par gyur nas des se gol gyis sad par bya bar brtsams na de gnyis ma sad do/ /des de gnyis kyi steng du bcag par brtsams na de lta na yang de gnyis ma sad do/ /des de gnyis kyi ltor zhugs te sprin chen</text></item>
<item><p>77b2</p><section>'dul ba</section><text>bzhin du 'brug bsgrags par brtsams na de lta na yang de gnyis ma sad do/ /des klu chen po'i lus kyis ri'i rgyal po ri rab la lan bdun dkris te steng du gdengs ka chen po byas te 'dug pa dang / de gnyis khur lci bas mnan pas sad de</text></item>
<item><p>77b3</p><section>'dul ba</section><text>ji tsam na klu chen po zhig gis bdag cag gnyis mnan par mthong nas de gnyis kyis bsams pa/ klu rdzu 'phrul chen po zhig byung ste bdag cag gnyis gnas 'di nas nyams par gyur gyis bros te 'dong ngo snyam du rig nas skrag ste/</text></item>
<item><p>77b4</p><section>'dul ba</section><text>bram ze'i khye'u'i kha dog tu bdag nyid mngon par sprul nas 'bros par brtsams so/ /de nas tshe dang ldan pa maud gal gyi bu chen pos rdzu 'phrul mngon par 'du bya ba de phyir bsdus nas de gnyis kyi mdun du 'dug ste smras pa/ klu'i dbang po</text></item>
<item><p>77b5</p><section>'dul ba</section><text>gnyis gar 'dong / de gnyis kyis smras pa/ klu rdzu 'phrul chen po zhig byung ste/ bdag cag gnyis 'di nas nyams par gyur gyis 'bros su 'gro'o/ /des smras pa/ tshur shog klu de ci 'dra ba blta'o/ /de gnyis de dang lhan cig phyir log</text></item>
<item><p>77b6</p><section>'dul ba</section><text>pa dang / ji tsam na mi snang nas de gnyis kyis smras pa/ 'phags pas bdag cag gnyis la ku re ma bgyis sam/ des smras pa/ de yin no 'o na bdag cag gnyis kyis nongs pa ci bgyis/ rga ba'i chos can khyed gnyis kyis</text></item>
<item><p>77b7</p><section>'dul ba</section><text>sangs rgyas kyi pho nya 'ongs pa la ma bsams so/ /'phags pa khyod sangs rgyas kyi pho nya lags sam/ sangs rgyas kyi pho nya yin no/ /'phags pa gal te khyod sangs rgyas kyi pho nya lags na bdag cag gnyis kyis</text></item>
<item><p>77b8</p><section>'dul ba</section><text>ci bgyi ba stsal du gsol/ tshur shog bcom ldan 'das kyi spyan snga kho nar 'dong ngo / /'phags pa ma nongs te de bzhin bgyis bzhud do/ /de nas tshe dang ldan pa maud gal gyi bu chen pos klu'i rgyal po dga' bo dang / nye dga' gnyis</text></item>
<item><p>78a1</p><section>'dul ba</section><text>khrid nas bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la tshe dang ldan pa maud gal</text></item>
<item><p>78a2</p><section>'dul ba</section><text>gyi bu chen pos 'di skad ces gsol to/ /btsun pa bcom ldan 'das kyis gang gi slad du bdag la bka' stsal pa'i klu'i rgyal po dga' bo dang nye dga' de gnyis ni 'di lags so/ /de nas bcom ldan 'das kyis klu'i rgyal po dga' bo dang</text></item>
<item><p>78a3</p><section>'dul ba</section><text>nye dga' la 'di skad ces bka' stsal to/ /klu'i dbang po khyed gnyis sngon gyi nyes par spyad pas klu'i skye gnas ngan par skyes shing khyed gnyis da ltar drag shul can/ lag pa khrag gis gos pa/ nyams pa dang / rab tu nyams pa la zhen pa/</text></item>
<item><p>78a4</p><section>'dul ba</section><text>gzhan gyi srog 'phrogs pa/ gzhan gyi srog bcad pas 'tsho bar byed de/ 'di nas shi 'phos na khyed gnyis kyi 'gro ba ni cir 'gyur/ skye ba ni cir 'gyur/ tshe phyi ma ni cir 'gyur/ de gnyis kyis gsol pa/ bcom ldan 'das bdag cag gnyis kyis ci zhig bgyi ba</text></item>
<item><p>78a5</p><section>'dul ba</section><text>bka' stsal du gsol/ bcom ldan 'das kyis bka' stsal pa/ klu'i dbang po gnyis tshul shog nga'i drung du skyabs su 'gro ba dang / bslab pa'i gzhi dag long la ri rab kyi bang rim la gnas pa'i ri dgas dang / bya rnams la mi 'jigs pa byin cig /de gnyis kyis gsol pa/ btsun pa bdag cag</text></item>
<item><p>78a6</p><section>'dul ba</section><text>gnyis bcom ldan 'das kyi spyan sngar skyabs su mchi ba dang / bslab pa'i gzhi dag len cing ri rab kyi bang rim la gnas pa'i ri dgas dang / bya rnams la mi 'jigs pa stsol to/ /de gnyis kyis bcom ldan 'das kyi spyan sngar skyabs su 'gro ba</text></item>
<item><p>78a7</p><section>'dul ba</section><text>dang / bslab pa'i gzhi dag blangs nas bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas dong ngo / /dge slong rnams the tshom skyes nas/ the tshom thams cad gcod pa sangs rgyas bcom ldan 'das</text></item>
<item><p>78a8</p><section>'dul ba</section><text>la zhus pa/ btsun pa klu'i rgyal po dga' bo dang nye dga' gnyis kyis las ci bgyis na las de'i rnam par smin pas klu'i nang du skyes/ las ci bgyis na des rin po che sna bzhi las bgyis pa'i gnas mngon par grub cing lha'i bdud rtsi'i zas dang</text></item>
<item><p>78b1</p><section>'dul ba</section><text>sbrang rtsi'i chang gi btung ba dang / re re la yang 'khor nyis stong lnga brgya dang ldan par gyur/ las ci bgyis na des na bskal par gnas pa sa 'dzin pa/ 'dab chags kyi rgyal po 'dab bzangs kyis dbyung bar rngo mi thog par gyur/ bcom ldan</text></item>
<item><p>78b2</p><section>'dul ba</section><text>'das kyis bka' stsal pa/ dge slong dag 'di gnyis kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas shing / bsags pas 'di gnyis kyis las byas shing /</text></item>
<item><p>78b3</p><section>'dul ba</section><text>bsags pa dag gzhan su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams</text></item>
<item><p>78b4</p><section>'dul ba</section><text>la mi 'gyur gyi/ 'di ltar las dge ba dang / mi dge ba byas shing bsags pa dag ni zin pa'i phung po dang / khams dang skye mched dag la rnam par smin par 'gyur te/ las rnams bskal pa brgyar yang ni/ /chud mi za ba'ang tshogs dang dus/ /</text></item>
<item><p>78b5</p><section>'dul ba</section><text>rnyed na lus can rnams la ni/ /'bras bu dag tu 'gyur ba nyid/ /dge slong dag sngon byung ba bskal pa chen po bzang po 'di nyid la skye dgu'i tshe lo nyi khri thub pa na ston pa de bzhin gshegs pa dgra bcom pa yang dag par rdzogs pa'i</text></item>
<item><p>78b6</p><section>'dul ba</section><text>sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu gdul ba'i kha lo sgyur ba/ bla na med pa lha dang mi rnams kyi ston pa/ sangs rgyas bcom ldan 'das 'od srung zhes</text></item>
<item><p>78b7</p><section>'dul ba</section><text>bya ba 'jig rten du byung ste/ de dge slong nyi khris bskor cing grong khyer bā rā ṇa sī na drang srong smra ba ri dgas kyi nags na nye bar brten cing bzhugs so/ /de'i tshe na grong khyer bā rā ṇa sī na rgyal po kri ki zhes bya ba rgyal srid 'byor pa rgyas</text></item>
<item><p>78b8</p><section>'dul ba</section><text>pa/ bde ba lo legs pa/ skye bo dang mi mang pos gang ba/ thab mo dang / 'thab pa dang / phyi dgra dang nang 'khrug rab tu zhi ba/ chom rkun dang mu ge dang bral ba/ sā lu dang bu ram shing gi phreng ba dang / ba lang dang</text></item>
<item><p>79a1</p><section>'dul ba</section><text>ma he phun sum tshogs pa byed du bcug ste/ chos dang ldan pa chos kyi rgyal pos chos kyi rgyal srid byed du bcug go/ /rgyal po kri kis de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/</text></item>
<item><p>79a2</p><section>'dul ba</section><text>bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa/ sangs rgyas bcom ldan 'das 'od srung 'jig rten du byung ste/ de dge slong nyi khris bskor cing grong khyer bā rā ṇa sī na drang srong smra ba ri</text></item>
<item><p>79a3</p><section>'dul ba</section><text>dgas kyi nags na nye bar brten cing bzhugs shes thos so/ /thos nas kyang rgyal po'i 'byor pa chen po dang / rgyal po'i mthu chen pos yang dag par rdzogs pa'i sangs rgyas 'od srung ga la ba der song ste/ rgyal po kri kis yang dag par rdzogs pa'i</text></item>
<item><p>79a4</p><section>'dul ba</section><text>sangs rgyas 'od srung skyes bu chen po'i mtshan sum bcu rtsa gnyis kyis sku legs par brgyan pa/ dpe byad bzang po brgyad bcus sku rnam par mdzes pa/ 'od 'dom gang gis gzugs can brgyan pa/ nyi ma stong bas lhag pa'i 'od dang ldan pa/ rin</text></item>
<item><p>79a5</p><section>'dul ba</section><text>po che'i ri bo kun du 'gro ba ltar bzang ba mthong ngo / /mthong ma dag tu rgyal po kri ki bcom ldan 'das 'od srung la shin tu dad pa skyes nas yang dag par rdzogs pa'i sangs rgyas 'od srung ga la ba der song ste phyin nas yang dag par rdzogs pa'i sangs</text></item>
<item><p>79a6</p><section>'dul ba</section><text>rgyas 'od srung gi zhabs gnyis la mgo bos phyag 'tshal te mtha' gcig tu 'dug go/ /yang dag par rdzogs pa'i sangs rgyas 'od srung gis rgyal po kri ki'i bsam pa dang / bag la nyal dang / khams dang rang bzhin thugs su chud nas</text></item>
<item><p>79a7</p><section>'dul ba</section><text>gang thos na/ rgyal po kri kis stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa de lta bur 'phags pa'i bden pa bzhi yang dag par</text></item>
<item><p>79a8</p><section>'dul ba</section><text>so sor rtogs par byed pa'i chos bstan pa mdzad do/ /des bden pa mthong nas btsun pa bcom ldan 'das kyis bdag la gang mdzad pa 'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/ lha</text></item>
<item><p>79b1</p><section>'dul ba</section><text>rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang bram ze dag gis kyang ma bgyis/ byams pa dang mdza' bshes dang / rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/ rus</text></item>
<item><p>79b2</p><section>'dul ba</section><text>pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang dud 'gro dang / yi dgas dag nas ni rkang pa phyung / lha dang mi rnams kyi nang du ni bzhag go zhes lan gsum ched du brjod pa ched du</text></item>
<item><p>79b3</p><section>'dul ba</section><text>brjod do/ /yang smras pa/ khyod mthus rab drag nyes pa mang ldan pa'i/ /ngan song shul bkag bsod nams rab ldan pa'i/ /mtho ris 'gro ba phye zhing bdag gis ni/ /mya ngan 'das pa'i shul yang thob par 'gyur/ /shin du rnam dag khyod brten</text></item>
<item><p>79b4</p><section>'dul ba</section><text>bdag gis ni/ /de ring skyon bral dag pa'i mig thob cing / /go 'phang zhi ba 'phags pa dgyes thob ste/ /sdug bsngal rgya mtsho'i pha rol rgal bar gyur/ /'gro bar lha min mi dang lhas mchod pa/ /skye dang rga dang na 'chi bral ba po/ /srid pa stong du mthong</text></item>
<item><p>79b5</p><section>'dul ba</section><text>ba rab dkon pa/ /thub pa de ring khyod mthong 'bras bu mchis/ /shes smras te stan las langs nas yang dag par rdzogs pa'i sangs rgyas 'od srung la lan gsum bskor ba byas te zhabs gnyis la mgo bos phyag 'tshal nas song ngo / /</text></item>
<item><p>79b6</p><section>'dul ba</section><text>gang gi tshe rgyal po kri kis yang dag par rdzogs pa'i sangs rgyas 'od srung gi spyan sngar bden pa dag mthong ba de'i tshe na de don gyi gnas su 'dug ste/ blon po dang grong khyer pa dang / yul mi rnams la smras pa/ kwa'i blon po dang / grong</text></item>
<item><p>79b7</p><section>'dul ba</section><text>khyer pa dang / yul mi dag nyon cig /ngas bcom ldan 'das yang dag par rdzogs pa'i sangs rgyas 'od srung gi spyan sngar bden pa dag mthong bas da ngas chos dang chos ma yin pas rgyal srid byed du 'jug mi nus kyis de'i phyir khyed kyis</text></item>
<item><p>79b8</p><section>'dul ba</section><text>gzhon nu legs skyes rgyal srid kyi dbang phyug gi bdag por zhog shig /nga yang dag par rdzogs pa'i sangs rgyas 'od srung gi spyan sngar skra dang / kha spu dag bregs te gos ngur smrig dag bgos nas yang dag pa kho nar dad pas</text></item>
<item><p>80a1</p><section>'dul ba</section><text>khyim nas khyim med par rab tu byung ngo / /de la blon po'i mchog dga' bo dang / nye dga' zhes bya ba gnyis shig yod pa de gnyis kyis de'i rkang pa gnyis la gtugs te smras pa/ lhas mtshan ma tsam 'ba' zhig mdzod cig dang</text></item>
<item><p>80a2</p><section>'dul ba</section><text>bdag cag gnyis kyis chos kyis lha'i rgyal srid bgyid du stsal to/ /rgyal pos smras pa/ gal te de lta na byed du chug shig /de gnyis kyis ji srid pa de srid du chos kyis rgyal srid byed du bcug nas yang chos dang chos ma yin pas rgyal</text></item>
<item><p>80a3</p><section>'dul ba</section><text>srid byed du gzhug par brtsams pa dang / de gnyis kyi nye du yang dag par rdzogs pa'i sangs rgyas 'od srung gi bstan pa la rab tu byung ba de dag de gnyis kyi gan du 'ongs te smras pa/ tshe dang ldan pa gnyis chos kyis rgyal srid byed du</text></item>
<item><p>80a4</p><section>'dul ba</section><text>chug shig /chos dang chos ma yin pas byed du ma gzhug shig /sems can dmyal ba la gzhol bar ma byed cig /de gnyis kyis de dag las thos nas ji srid pa de srid du chos kyis rgyal srid byed du bcug nas yang chos dang chos ma</text></item>
<item><p>80a5</p><section>'dul ba</section><text>yin pas rgyal srid byed du gzhug par brtsams pa dang / de dag yang de gnyis kyi gan du 'ongs te smras pa/ tshe dang ldan pa gnyis chos kyis rgyal srid byed du chug shig /chos dang chos ma yin pas byed du ma gzhug shig /sems can</text></item>
<item><p>80a6</p><section>'dul ba</section><text>dmyal ba la gzhol bar 'gyur bar ma byed cig /de gnyis kyis smras pa/ 'phags pa dag bdag cag blon po dag ni rgyal srid bgyid du stsol ba gsang tshig 'thun pas 'tsho ba lags pas gcig tu chos kyis rgyal srid bgyid du</text></item>
<item><p>80a7</p><section>'dul ba</section><text>stsol ba'i rngo mi thog ste/ nges par kho nar khyad par can ma lags pa dag ni tshar bcad par bgyi zhing khyad par can dag ni yongs su bskyang bar bgyi 'tshal lo/ /de dag gis smras pa/ gal te de lta na yo byad thams</text></item>
<item><p>80a8</p><section>'dul ba</section><text>cad phun sum tshogs pa'i gtsug lag khang byed du chug la yang dag par rdzogs pa'i sangs rgyas 'od srung nyan thos kyi dge 'dun dang bcas pa la phul la/ dge slong rnams la ni gzhon nu'i yongs su spang ba byin cig /</text></item>
<item><p>80b1</p><section>'dul ba</section><text>dge slong ma rnams la ni btsun mo'i 'khor gyi yongs su spang ba byin cig dang / des khyod gnyis la yun ring po'i don dang / phan pa dang bde bar 'gyur ro/ /de gnyis kyis smras pa/ 'phags pa dag ma nongs kyis de bzhin bgyi'o zhes</text></item>
<item><p>80b2</p><section>'dul ba</section><text>de gnyis kyis yo byad thams cad phun sum tshogs pa'i gtsug lag khang byed du bcug ste yang dag par rdzogs pa'i sangs rgyas 'od srung nyan thos kyi dge 'dun dang bcas pa la phul zhing / dge slong rnams la ni gzhon nu'i</text></item>
<item><p>80b3</p><section>'dul ba</section><text>yongs su spang ba byin/ dge slong ma rnams la ni btsun mo'i 'khor gyi yongs su spang ba byin no/ /dge slong dag de'i tshe de'i dus na rgyal po kri ki'i blon po'i mchog dga' bo dang / nye dga' zhes bya ba de gnyis ni da ltar klu'i rgyal po</text></item>
<item><p>80b4</p><section>'dul ba</section><text>dga' bo dang / nye dga' 'di gnyis yin te/ de gnyis kyis chos dang chos ma yin pas rgyal srid byed du bcug pa gang yin pa des ni klu rnams kyi nang du skyes so/ /yo byad thams cad phun sum tshogs pa'i gtsug</text></item>
<item><p>80b5</p><section>'dul ba</section><text>lag khang byed du bcug ste yang dag par rdzogs pa'i sangs rgyas 'od srung nyan thos kyi dge 'dun dang bcas pa la phul ba gang yin pa des ni rin po che sna bzhi las byas pa'i gnas mngon par grub cing lha'i bdud brtsi'i zas</text></item>
<item><p>80b6</p><section>'dul ba</section><text>dang / sbrang rtsi'i chang gi btung ba dang / re re la yang 'khor nyis stong lnga brgya dang ldan par gyur te/ dge slong rnams la gzhon nu'i yongs su spang ba byin pa dang / dge slong ma rnams la btsun mo'i 'khor gyi yongs su spang</text></item>
<item><p>80b7</p><section>'dul ba</section><text>ba byin pa gang yin pa des ni bskal par gnas pa/ sa 'dzin pa 'dab chags kyi rgyal po 'dab bzangs kyis dbyung bar mi nus par gyur to/ /dge slong dag de ltar na las gcig tu gnag pa rnams kyi rnam par smin pa ni</text></item>
<item><p>80b8</p><section>'dul ba</section><text>gcig tu gnag pa yin la/ las gcig tu dkar ba rnams kyi rnam par smin pa yang gcig tu dkar ba yin/ las 'dren ma rnams kyi rnam par smin pa yang 'dren ma yin no/ /dge slong dag de lta bas na las gcig tu gnag pa</text></item>
<item><p>81a1</p><section>'dul ba</section><text>rnams dang 'dren ma rnams spangs te/ las gcig tu dkar ba rnams la brtsal bar bya ste/ dge slong dag khyed kyis de ltar bslab par bya'o/ /gang gi tshe bcom ldan 'das kyis klu'i rgyal po dga' bo dang nye dga' gnyis skyabs su 'gro ba dang /</text></item>
<item><p>81a2</p><section>'dul ba</section><text>bslab pa'i gzhi dag la bkod pa de'i tshe na de gnyis tshes brgyad dang / tshes bcu bzhi dang / tshes bcwa lnga la ri rab kyi bang rim du 'ongs nas bcom ldan 'das la bsnyen bkur byed do/ /de gnyis gang gi tshe mtshan mo bcom ldan 'das la bsnyen bkur byed pa de'i tshe</text></item>
<item><p>81a3</p><section>'dul ba</section><text>na ni gzhal med khang pa'i cha lugs kyis bsnyen bkur byed cing / gang gi tshe nyin mo bcom ldan 'das la bsnyen bkur byed pa de'i tshe na ni khyim bdag gi cha lugs kyis bsnyen bkur byed do/ /dus gzhan zhig na de gnyis nyin mo khyim bdag gi cha lugs kyis</text></item>
<item><p>81a4</p><section>'dul ba</section><text>bcom ldan 'das kyi spyan sngar song ngo / /ji tsam na ko sa lar byung ba'i rgyal po gsal rgyal yang rgyal byed kyi tshal ga la ba der song ngo / /rgyal rigs ni mngon pa'i nga rgyal can yin pas rgyal po de gang gi tshe bcom ldan 'das kyi spyan sngar 'gro ba de'i tshe na</text></item>
<item><p>81a5</p><section>'dul ba</section><text>bdag bcom ldan 'das kyi spyan sngar song ba na 'ga' zhig bdag la mngon sum du ldang bar mi 'gyur ba med grang snyam nas mi dag pa'i mtha' can gtong bar byed pa yin pas de nas ko sa lar byung ba'i rgyal po gsal rgyal gyis rgyal byed kyi tshal gyi sgor</text></item>
<item><p>81a6</p><section>'dul ba</section><text>bsdad de mi dag pa'i mtha' can zhig la smras pa/ kwa'i nang rje song la bcom ldan 'das la su dag bsnyen bkur byed pa ltos shig /mi dag pa'i mtha' can des lha bka' bzhin 'tshal zhes ko sa lar byung ba'i rgyal po gsal rgyal las mnyan nas</text></item>
<item><p>81a7</p><section>'dul ba</section><text>bcom ldan 'das ga la ba der song ba dang / ji tsam na khyim bdag gnyis shig bcom ldan 'das la bsnyen bkur byed pa mthong ngo / /mthong nas kyang ko sa lar byung ba'i rgyal po gsal rgyal ga la ba der song ste phyin nas ko sa lar byung ba'i rgyal po</text></item>
<item><p>81a8</p><section>'dul ba</section><text>gsal rgyal la 'di skad ces gsol to/ /lha khyim bdag gnyis shig bcom ldan 'das la bsnyen bkur bgyid de de gnyis lha'i yul na gnas pa dag lags gor ma bkum mo/ /rgyal pos bsams pa/ khyim bdag de gnyis</text></item>
<item><p>81b1</p><section>'dul ba</section><text>bdag gi yul na gnas pa yin pas de gnyis kyis bdag mthong na mngon du ldang bar 'gyur grang snyam nas de bcom ldan 'das ga la ba der song ngo / /klu'i rgyal po dga' bo dang nye dga' gnyis kyis ko sa lar byung ba'i rgyal po gsal rgyal thag</text></item>
<item><p>81b2</p><section>'dul ba</section><text>ring po kho na nas mthong ngo / /mthong nas kyang de gnyis kyis bcom ldan 'das la 'di skad ces gsol to/ /btsun pa ci lags re shig dam pa'i chos la bsnyen bkur bgyi 'am/ 'on te rgyal po la bsnyen bkur bgyi/ bcom ldan</text></item>
<item><p>81b3</p><section>'dul ba</section><text>'das kyis bka' stsal pa/ klu'i dbang po gnyis re shig dam pa'i chos la bsnyen bkur gyis shig /sangs rgyas bcom ldan 'das rnams ni dam pa'i chos la gus par mdzad de dgra bcom pa dag kyang chos bla mar byed do/ /de nas</text></item>
<item><p>81b4</p><section>'dul ba</section><text>bcom ldan 'das kyis byung ba 'di la tshigs su bcad pa dag bka' stsal pa/ sangs rgyas gang dag 'das pa dang / /sangs rgyas gang dag ma byon dang / /sangs rgyas mya ngan sel mdzad pa/ /da ltar mang po gang bzhugs dag /</text></item>
<item><p>81b5</p><section>'dul ba</section><text>thams cad dam pa'i chos la ni/ /gus par gnas gyur gnas 'gyur zhing / /de bzhin gus par gnas mdzad de/ /de ni sangs rgyas chos nyid yin/ /de phyir bdag la legs 'dod cing / /bdag nyid chen po mngon 'dod pa/ /</text></item>
<item><p>81b6</p><section>'dul ba</section><text>sangs rgyas bstan pa dran byed na/ /'di la dam chos gus par bya/ /de gnyis kyis ko sa lar byung ba'i rgyal po gsal rgyal la mngon du ldang bar ma byas pa dang / rgyal po khros te bsams pa/ khyim bdag 'di gnyis bdag gi</text></item>
<item><p>81b7</p><section>'dul ba</section><text>yul na gnas pa dag yin na bdag la mngon du ldang bar mi byed do snyam nas de khro bas kun nas dkris bzhin du bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /bcom ldan 'das kyis 'di</text></item>
<item><p>81b8</p><section>'dul ba</section><text>khro bas kun nas dkris so snyam nas bka' mchid gzhan dag mdzad par brtsams te chos ston par mi mdzad pa dang / des gsol pa/ bcom ldan 'das chos bstan du gsol/ /bde bar gshegs pa chos bstan du gsol/ /</text></item>
<item><p>82a1</p><section>'dul ba</section><text>de skad ces gsol pa dang / bcom ldan 'das kyis tshigs su bcad pa dag bka' stsal pa/ rab tu dang sems med pa dang / /zhe sdang can dang 'khrugs pa yis/ /yang dag rdzogs sangs bstan pa yi/ /dam chos kun shes</text></item>
<item><p>82a2</p><section>'dul ba</section><text>bya mi nus/ /gang gis nyes rtsom btul byas shing / /rab dang med pa'i sems bsal te/ /kun nas mnar sems 'di spong ba/ /des ni legs gsungs shes par 'gyur/ /rgyal po rgya cher de gnyis la khros te bsams pa/ 'di gnyis la</text></item>
<item><p>82a3</p><section>'dul ba</section><text>brten nas bcom ldan 'das kyis chos mnyan pa yang rgyun bkum mo snyam du rig nas sdod cig ces byas te/ bcom ldan 'das kyi zhabs gnyis la mgo bos phyag 'tshal nas stan las langs te song ngo / /gang gi tshe klu'i rgyal po dga'</text></item>
<item><p>82a4</p><section>'dul ba</section><text>bo dang / nye dga' gnyis nyin mo bcom ldan 'das la bsnyen bkur byed pa de'i tshe na de gnyis kyi zho shas 'tsho ba dag gis ri rab kyi bang rim nas mnyan yod kyi bar gyi lam ji srid pa'i lam gyi ngos gnyis su rtsig pa dngar te 'khod par byed do/ /</text></item>
<item><p>82a5</p><section>'dul ba</section><text>ko sa lar byung ba'i rgyal po gsal rgyal gyis blon po rnams la bsgo ba/ shes ldan dag gang gi tshe khyim bdag 'di gnyis bcom ldan 'das kyi spyan snga nas phyir byung bar gyur pa de'i tshe na 'di gnyis kyi mgo bo drung pa nas chod la sa la sgyel bar</text></item>
<item><p>82a6</p><section>'dul ba</section><text>gyis shig /tshig de skad ces smras pa/ klu'i rgyal po dga' bo dang / nye dga' gnyis kyi zho shas 'tsho ba dag gis thos so/ /thos nas kyang de dag 'khrugs nas ko sa lar byung ba'i rgyal po gsal rgyal gyi steng du rdo rje rtse gcig pa dang / 'khor</text></item>
<item><p>82a7</p><section>'dul ba</section><text>lo dang mda' bo che dang / mtshon rtse gcig pa la sogs pa'i mtshon dag 'phang bar brtsams so/ /sangs rgyas bcom ldan 'das rnams ni bsnyel ba mi mnga' ba'i chos can yin pas de nas bcom ldan 'das kyis tshe dang ldan pa</text></item>
<item><p>82a8</p><section>'dul ba</section><text>maud gal gyi bu chen po la bka' stsal pa/ maud gal gyi bu ko sa lar byung ba'i rgyal po gsal rgyal 'khor dang bcas pa dang / mnyan yod na gnas pa'i skye bo'i tshogs la soms shig /tshe dang ldan pa maud gal gyi bu chen pos btsun pa bka'</text></item>
<item><p>82b1</p><section>'dul ba</section><text>bzhin 'tshal zhes bcom ldan 'das las bka' mnyan nas/ byams pa'i ting nge 'dzin la snyoms par zhugs so/ /de la snyoms par zhugs pa'i bye brag gis rdo rje rtse gcig pa dang / 'khor lo dang / mda' bo che dang / mtshon rtse gcig la</text></item>
<item><p>82b2</p><section>'dul ba</section><text>sogs pa'i mtshon de dag lha'i me tog utpa la dang / pad ma dang / ku mu ta dang / pad ma dkar po dang / man dā ra ba dag tu gyur te/ ko sa lar byung ba'i rgyal po gsal rgyal gyi steng du 'bab par brtsams so/ /de lha'i me tog utpa la dang /</text></item>
<item><p>82b3</p><section>'dul ba</section><text>pad ma dang / ku mu ta dang / pad ma dkar po dang / man dā ra ba dag gis gang bzhin du khyim du zhugs nas des btsun mo'i 'khor dang / gzhon nu dang blon po dang khrom gyi ru sna dang / grong rdal gyi mi dang / yul mi dang / bram ze dag la smras pa/ shes</text></item>
<item><p>82b4</p><section>'dul ba</section><text>ldan dag nga rgyal byed kyi tshal du zhugs tshun chad nas lha'i me tog utpa la dang / pad ma dang / ku mu ta dang / pad ma dkar po dang / man dā ra ba dag gis gang bzhin du khyim du zhugs pa 'di ci yin su yi mthu yin/ de na gang dag snyan pa dang 'jam par</text></item>
<item><p>82b5</p><section>'dul ba</section><text>smra ba la mkhas pa de dag gis smras pa/ lha gzhan su zhig gis 'di 'tshal bar 'gyur/ 'di gzhan su zhig gi mthu lags/ 'di ltar lha nyid chos kyis rgyal srid bgyid du stsol bas 'di lha nyid kyi mthu lags so/ /rgyal pos smras pa/</text></item>
<item><p>82b6</p><section>'dul ba</section><text>shes ldan dag de bden te/ nga chos kyis rgyal srid byed du 'jug pas 'di gor ma chag par nga'i mthu yin no/ /btsun mo'i 'khor gyis smras pa/ bdag cag lha las gzhan pa'i skyes pa'i gan du mi mchi zhing bdag po las mi 'phyo bas</text></item>
<item><p>82b7</p><section>'dul ba</section><text>'di ni bdag cag gi mthu lags so/ /gzhon nu rnams kyis smras pa/ bdag cag yab yum la gus shing sri zhu che bas 'di ni bdag cag gi mthu lags so/ /blon po rnams kyis smras pa/ bdag cag chos kyis lha'i rgyal srid bgyid</text></item>
<item><p>82b8</p><section>'dul ba</section><text>du stsol bas 'di ni bdag cag gi mthu lags so/ /khrom gyi ru sna dag gis smras pa/ bdag cag lha'i bka' chos dang ldan par sgrub par bgyid pas 'di ni bdag cag gi mthu lags so/ /grong rdal gyi mi dang yul gyi mi dag gis smras pa/</text></item>
<item><p>83a1</p><section>'dul ba</section><text>bdag cag lha la chos dang ldan par dpya 'bul bas 'di ni bdag cag gi mthu lags so/ /rgyal pos bsams pa/ 'di dag so so nas bdag cag gi mthu'o/ /bdag gi mthu'o zhes zer na su'i mthu yin pa mi shes kyis/ 'di ltar</text></item>
<item><p>83a2</p><section>'dul ba</section><text>sangs rgyas bcom ldan 'das 'di thams cad mkhyen pa/ thams cad gzigs pa/ mkhyen pa dang shes bya la bla na med pa'i mnga' brnyes pa yin gyis sangs rgyas bcom ldan 'das la zhur 'gro'o snyam du rig nas lha'i me tog utpa la dang /</text></item>
<item><p>83a3</p><section>'dul ba</section><text>pad ma dang / ku mu ta dang / pad ma dkar po dang / man dā ra ba de dag gis thu ba bkang nas bcom ldan 'das ga la ba der song ste/ phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu</text></item>
<item><p>83a4</p><section>'dul ba</section><text>'dug nas ko sa lar byung ba'i rgyal po gsal rgyal gyis skabs de bcom ldan 'das la rgyas par gsol pa dang / bcom ldan 'das kyis bka' stsal pa/ rgyal po chen po de ni khyod kyi mthu yang ma yin/ btsun mo'i 'khor gyi yang ma yin/</text></item>
<item><p>83a5</p><section>'dul ba</section><text>gzhon nu rnams kyi yang ma yin/ blon po rnams kyi yang ma yin/ khrom gyi ru sna'i yang ma yin/ grong rdal gyi mi dang / ljongs kyi mi rnams kyi yang ma yin/ bram ze rnams kyi yang ma yin te/ 'di ltar de ni dge slong maud gal gyi bu chen po'i</text></item>
<item><p>83a6</p><section>'dul ba</section><text>mthu yin te/ gal te dge slong maud gal gyi bu chen pos khyod btsun mo'i 'khor dang / gzhon nu dang / blon po dang grong rdal gyi mi dang / yul gyi mi dang bcas pa la ma bsams su zin na deng nyid du mnyan yod spyod yul du mi 'gyur ba zhig na/</text></item>
<item><p>83a7</p><section>'dul ba</section><text>de ni dge slong maud gal gyi bu des khyod btsun mo'i 'khor dang / gzhon nu dang / blon po dang / grong rdal gyi mi dang / yul mi dang bcas pa la bsams pa'i mthu yin gyis de la sems mngon par dad par gyis shig /rgyal pos gsol pa/</text></item>
<item><p>83a8</p><section>'dul ba</section><text>bcom ldan 'das de ltar dge slong maud gal gyi bu'i mthu lags shing bcom ldan 'das kyi yang ma lags nyan thos chen po gzhan dag gis yang ma lags par ji ltar 'tshal bar bgyi/ rgyal po chen po de ni nga'i mthu yang ma yin/</text></item>
<item><p>83b1</p><section>'dul ba</section><text>nyan thos chen po gzhan dag gi yang ma yin te/ 'di ltar de ni dge slong maud gal gyi bu'i mthu yin no/ /gal te khyod som nyi dang yid gnyis za na lha'i me tog utpa la dang / pad ma dang / ku mu ta dang / pad ma dkar po dang / man dā ra ba 'di dag sa la 'or</text></item>
<item><p>83b2</p><section>'dul ba</section><text>cig /des de dag sa la bor ba dang / rdo rje rtse gcig pa dang / 'khor lo dang / mda' bo che dang / mtshon rtse gcig la sogs pa'i mtshon sha stag tu gyur to/ /des de dag mthong nas nyam nga bar gyur te gsol pa/ bcom ldan 'das 'di ci lags/</text></item>
<item><p>83b3</p><section>'dul ba</section><text>bcom ldan 'das kyis bka' stsal pa/ rgyal po chen po khyod kyis klu'i rgyal po dga' bo dang / nye dga' gnyis la rab tu sdang ba'i sems bskyed pas de las 'di byung ngo / /rgyal pos gsol pa/ btsun pa bdag gis klu'i rgyal po</text></item>
<item><p>83b4</p><section>'dul ba</section><text>dga' bo dang / nye dga' gnyis mthong bar yang mi dran na rab tu sdang ba'i sems bskyed par lta ga la 'gyur/ rgyal po chen po ngas khyod la dran par bya'o/ /btsun pa bcom ldan 'das kyis dran par mdzad du gsol/ /rgyal po chen po</text></item>
<item><p>83b5</p><section>'dul ba</section><text>khyod kyis nga'i mdun du khyim bdag gnyis shig chos nyan pa gang yin pa de gnyis kyis khyod la mngon du ldang ba ma byas pa de dran nam/ bcom ldan 'das de dran no/ /rgyal po chen po khyim bdag de gnyis ni klu'i rgyal po dga'</text></item>
<item><p>83b6</p><section>'dul ba</section><text>bo dang / nye dga' gnyis yin no/ /des gsol pa/ bcom ldan 'das de gnyis 'khrugs par ma gyur tam/ rgyal po chen po de gnyis ni 'khrugs par ma gyur te/ de gnyis kyi zho shas 'tsho ba dag 'khrugs</text></item>
<item><p>83b7</p><section>'dul ba</section><text>par gyur to/ /bcom ldan 'das bdag gis de gnyis la ji ltar bsgrub par bgyi/ rgyal po chen po bzod pa gsol bar bya'o/ /bcom ldan 'das de gnyis ni ri rab kyi bang rim na mchis la/ bdag ni</text></item>
<item><p>83b8</p><section>'dul ba</section><text>'di na mchis na bdag gis ji ltar de gnyis la bzod pa gsol bar bgyi/ bcom ldan 'das kyis bka' stsal pa/ rgyal po chen po de gnyis tshes brgyad dang / tshes bcu bzhi dang / tshes bcwa lnga la nga'i rkang pa la phyag 'tshal</text></item>
<item><p>84a1</p><section>'dul ba</section><text>du 'dir 'ong gis khyod kyang tshes brgyad dang / bcu bzhi dang / tshes bcwa lnga la 'dir shog shig dang ngas khyod la de gnyis bstan par bya'i khyod kyis bzod pa gsol cig /des gsol pa/ btsun pa ci lags bdag gis de gnyis</text></item>
<item><p>84a2</p><section>'dul ba</section><text>kyi rkang pa gnyis la gtug par bgyi 'am/ bcom ldan 'das kyis bka' stsal pa/ rgyal po chen po khyod kyis de gnyis kyi rkang pa gnyis la gtug par mi bya ste/ 'di ltar mi ma rabs dag gi rkang pa la phyag 'tshal ba gang yin pa de ni</text></item>
<item><p>84a3</p><section>'dul ba</section><text>mi gtso bo dag gis lag pa nas bzung ba yin gyis khyod kyis lag pa g.yas pa rkyong la klu'i dbang po gnyis bzod pa mdzod cig ces bzod pa gsol cig dang de gnyis bzod par 'gyur ro/ /des gsol pa/ btsun pa ma nongs te de</text></item>
<item><p>84a4</p><section>'dul ba</section><text>bzhin du bgyi'o zhes gsol nas bcom ldan 'das kyi zhabs gnyis la mgo bos phyag 'tshal te song ngo / /ji tsam dus gzhan zhig na klu'i rgyal po dga' bo dang / nye dga' gnyis ri rab kyi bang rim du 'ongs nas bdag nyid</text></item>
<item><p>84a5</p><section>'dul ba</section><text>khyim bdag gi cha lugs su mngon par sprul te/ bcom ldan 'das ga la ba der dong nas phyin pa dang / bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /ko sa lar byung ba'i rgyal po</text></item>
<item><p>84a6</p><section>'dul ba</section><text>gsal rgyal yang bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'dug pa dang / bcom ldan 'das kyis de la brda mdzad do/ /de nas</text></item>
<item><p>84a7</p><section>'dul ba</section><text>ko sa lar byung ba'i rgyal po gsal rgyal stan las langs te bla gos phrag pa gcig tu byas nas lag pa g.yas pa brkyang ste smras pa/ klu'i dbang po gnyis bzod pa mdzod cig /de gnyis kyis smras pa/ rgyal po chen po bzod</text></item>
<item><p>84a8</p><section>'dul ba</section><text>par bgyi'o/ /de nas ko sa lar byung ba'i rgyal po gsal rgyal gyis klu'i rgyal po dga' bo dang / nye dga' gnyis la bzod pa gsol nas bcom ldan 'das ga la ba de logs su thal mo sbyar ba btud nas bcom ldan 'das la 'di skad ces</text></item>
<item><p>84b1</p><section>'dul ba</section><text>gsol to/ /bdag gis 'phags pa maud gal gyi bu chen po la mchod pa'i slad du bcom ldan 'das dge slong gi dge 'dun dang bcas pas bdag gi sdum par dgung bdun gyi bar du gdugs tshod gsol bar ci gnang / bcom ldan 'das kyis ko sa</text></item>
<item><p>84b2</p><section>'dul ba</section><text>lar byung ba'i rgyal po gsal rgyal la cang mi gsung bas gnang ngo / /de nas ko sa lar byung ba'i rgyal po gsal rgyal gyis bcom ldan 'das kyis cang mi gsung bas gnang bar rig nas bcom ldan 'das kyi zhabs gnyis la mgo bos phyag 'tshal te</text></item>
<item><p>84b3</p><section>'dul ba</section><text>song nas des blon po rnams la bsgo ba shes ldan dag ngas 'phags pa maud gal gyi bu chen po mchod pa'i phyir bcom ldan 'das nyan thos kyi dge 'dun dang bcas pa zhag bdun du gdugs tshod la spyan drangs kyis khyed kyis grong khyer mdzes par gyis la</text></item>
<item><p>84b4</p><section>'dul ba</section><text>gdugs tshod sta gon gyis shig /rgyal po rnams ni tshig gis 'grub pa yin la/ lha rnams ni sems kyis 'grub pa yin/ rnal 'byor pa rnams ni sems bskyed pa tsam gyis thams cad 'grub pa yin pas blon po rnams kyis lha bka'</text></item>
<item><p>84b5</p><section>'dul ba</section><text>bzhin 'tshal zhes ko sa lar byung ba'i rgyal po gsal rgyal las mnyan nas rgyal byed kyi tshal dang mnyan yod kyi bar gyi lam ji srid pa dag mchog tu mdzes par byas shing mnyan yod kyang rdo ba dang gseg ma dang / gyo mo med par rnam par gnas</text></item>
<item><p>84b6</p><section>'dul ba</section><text>par byas te/ tsan dan gyi chus chag chag btab cing bdug spos dri zhim po'i snod nye bar bzhag ste dar gyi chun po'i tshogs dpyangs shing rgyal mtshan dang / ba dan bsgreng ste me tog sna tshogs bkram zhing lha rnams kyi lha'i mdun sa chos bzangs</text></item>
<item><p>84b7</p><section>'dul ba</section><text>ltar nyams dga' bar byas so/ /zhal zas kyang kha dog dang / dri dang ro phun sum tshogs pa dang ldan pa/ skyu rum sna tshogs dang bcas pa/ spyan gzigs sna tshogs kyis mdzes par byas pa bshams nas 'byor pa de lta bu</text></item>
<item><p>84b8</p><section>'dul ba</section><text>'dis nyi ma re re zhing sangs rgyas la sogs pa dge slong gi dge 'dun rgyal po'i pho brang du gdugs tshod gsol to/ /de na mtshan mo khur ba 'tshod pa dag tu me shor nas des ko sa lar byung ba'i rgyal po gsal rgyal gyi glang po che yan lag</text></item>
<item><p>85a1</p><section>'dul ba</section><text>mchog dang ldan pa mang po dag tshig par gyur to/ /de nas gdugs tshod zhag bdun thal nas ko sa lar byung ba'i rgyal po gsal rgyal gyis mnyan yod du dril bsgrag pa byed du bcug nas mnyan yod du sus kyang mtshan mo me sbar bar mi</text></item>
<item><p>85a2</p><section>'dul ba</section><text>bya'o/ /gang me sbar bar byed na de kār sha pa ṇa drug bcu'i chad pas bcad par bya ba 'am/ phyag sbal du bcug ste 'chi bar bya dgos so zhes bsgo'o/ /de'i tshe na mnyan yod na khyim bdag bzang byin zhes bya ba phyug pa/ nor mang ba longs spyod che ba/ yongs su</text></item>
<item><p>85a3</p><section>'dul ba</section><text>gzung ba yangs shing rgya che ba/ rnam thos kyi bu'i nor dang ldan pa/ rnam thos kyi bu la nor gyis 'gran pa zhig tu 'dug ste/ des rigs mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed do/ /</text></item>
<item><p>85a4</p><section>'dul ba</section><text>de dus gzhan zhig na bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das khyim bdag bzang byin la chos</text></item>
<item><p>85a5</p><section>'dul ba</section><text>dang ldan pa'i bka' mchid kyis yang dag par ston par mdzad/ yang dag par 'dzin du 'jug par mdzad/ yang dag par gzeng bstod par mdzad/ yang dag par rab tu dga' bar mdzad do/ /rnam grangs du mar chos dang ldan pa'i bka'</text></item>
<item><p>85a6</p><section>'dul ba</section><text>mchid kyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad nas cang mi gsung ngo / /de nas khyim bdag bzang byin stan las langs te bla gos phrag pa gcig tu</text></item>
<item><p>85a7</p><section>'dul ba</section><text>byas nas bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das dge slong gi dge 'dun dang bcas pa sang bdag gi sdum par gdugs tshod gsol bar ci gnang /</text></item>
<item><p>85a8</p><section>'dul ba</section><text>bcom ldan 'das kyis khyim bdag bzang byin la cang mi gsung bas gnang ngo / /de nas khyim bdag bzang byin gyis bcom ldan 'das kyis cang mi gsung bas gnang bar rig nas bcom ldan 'das kyi zhabs gnyis la mgo bos phyag</text></item>
<item><p>85b1</p><section>'dul ba</section><text>'tshal te bcom ldan 'das kyi spyan snga nas song ngo / /de nas khyim bdag bzang byin gyis de nyid kyi mtshan mo bca' ba dang / bza' ba gtsang zhing bsod pa sta gon byas te nang par sngar langs nas gdan dag bshams te chu ra bzhag nas/ bcom ldan</text></item>
<item><p>85b2</p><section>'dul ba</section><text>'das la spyan 'dren gyis gdugs tshod g.yar dgongs 'tshal na/ bcom ldan 'das kyis da de'i dus la bab par dgongs su gsol zhes spyan drangs so/ /de nas bcom ldan 'das snga dro sham thabs gsol lhung bzed dang chos gos bsnams</text></item>
<item><p>85b3</p><section>'dul ba</section><text>te/ dge slong gi tshogs kyis yongs su bskor cing dge slong gi dge 'dun gyis mdun du bdar nas khyim bdag bzang byin gyi khyim ga la ba der gshegs te byon nas dge slong gi dge 'dun gyi gong du gdan bshams pa nyid la bzhugs so/ /de nas</text></item>
<item><p>85b4</p><section>'dul ba</section><text>khyim bdag bzang byin gyis sangs rgyas la sogs pa dge slong gi dge 'dun bde bar bzhugs par rig nas bza' ba dang bca' ba gtsang zhing bsod pas rang gi lag nas tshim par byed/ stobs par byed do/ /rnam grangs du mar bca' ba dang /</text></item>
<item><p>85b5</p><section>'dul ba</section><text>bza' ba gtsang zhing bsod pas rang gi lag nas tshim par byas shing bstabs nas bcom ldan 'das gdugs tshod gsol cing phyag bcabs lhung bzed bzhag par rig nas stan ches dma' ba zhig blangs te chos mnyan pa'i phyir bcom ldan</text></item>
<item><p>85b6</p><section>'dul ba</section><text>'das kyi spyan sngar 'dug go/ /bcom ldan 'das kyis de'i bsam pa dang / bag la nyal dang / khams dang rang bzhin thugs su chud nas 'di ltar khyim bdag bzang byin chung ma dang bcas pas stan de nyid la 'dug bzhin du 'jig tshogs</text></item>
<item><p>85b7</p><section>'dul ba</section><text>la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa de lta bur 'phags pa'i bden pa bzhi yang dag par so sor rtogs par byed pa'i chos bstan pa mdzad do/ /des bden pa mthong</text></item>
<item><p>85b8</p><section>'dul ba</section><text>nas btsun pa bcom ldan 'das kyis bdag la gang mdzad pa 'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/</text></item>
<item><p>86a1</p><section>'dul ba</section><text>dge sbyong dang bram ze dag gis kyang ma bgyis/ byams pa dang mdza' bshes dang / rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/</text></item>
<item><p>86a2</p><section>'dul ba</section><text>mtho ris dang thar pa'i sgo dag ni phye/ sems can dmyal dang dud 'gro dang / yi dgas dag nas ni rkang pa phyung / lha dang mi rnams kyi nang du ni bzhag go zhes lan gsum du ched du brjod pa ched du brjod do/ /yang smras pa/ khyod mthus rab</text></item>
<item><p>86a3</p><section>'dul ba</section><text>drag nyes pa mang ldan pa'i/ /ngan song shul bkag bsod nams rab ldan pa'i/ /mtho ris 'gro ba phye zhing bdag gis ni/ /mya ngan 'das pa'i shul yang thob par gyur/ /shin tu rnam dag khyod brten bdag gis ni/ /de ring skyon bral dag</text></item>
<item><p>86a4</p><section>'dul ba</section><text>pa'i mig thob cing / /go 'phang zhi ba 'phags pa dgyes thob ste/ /sdug bsngal rgya mtsho'i pha rol rgal bar gyur/ /'gro ba lha min mi dang lhas mchod pa/ /skye dang rga dang na 'chi bral ba po/ /srid pa stong du mthong bar rab dkon pa/ /thub pa</text></item>
<item><p>86a5</p><section>'dul ba</section><text>de ring khyod mthong 'bras bu mchis/ /bcom ldan 'das kyis chos bstan pa mdzad nas gshegs so/ /khyim bdag bzang byin chung ma dang bcas pas gang gi nyin mo bden pa mthong bar byas pa de'i nyin mo de'i chung ma la sems can zhugs par</text></item>
<item><p>86a6</p><section>'dul ba</section><text>gyur to/ /khyim bdag bzang byin gyis kyang bcom ldan 'das nyan thos kyi dge 'dun dang bcas pa khyim gzhan du spyan drangs te bshos gsol nas bcom ldan 'das kyis khyim bdag bzang byin chung ma dang bcas pa la gang thos nas de gnyis kyis</text></item>
<item><p>86a7</p><section>'dul ba</section><text>phyir mi 'ong ba'i 'bras bu mngon sum du byas shing rdzu 'phrul yang mngon par bsgrubs par gyur pa de ltar chos bstan pa mdzad do/ /gang gi nyin mo khyim bdag bzang byin chung ma dang bcas pas phyir mi 'ong ba'i 'bras bu mngon sum du byas shing</text></item>
<item><p>86a8</p><section>'dul ba</section><text>rdzu 'phrul mngon par bsgrubs pa de'i nyin mo de'i chung ma la bu btsas pa las khye'u gzugs bzang ba/ blta na sdug pa mdzes pa/ gsal ba gser gyi mdog 'dra ba/ mgo gdugs lta bu dang ldan pa lag pa ring ba/ dpral ba'i dbyes che ba</text></item>
<item><p>86b1</p><section>'dul ba</section><text>smin ma 'jar ba/ sna'i bzangs mtho ba zhig byung ngo / /de'i nye du dag 'dus shing lhags nas nyi ma bdun gsum nyi shu gcig tu btsas pa'i btsas ston rgya cher byas nas khye'u yi ming cir gdags shes ming 'dogs par byed do/ /nye du dag gis smras pa/</text></item>
<item><p>86b2</p><section>'dul ba</section><text>gang gi phyir khye'u 'di'i pha ma gnyis kyis nyi ma gang la phyir mi 'ong ba'i 'bras bu mngon sum du byas shing rdzu 'phrul mngon par bsgrubs par gyur pa'i nyi ma de la btsas pas de'i phyir khye'u'i ming rdzu 'phrul len ces bya'o zhes de'i ming rdzu 'phrul len ces</text></item>
<item><p>86b3</p><section>'dul ba</section><text>bya bar btags so/ /khye'u rdzu 'phrul len pa ma ma brgyad po pang na 'tsho ba'i ma ma gnyis dang / nu ma snun pa'i ma ma gnyis dang / dri ma 'phyi ba'i ma ma gnyis dang / rtsen grogs kyi ma ma gnyis la rjes su gtad do/ /de ma ma brgyad po de dag gis 'o ma dang zho dang mar dang zhun mar dang</text></item>
<item><p>86b4</p><section>'dul ba</section><text>mar gyi nying khu dang gzhan yang yo byad kyi bye brag gtso bo/ gtso bo dag gis sring bar byed/ skyed par byed cing rdzing na gnas pa'i pad ma bzhin du myur du skyed par byed do/ /de gang gi tshe chen por gyur pa de'i tshe yi ge dang / grangs dang rtsis dang lag rtsis</text></item>
<item><p>86b5</p><section>'dul ba</section><text>dang dbyung ba dang / gzhug pa dang / bzhag pa la nye bar zhugs nas de yi ge'i mthar phyin cing / 'byed pa dang klog pa dang / mkhas pa dang spyod pa gsal ba dang / brtag pa brgyad po 'di lta ste/ rin po che brtag pa dang / gzhi brtag pa dang / gos</text></item>
<item><p>86b6</p><section>'dul ba</section><text>brtag pa dang / shing brtag pa dang / glang po che brtag pa dang / rta brtag pa dang / bud med brtag pa dang / skyes pa brtag pa la mkhas par gyur to/ /de ko sa lar byung ba'i rgyal po gsal rgyal gyi btsun mo'i 'khor gyi drung du song ba dang / de'i</text></item>
<item><p>86b7</p><section>'dul ba</section><text>btsun mo'i 'khor gyis steng gi khang bzangs kyi gzhir gtogs pa nas de la me tog gi phreng ba 'phangs so/ /'jig rten ni mdza' bshes dang / dgra bo dang tha mal pa yin pas ji tsam na gzhan dag gis ko sa lar byung ba'i rgyal po gsal</text></item>
<item><p>86b8</p><section>'dul ba</section><text>rgyal la smras pa/ lha gzhon nu rdzu 'phrul len ni lha'i btsun mo'i 'khor don du gnyer ro/ /rgyal po dag ni mi rtog par byed pas des blon po rnams la bsgo ba/ shes ldan dag ngas khyim bdag bzang byin gyi bu gzhon nu rdzu 'phrul len yongs su btang ngo / /</text></item>
<item><p>87a1</p><section>'dul ba</section><text>blon po rnams kyis de ka ra bi ra'i me tog gi phreng bas mgul pa bcings te gos sngon po gyon pa'i mi dag bskri nas grong khyer gyi dbus nas phyir byung ste bsad sar phyin nas gsod du bcug go/ /mnyan yod kyi skye bo'i tshogs dang / yul tha dad pa</text></item>
<item><p>87a2</p><section>'dul ba</section><text>nas lhags pa'i mi dag gis rgyal po sdig can 'di ni ma brtags par byed pa ngan pa yin te/ des khyim bdag gi bu gzhon nu rdzu 'phrul len khon med pa/ 'gran mi tshol ba/ mi 'khu ba bsad do zhes brjod do/ /de bzhin du btsun mo'i 'khor dang / gzhon</text></item>
<item><p>87a3</p><section>'dul ba</section><text>nu dang / blon po rnams kyis kyang ngan pa des khyim bdag gi bu gzhon nu rdzu 'phrul len khon med pa/ 'gran mi tshol ba/ mi 'khu ba bsad pa ni legs pa ma byas so/ /shin du ma byas so zhes brjod do/ /khyim bdag bzang byin gyis bsams pa/</text></item>
<item><p>87a4</p><section>'dul ba</section><text>bdag gis bdog cing bdag dbang ba su la yang yongs su ma btang ba gang yin pa de thams cad ni gzhon nu rdzu 'phrul len la bltos pa yin na de ni sngon gyi las kyi nyes pas rgyal pos ma brtags par lnga pa nyid du bsgrubs pas da su'i phyir bcad</text></item>
<item><p>87a5</p><section>'dul ba</section><text>par bya ste/ dman pa dang / mgon med pa dang / bkren pa dang / sdug phongs pa dag la yongs su gtang bar bya'o snyam nas de kār ṣa pā ṇa gcig cig zong gi rgyur bzhag nas nor gyi rnam pa gzhan thams cad dman pa dang / mgon med pa dang /</text></item>
<item><p>87a6</p><section>'dul ba</section><text>bkren pa dang / sdug phongs pa dag la yongs su btang ngo / /des kar ṣa pā ṇa gcig po des zong nyos shing btsongs pas des kār ṣa pā ṇa bzhi rnyed nas des kār ṣa pā ṇa gcig gis ni bcom ldan 'das kyi dri gtsang khang spos kyi byug pas byugs so/ /</text></item>
<item><p>87a7</p><section>'dul ba</section><text>gnyis pas ni g.yog 'khor gyi zan sbyar to/ /gsum pas ni dge 'dun gyi phyir dge slong la chos ston byin to/ /bzhi pa ni zong gi rgyur bzhag go/ /de'i longs spyod srabs pa'i phyir sbyin pa ngan pa dag kyang sbyin par byed/ mchog tu ngan pa dag</text></item>
<item><p>87a8</p><section>'dul ba</section><text>kyang sbyin par byed pas de'i ming ngan pa bzang byin zhes bya bar gyur to/ /de bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas/</text></item>
<item><p>87b1</p><section>'dul ba</section><text>bcom ldan 'das kyis khyim bdag ngan pa bzang byin la 'di skad ces bka' stsal to/ /khyim bdag ji ltar khyod kyi khyim na sbyin pa dag byin nam/ bsod nams byed dam/ btsun pa de bzhin te/ bdag gi sdum pa na sbyin pa dag kyang stsol cing bsod nams</text></item>
<item><p>87b2</p><section>'dul ba</section><text>dag kyang bgyid na/ de dag ni ngan pa dag dang mchog tu ngan pa dag lags so/ /khyim bdag sbyin pa ngan pa 'am/ bzang po sbyin yang rung ste/ de gnyis ka longs spyod kyi rnam par smin pa can yin no/ /khyim bdag sbyin pa ngan pa 'am/ bzang po sbyin yang rung ste/</text></item>
<item><p>87b3</p><section>'dul ba</section><text>de yang dad pas ma yin/ gus pas ma yin/ rang gi lag nas ma yin/ dus su ma yin/ gnod pa med pa ma yin/ gang gi tshe de'i rnam par smin pa so sor myong bar 'gyur ba de'i tshe na de'i sems khyim gyi longs spyod rgya chen po dag la 'jug par mi 'gyur/</text></item>
<item><p>87b4</p><section>'dul ba</section><text>zas kyi longs spyod rgya chen po dag la 'jug par mi 'gyur/ gos kyi longs spyod rgya chen po dag la 'jug par mi 'gyur/ gnas mal gyi longs spyod rgya chen po dag la 'jug par mi 'gyur/ bzhon pa'i longs spyod rgya chen po dag la 'jug par mi 'gyur/</text></item>
<item><p>87b5</p><section>'dul ba</section><text>gzugs dang sgra dang dri dang ro dang reg bya rgya chen po dag la 'jug par mi 'gyur te/ khyim bdag sbyin pa de lta bu byin pa'i 'bras bu rnam par smin pa ni de lta bur 'dod par bya'o/ /khyim bdag sbyin pa ngan pa 'am/ bzang po sbyin yang rung ste/ de yang dad</text></item>
<item><p>87b6</p><section>'dul ba</section><text>pas yin/ gus pas yin/ rang gi lag nas yin/ dus su yin/ gnod pa med pa yin na/ gang gi tshe de'i rnam par smin pa so sor myong bar 'gyur ba de'i tshe na de'i sems khyim gyi longs spyod rgya chen po dag la 'jug par 'gyur/ zas kyi longs spyod</text></item>
<item><p>87b7</p><section>'dul ba</section><text>rgya chen po dag la 'jug par 'gyur/ gos kyi longs spyod rgya chen po dag la 'jug par 'gyur/ gnas mal gyi longs spyod rgya chen po dag la 'jug par 'gyur/ bzhon pa'i longs spyod rgya chen po dag la 'jug par 'gyur/ gzugs dang sgra dang</text></item>
<item><p>87b8</p><section>'dul ba</section><text>dri dang ro dang reg bya rgya chen po dag la 'jug par 'gyur te/ khyim bdag sbyin pa de lta bu byin pa'i 'bras bu rnam par smin pa ni de lta bur 'dod par bya'o//              //'dul ba rnam par 'byed pa/ bam po drug bcu rtsa dgu pa/ khyim bdag</text></item>
<item><p>88a1</p><section>'dul ba</section><text>sngon byung ba bram ze dus dpog ces bya ba shing sā la chen po lta bu zhig byung bar gyur te/ des bram ze rnams la sbyin pa 'di lta bu 'di byin te glang po che gser gyis brgyan pa/ gser gyis mdzes par byas pa/ gser</text></item>
<item><p>88a2</p><section>'dul ba</section><text>gyi rgyal mtshan can/ gser gyi dra bas g.yogs pa brgyad khri bzhi stong bram ze rnams la sbyin par byin no/ /rta gser gyis brgyan pa/ gser gyis mdzes par byas pa/ gser gyi rgyal mtshan can/ gser gyi dra bas g.yogs pa</text></item>
<item><p>88a3</p><section>'dul ba</section><text>brgyad khri bzhi stong bram ze rnams la sbyin par byin no/ /shing rta rnam bzhi gser las byas pa dang / dngul las byas pa dang / bai dūrya las byas pa dang / shel las byas pa dang / seng ge'i lpags pas g.yogs pa dang / stag lpags kyis g.yogs pa dang /</text></item>
<item><p>88a4</p><section>'dul ba</section><text>gung lpags kyis g.yogs pa dang / ar mo nig gis bkab pa/ rnam par rgyal byed yid du 'ong ba dang ldan pa'i shing rta brgyad khri bzhi stong bram ze rnams la sbyin par byin no/ /khang pa brtsegs pa rnam bzhi gser las byas pa dang /</text></item>
<item><p>88a5</p><section>'dul ba</section><text>dngul las byas pa dang / bai dūrya las byas pa dang / shel las byas pa'i khang pa brtsegs pa brgyad khri bzhi stong bram ze rnams la sbyin par byin no/ /khri rnam bzhi gser las byas pa dang / dngul las byas pa dang / bai dūrya las</text></item>
<item><p>88a6</p><section>'dul ba</section><text>byas pa dang / shel las byas pa/ shur bus blas pa/ stan sbyar ma bting ba/ stan nang tshangs can bting ba/ stan khra bo bting ba/ stan chen po bting ba/ stan bzang po bting ba/ su mtshan gyi gos kyi steng g.yogs bting ba/ steng nas</text></item>
<item><p>88a7</p><section>'dul ba</section><text>bgo ba'i gos dang bcas pa/ gnyis su rgyab rten dmar po bzhag pa'i khri brgyad khri bzhi stong bram ze rnams la sbyin par byin no/ /gser gyi snod brgyad khri bzhi stong bram ze rnams la sbyin par byin no/ /dngul gyi snod brgyad khri</text></item>
<item><p>88a8</p><section>'dul ba</section><text>bzhi stong bram ze rnams la sbyin par byin no/ /gser gyi snod dngul phyes gang ba brgyad khri bzhi stong bram ze rnams la sbyin par byin no/ /dngul gyi snod gser phyes gang ba brgyad khri bzhi stong bram ze rnams la sbyin par byin no/ /ras zung</text></item>
<item><p>88b1</p><section>'dul ba</section><text>rnam bzhi ka shi ka'i ras phran dang / zar ma'i ras phran dang / du gu la'i ras phran dang / ko tam pa'i ras phran zung brgyad khri bzhi stong bram ze rnams la sbyin par byin no/ /ba gser gyi rwa can rmig pa dngul las byas pa be'u 'thun pa dang bcas</text></item>
<item><p>88b2</p><section>'dul ba</section><text>pa khar ba'i ze ba can/ ras bcos bu phrugs kyis g.yogs pa brgyad khri bzhi stong bram ze rnams la sbyin par byin no/ /bu mo gser gyi dpung rgyan can mgul rgyan dang bcas pa/ rgyan bzang pos brgyan pa brgyad khri bzhi stong bram ze</text></item>
<item><p>88b3</p><section>'dul ba</section><text>rnams la sbyin par byin no/ /zas dang skom dang bca' ba dang bza' ba dang bldag pa dang / bzhib pa gzhan lta smos kyang ci dgos te/ bram ze rnams la sbyin par de lta bu de byin no/ /khyim bdag bram ze shing sā la chen po lta bu dus dpog</text></item>
<item><p>88b4</p><section>'dul ba</section><text>gis bram ze rnams la sbyin pa de lta bu de byin pa dang / gang gis phyi rol pa'i drang srong 'dod pa rnams las 'dod chags dang bral ba brgya zan byin pa gang yin pa de ni sbyin pa de bas sbyin pa 'di ches 'bras bu che'o/ /bram ze shing sā la chen po</text></item>
<item><p>88b5</p><section>'dul ba</section><text>lta bu dus dpog gis bram ze rnams la sbyin pa de lta bu de byin pa dang / gang gis phyi rol pa'i drang srong 'dod pa rnams las 'dod chags dang bral ba brgya zan byin pa dang / gang gis so so'i skye bo 'dzam bu'i tshal du 'ongs pa gcig la zan</text></item>
<item><p>88b6</p><section>'dul ba</section><text>bza' ba byin pa gang yin pa de ni sbyin pa de bas sbyin pa 'di ches 'bras bu che'o/ /bram ze shing sā la chen po lta bu dus dpog gis bram ze rnams la sbyin pa de lta bu de byin pa dang / gang gis phyi rol pa'i drang srong 'dod pa rnams</text></item>
<item><p>88b7</p><section>'dul ba</section><text>las 'dod chags dang bral ba brgya zan byin pa dang / gang gis rgyun du zhugs pa'i 'bras bu mngon sum du bya ba'i phyir zhugs pa gcig zan byin pa gang yin pa de ni sbyin pa de bas sbyin pa 'di ches 'bras bu che'o/ /bram ze shing</text></item>
<item><p>88b8</p><section>'dul ba</section><text>sā la chen po lta bu dus dpog gis bram ze rnams la sbyin pa de lta bu de byin pa dang / gang gis phyi rol pa'i drang srong 'dod pa rnams las 'dod chags dang bral ba brgya zan byin pa dang /</text></item>
<item><p>89a1</p><section>'dul ba</section><text>gang gis rgyun tu zhugs pa'i 'bras bu mngon sum du bya ba'i phyir zhugs pa brgya zan byin pa dang / gang gis rgyun du zhugs pa gcig zan byin pa gang yin pa ni sbyin pa de bas sbyin pa 'di ches 'bras bu che'o/ /bram ze shing sā la chen po lta bu dus</text></item>
<item><p>89a2</p><section>'dul ba</section><text>dpog gis bram ze rnams la sbyin pa de lta bu de byin pa dang / gang gis phyi rol pa'i drang srong 'dod pa rnams las 'dod chags dang bral ba brgya zan byin pa dang / gang gis rgyun du zhugs pa'i 'bras bu mngon sum du bya ba'i phyir zhugs pa brgya zan byin pa dang /</text></item>
<item><p>89a3</p><section>'dul ba</section><text>gang gis rgyun tu zhugs pa brgya zan byin pa dang / gang gis lan cig phyir 'ong ba'i 'bras bu mngon sum du bya ba'i phyir zhugs pa gcig zan byin pa gang yin pa de ni sbyin pa de bas sbyin pa 'di ches 'bras bu che'o/ /bram ze shing sā la chen po lta bu dus</text></item>
<item><p>89a4</p><section>'dul ba</section><text>dpog gis bram ze rnams la sbyin pa de lta bu de byin pa dang / gang gis phyi rol pa'i drang srong 'dod pa rnams las 'dod chags dang bral ba brgya zan byin pa dang / gang gis rgyun du zhugs pa'i 'bras bu mngon sum du bya ba'i phyir zhugs pa brgya zan byin pa dang /</text></item>
<item><p>89a5</p><section>'dul ba</section><text>gang gis rgyun du zhugs pa brgya zan byin pa dang / gang gis lan cig phyir 'ong ba'i 'bras bu mngon sum du bya ba'i phyir zhugs pa brgya zan byin pa dang / gang gis lan gcig phyir 'ong ba gcig zan byin pa gang yin pa ni sbyin pa de bas sbyin pa 'di</text></item>
<item><p>89a6</p><section>'dul ba</section><text>ches 'bras bu che'o/ /bram ze shing sā la chen po lta bu dus dpog gis bram ze rnams la sbyin pa de lta bu de byin pa dang / gang gis phyi rol pa'i drang srong 'dod pa rnams las 'dod chags dang bral ba brgya zan byin pa dang / gang gis rgyun du</text></item>
<item><p>89a7</p><section>'dul ba</section><text>zhugs pa'i 'bras bu mngon sum du bya ba'i phyir zhugs pa brgya zan byin pa dang / gang gis rgyun du zhugs pa brgya zan byin pa dang / gang gis lan cig phyir 'ong ba'i 'bras bu mngon sum du bya ba'i phyir zhugs pa brgya zan byin pa dang / gang</text></item>
<item><p>89a8</p><section>'dul ba</section><text>gis lan gcig phyir 'ong ba brgya zan byin pa dang / gang gis phyir mi 'ong ba'i 'bras bu mngon sum du bya ba'i phyir zhugs pa gcig zan byin pa gang yin pa ni sbyin pa de bas sbyin pa 'di ches 'bras bu che'o/ /bram ze shing sā la chen po lta bu</text></item>
<item><p>89b1</p><section>'dul ba</section><text>dus dpog gis bram ze rnams la sbyin pa de lta bu de byin pa dang / gang gis phyi rol pa'i drang srong 'dod pa rnams las 'dod chags dang bral ba brgya zan byin pa dang / gang gis rgyun du zhugs pa'i 'bras bu mngon sum du bya ba'i phyir zhugs pa</text></item>
<item><p>89b2</p><section>'dul ba</section><text>brgya zan byin pa dang / gang gis rgyun du zhugs pa brgya zan byin pa dang / gang gis lan cig phyir 'ong ba'i 'bras bu mngon sum du bya ba'i phyir zhugs pa brgya zan byin pa dang / gang gis lan cig phyir 'ong ba brgya zan byin pa dang / gang gis phyir mi</text></item>
<item><p>89b3</p><section>'dul ba</section><text>'ong ba'i 'bras bu mngon sum du bya ba'i phyir zhugs pa brgya zan byin pa dang / gang gis phyir mi 'ong ba gcig zan byin pa gang yin pa ni sbyin pa de bas sbyin pa 'di ches 'bras bu che'o/ /bram ze shing sā la chen po lta bu dus dpog gis bram</text></item>
<item><p>89b4</p><section>'dul ba</section><text>ze rnams la sbyin pa de lta bu de byin pa dang / gang gis phyi rol pa'i drang srong 'dod pa rnams las 'dod chags dang bral ba brgya zan byin pa dang / gang gis rgyun du zhugs pa'i 'bras bu mngon sum du bya ba'i phyir zhugs pa brgya zan byin pa dang / gang gis</text></item>
<item><p>89b5</p><section>'dul ba</section><text>rgyun du zhugs pa brgya zan byin pa dang / gang gis lan cig phyir 'ong ba'i 'bras bu mngon sum du bya ba'i phyir zhugs pa brgya zan byin pa dang / gang gis lan cig phyir 'ong ba brgya zan byin pa dang / gang gis phyir mi 'ong ba'i 'bras bu mngon sum</text></item>
<item><p>89b6</p><section>'dul ba</section><text>du bya ba'i phyir zhugs pa brgya zan byin pa dang / gang gis phyir mi 'ong ba brgya zan byin pa dang / gang gis dgra bcom pa'i 'bras bu mngon sum du bya ba'i phyir zhugs pa gcig zan byin pa gang yin pa ni sbyin pa de bas sbyin pa 'di ches</text></item>
<item><p>89b7</p><section>'dul ba</section><text>'bras bu che'o/ /bram ze shing sā la chen po lta bu dus dpog gis bram ze rnams la sbyin pa de lta bu de byin pa dang / gang gis phyi rol pa'i drang srong 'dod pa rnams las 'dod chags dang bral ba brgya zan byin pa dang / gang gis rgyun du zhugs</text></item>
<item><p>89b8</p><section>'dul ba</section><text>pa'i 'bras bu mngon sum du bya ba'i phyir zhugs pa brgya zan byin pa dang / gang gis rgyun du zhugs pa brgya zan byin pa dang / gang gis lan cig phyir 'ong ba'i 'bras bu mngon sum du bya ba'i phyir zhugs pa brgya zan byin pa dang /</text></item>
<item><p>90a1</p><section>'dul ba</section><text>gang gis lan cig phyir 'ong ba brgya zan byin pa dang / gang gis phyir mi 'ong ba'i 'bras bu mngon sum du bya ba'i phyir zhugs pa brgya zan byin pa dang / gang gis phyir mi 'ong ba brgya zan byin pa dang / gang gis dgra bcom pa'i 'bras bu mngon sum du bya ba'i</text></item>
<item><p>90a2</p><section>'dul ba</section><text>phyir zhugs pa brgya zan byin pa dang / gang gis dgra bcom pa gcig zan byin pa gang yin pa ni sbyin pa de bas sbyin pa 'di ches 'bras bu che'o/ /bram ze shing sā la chen po lta bu dus dpog gis bram ze rnams la sbyin pa de lta bu de byin pa dang / gang</text></item>
<item><p>90a3</p><section>'dul ba</section><text>gis phyi rol pa'i drang srong 'dod pa rnams las 'dod chags dang bral ba brgya zan byin pa dang / gang gis rgyun du zhugs pa'i 'bras bu mngon sum du bya ba'i phyir zhugs pa brgya zan byin pa dang / gang gis rgyun du zhugs pa brgya zan byin pa dang /</text></item>
<item><p>90a4</p><section>'dul ba</section><text>gang gis lan cig phyir 'ong ba'i 'bras bu mngon sum du bya ba'i phyir zhugs pa brgya zan byin pa dang / gang gis lan cig phyir 'ong ba brgya zan byin pa dang / gang gis phyir mi 'ong ba'i 'bras bu mngon sum du bya ba'i phyir zhugs pa brgya zan</text></item>
<item><p>90a5</p><section>'dul ba</section><text>byin pa dang / gang gis phyir mi 'ong ba brgya zan byin pa dang / gang gis dgra bcom pa'i 'bras bu mngon sum du bya ba'i phyir zhugs pa brgya zan byin pa dang / gang gis dgra bcom pa brgya zan byin pa dang / gang gis phyogs bzhi'i dge slong gi</text></item>
<item><p>90a6</p><section>'dul ba</section><text>dge 'dun la kun dga'i ra ba phul ba gang yin pa ni sbyin pa de bas sbyin pa 'di ches 'bras bu che'o/ /bram ze shing sā la chen po lta bu dus dpog gis bram ze rnams la sbyin pa de lta bu de byin pa dang / gang gis phyi rol pa'i drang srong 'dod</text></item>
<item><p>90a7</p><section>'dul ba</section><text>'dod pa rnams las 'dod chags dang bral ba brgya zan byin pa dang / gang gis rgyun du zhugs pa'i 'bras bu mngon sum du bya ba'i phyir zhugs pa brgya zan byin pa dang / gang gis rgyun du zhugs pa brgya zan byin pa dang / gang gis lan</text></item>
<item><p>90a8</p><section>'dul ba</section><text>cig phyir 'ong ba'i 'bras bu mngon sum du bya ba'i phyir zhugs pa brgya zan byin pa dang / gang gis lan gcig phyir 'ong ba brgya zan byin pa dang / gang gis phyir mi 'ong ba'i 'bras bu mngon sum du bya ba'i phyir zhugs pa brgya zan byin pa dang /</text></item>
<item><p>90b1</p><section>'dul ba</section><text>gang gis phyir mi 'ong ba brgya zan byin pa dang / gang gis dgra bcom pa'i 'bras bu mngon sum du bya ba'i phyir zhugs pa brgya zan byin pa dang / gang gis dgra bcom pa brgya zan byin pa dang / gang gis phyogs bzhi'i dge slong gi dge 'dun la</text></item>
<item><p>90b2</p><section>'dul ba</section><text>kun dga'i ra ba phul ba dang / gang gis kun dga'i ra ba de nyid du gtsug lag khang brtsig tu bcug pa gang yin pa ni sbyin pa de bas sbyin pa 'di ches 'bras bu che'o/ /bram ze shing sā la chen po lta bu dus dpog gis bram ze rnams la</text></item>
<item><p>90b3</p><section>'dul ba</section><text>sbyin pa de lta bu de byin pa dang / gang gis phyi rol pa'i drang srong 'dod pa rnams las 'dod chags dang bral ba brgya zan byin pa dang / gang gis rgyun du zhugs pa'i 'bras bu mngon sum du bya ba'i phyir zhugs pa brgya zan byin pa dang / gang gis rgyun du</text></item>
<item><p>90b4</p><section>'dul ba</section><text>zhugs pa brgya zan byin pa dang / gang gis lan cig phyir 'ong ba'i 'bras bu mngon sum du bya ba'i phyir zhugs pa brgya zan byin pa dang / gang gis lan cig phyir 'ong ba brgya zan byin pa dang / gang gis phyir mi 'ong ba'i 'bras bu mngon sum du</text></item>
<item><p>90b5</p><section>'dul ba</section><text>bya ba'i phyir zhugs pa brgya zan byin pa dang / gang gis phyir mi 'ong ba brgya zan byin pa dang / gang gis dgra bcom pa'i 'bras bu mngon sum du bya ba'i phyir zhugs pa brgya zan byin pa dang / gang gis dgra bcom pa brgya zan byin pa dang / gang gis</text></item>
<item><p>90b6</p><section>'dul ba</section><text>phyogs bzhi'i dge slong gi dge 'dun la kun dga'i ra ba phul ba dang / gang gis kun dga'i ra ba de nyid du gtsug lag khang rtsig tu bcug pa dang / gang gis gtsug lag khang de nyid du gnas mal 'di lta ste/ khri dang khri'u dang / stan nang tshangs</text></item>
<item><p>90b7</p><section>'dul ba</section><text>can dang / la ba dang sngas dang / gor bu dag phul ba gang yin pa de ni sbyin pa de bas sbyin pa 'di ches 'bras bu che'o/ /bram ze shing sā la chen po lta bu dus dpog gis bram ze rnams la sbyin pa de lta bu de byin pa dang / gang gis phyi rol</text></item>
<item><p>90b8</p><section>'dul ba</section><text>pa'i drang srong 'dod pa rnams las 'dod chags dang bral ba brgya zan byin pa dang / gang gis rgyun du zhugs pa'i 'bras bu mngon sum du bya ba'i phyir zhugs pa brgya zan byin pa dang / gang gis rgyun du zhugs pa brgya zan byin pa dang /</text></item>
<item><p>91a1</p><section>'dul ba</section><text>gang gis lan cig phyir 'ong ba'i 'bras bu mngon sum du bya ba'i phyir zhugs pa brgya zan byin pa dang / gang gis lan cig phyir 'ong ba brgya zan byin pa dang / gang gis phyir mi 'ong ba'i 'bras bu mngon sum du bya ba'i phyir zhugs pa brgya zan byin</text></item>
<item><p>91a2</p><section>'dul ba</section><text>pa dang / gang gis phyir mi 'ong ba brgya zan byin pa dang / gang gis dgra bcom pa'i 'bras bu mngon sum du bya ba'i phyir zhugs pa brgya zan byin pa dang / gang gis dgra bcom pa brgya zan byin pa dang / gang gis phyogs bzhi'i dge slong gi dge 'dun la</text></item>
<item><p>91a3</p><section>'dul ba</section><text>kun dga'i ra ba phul ba dang / gang gis kun dga'i ra ba de nyid du gtsug lag khang rtsig tu bcug pa dang / gang gis gtsug lag khang de nyid du gnas mal 'di lta ste/ khri dang khri'u dang / stan nang tshangs can dang / la ba dang sngas dang / gor bu dag phul ba</text></item>
<item><p>91a4</p><section>'dul ba</section><text>dang / gang gis gtsug lag khang de nyid du gtan gyi rkyen ris dang 'thun pa'i mchod sbyin 'bul ba dang / sangs rgyas la skyabs su 'gro ba dang / chos la skyabs su 'gro ba dang / dge 'dun la skyabs su 'gro ba dang / bslab pa'i gzhi dag len pa gang yin</text></item>
<item><p>91a5</p><section>'dul ba</section><text>pa ni sbyin pa de bas sbyin pa 'di ches 'bras bu che'o/ /bram ze shing sā la chen po lta bu dus dpog gis bram ze rnams la sbyin pa de lta bu de byin pa dang / gang gis phyi rol pa'i drang srong 'dod pa rnams las 'dod chags dang bral ba brgya zan byin pa dang / gang gis rgyun tu zhugs pa'i 'bras bu mngon sum</text></item>
<item><p>91a6</p><section>'dul ba</section><text>du bya ba'i phyir zhugs pa brgya zan byin pa dang / gang gis rgyun du zhugs pa brgya zan byin pa dang / gang gis lan cig phyir 'ong ba'i 'bras bu mngon sum du bya ba'i phyir zhugs pa brgya zan byin pa dang / gang gis lan cig phyir 'ong ba brgya zan byin pa dang / gang gis phyir mi 'ong ba'i 'bras bu</text></item>
<item><p>91a7</p><section>'dul ba</section><text>mngon sum du bya ba'i phyir zhugs pa brgya zan byin pa dang / gang gis phyir mi 'ong ba brgya zan byin pa dang / gang gis dgra bcom pa'i 'bras bu mngon sum du bya ba'i phyir zhugs pa brgya zan byin pa dang / gang gis dgra bcom pa brgya zan byin</text></item>
<item><p>91a8</p><section>'dul ba</section><text>pa dang / gang gis phyogs bzhi'i dge slong gi dge 'dun la kun dga'i ra ba phul ba dang / gang gis kun dga'i ra ba de nyid du gtsug lag khang rtsig tu bcug pa dang / gang gis gtsug lag khang de nyid du gnas mal 'di lta ste/</text></item>
<item><p>91b1</p><section>'dul ba</section><text>khri dang khri'u dang / stan dang / stan nang tshangs can dang / la ba dang sngas dang / gos bu dag phul ba dang gang gis gtsug lag khang de nyid du gtan gyi rkyen ris dang 'thun pa'i mchod sbyin phul ba dang / gang sangs rgyas la skyabs su 'gro ba dang / chos la</text></item>
<item><p>91b2</p><section>'dul ba</section><text>skyabs su 'gro ba dang / dge 'dun la skyabs su 'gro ba dang / bslab pa'i gzhi dag len pa dang / gang gis sems can srog chags 'byung po thams cad la byams pa'i sems bsgom pa gang yin pa ni sbyin pa de bas sbyin pa 'di ches</text></item>
<item><p>91b3</p><section>'dul ba</section><text>'bras bu che'o/ /khyim bdag bram ze shing sā la chen po lta bu dus dpog gis bram ze rnams la sbyin pa de lta bu de byin pa dang / gang gis phyi rol pa'i drang srong 'dod pa rnams las 'dod chags dang bral ba brgya zan byin pa dang / gang gis rgyun du zhugs</text></item>
<item><p>91b4</p><section>'dul ba</section><text>pa'i 'bras bu mngon sum du bya ba'i phyir zhugs pa brgya zan byin pa dang / gang gis rgyun du zhugs pa brgya zan byin pa dang / gang gis lan cig phyir 'ong ba'i 'bras bu mngon sum du bya ba'i phyir zhugs pa brgya zan byin pa dang / gang gis</text></item>
<item><p>91b5</p><section>'dul ba</section><text>lan cig phyir 'ong ba brgya zan byin pa dang / gang gis phyir mi 'ong ba'i 'bras bu mngon sum du bya ba'i phyir zhugs pa brgya zan byin pa dang / gang gis phyir mi 'ong ba brgya zan byin pa dang / gang gis dgra bcom pa'i 'bras bu mngon</text></item>
<item><p>91b6</p><section>'dul ba</section><text>sum du bya ba'i phyir zhugs pa brgya zan byin pa dang / gang gis dgra bcom pa brgya zan byin pa dang / gang gis phyogs bzhi'i dge slong gi dge 'dun la kun dga'i ra ba phul ba dang / gang gis kun dga'i ra ba de nyid du gtsug lag</text></item>
<item><p>91b7</p><section>'dul ba</section><text>khang rtsig tu bcug pa dang / gang gis gtsug lag khang de nyid du gnas mal 'di lta ste/ khri dang khri'u dang / stan dang stan nang tshangs can dang / la ba dang sngas dang / gor bu dag phul ba dang / gang gis gtsug lag khang de nyid du</text></item>
<item><p>91b8</p><section>'dul ba</section><text>gtan gyi rkyen ris dang 'thun pa'i mchod sbyin phul ba dang / gang sangs rgyas la skyabs su 'gro ba dang / chos la skyabs su 'gro ba dang / dge 'dun la skyabs su 'gro ba dang / bslab pa'i gzhi dag len pa dang / gang gis</text></item>
<item><p>92a1</p><section>'dul ba</section><text>sems can srog chags 'byung po thams cad la byams pa'i sems sgom pa dang / gang 'du byed thams cad la mi rtag par rjes su lta zhing gnas pa dang / zad par rjes su lta/ 'dod chags dang bral bar rjes su lta/ 'gog par</text></item>
<item><p>92a2</p><section>'dul ba</section><text>rjes su lta/ spong bar rjes su lta zhing gnas pa gang yin pa ni sbyin pa de bas sbyin pa 'di ches 'bras bu che'o/ /khyim bdag de lta bas na khyod kyis 'di ltar 'du byed thams cad la mi rtag par rjes su lta zhing gnas par byed pa dang zad par rjes su lta/</text></item>
<item><p>92a3</p><section>'dul ba</section><text>'dod chags dang bral bar rjes su lta/ 'gog par rjes su lta/ spong bar rjes su lta zhing gnas par bya'o/ /zhes bslab par bya ste/ khyim bdag khyod kyis de ltar bslab par bya'o/ /de nas khyim bdag ngan pa bzang byin gyis bcom ldan 'das</text></item>
<item><p>92a4</p><section>'dul ba</section><text>kyis bka' stsal pa la mngon par bstod pa dang rjes su yi rang bar byas nas/ bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas song ngo / /de dus gzhan zhig na rang gi khyim na mtshan mo mar me</text></item>
<item><p>92a5</p><section>'dul ba</section><text>sbar te sangs rgyas kyi bka' klog pa na rgyal po'i zho shas 'tsho ba grong khyer nyul ba dag gis sgo gtan gyi bu gu nas de mthong nas/ de dag gis de la smras pa/ khyim bdag rgyal pos dril bsgrags pa byed du bcug ste mnyan yod du sus kyang</text></item>
<item><p>92a6</p><section>'dul ba</section><text>mtshan mo me sbar bar mi bya'o/ /gang sbar bar byed pa de kār ṣa pā ṇa drug bcu'i chad pas bcad par bya ba 'am/ phyag sbal du bcug ste 'chi bar bya'o zhes bka' btags na khyod kyis ci'i phyir mtshan mo me sbar/ des smras pa/ shes ldan dag 'di</text></item>
<item><p>92a7</p><section>'dul ba</section><text>ni me ma yin te mar me yin no/ /khyim bdag ci 'dis me'i bya ba byed mi nus sam/ yang na ni kār ṣa pā ṇa drug bcu phul cig /yang na ni phyag sbal na 'dug shig /shes ldan dag kho bo la kār ṣa pā ṇa drug bcu'i 'byor pa ga la yod/ phyag sbal du</text></item>
<item><p>92a8</p><section>'dul ba</section><text>'dug go/ /ko sa lar byung ba'i rgyal po gsal rgyal gyi phyag sbal ni rim pa gsum yod de/ mi gtso bo gang dag yin pa de dag ni steng rim du 'jog par byed/ mi bar ma gang dag yin pa de dag ni bar du 'jog par byed/ mi ngan pa gang dag yin pa</text></item>
<item><p>92b1</p><section>'dul ba</section><text>de dag ni gting du 'jog par byed pas de mi gtso bo yin pa'i phyir de dag gis steng rim du bzhag go/ /de nas rgyal po chen po bzhi mtshan mo'i thun dang po la khyim bdag ngan pa bzang byin ga la ba der song ste phyin nas khyim bdag ngan pa bzang byin</text></item>
<item><p>92b2</p><section>'dul ba</section><text>la 'di skad ces smras so/ /khyim bdag khyod phyag sbal na 'dug pa tshul dang 'thun pa ma yin na ci'i phyir khyod phyag sbal na 'dug /des smras pa/ nye dbang dag kho bo rang dbang gis phyag sbal na 'dug pa ma yin te/ 'di ltar rgyal po'i zho shas 'tsho</text></item>
<item><p>92b3</p><section>'dul ba</section><text>ba dag gis phyag sbal du bcug go/ /ci'i phyir kār ṣa pā ṇa drug bcu'i phyir te kho bo la de dag gi 'byor pa med pas de'i phyir phyag sbal na 'dug go/ /khyim bdag de'i phyir khyod sems bskyed la tshig brjod cig /khyod kyi khyim 'am/ chu'i gnas</text></item>
<item><p>92b4</p><section>'dul ba</section><text>gang dag dbyig dang / gser gyis dgang bar bya/ nye dbang dag khyed snying las chung ngur gyis shig dang / bdag la rgyal po dad pas dad pa'i dbang du bya ba byed par 'gyur ro/ /gal te 'dod na 'dug shig dang khyod la chos bstan par bya'o/ /de dag chos</text></item>
<item><p>92b5</p><section>'dul ba</section><text>mnyan pa'i phyir de'i mdun du 'dug pa na de dag gi lus 'di 'dra ste/ 'di lta ste dper na me'i phung po chen po bzhi 'bar ba/ rab tu 'bar ba/ kun tu rab tu 'bar ba/ me lce gcig tu gyur cing sreg pa dag 'dra'o/ /ko sa lar byung ba'i rgyal po</text></item>
<item><p>92b6</p><section>'dul ba</section><text>gsal rgyal gyis mtshan mo'i thun dang po la phyag sbal na me'i phung po chen po bzhi 'bar ba/ rab tu 'bar ba/ kun tu rab tu 'bar ba/ me lce gcig tu gyur cing sreg pa dag mthong ngo / /de nas lha'i dbang po/ brgya byin mtshan mo'i gung thun la khyim</text></item>
<item><p>92b7</p><section>'dul ba</section><text>bdag ngan pa bzang byin ga la ba der song ste phyin nas khyim bdag ngan pa bzang byin la 'di skad ces smras so/ /khyim bdag khyod phyag sbal na 'dug pa tshul dang 'thun pa ma yin na ci'i phyir khyod phyag sbal na 'dug /des smras pa/ kau shi</text></item>
<item><p>92b8</p><section>'dul ba</section><text>ka kho bo rang dbang gis phyag sbal na 'dug pa ma yin te/ 'di ltar rgyal po'i zho shas 'tsho ba dag gis phyag sbal du bcug go/ /ci'i phyir/ kār ṣa pā ṇa drug bcu'i phyir kho bo la de dag gi 'byor pa med pas de'i phyir phyag sbal na 'dug go/ /</text></item>
<item><p>93a1</p><section>'dul ba</section><text>khyim bdag de'i phyir khyod sems bskyed la tshig brjod cig /khyod kyi khyim 'am/ chu'i gnas gang dag dbyig dang / gser gyis dgang bar bya/ kau shi ka khyod snying las chung ngur gyis shig dang bdag la rgyal po dad pas dad pa'i dbang du bya ba byed par</text></item>
<item><p>93a2</p><section>'dul ba</section><text>'gyur ro/ /gal te 'dod na 'dug shig dang khyod la chos bstan par bya'o/ /de chos mnyan pa'i phyir de'i mdun du 'dug pa na de'i lus 'di 'dra ste/ 'di lta ste dper na me'i phung po chen po snga ma bzhi 'bar ba/ rab tu 'bar ba/ kun du rab tu 'bar ba/ me lce gcig tu</text></item>
<item><p>93a3</p><section>'dul ba</section><text>gyur cing sreg pa dag pas ches 'phags pa dang / ches gya nom pa'i me'i phung po chen po 'bar ba/ rab tu 'bar ba/ kun tu rab tu 'bar ba/ me lce gcig tu gyur cing sreg pa 'dra'o/ /ko sa lar byung ba'i rgyal po gsal rgyal gyis mtshan mo'i gung thun la phyag</text></item>
<item><p>93a4</p><section>'dul ba</section><text>sbal na me'i phung po chen po snga ma bzhi 'bar ba/ rab tu 'bar ba/ kun du rab tu 'bar ba/ me lce gcig tu gyur cing sreg pa dag pas ches 'phags pa dang / ches gya nom pa'i me'i phung po chen po 'bar ba rab tu 'bar ba/ kun du rab tu 'bar ba me lce gcig tu gyur cing sreg pa</text></item>
<item><p>93a5</p><section>'dul ba</section><text>mthong ngo / /de nas mi mjed kyi bdag po tshangs pa mtshan mo'i thun tha ma la khyim bdag ngan pa bzang byin ga la ba der song ste phyin nas khyim bdag ngan pa bzang byin la 'di skad ces smras so/ /khyim bdag khyod phyag sbal na 'dug pa tshul dang 'thun pa</text></item>
<item><p>93a6</p><section>'dul ba</section><text>ma yin na ci'i phyir khyod phyag sbal na 'dug /des smras pa/ tshangs pa kho bo rang dbang gis phyag sbal na 'dug pa ma yin te/ 'di ltar rgyal po'i zho shas 'tsho ba dag gis phyag sbal du bcug go/ /ci'i phyir/ kār ṣa pā ṇa drug bcu'i phyir te/ kho bo</text></item>
<item><p>93a7</p><section>'dul ba</section><text>la de dag gi 'byor pa med pas de'i phyir phyag sbal na 'dug go/ /khyim bdag de'i phyir khyod sems bskyed la tshig brjod cig /khyod kyi khyim 'am/ chu'i gnas gang dag dbyig dang / gser gyis dgang bar bya/ tshangs pa khyod snying las chung ngur gyis shig</text></item>
<item><p>93a8</p><section>'dul ba</section><text>dang / bdag la rgyal po dad pas dad pa'i dbang du bya ba byed par 'gyur ro/ /gal te 'dod na 'dug shig dang khyod la chos bstan par bya'o/ /de chos mnyan pa'i phyir de'i mdun du 'dug pa na de'i lus 'di 'dra ste/ 'di lta ste dper na me'i phung po chen po</text></item>
<item><p>93b1</p><section>'dul ba</section><text>snga ma bzhi 'bar ba/ rab tu 'bar ba/ kun du rab tu 'bar ba/ me lce gcig tu gyur cing sreg pa dag pas ches 'phags pa dang / ches gya nom pa'i me'i phung po chen po 'bar ba/ rab tu 'bar ba/ kun du rab tu 'bar ba/ me lce gcig tu gyur cing sreg pa bas</text></item>
<item><p>93b2</p><section>'dul ba</section><text>kyang ches 'phags pa dang / ches gya nom pa'i me'i phung po chen po 'bar ba/ rab tu 'bar ba/ kun du rab tu 'bar ba/ me lce gcig tu gyur cing sreg pa 'dra'o/ /ko sa lar byung ba'i rgyal po gsal rgyal gyis mtshan mo'i 'thun tha ma la phyag sbal na me'i</text></item>
<item><p>93b3</p><section>'dul ba</section><text>phung po chen po snga ma bzhi 'bar ba/ rab tu 'bar ba/ kun du rab tu 'bar ba/ me lce gcig tu gyur cing sreg pa dag pas ches 'phags pa dang / ches gya nom pa'i me'i phung po chen po 'bar ba/ rab tu 'bar ba/ kun du rab tu 'bar ba/ me lce gcig tu gyur</text></item>
<item><p>93b4</p><section>'dul ba</section><text>cing sreg pa bas kyang ches gya nom pa'i me'i phung po chen po 'bar ba/ rab tu 'bar ba/ kun du rab tu 'bar ba/ me lce gcig tu gyur cing sreg pa mthong ngo / /mthong nas kyang phyag sbal srung ba'i mi mngag pas bkug ste smras pa/ kwa'i nang rje ngas</text></item>
<item><p>93b5</p><section>'dul ba</section><text>dril bu sgrag pa byed du bcug ste mnyan yod du sus kyang mtshan mo me sbar bar mi bya'o zhes bsgo na/ nga nyid kyi phyag sbal na mdang mtshan mo thog thag me'i phung po chen po sbar ba de ci'i phyir/ des smras pa/ lha sus kyang mtshan mo phyag sbal</text></item>
<item><p>93b6</p><section>'dul ba</section><text>du zhugs me sbar te/ lhas der ci zhig gzigs ma 'tshal to/ /rgyal pos zho shas 'tsho ba rnams la bsgo ba shes ldan dag deng la ci bden nam brdzun pa phyag sbal rtogs shig /de dag dong ste phyag sbal brtags na thal ba yang</text></item>
<item><p>93b7</p><section>'dul ba</section><text>mi snang nas/ de dag phyir log ste rgyal po la smras pa/ lha bdag cag gis phyag sbal brtags na thal ba yang mi gda'o/ /rgyal pos phyag sbal srung ba'i mi la smras pa/ kwa'i nang rje de na mi gtso bo gang 'dug /lha khyim bdag ngan pa bzang byin</text></item>
<item><p>93b8</p><section>'dul ba</section><text>mchis so/ /de bos shig /des lha bka' bzhin 'tshal zhes de bos pa dang / rgyal pos de la smras pa/ khyim bdag ngas dril bsgrags pa byed du bcug ste sus kyang mnyan yod tu mtshan mo me sbar bar mi bya'o zhes bsgo na khyod kyis ci'i phyir/</text></item>
<item><p>94a1</p><section>'dul ba</section><text>phyag sbal du mtshan thog tag me sbar/ des smras pa/ lha bdag gis yud tsam yang zhugs ma bltam na mtshan thog tag lta ci smos/ khyim bdag nga nyid kyis mtshan mo'i thun dang po la me'i phung po chen po bzhi 'bar ba rab tu 'bar ba/ kun du</text></item>
<item><p>94a2</p><section>'dul ba</section><text>rab tu 'bar ba/ me lce gcig tu gyur cing sreg pa dag dang / mtshan mo'i gung thun la me'i phung po chen po snga ma bzhi 'bar ba/ rab tu 'bar ba/ kun du rab tu 'bar ba/ me lce gcig tu gyur cing sreg pa dag pas ches 'phags pa dang / ches gya nom pa'i me'i phung</text></item>
<item><p>94a3</p><section>'dul ba</section><text>po chen po 'bar ba rab tu 'bar ba/ kun du rab tu 'bar ba/ me lce gcig tu gyur cing sreg pa dang mtshan mo'i thun tha ma la me'i phung po chen po snga ma bzhi 'bar ba/ rab tu 'bar ba/ kun du rab tu 'bar ba/ me lce gcig tu gyur cing sreg pa dag pas ches 'phags pa dang / ches gya nom</text></item>
<item><p>94a4</p><section>'dul ba</section><text>pa'i me'i phung po chen po 'bar ba rab tu 'bar ba/ kun du rab tu 'bar ba/ me lce gcig tu gyur cing sreg pa dag pas kyang ches 'phags pa dang / ches gya nom pa'i me'i phung po chen po 'bar ba/ rab tu 'bar ba/ kun du rab tu 'bar ba/ me lce gcig tu gyur cing sreg pa</text></item>
<item><p>94a5</p><section>'dul ba</section><text>mthong bzhin du khyod na re de skad ces bdag gis yud tsam yang me ma sbar na mtshan thog tag lta ci smos shes zer na de ci yin/ lha de ni mad de/ bdag gis ni mtshan mo zhugs ma sbar mod kyi 'di ltar mdang mtshan mo'i thun dang po la rgyal po chen po bzhi bdag ga</text></item>
<item><p>94a6</p><section>'dul ba</section><text>la ba der mchis te phyin nas bdag la 'di skad ces khyim bdag khyod phyag sbal na 'dug pa tshul dang 'thun pa ma yin na ci'i phyir khyod phyag sbal na 'dug ces mchis nas/ bdag gis de dag la 'di skad ces nye dbang dag kho bo rang dbang gis phyag</text></item>
<item><p>94a7</p><section>'dul ba</section><text>sbal na 'dug pa ma yin te/ 'di ltar rgyal po'i zho shas 'tsho ba dag gis phyag sbal du bcug go zhes bgyis pa dang / de dag bdag la 'di skad ces ci'i phyir zhes mchis nas bdag gis de la 'di skad ces kār ṣa pā ṇa drug bcu'i phyir te/ kho bo la de dag gi 'byor pa</text></item>
<item><p>94a8</p><section>'dul ba</section><text>med pas de'i phyir phyag sbal na 'dug go/ /zhes bgyis na/ de dag bdag la 'di skad ces khyim bdag de'i phyir khyod sems bskyed la tshig brjod cig khyod kyi khyim 'am/ chu'i gnas gang dag dbyig dang / gser gyis dgang bar bya zhes mchis nas/ bdag gis de dag la 'di</text></item>
<item><p>94b1</p><section>'dul ba</section><text>skad ces nye dbang dag snying las chung ngur gyis shig /bdag la rgyal po dad pas dad pa'i dbang du bya ba byed par 'gyur ro/ /gal te 'dod na 'dug shig dang khyod la chos bstan par bya'o zhes bgyis pa dang / de dag chos mnyan pa'i slad du bdag gi mdun du mchis pa na/</text></item>
<item><p>94b2</p><section>'dul ba</section><text>de dag gi lus 'di 'dra ste/ 'di lta ste dper bgyi na zhugs kyi phung po chen po bzhi 'bar ba/ rab tu 'bar ba/ kun du rab tu 'bar ba/ me lce gcig tu gyur cing sreg pa dag 'dra'o/ /de nas mtshan mo'i gung thun la lha'i dbang po brgya byin bdag ga la ba der mchis te phyin</text></item>
<item><p>94b3</p><section>'dul ba</section><text>nas/ bdag la 'di skad ces khyim bdag khyod phyag sbal na 'dug pa tshul dang 'thun pa ma yin na ci'i phyir khyod phyag sbal na 'dug ces mchis nas/ bdag gis de la 'di skad ces kau shi ka kho bo rang dbang gis phyag sbal na 'dug pa ma yin te/ 'di ltar rgyal po'i</text></item>
<item><p>94b4</p><section>'dul ba</section><text>zho shas 'tsho ba dag gis phyag sbal du bcug go zhes bgyis pa dang / de bdag la 'di skad ces ci'i phyir zhes mchi nas/ bdag gis de la 'di skad ces kār ṣa pā ṇa drug bcu'i phyir te kho bo la de dag gi 'byor pa med pas de'i phyir phyag sbal na 'dug go zhes bgyis na/</text></item>
<item><p>94b5</p><section>'dul ba</section><text>de bdag la 'di skad ces khyim bdag de'i phyir khyod sems bskyed la tshig brjod cig dang / khyod kyi khyim 'am/ chu'i gnas gang dag dbyig dang gser gyis dgang bar bya zhes mchi nas/ bdag gis de la 'di skad ces kau shi ka khyod snying las chung ngur gyis shig dang / bdag</text></item>
<item><p>94b6</p><section>'dul ba</section><text>la rgyal po dad pas dad pa'i dbang du bya ba byed par 'gyur ro/ /gal te 'dod na 'dug shig dang khyod la chos bstan par bya'o zhes bgyis pa dang / de chos mnyan pa'i slad du bdag gi mdun du mchis pa na de'i lus 'di 'dra ste/ 'di lta ste dper bgyi na zhugs</text></item>
<item><p>94b7</p><section>'dul ba</section><text>kyi phung po chen po snga ma bzhi 'bar ba/ rab tu 'bar ba/ kun du rab tu 'bar ba/ me lce gcig tu gyur cing sreg pa dag pas ches 'phags pa dang / ches gya nom pa'i zhugs kyi phung po chen po 'bar ba/ rab tu 'bar ba/ kun du rab tu 'bar ba/ me lce</text></item>
<item><p>94b8</p><section>'dul ba</section><text>gcig tu gyur cing sreg pa dag 'dra'o/ /de nas mtshan mo'i thun tha ma la mi mjed kyi bdag po tshangs pa bdag ga la ba der mchis te/ phyin nas bdag la 'di skad ces khyim bdag khyod phyag sbal na/ 'dug pa tshul dang</text></item>
<item><p>95a1</p><section>'dul ba</section><text>'thun pa ma yin na/ ci'i phyir khyod phyag sbal na 'dug ces mchis nas/ bdag gis de la 'di skad ces tshangs pa kho bo rang dbang gis phyag sbal na 'dug pa ma yin te/ 'di ltar rgyal po'i zho shas 'tsho ba dag gis phyag sbal du bcug go zhes bgyis pa dang /</text></item>
<item><p>95a2</p><section>'dul ba</section><text>de bdag la 'di skad ces ci'i phyir zhes mchis nas/ bdag gis de la 'di skad ces kār ṣa pā ṇa drug bcu'i phyir te kho bo la de dag gi 'byor pa med pas de'i phyir phyag sbal na 'dug go zhes bgyis na/ de bdag la 'di skad ces khyim bdag de'i phyir khyod sems</text></item>
<item><p>95a3</p><section>'dul ba</section><text>bskyed la tshig brjod cig /khyod kyi khyim 'am chu'i gnas gang dag dbyig dang / gser gyis dgang bar bya zhes mchi nas/ bdag gis de la 'di skad ces tshangs pa khyod snying las chung ngur gyis shig dang / bdag la rgyal po dad pas dad pa'i dbang du bya ba byed</text></item>
<item><p>95a4</p><section>'dul ba</section><text>par 'gyur ro/ /gal te 'dod na 'dug shig dang khyod la chos bstan par bya'o zhes bgyis pa dang / de chos mnyan pa'i slad du bdag gi mdun du mchis pa na de'i lus 'di 'dra ste/ 'di lta ste dper bgyi na zhugs kyi phung po chen po snga ma bzhi 'bar ba/</text></item>
<item><p>95a5</p><section>'dul ba</section><text>rab tu 'bar ba/ kun du rab tu 'bar ba/ me lce gcig tu gyur cing sreg pa dag pas ches 'phags pa dang / ches gya nom pa'i zhugs kyi phung po chen po 'bar ba/ rab tu 'bar ba/ kun du rab tu 'bar ba/ me lce gcig tu gyur cing sreg pa bas kyang</text></item>
<item><p>95a6</p><section>'dul ba</section><text>ches 'phags pa dang / ches gya nom pa'i zhugs kyi phung po chen po 'bar ba/ rab tu 'bar ba/ kun du rab tu 'bar ba/ me lce gcig tu gyur cing sreg pa dag 'dra'o/ /rgyal pos smras pa/ khyim bdag gal te de lta na ngas kyang khyod la dam pa sbyin</text></item>
<item><p>95a7</p><section>'dul ba</section><text>gyis ci 'dod pa smros shig /des smras pa/ lha gal te khyod bdag la thugs dad na bdag dgung la zhugs mar gyi 'od la sangs rgyas kyi bka' klog par 'tshal lo/ /rgyal pos smras pa/ khyim bdag khyod 'ba' zhig la gnang bar ma zad kyi</text></item>
<item><p>95a8</p><section>'dul ba</section><text>'di ltar khyod nyid la brten nas/ gzhan gang dag mtshan mo me mar gyi 'od la sangs rgyas kyi bka' klog par 'dod pa thams cad la yang gnang ngo / /de nas khyim bdag ngan pa bzang byin rgyal pos btang bas dga' mgu rab tu dga' ste rgyal po'i</text></item>
<item><p>95b1</p><section>'dul ba</section><text>drung nas song nas bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /ko sa lar byung ba'i rgyal po gsal rgyal yang bcom ldan 'das kyi zhabs la phyag</text></item>
<item><p>95b2</p><section>'dul ba</section><text>'tshal du rgyal byed kyi tshal du song ngo / /rgyal rigs ni mngon pa'i nga rgyal can yin pas des rgyal byed kyi tshal gyi sgor bsdad de mi dag pa'i mtha' can zhig la smras pa/ kwa'i nang rje song la bcom ldan 'das la su dag bsnyen bkur byed pa</text></item>
<item><p>95b3</p><section>'dul ba</section><text>ltos shig /mi dag pa'i mtha' can des lha bka' bzhin 'tshal zhes ko sa lar byung ba'i rgyal po gsal rgyal las mnyan nas bcom ldan 'das ga la ba der song ba dang / ji tsam na khyim bdag ngan pa bzang byin bcom ldan 'das la bsnyen</text></item>
<item><p>95b4</p><section>'dul ba</section><text>bkur byed pa mthong ngo / /mthong nas kyang ko sa lar byung ba'i rgyal po gsal rgyal ga la ba der song ste phyin nas ko sa lar byung ba'i rgyal po gsal rgyal la 'di skad ces smras so/ /lha khyim bdag ngan pa bzang byin bcom ldan 'das la</text></item>
<item><p>95b5</p><section>'dul ba</section><text>bsnyen bkur bgyid cing mchis so/ /rgyal pos bsams pa/ khyim bdag de bdag gi yul na gnas pa yin pas des bdag mthong na mngon du ldang bar 'gyur grang snyam nas/ de bcom ldan 'das ga la ba der song ngo / /khyim bdag ngan</text></item>
<item><p>95b6</p><section>'dul ba</section><text>pa bzang byin gyis ko sa lar byung ba'i rgyal po gsal rgyal thag ring po kho na nas mthong ngo / /mthong nas kyang des bcom ldan 'das la 'di skad ces gsol to/ /btsun pa ci lags/ re shig dam pa'i chos la bsnyen bkur bgyi 'am/ 'on</text></item>
<item><p>95b7</p><section>'dul ba</section><text>te rgyal po la bsnyen bkur bgyi/ bcom ldan 'das kyis bka' stsal pa/ khyim bdag re shig dam pa'i chos la bsnyen bkur gyis shig /sangs rgyas bcom ldan 'das rnams ni dam pa'i chos la gus par mdzad de dgra bcom pa dag kyang</text></item>
<item><p>95b8</p><section>'dul ba</section><text>chos bla mar byed do/ /de nas bcom ldan 'das kyis byung ba 'di la tshigs su bcad pa dag bka' stsal pa/ sangs rgyas gang dag 'das pa dang / /sangs rgyas gang dag ma byon dang / /sangs rgyas mya ngan sel mdzad pa/ /da ltar mang</text></item>
<item><p>96a1</p><section>'dul ba</section><text>po gang bzhugs dag /thams cad dam pa'i chos la ni/ /gus par gnas gyur gnas 'gyur zhing / /de bzhin gus par gnas mdzad de/ /de ni sangs rgyas chos nyid yin/ /de phyir bdag la legs 'dod cing / /bdag nyid chen po</text></item>
<item><p>96a2</p><section>'dul ba</section><text>mngon 'dod pas/ /sangs rgyas bstan pa dran byed na/ /'di la dam chos gus par bya/ /khyim bdag ngan pa bzang byin gyis ko sa lar byung ba'i rgyal po gsal rgyal la mngon du ldang ba ma byas pa dang / rgyal po khros te bsams pa/ khyim bdag</text></item>
<item><p>96a3</p><section>'dul ba</section><text>'di bdag gi yul na gnas pa yin na bdag la mngon du ldang ba mi byed do snyam nas/ de khro bas kun nas dkris bzhin du bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /bcom ldan 'das kyis</text></item>
<item><p>96a4</p><section>'dul ba</section><text>'di khro bas kun nas dkris so snyam du mkhyen nas/ bka' mchid gzhan dag mdzad par brtsams te chos ston par mi mdzad pa dang / des gsol pa/ bcom ldan 'das chos bstan du gsol/ bde bar gshegs pa chos bstan du</text></item>
<item><p>96a5</p><section>'dul ba</section><text>gsol/ de skad ces gsol pa dang / bcom ldan 'das kyis de la tshigs su bcad pa dag bka' stsal pa/ rab tu dad sems med pa dang / /zhe sdang can dang 'khrugs pa yis/ /yang dag rdzogs sangs bstan pa yi/ /dam</text></item>
<item><p>96a6</p><section>'dul ba</section><text>chos kun shes bya mi nus/ /gang gis nyes rtsom btul byas shing / /rab dang med pa'i sems bsal te/ /kun nas mnar sems 'dir spong ba/ /des ni legs gsungs shes par 'gyur/ /rgyal pos bsams pa/ khyim bdag</text></item>
<item><p>96a7</p><section>'dul ba</section><text>'di la brten nas bcom ldan 'das kyis chos mnyan pa yang rgyun bkum mo snyam nas/ de la rgya cher khro ba'i sems skyes te sdod cig ces byas nas/ bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas</text></item>
<item><p>96a8</p><section>'dul ba</section><text>song ngo / /de nas ko sa lar byung ba'i rgyal po gsal rgyal gyis blon po rnams la bsgo ba/ shes ldan dag gang gi tshe khyim bdag ngan pa bzang byin bcom ldan 'das kyi spyan snga nas phyir byung ba de'i tshe de la khyod nga'i yul na ma 'dug shig ces bsgo shig /de nas lha gang</text></item>
<item><p>96b1</p><section>'dul ba</section><text>khyim bdag ngan pa bzang byin la mngon par dad pa des srog chags tre ma bu ka dang / trai la ta ka mang po dag btang nas de dag gis rgyal po de kun nas bskor te zin pa na de nyam nga bas rang gi khyim du phyin cing der btsun mo'i 'khor dang / gzhon nu dang / blon po</text></item>
<item><p>96b2</p><section>'dul ba</section><text>dang khrom gyi ru sna dang / glang po che dang / rta dag kyang kun nas bskor cing zin par gyur/ mnyan yod na gnas pa'i skye bo'i tshogs thams cad kyang kun nas bskor cing zin par gyur to/ /de nas rgyal po skrag ste myur ba myur bar glang po che la zhon nas</text></item>
<item><p>96b3</p><section>'dul ba</section><text>bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la ko sa lar byung ba'i rgyal po gsal rgyal gyis 'di</text></item>
<item><p>96b4</p><section>'dul ba</section><text>skad ces gsol to/ /btsun pa re shig de'i tshe yang klu'i rgyal po dga' bo dang / nye dga' gnyis/ 'khrugs par gyur na da su zhig 'khrugs lags/ rgyal po chen po ji ltar gyur/ bcom ldan 'das bdag srog chags tre ma bu ka dang / trai la ta ka dag</text></item>
<item><p>96b5</p><section>'dul ba</section><text>gis kun nas skor cing zin par gyur/ mchis 'brang gi 'khor dang / gzhon nu dang / blon po dang / khrom gyi ru sna dang / glang po che dang / rta dag kyang kun nas bskor cing zin par gyur/ mnyan yod na gnas pa'i skye bo'i tshogs thams</text></item>
<item><p>96b6</p><section>'dul ba</section><text>cad kyang kun nas skor cing zin par gyur to/ /rgyal po chen po khyod kyis khyim bdag ngan pa bzang byin la rab tu sdang ba'i sems bskyed do/ /bcom ldan 'das ci lags khyim bdag de 'khrugs par gyur tam/ rgyal po chen po de ni phyir mi 'ong ba yin</text></item>
<item><p>96b7</p><section>'dul ba</section><text>pas 'khrugs pa skyed par mi byed de/ 'di ltar lha gang de la mngon par dad pa de 'khrugs par gyur to/ /bcom ldan 'das bdag gis de la ji ltar bsgrub par bgyi/ rgyal po chen po khyod kyis de la bzod pa gsol bar bya'o/ /bcom ldan 'das ci lags</text></item>
<item><p>96b8</p><section>'dul ba</section><text>bdag gis de'i rkang pa gnyis la gtugs par bgyi 'am/ rgyal po chen po rkang pa gnyis la gtug par mi bya ste/ 'di ltar mi ma rabs dag gi rkang pa la phyag 'tshal ba gang yin pa de ni mi gtso bo dag gis lag pa nas bzung ba yin gyis/</text></item>
<item><p>97a1</p><section>'dul ba</section><text>khyod kyis lag pa g.yas pa rkyong la khyim bdag bzod par gyis shig ces bzod pa gsol cig dang des bzod par 'gyur ro/ /de nas ko sa lar byung ba'i rgyal po gsal rgyal gyis bcom ldan 'das kyis bka' stsal pa la mngon par bstod</text></item>
<item><p>97a2</p><section>'dul ba</section><text>pa dang rjes su yi rang ba byas te/ bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas song ngo / /mnyan yod na khyim bdag sdums byed dang / tshul khrims tshong dpon zhes bya ba gnyis shig yod do/ /</text></item>
<item><p>97a3</p><section>'dul ba</section><text>de na btams pa srung ba rnams la ni sdums byed drang po yin/ gcig pus che bzhi 'byed pa rnams la ni tshul khrims tshong dpon drang po yin la/ de yang ngo tsha dang ldan pas bshang ba'i sar thag ring du 'gro ba yin no/ /mnyan yod na ston zla</text></item>
<item><p>97a4</p><section>'dul ba</section><text>tha chungs kyi g.yon can zhes bya ba chom rkun pa dag 'khod pa de dag gi kun tu spyod pa ni dgag dbye byas ma thag tu 'dus nas shes ldan dag bdag cag gis las ci zhig byas na des btsal mi dgos par lo skor du longs spyod cing bde bar</text></item>
<item><p>97a5</p><section>'dul ba</section><text>'khod par 'gyur zhes phan tshun gros byed do/ /de dag las gcig gis smras pa/ shes ldan dag khyim bdag sdums byed 'di btams pa 'dzin pa yin pas 'di la brgal zhing brtag par bya'o/ /gzhan dag gis smras pa/ ma nyes kyis</text></item>
<item><p>97a6</p><section>'dul ba</section><text>de bzhin bya ste/ 'di ltar khyim bdag tshul khrims tshong dpon 'di gcig pus che bzhi 'byed pa rnams la drang ba yin la/ de yang ngo tsha dang ldan pas bshang ba'i sar thag ring du 'gro bas de bzung ste bsdigs na des che bzhi 'byed par 'gyur</text></item>
<item><p>97a7</p><section>'dul ba</section><text>ro zhes de dag gis de'i bya ra byas te/ de bshang ba'i sar song ba bzung nas bsdigs te smras pa/ khyim bdag khyod gson nam 'chi/ des smras pa/ shes ldan dag khyed kyis ji ltar bsams pa'o/ /de dag gis smras pa/ khyim bdag</text></item>
<item><p>97a8</p><section>'dul ba</section><text>gal te de lta na kho bo cag khyim bdag sdums byed la nor brgya 'am stong gis rgol zhing rtog gis khyod kyis che bzhi phye shig /des smras pa/ shes ldan dag ci yang dag pas sam/ yang dag pa ma yin pas/ khyim bdag yang dag pa</text></item>
<item><p>97b1</p><section>'dul ba</section><text>ma yin pas so/ /shes ldan dag kho bo yang dag pa ma yin pas che bzhi mi 'byed de/ kho bos tshe gcig gi sdug bsngal las thar bar bya ba'i don du tshe rabs mang po'i sdug bsngal skyed par mi nus so/ /de dag gis smras pa/ khyim bdag gal te re</text></item>
<item><p>97b2</p><section>'dul ba</section><text>shig che bzhi 'byed na de lta na legs/ gal te mi 'byed na kho bo cag gis khyod mgo drung pa nas bcad de sa la bsgyel bar bya'o/ /des tshigs su bcad pa smras pa/ kho bo chos la gnas na myur du shi yang bla/ /chos la rgyab kyis phyogs na gson par ma</text></item>
<item><p>97b3</p><section>'dul ba</section><text>gyur cig /chos la gnas pa sum bcu lha yi bde ba spyod/ /chos las nyams pa mi bzad 'jigs pa'i ngan song ltung / /de nas ston zla tha chungs kyi g.yon can de dag gis khyim bdag de'i rkang pa gnyis la gtugs te smras pa/ khyim bdag bdag cag la</text></item>
<item><p>97b4</p><section>'dul ba</section><text>mi 'jigs pa stsol cig /des smras pa sbyin no/ /ston zla tha chungs kyi g.yon can de dag gis de'i rkang pa gnyis la gtugs te dong ngo / /mnyan yod na ko sa lar byung ba'i rgyal po gsal rgyal gyi nu bo rgyal bu nag po zhes bya ba gzugs bzang ba blta na</text></item>
<item><p>97b5</p><section>'dul ba</section><text>sdug pa mdzes pa/ dad pa dang ldan zhing bzang la dge ba'i bsam pa can/ sangs rgyas la skyabs su song / chos dang dge 'dun la skyabs su song ba zhig 'dug pa de yan lag brgyad dang ldan pa'i gso sbyong la nye bar gnas pa'i gan du bdud kyi ris kyi lha mo zhig</text></item>
<item><p>97b6</p><section>'dul ba</section><text>'ongs te/ rigs pas bskyed pa ma yin pas mgron du gnyer ba ni des de dang du ma blangs so/ /ji tsam dus gzhan zhig na khyim bdag ngan pa bzang byin dang / khyim bdag sdums byed dang / khyim bdag tshul khrims tshong dpon dang / rgyal bu nag</text></item>
<item><p>97b7</p><section>'dul ba</section><text>po rnams bcom ldan 'das ga la ba der dong ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /ko sa lar byung ba'i rgyal po gsal rgyal yang rgyal po'i 'byor pa chen po dang / rgyal</text></item>
<item><p>97b8</p><section>'dul ba</section><text>po'i mthu chen pos bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das kyis ko sa lar byung ba'i rgyal po</text></item>
<item><p>98a1</p><section>'dul ba</section><text>gsal rgyal la 'di skad ces bka' stsal to/ /rgyal po chen po khyim bdag ngan pa bzang byin ni 'di yin no/ /de nas ko sa lar byung ba'i rgyal po gsal rgyal stan las langs te lag pa g.yas pa brkyang nas smras pa/ khyim bdag bzod pa mdzod cig /khyim bdag</text></item>
<item><p>98a2</p><section>'dul ba</section><text>gis smras pa lha bzod par 'tshal lo/ /de nas bcom ldan 'das la ko sa lar byung ba'i rgyal po gsal rgyal gyis 'di skad ces gsol to/ /btsun pa bdag ni rgyal po rgyal rigs spyi bor dbang bskur ba lags na bdag gis bdag gi yul na gnas pa'i 'bangs la bzod pa gsol ba</text></item>
<item><p>98a3</p><section>'dul ba</section><text>gang lags pa de ngo mtshar mi che 'am/ bcom ldan 'das kyis bka' stsal pa/ rgyal po chen po rje dpon gyis bzod pa gsol ba ngo mtshar che'o/ /de nas bcom ldan 'das la khyim bdag ngan pa bzang byin gyis 'di skad ces gsol to/ /btsun pa bdag la kār ṣa pā ṇa gcig mchis pa des</text></item>
<item><p>98a4</p><section>'dul ba</section><text>bdag gis zong mjal cing btsongs nas de las kār ṣa pā ṇa bzhi grub cing de dag las gcig gis ni bcom ldan 'das kyi dri gtsang khang du spos kyi byug pas byugs/ gnyis pa ni dge 'dun gyi slad du dge slong mchod ston stsal/ gsum pas ni g.yog 'khor gyi 'tsho ba sbyar/ bzhi pa ni zong</text></item>
<item><p>98a5</p><section>'dul ba</section><text>gi rin du bzhag ste/ btsun pa bdag ni nor ma mchis pa'i sbyin pa gang lags pa de ngo mtshar mi che 'am/ bcom ldan 'das kyis bka' stsal pa/ khyim bdag nor med pa'i sbyin pa ngo mtshar che'o/ /de nas bcom ldan 'das la khyim bdag tshul khrims tshong dpon gyis 'di skad ces</text></item>
<item><p>98a6</p><section>'dul ba</section><text>gsol to/ /btsun pa bdag slad rol du mchis pa dang / ston zla tha chungs kyi g.yon can dag gis bzung nas bsdigs te/ de dag bdag la 'di skad ces khyim bdag ci khyod gson nam 'chi zhes mchi nas bdag gis de dag la 'di skad ces shes ldan dag khyed kyis ji ltar</text></item>
<item><p>98a7</p><section>'dul ba</section><text>bsams pa'o zhes bgyis pa dang / de dag bdag la 'di skad ces khyim bdag gal te de lta na kho bo cag khyim bdag sdums byed la nor brgya 'am/ stong gis rgol zhing rtog gis khyod kyis che bzhi phye shig ces mchi nas/ bdag gis de dag la 'di skad ces shes ldan dag ci yang</text></item>
<item><p>98a8</p><section>'dul ba</section><text>dag pas sam/ yang dag pa ma yin pas shes bgyis na/ de dag bdag la 'di skad ces khyim bdag yang dag pa ma yin pas so zhes mchi nas/ bdag gis de dag la 'di skad ces shes ldan dag kho bo yang dag pa ma yin pas che bzhi mi 'byed de/ kho bos tshe gcig gi sdug bsngal</text></item>
<item><p>98b1</p><section>'dul ba</section><text>las thar bar bya ba'i don du tshe rabs mang po'i sdug bsngal bskyed par mi nus so zhes bgyis pa dang / de dag bdag la 'di skad ces khyim bdag gal te re shig che bzhi 'byed na de lta na legs/ gal te mi 'byed na kho bo cag gis khyod mgo drung pa nas bcad de sa la</text></item>
<item><p>98b2</p><section>'dul ba</section><text>bsgyel bar bya'o zhes mchi nas/ bdag gis tshigs su bcad pa 'di skad ces/ kho bo chos la gnas na myur du shi yang bla/ /chos la rgyab kyis phyogs na gson par ma gyur cig /chos la gnas pa sum bcu lha yi bde ba spyod/ /chos las nyams pa mi bzad</text></item>
<item><p>98b3</p><section>'dul ba</section><text>'jigs pa'i ngan song ltung / /zhes smras pa dang / de dag gis bdag gi rkang pa gnyis la gtugs te/ bdag la 'di skad ces khyim bdag bdag cag la mi 'jigs pa stsol cig ces mchi nas/ bdag gis de dag la 'di skad ces sbyin no zhes bgyis te/ btsun pa bdag</text></item>
<item><p>98b4</p><section>'dul ba</section><text>phongs par gyur pas kyang chos yongs su ma btang ste/ bdag gis phongs par gyur pa na chos spyad pa ngo mtshar mi che 'am/ bcom ldan 'das kyis bka' stsal pa/ khyim bdag phongs par gyur pa na chos spyad pa ngo mtshar che'o/ /de nas bcom ldan 'das la rgyal</text></item>
<item><p>98b5</p><section>'dul ba</section><text>bu nag pos 'di skad ces gsol to/ /btsun pa bdag yan lag brgyad dang ldan pa'i gso sbyong la nye bar gnas pa'i gan du bdud kyi ris kyi lha mo zhig mchis nas rigs pas bskyed pa ma lags pas mgron du gnyer ba na bdag gis de dang du ma blangs te/</text></item>
<item><p>98b6</p><section>'dul ba</section><text>bcom ldan 'das bdag nor mang la 'dod pa dag las dben pa de ngo mtshar mi che 'am/ bcom ldan 'das kyis bka' stsal pa/ gzhon nu nor mang la 'dod pa dag las dben pa ngo mtshar che'o/ /de nas bcom ldan 'das kyis byung ba 'di la tshigs su</text></item>
<item><p>98b7</p><section>'dul ba</section><text>bcad pa bka' stsal pa/ rje dpon bzod gsol nor med sbyin pa dang / /phongs par gyur pa chos spyod byed pa dang / /nor mang 'dod pa dag las dben byed pa/ /bzhi po de dag shin tu bya dka' yin/ /de nas khyim bdag ngan pa bzang byin dang / khyim</text></item>
<item><p>98b8</p><section>'dul ba</section><text>bdag sdums byed dang / khyim bdag tshul khrims tshong dpon dang / rgyal bu nag po rnams kyis bcom ldan 'das la chos mngon pa dang / 'dul ba mngon pa'i zhu ba zhus nas/ bcom ldan 'das kyis de dag la gong nas gong du</text></item>
<item><p>99a1</p><section>'dul ba</section><text>bka' lan stsal pa dang / ko sa lar byung ba'i rgyal po gsal rgyal yang de dag gi gdong du lta zhing 'dug ste/ des yud tsam zhig chos dang ldan pa'i gtam mnyan nas bcom ldan 'das kyi zhabs gnyis la mgo bos phyag 'tshal te/ stan las</text></item>
<item><p>99a2</p><section>'dul ba</section><text>langs nas song ste/ de btsun mo'i 'khor gyi nang du zhugs nas btsun mo phreng ldan ma la smras pa/ phreng ldan ma deng khyim bdag ngan pa bzang byin dang / khyim bdag sdums byed dang / khyim bdag tshul khrims tshong dpon dang / rgyal bu nag po rnams kyis bcom</text></item>
<item><p>99a3</p><section>'dul ba</section><text>ldan 'das la chos mngon pa dang / 'dul ba mngon pa'i zhu ba zhus nas/ bcom ldan 'das kyis kyang de dag la gong nas gong du lan bka' stsal pa dang / nga yang de dag gi gdong du lta zhing kha rog par 'dug 'dug nas langs te song ngo / /phreng ldan mas</text></item>
<item><p>99a4</p><section>'dul ba</section><text>smras pa/ lha khyod kyis kyang ci'i slad du bcom ldan 'das la ma zhus/ phreng ldan ma nga ni thos pa nyung ba yin la/ de dag ni thos pa mang ba yin pas ngas ci zhig zhur yod/ lha khyod kyang ci'i slad du sangs rgyas kyi bka' glog par mi mdzad/ phreng ldan</text></item>
<item><p>99a5</p><section>'dul ba</section><text>ma nga rgyal po'i bya ba dang / rgyal po'i byed pa dag la rtag tu brel bas ji ltar klog /gal te khyod 'ga' zhig las sangs rgyas kyi bka' klog na ngas mtshan mo khyod las klag par bya'o/ /lha de ltar bgyi'o/ /rgyal pos btsun mo rgyal rigs dbyar tshul</text></item>
<item><p>99a6</p><section>'dul ba</section><text>ma la smras pa/ khyod su las klog /des smras pa/ lha 'phags pa shā ri'i bu las so/ /btsun mo phreng ldan ma la smras pa/ khyod su las klog /des smras pa/ lha 'phags pa 'char ka las so/ /de nas ko sa lar byung ba'i rgyal po gsal rgyal tshe dang</text></item>
<item><p>99a7</p><section>'dul ba</section><text>ldan pa shā ri'i bu ga la ba der song ste phyin nas/ tshe dang ldan pa shā ri'i bu'i rkang pa gnyis la mgo bos phyag 'tshal te tshe dang ldan pa shā ri'i bu la 'di skad ces smras so/ /'phags pa rgyal rigs dbyar tshul ma 'phags pa las sangs rgyas kyi</text></item>
<item><p>99a8</p><section>'dul ba</section><text>bka' klog par 'tshal na/ klog tu stsal bar gsol/ des smras pa/ lha bcom ldan 'das la zhu'o zhes de nas tshe dang ldan pa shā ri'i bu bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal</text></item>
<item><p>99b1</p><section>'dul ba</section><text>nas mtha' gcig tu 'dug go/ /mtha' gcig tu 'dug nas bcom ldan 'das la tshe dang ldan pa shā ri'i bus 'di skad ces gsol to/ /btsun pa ko sa lar byung ba'i rgyal po gsal rgyal 'di skad ces rgyal rigs dbyar tshul ma klog tu stsol cig ces mchi</text></item>
<item><p>99b2</p><section>'dul ba</section><text>na/ bdag gis de la ji skad brjod par bgyi/ bcom ldan 'das kyis bka' stsal pa/ shā ri'i bu klog tu chug shig /tshe dang ldan pa shā ri'i bus ko sa lar byung ba'i rgyal po gsal rgyal la lha klog tu stsal to zhes khas blangs so/ /rgyal pos de'i rkang pa gnyis la</text></item>
<item><p>99b3</p><section>'dul ba</section><text>mgo bos phyag 'tshal te tshe dang ldan pa 'char ka ga la ba der song ste/ phyin nas tshe dang ldan pa 'char ka'i rkang pa gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas ko sa lar byung ba'i rgyal po gsal rgyal gyis tshe dang ldan pa</text></item>
<item><p>99b4</p><section>'dul ba</section><text>'char ka la 'di skad ces smras so/ /'phags pa phreng ldan ma 'phags pa las sangs rgyas kyi bka' klog par 'tshal na klog tu stsal par gsol/ des smras pa/ lha bcom ldan 'das la zhu'o zhes de nas tshe dang ldan pa 'char kas bcom ldan 'das ga la</text></item>
<item><p>99b5</p><section>'dul ba</section><text>ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la tshe dang ldan pa 'char kas 'di skad ces gsol to/ /btsun pa ko sa lar byung ba'i</text></item>
<item><p>99b6</p><section>'dul ba</section><text>rgyal po gsal rgyal 'di skad ces phreng ldan ma klog tu stsol cig ces mchi na/ bdag gis de la ji skad brjod par bgyi/ bcom ldan 'das kyis bka' stsal pa/ 'char ka klog tu chug shig /tshe dang ldan pa 'char kas ko sa lar byung ba'i rgyal</text></item>
<item><p>99b7</p><section>'dul ba</section><text>po gsal rgyal la lha klog tu stsol to zhes khas blangs nas/ rgyal pos de'i rkang pa gnyis la phyag 'tshal te song ngo //               //'dul ba rnam par 'byed pa/ bam po bdun bcu pa/ tshe dang ldan pa shā ri'i bu ni dus shes pa dang /</text></item>
<item><p>99b8</p><section>'dul ba</section><text>dus rig pa yin pas de dus su song nas rgyal rigs dbyar tshul ma klog tu 'jug gi dus ma yin par mi 'gro'o/ /tshe dang ldan pa 'char ka ni dus mi shes pa dang / dus mi rig pa yin pas dus su yang song ste phreng ldan ma klog tu 'jug la/ dus ma</text></item>
<item><p>100a1</p><section>'dul ba</section><text>yin par yang 'gro'o/ /ji tsam dus gzhan zhig na ko sa lar byung ba'i rgyal po gsal rgyal ri brags gzhan zhig tu bya ba cung zhig byung nas de mtshan mo nyid du langs te der 'phags pa dang / tshe dang ldan pa 'char ka glang po</text></item>
<item><p>100a2</p><section>'dul ba</section><text>che'i sgra dang / rta'i sgra dang / dung gi sgras sad nas des bsams pa/ btsun mo phreng ldan ma la bzlas pa sbyin du 'gro'o snyam nas/ de rgyal po'i pho brang gi sgor song ba dang sgo bas smras pa/ 'phags pa dus ma lags par rgyal po'i pho brang</text></item>
<item><p>100a3</p><section>'dul ba</section><text>du ma 'jug par re shig gzhes la slad kyis zhugs shig /de khros te smras pa/ bkren pa ji srid du gsus po che 'di gson pa de srid du kho bo 'dir dus su yang 'jug la/ dus ma yin par yang 'jug go/ /'di shi na 'dir gdol pa dag dang</text></item>
<item><p>100a4</p><section>'dul ba</section><text>chom rkun pa dag 'jug par 'gyur zhing 'di mi gtsang ba'i ra ba dang / btson ra dang wa lam can du 'gyur ro/ /sgo ba skrag nas cang mi smra bar 'dug pa dang / tshe dang ldan pa 'char ka nang du zhugs pa na btsun mo phreng ldan ma gnyid log cing 'dug</text></item>
<item><p>100a5</p><section>'dul ba</section><text>nas des se gol gyi sgras de bslang ba dang / des de'i rkang pa la phyag 'tshal te mdun du 'dug go/ /btsun mo phreng ldan ma btsun mo'i 'khor la 'os pa'i gos dag gyon pas tshe dang ldan pa 'char ka dbang po rnams bsdus te 'dug pa dang /</text></item>
<item><p>100a6</p><section>'dul ba</section><text>btsun mo phreng ldan mas bsams pa/ ci'i phyir 'phags pa 'char ka dbang po rnams bsdus te 'dug snyam nas des yang bsams pa/ bdag gis btsun mo'i 'khor la 'os pa'i gos dag gyon pas de'i phyir 'phags pa 'char</text></item>
<item><p>100a7</p><section>'dul ba</section><text>ka dbang po rnams bsdus te 'dug go snyam du rig nas/ de gnas khang du zhugs te gos stug po dag gyon nas phyir byung ba dang / tshe dang ldan pa 'char kas de la bzlas pa byin/ lung gzhan yang phog pa dang / btsun mo phreng ldan mas smras pa/</text></item>
<item><p>100a8</p><section>'dul ba</section><text>'phags pa ci lags deng dge 'dun spyan drangs sam/ 'on te bsod snyoms mdzad/ des smras pa/ bsod snyoms bgyid do/ /btsun mo phreng ldan mas smras pa/ 'phags pa gal te bsod snyoms mdzad na bdag las lhag par</text></item>
<item><p>100b1</p><section>'dul ba</section><text>bsod pa 'bul ba su zhig mchis te/ bdag nyid kyis 'bul lo zhes des bca' ba dang bza' ba gtsang zhing bsod pas lhung bzed bkang ste de de la phul lo/ /tshe dang ldan pa 'char kas de blangs te phyir byung ba dang / tshe dang ldan pa shā ri'i bu nang du 'jug pa dang phrad nas</text></item>
<item><p>100b2</p><section>'dul ba</section><text>des smras pa/ don nyung ngu khyod kyis brtson 'grus 'di lta bus zag pa zad par byas sam/ ci na khyod da gzod 'ong kho bos ni bzlas pa byin nas lung gzhan yang phog ste/ kho bos bca' ba dang bza' ba gtsang zhing bsod pas lhung bzed gang ba 'di yang thob bo/ /tshe dang</text></item>
<item><p>100b3</p><section>'dul ba</section><text>ldan pa shā ri'i bus smras pa/ de'i phyir khyod drug sde yin no/ /dge slong don nyung ngu dag gis thos nas ci'i phyir dge slong dag nam ma nangs/ skya reng ma shar rin po che dag gam/ rin po cher smos pa dag ma bsdus par rgyal po rgyal rigs spyi bor dbang bskur ba'i sgo gtan</text></item>
<item><p>100b4</p><section>'dul ba</section><text>tam/ sgo gtan gyi nyen kor las 'da' bar byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong</text></item>
<item><p>100b5</p><section>'dul ba</section><text>gi dge 'dun bsdu ba mdzad do/ /zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis tshe dang ldan pa 'char ka la smras pa/</text></item>
<item><p>100b6</p><section>'dul ba</section><text>'char ka khyod nam ma nangs/ skya reng ma shar/ rin po che dag gam/ rin po cher smos pa dag ma bsdus par rgyal po rgyal rigs spyi bor dbang bskur ba'i sgo gtan nam/ sgo gtan gyi nyen kor las 'da' ba bden nam/ btsun pa mad do sangs rgyas bcom ldan 'das</text></item>
<item><p>100b7</p><section>'dul ba</section><text>kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no/ /ci'i phyir zhe na/ dge slong dag rgyal po'i pho brang du 'gro ba la nyes dmigs bcu po 'di dag yod pa'i phyir te/ bcu gang zhe na/</text></item>
<item><p>100b8</p><section>'dul ba</section><text>dge slong dag 'di la rgyal po btsun mo dang lhan cig 'dug cing dge slong yang rgyal po'i pho brang du 'gro la/ de nas btsun mos dge slong mthong nas 'dzum 'byin par byed na de la rgyal po 'di snyam du 'di ltar btsun mos dge slong mthong nas 'dzum 'byin par byed pa las na dge slong gis dben</text></item>
<item><p>101a1</p><section>'dul ba</section><text>par sdig pa'i las 'ga' zhig bya bar sems par mi 'gyur ram snyam du sems par 'gyur te/ de ni rgyal po'i pho brang du 'gro ba'i nyes dmigs dang po yin no/ /gzhan yang rgyal po btsun mo'i gan du song ba brjed dam/ sbrum pa btsun mo'i</text></item>
<item><p>101a2</p><section>'dul ba</section><text>'khor gyi nang du zhugs par gyur la/ dge slong yang rgyal po'i pho brang du 'gro na/ de la rgyal po 'di snyam du dge slong rgyal po'i pho brang 'dir 'gro ba las na de'i las ma yin nam snyam du sems par 'gyur te/ de ni rgyal po'i pho brang du 'gro ba'i nyes dmigs gnyis</text></item>
<item><p>101a3</p><section>'dul ba</section><text>pa yin no/ /gzhan yang rgyal po'i pho brang nas rin po che 'am/ rin po cher smon pa stor bar gyur la dge slong yang rgyal po'i pho brang du 'gro na de la rgyal po 'di snyam du dge slong rgyal po'i pho brang 'dir 'gro ba las na de'i las ma yin nam snyam du sems par 'gyur te/ de ni rgyal po'i pho</text></item>
<item><p>101a4</p><section>'dul ba</section><text>brang du 'gro ba'i nyes dmigs gsum pa yin no/ /gzhan yang rgyal po'i pho brang nas gsang tshig phyi rol du 'phel bar gyur la dge slong yang rgyal po'i pho brang du 'gro na de la rgyal po 'di snyam du dge slong rgyal po'i pho brang 'dir 'gro ba las na de'i las ma yin</text></item>
<item><p>101a5</p><section>'dul ba</section><text>nam snyam du sems par 'gyur te/ de ni rgyal po'i pho brang du 'gro ba'i nyes dmigs bzhi pa yin no/ /gzhan yang rgyal po gzhon nu rnams la gsod par sems la/ dge slong yang rgyal po'i pho brang du 'gro na de na gang dag yid mi dga' ba de dag 'di snyam du</text></item>
<item><p>101a6</p><section>'dul ba</section><text>dge slong rgyal po'i pho brang du 'gro ba las na de'i las ma yin nam snyam du sems par 'gyur te/ de ni rgyal po'i pho brang du 'gro ba'i nyes dmigs lnga pa yin no/ /gzhan yang gzhon nu rnams rgyal po gsod par sems shing dge slong yang rgyal po'i pho brang du 'gro na de na</text></item>
<item><p>101a7</p><section>'dul ba</section><text>gang dag yid mi dga' ba de dag 'di snyam du dge slong rgyal po'i pho brang 'dir 'gro ba las na de'i las ma yin nam snyam du sems par 'gyur te/ de ni rgyal po'i pho brang du 'gro ba'i nyes dmigs drug pa yin no/ /gzhan yang rgyal pos blon po mthon</text></item>
<item><p>101a8</p><section>'dul ba</section><text>po dag gnas dma' bar 'jog par byed cing dge slong yang rgyal po'i pho brang du 'gro na de na gang dag yid mi dga' ba de dag 'di snyam du/ dge slong rgyal po'i pho brang 'dir 'gro ba las na de'i las ma yin nam snyam du sems par 'gyur te/ de ni</text></item>
<item><p>101b1</p><section>'dul ba</section><text>rgyal po'i pho brang du 'gro ba'i nyes dmigs bdun pa yin no/ /gzhan yang rgyal pos blon po dma' ba dag gnas mthon por 'jog par byed cing dge slong yang rgyal po'i pho brang du 'gro na de na gang dag yid mi dga' ba de dag 'di snyam du dge slong rgyal po'i</text></item>
<item><p>101b2</p><section>'dul ba</section><text>pho brang 'dir 'gro ba las na de'i las ma yin nam snyam du sems par 'gyur te/ de ni rgyal po'i pho brang du 'gro ba'i nyes dmigs brgyad pa yin no/ /gzhan yang rgyal po dpung gi tshogs yan lag bzhi pa glang po che'i tshogs dang / rta pa'i tshogs</text></item>
<item><p>101b3</p><section>'dul ba</section><text>dang / shing rta pa'i tshogs dang dpung bu chung gi tshogs go skon te ljongs dag tu 'gro ba dang ldog par byed cing dge slong yang rgyal po'i pho brang du 'gro na de na gang dag yid mi dga' ba de dag 'di snyam du dge slong rgyal po'i pho brang 'dir 'gro ba las na de'i</text></item>
<item><p>101b4</p><section>'dul ba</section><text>las ma yin nam snyam du sems par 'gyur te/ de ni rgyal po'i pho brang du 'gro ba'i nyes dmigs dgu pa yin no/ /gzhan yang rgyal po ma phebs pa 'bebs par byed cing phebs pa gnas par byed la/ thob rgyal du bsgrags nas de'i 'og tu chad pa</text></item>
<item><p>101b5</p><section>'dul ba</section><text>chen pos rjes su rton par byed cing / dge slong yang rgyal po'i pho brang du 'gro na de na gang dag yid mi dga' ba de dag 'di snyam du dge slong rgyal po'i pho brang 'dir 'gro ba las na de'i las ma yin nam snyam du sems par 'gyur te/ de ni rgyal po'i</text></item>
<item><p>101b6</p><section>'dul ba</section><text>pho brang du 'gro ba'i nyes dmigs bcu pa yin no/ /dge slong dag de ltar na rgyal po'i pho brang du 'gro ba ni glang po che'i gnod pa dang / rta'i gnod pa dang / shing rta'i gnod pa dang / dpung bu chung gi gnod pa 'byung bar 'gyur te/ dge slong dag rgyal</text></item>
<item><p>101b7</p><section>'dul ba</section><text>po'i pho brang du 'gro ba ni rung ba ma yin pa/ tshul dang 'thun pa ma yin pa/ dge sbyong gi tshul dang mi mthun pa yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na</text></item>
<item><p>101b8</p><section>'dul ba</section><text>phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang nam ma nangs skya</text></item>
<item><p>102a1</p><section>'dul ba</section><text>reng ma shar/ rin po che dag gam/ rin po cher smos pa dag ma bsdus par rgyal po rgyal rigs spyi bor dbang bskur ba'i sgo gtan nam sgo gtan gyi nyen kor las 'da' na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar</text></item>
<item><p>102a2</p><section>'dul ba</section><text>bca' ba mdzad do/ /sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /de'i tshe na 'dzam bu'i gling na grong khyer chen po rgyal po'i khab dang / sgra sgrogs zhes bya ba gnyis yod de/ gang gi tshe rgyal po'i khab rgud pa de'i tshe na ni sgra</text></item>
<item><p>102a3</p><section>'dul ba</section><text>sgrogs 'byor par 'gyur la/ gang gi tshe sgra sgrogs rgud pa de'i tshe na ni rgyal po'i khabs 'byor par 'gyur ro/ /grong khyer chen po sgra sgrogs na rgyal po u tra ya na zhes bya bas rgyal srid 'byor pa rgyas pa bde ba lo legs pa/ skye bo dang mi mang pos gang ba/ thab mo dang 'thab pa dang phyi</text></item>
<item><p>102a4</p><section>'dul ba</section><text>sgra dang nang 'khrug rab tu zhi ba/ chom rkun dang mu ge dang / nad dang bral ba/ sā lu dang bu ram shing gi phreng ba dang ba lang dang / ma he phun sum tshogs pa byed du bcug ste chos dang ldan pa/ chos kyi rgyal pos chos kyi rgyal srid byed du bcug go/ /de na shing ljon pa dag kyang rtag tu me tog</text></item>
<item><p>102a5</p><section>'dul ba</section><text>dang 'bras bu 'chags pa yin zhing / lhas kyang dus dang dus su char gyi rgyun legs par 'bebs pas lo tog shin tu phun sum tshogs par gyur to/ /de la btsun mo zla 'od ces bya ba gzugs bzang ba/ blta na sdug pa/ mdzes pa/ yan lag dang nying lag thams cad dang ldan pa</text></item>
<item><p>102a6</p><section>'dul ba</section><text>dang / bu rgyal tshab gtsug phud can zhes bya ba dang blon po'i mchog he ru ka dang bhe ru ka zhes bya ba gnyis yod do/ /grong khyer rgyal po'i khab na ma ga dhar byung ba'i rgyal po bzo sbyangs gzugs can snying pos rgyal srid 'byor pa/ rgyas pa/ bde ba lo legs pa/ skye bo dang mi</text></item>
<item><p>102a7</p><section>'dul ba</section><text>mang pos gang ba/ thab mo dang 'thab pa dang / phyi dgra dang nang 'khrug rab tu zhi ba/ chom rkun dang / mu ge dang / nad dang bral ba/ sā lu dang / bu ram shing gi phreng ba dang / ba lang dang / ma he phun sum tshogs pa byed du bcug ste/</text></item>
<item><p>102a8</p><section>'dul ba</section><text>chos dang ldan pa chos kyi rgyal pos chos kyi rgyal srid byed du bcug go/ /de na yang shing ljon pa dag kyang rtag tu me tog dang / 'bras bu 'chags shing lhas kyang dus dang / dus su char gyi rgyun legs par 'bebs pas lo tog</text></item>
<item><p>102b1</p><section>'dul ba</section><text>shin du phun sum tshogs par gyur to/ /de la btsun mo lus 'phags ma zhes bya ba gzugs bzang ba/ blta na sdug pa/ mdzes pa yan lag dang nying lag thams cad dang ldan pa dang / bu rgyal tshab ma skyes dgra zhes bya ba dang / blon po'i mchog ma ga dha'i sna</text></item>
<item><p>102b2</p><section>'dul ba</section><text>chen po la gtogs pa bram ze dbyar tshul zhes bya ba yod do/ /ji tsam dus gzhan zhig na rgyal po'i khab nas tshong pa dag zong thogs te yul gzhan du 'phags nas de dag mthar gyis grong dang / grong rdal dang yul 'khor dang / rgyal po'i pho brang dag tu tshong 'dus</text></item>
<item><p>102b3</p><section>'dul ba</section><text>dag la rnam par lta ba na grong khyer chen po sgra sgrogs su phyin to/ /ji tsam na rgyal po u tra ya na blon po'i tshogs kyis yongs su bskor te don gyi gnas na 'dug pa na tshong pa de dag skyes thogs te rgyal po u tra ya na'i gan du song ba dang / rgyal po u tra ya nas</text></item>
<item><p>102b4</p><section>'dul ba</section><text>de dag la 'ongs pa legs zhes bya ba'i tshig gis kun tu spyad nas gnas ji lta ba bzhin du 'khod do/ /rgyal po u tra ya nas de dag mthong nas blon po rnams la smras pa/ shes ldan dag yul 'byor pa/ rgyas pa/ bde ba/ lo legs pa/ skye bo dang / mi mang pos</text></item>
<item><p>102b5</p><section>'dul ba</section><text>gang ba 'di lta bu dang / shing ljon pa rtag tu me tog dang / 'bras bu 'chags pa 'di lta bu dang / lhas dus dang dus su char gyi rgyun legs par 'bebs shing lo tog shin du phun sum tshogs pa dang ldan pa'i rgyal po gzhan 'ga' zhig yod dam/ tshong pa de dag gis</text></item>
<item><p>102b6</p><section>'dul ba</section><text>smras pa/ lha mchis te/ shar gyi yul na grong khyer rgyal po'i khab ces bgyi ba de na rgyal po gzugs can snying po zhes bgyi bas rgyal srid 'byor pa/ rgyas pa/ bde ba/ lo legs pa/ skye bo dang / mi mang pos gang ba bgyid du stsol ba de na yang shing ljon pa</text></item>
<item><p>102b7</p><section>'dul ba</section><text>dag kyang rtag tu me tog dang / 'bras bu 'chags shing / lhas kyang dus dang dus su char gyi rgyun legs par 'bebs pas lo tog shin tu phun sum tshogs pa lags so/ /rgyal po u tra ya nas thos nas de la rjes su chags pa skyes nas des smras pa/</text></item>
<item><p>102b8</p><section>'dul ba</section><text>shes ldan dag rgyal po de'i yul na ci zhig dkon blon po rnams kyis smras pa/ lha ni rin po che'i mnga' bdag lags la/ rgyal po de ni gos kyi bdag po lags pas de la rin po che dag dkon no/ /rgyal pos smras pa/ shes ldan dag gal te de lta na rin po che rtog pa dag bos</text></item>
<item><p>103a1</p><section>'dul ba</section><text>shig ces rgyal pos rin po che dag brtags shing brtags shing sgrom bkang nas tshong pa de dag gi lag tu skyes su bskur zhing phrin yig kyang / shed 'thun dgyes pa khyod bdag gis ma mthong ba'i grogs lags kyis/ gal te grong khyer sgra sgrogs</text></item>
<item><p>103a2</p><section>'dul ba</section><text>su khyod la bgyi ba cung zad mchis na bdag la phrin yig skur cig dang thams cad bsgrub bo zhes bris te bskur ro/ /de nas tshong pa de dag gis skyes dang / phrin yig dang zong rin khyer te rgyal po'i khab du 'phags nas mthar gyis rgyal po'i khab tu phyin to/ /de</text></item>
<item><p>103a3</p><section>'dul ba</section><text>nas lam gyis dub pa'i ngal bsos nas rin po che'i sgrom dang / phrin yig de dag khyer te/ rgyal po gzugs can snying po'i gan du dong nas rkang pa gnyis la gtugs te/ sgrom dang phrin yig dag phul nas smras pa/ lha grong khyer sgra sgrogs nas rgyal po u tra</text></item>
<item><p>103a4</p><section>'dul ba</section><text>ya na zhes bgyi ba des lha la skyes dang phrin yig 'di dag bskur ro/ /rgyal po gzugs can snying pos phrin yig blags te smras pa/ shes ldan dag rgyal po de'i yul na ci zhig dkon/ blon po rnams kyis smras pa/ lha ni gos kyi mnga' bdag lags la/ rgyal</text></item>
<item><p>103a5</p><section>'dul ba</section><text>po de ni rin po che'i bdag po lags pas de la gos dag dkon no/ /de nas rgyal po gzugs can snying pos gos rin po che dag gis sgrom bkang ste skyes su bskur zhing / phrin yig kyang shed 'thun dgyes pa khyod kyis phrin yig spring pa des mjal te khyod kyang</text></item>
<item><p>103a6</p><section>'dul ba</section><text>bdag gis ma mthong ba'i grogs lags kyis rgyal po'i khab tu khyod la yang bgyi ba cung zad mchis na bdag la phrin yig spring shig dang / thams cad bsgrub bo zhes bris te blon po rnams la bsgo ba/ skyes dang phrin yig 'di dag khyer la pho nya dag</text></item>
<item><p>103a7</p><section>'dul ba</section><text>las skur cig /blon po rnams kyis pho nya dag las bskur ba dang de dag gis skyes dang phrin yig de dag khyer te/ sgra sgrogs su 'phags nas mthar gyis sgra sgrogs su phyin to/ /de nas lam gyis dub pa'i ngal bsos te gos kyi sgrom dang phrin yig</text></item>
<item><p>103a8</p><section>'dul ba</section><text>de dag khyer nas rgyal po u tra ya na'i gan du song ste rkang pa gnyis la gtugs nas sgrom dang phrin yig dag phul te smras pa/ lha rgyal po gzugs can snying pos lha la skyes 'di dang phrin 'di bskur ro/ /rgyal po u tra ya nas phrin yig</text></item>
<item><p>103b1</p><section>'dul ba</section><text>blags te smras pa/ shes ldan dag rgyal po de'i chu zheng ci 'dra/ de dag gis smras pa/ lha'i ci 'dra ba kho na lta bu'o/ /blon po rnams kyis smras pa/ lha de lta bu lags mod kyi 'on kyang rgyal po de rang gis mtshon 'debs pa/ nyen 'khor gyi mkhar gyi rgyal</text></item>
<item><p>103b2</p><section>'dul ba</section><text>po rnams dang lhan cig rang gis g.yul 'gyed cing g.yul 'gyed du stsol ba lags so/ /rgyal po u tra ya na la nor bu'i khrab yan lag lnga po dus tshigs su reg pa bde ba dang / gcad dka' ba dang / dbug dka' ba dang / dug 'jil ba dang / snang</text></item>
<item><p>103b3</p><section>'dul ba</section><text>ba'i bdag nyid dang ldan pa zhig yod nas/ rgyal po u tra ya nas blon po rnams la smras pa/ shes ldan dag rgyal po de gal te rang gis mtshon 'debs pa/ nyen kor gyi mkhar gyi rgyal po rnams dang lhan cig g.yul 'gyed cing 'gyed du 'dzud</text></item>
<item><p>103b4</p><section>'dul ba</section><text>pa yin na de la nor bu'i khrab 'di bskur gyis pho nya dag sta gon gyis shig /de dag gis pho nya dag sta gon byas nas/ rgyal po u tra ya nas rin po che'i khrab de dang phrin yig kyang 'di skad ces shed 'thun dgyes pa khyod la bdag gis nor bu'i</text></item>
<item><p>103b5</p><section>'dul ba</section><text>khrab 'di skyes su bskur te/ 'di yang yon tan lnga po dus tshigs su reg pa bde ba dang / gcad dka' ba dang / dbug dka' ba dang / dug 'jil ba dang / snang ba'i bdag nyid dang ldan pa lags kyis khyod kyis 'di bdag dang rkyen pas rang nyid kyis bcang</text></item>
<item><p>103b6</p><section>'dul ba</section><text>bar bgyi zhing su la yang stsal bar mi bgyi'o zhes bris te bskur ro/ /pho nya rnams kyis skyes de dang phrin yig khyer te rgyal po'i khab du 'phags nas mthar gyis rgyal po'i khab tu phyin to/ /de nas lam gyis dub pa'i ngal bsos nas nor bu'i khrab de dang</text></item>
<item><p>103b7</p><section>'dul ba</section><text>phrin yig khyer te/ rgyal po gzugs can snying po'i gan du dong nas rkang pa gnyis la gtugs te nor bu'i khrab dang / phrin yig phul nas smras pa/ lha rgyal po u tra ya nas lha la skyes 'di dang phrin yig 'di bskur ro/ /rgyal po gzugs can snying pos</text></item>
<item><p>103b8</p><section>'dul ba</section><text>phrin yig blags te nor bu'i khrab de mthong nas mchog tu ya mtshan skyes te/ blon po rnams la smras pa/ shes ldan dag rin po che rtog pa dag bos shig /de dag gis rin po che rtog pa dag bos nas rgyal pos smras pa/ shes ldan dag rin po che 'di'i</text></item>
<item><p>104a1</p><section>'dul ba</section><text>rin thang chod cig /rin po che rtog pa dag gis nor bu'i khrab dang ldan pa'i rin po che re re nas brtag par brtsams na rin po che re re yang rin thang med par mthong nas/ de dag gis rgyal po la smras pa/ lha 'di la nor bu rin po che re re</text></item>
<item><p>104a2</p><section>'dul ba</section><text>yang rin thang ma mchis pa lags so/ /chos nyid kyis na rin po che gang gis rin thang gdab par mi nus pa de'i rin thang bye bar 'debs so/ /rgyal po gzugs can snying pos rin po che dag bgrangs nas/ bdag gis de la skyes lan ci zhig bskur bar</text></item>
<item><p>104a3</p><section>'dul ba</section><text>bya snyam du nyam nga bar gyur nas lag pa la 'gram pa gtad de sems khongs su chud cing 'dug nas blon po rnams la smras pa/ shes ldan dag rgyal po u tra ya nas nga la skyes 'di lta bu bskur na ngas de la skyes lan ci zhig bskur bar bya/ ma ga dha'i sna</text></item>
<item><p>104a4</p><section>'dul ba</section><text>chen po la gtogs pa bram ze dbyar tshul gyis smras pa/ lha khyod kyi yul du yang 'jig rten gsum las ches khyad par du 'phags pa'i rin po che byung ba 'di lta ste/ de bzhin gshegs pa dgra bcom pa yang dag par rdzogs pa'i sangs rgyas lags</text></item>
<item><p>104a5</p><section>'dul ba</section><text>kyis/ khyod kyis kyang ras la sangs rgyas kyi sku gzugs 'brir stsol la skyes lan du bskur bar gsol/ rgyal pos smras pa/ gal te de lta na bcom ldan 'das la zhu'o zhes de nas rgyal po gzugs can snying po bcom ldan 'das ga la ba</text></item>
<item><p>104a6</p><section>'dul ba</section><text>der song ste phyin nas/ bcom ldan 'das kyi zhabs gnyis la mgo bos phyag 'tshal te/ mtha' gcig tu 'dug go/ /mtha' gcig tu 'dug nas bcom ldan 'das la rgyal po gzugs can snying pos 'di skad ces gsol to/ /btsun pa grong</text></item>
<item><p>104a7</p><section>'dul ba</section><text>khyer sgra sgrogs na rgyal po u tra ya na zhes bgyi ba bdag gis ma mthong ba'i grogs shig mchis pa des bdag la nor bu'i khrab yan lag lnga dang ldan pa zhig skyes su bskur te/ de'i slad du gal te bcom ldan 'das kyis gnang na bdag gis kyang ras la</text></item>
<item><p>104a8</p><section>'dul ba</section><text>bcom ldan 'das kyi sku gzugs 'brir stsal te de la skyes lan du bskur bar bgyi'o/ /bcom ldan 'das kyis bka' stsal pa/ rgyal po chen po gnang gis skur cig /khyod kyi sems skyes pa bzang ste/ rgyal po u tra ya nas mthong ma thag kho nar dad</text></item>
<item><p>104b1</p><section>'dul ba</section><text>pa skye bar 'gyur zhing bden pa mthong bar byed par 'gyur ro/ /rgyal po gzugs can snying pos bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas song ngo / /des yul thams cad na gnas pa'i ri mo mkhan</text></item>
<item><p>104b2</p><section>'dul ba</section><text>dag bkug ste smras pa/ shes ldan dag bcom ldan 'das kyi sku gzugs ras la bris shig /de dag gis smras pa/ lha bri bar 'tshal lo/ /de dag gis bcom ldan 'das kyi mtshan ma gzung bar brtsams pa dang / sangs rgyas bcom ldan 'das rnams ni blta bas</text></item>
<item><p>104b3</p><section>'dul ba</section><text>chog mi shes pa yin pas de dag gis bcom ldan 'das kyi mtshan ma gzung bar ma nus nas de dag yi chad de rgyal po'i gan du song nas smras pa/ lha bdag cag gis bcom ldan 'das kyi mtshan ma gzung bar rngo ma thog ste/ gal te lhas bcom ldan</text></item>
<item><p>104b4</p><section>'dul ba</section><text>'das pho brang gzhan du spyan drangs te gdugs tshod gsol na/ de lta na bdag cag gis bcom ldan 'das kyi mtshan ma gzung bar rngo thog go/ /rgyal po gzugs can snying pos bcom ldan 'das pho brang gzhan du spyan drangs kyang sangs rgyas bcom ldan</text></item>
<item><p>104b5</p><section>'dul ba</section><text>'das rnams ni blta bas chog mi shes pa yin pas 'di ltar de dag gis bcom ldan 'das kyi sku mthong ba na de dang de la blta bas ngoms par ma gyur nas/ de lta na yang bcom ldan 'das kyi mtshan ma gzung bar ma nus nas bcom ldan 'das kyis</text></item>
<item><p>104b6</p><section>'dul ba</section><text>bka' stsal pa/ rgyal po chen po ri mo mkhan rnams kyis de bzhin gshegs pa'i mtshan ma gzung bar mi nus kyi yi chad par ma byed par ras de 'on cig dang ngas grib ma gtang bar bya'o/ /rgyal pos ras phul ba dang / bcom ldan 'das kyis der</text></item>
<item><p>104b7</p><section>'dul ba</section><text>grib ma btang ste ri mo mkhan rnams la bka' stsal pa/ shes ldan dag grib ma 'dir tshon sna tshogs kyis khong shig /rgyal po la yang bka' stsal pa/ rgyal po chen po sku gzugs byas zin nas 'og tu skyabs su 'gro ba dang / bslab pa'i gzhi dag dang /</text></item>
<item><p>104b8</p><section>'dul ba</section><text>rten cing 'brel bar 'byung ba'i yan lag bcu gnyis lugs su 'byung ba dang / lugs las bzlog pa dag bri bar bar bya'o/ /steng du tshigs su bcad pa gnyis po/ brtsam par bya zhing 'byung bar bya/ /sangs rgyas bstan la 'jug par bya/ /'dam bu'i</text></item>
<item><p>105a1</p><section>'dul ba</section><text>khyim la glang chen bzhin/ /'chi bdag sde ni gzhom par bya/ /gang zhig rab tu bag yod par/ /chos 'dul 'di la spyod 'gyur ba/ /skye ba'i 'khor ba rab spangs nas/ /sdug bsngal tha mar byed par 'gyur/ /zhes bya ba dag bri bar bya'o/ /pho</text></item>
<item><p>105a2</p><section>'dul ba</section><text>nya dag la yang phrin du sa phyogs go skabs yangs par bkur sti chen pos sku gzugs dbye bar bya ste/ gal te 'di ci yin zhes 'dri na/ 'di ni 'jig rten gsum las ches khyad par du 'phags pa sangs rgyas bcom ldan 'das kyi sku gzugs yin no/ /zhes</text></item>
<item><p>105a3</p><section>'dul ba</section><text>brjod par bya'o/ /gal te 'og tu bris pa 'di ci yin zhes 'dri na 'di ni khas len pa'o/ /'di ni bslab pa'i gzhi dag go/ /'di ni 'jig rten gyi 'byung ba dang ldog pa'o zhes brjod par bya'o gal te steng du bris pa 'di ci yin zhes 'dri na 'di ni mngon par spro bar bya ba'o zhes</text></item>
<item><p>105a4</p><section>'dul ba</section><text>brjod par bya'o zhes sgo zhig /rgyal pos thams cad bris shing 'brir bcug nas dri sna tshogs kyis bsgos te legs par dril nas gser gyi dong bur bcug ste/ gser gyi dong bu yang dngul gyi dong bur bcug /dngul gyi dong bu yang zangs kyi dong bur bcug /</text></item>
<item><p>105a5</p><section>'dul ba</section><text>zangs kyi dong bu yang dri sna tshogs kyis bsgos pa'i gos dag gis dkris te/ glang po che'i rgyab tu bkal nas grong khyer mdzes pa dang / lam mdzes pa chen pos grong khyer nas phyung ste/ rgyal po u tra ya na la phrin yig 'di skad ces shed 'thun dgyes pa</text></item>
<item><p>105a6</p><section>'dul ba</section><text>khyod la bdag gis 'jig rten gsum las ches khyad par du 'phags pa'i skyes 'di bskur gyis khyod kyis 'di dpag tshad phyed dang gsum du grong khyer mdzes pa dang / lam mdzes par bya zhing bdag nyid dpung gi tshogs yan lag bzhi dang ldan pas</text></item>
<item><p>105a7</p><section>'dul ba</section><text>bsu bar bya ste sa phyogs go skabs yangs par mchod pa dang bkur sti chen po byas te dbye bar bya'o/ /des na khyod kyis bsod nams chen po 'thob par 'gyur ro zhes bris te bskur ro pho nya rnams la yang khyed kyis 'di dang 'di skad ces brjod par bya'o</text></item>
<item><p>105a8</p><section>'dul ba</section><text>zhes bsgo nas/ de dag gis sku gzugs dang phrin yig de khyer te sgra sgrogs su 'phags so/ /de dag mthar gyis sgra sgrogs kyi 'dab tu phyin nas de dag gis lam gar bsdad de rgyal po u tra ya na la phrin yig bskur ro/ /rgyal po u tra ya</text></item>
<item><p>105b1</p><section>'dul ba</section><text>nas phrin yig blags nas khro bas kun nas dkris par gyur te/ blon po rnams la smras pa/ shes ldan dag des nga la phrin yig 'di skad spring ba la nyon cig /des nga la skyes ji lta bu zhig bskur na de'i phyir ngas dpag tshad phyed dang gsum du</text></item>
<item><p>105b2</p><section>'dul ba</section><text>grong khyer mdzes pa dang / lam mdzes par bya zhing bdag nyid dpung gi tshogs yan lag bzhi dang ldan pas bsu bar bya'o zhes zer/ dpung gi tshogs yan lag bzhi pa sta gon gyis shig dang da song la de'i yul 'khor gzhom par bya'o/ /blon</text></item>
<item><p>105b3</p><section>'dul ba</section><text>po rnams kyis smras pa/ lha rgyal po de ni bdag nyid chen po zhig lags shes gda' bas des lha'i zhal sngar skyes ngan ngon zhig bskur bar rngo mi thog pas je brtag par bgyis te/ gal te lha'i thugs mnyes na de lta na legs/ gal</text></item>
<item><p>105b4</p><section>'dul ba</section><text>te ma mnyes na bdag cag gis de la dus 'tshal bar bgyi'o/ /de dag gis dpag tshad phyed dang gsum tshun chad du lam mdzes pa byed du bcug ste/ grong khyer sgra sgrogs kyang rdo ba dang / gseg ma dang / gyo mo med par rnam par gzhag nas tsan dan</text></item>
<item><p>105b5</p><section>'dul ba</section><text>gyi chus chag chag btab cing bdug spos dri zhim po'i snod dag dngar te dar gyi chun po'i phreng ba dpyangs shing / gdugs dang / rgyal mtshan bsgreng ste/ me tog sna tshogs bkram zhing lha'i skyed mos tshal dga' ba'i tshal zhes bya ba ltar dga' bar 'gyur</text></item>
<item><p>105b6</p><section>'dul ba</section><text>bar byas nas rgyal po bdag nyid dpung gi tshogs yan lag bzhi dang ldan pas bsu nas grong khyer gyi nang du 'jug tu bcug go/ /de nas srog chags bye ba 'bum phrag du ma dag kyang der 'dus par gyur/ nam mkha'i dkyil du yang lha 'bum</text></item>
<item><p>105b7</p><section>'dul ba</section><text>phrag du ma dag 'dus par gyur nas sa phyogs go skabs yangs par de dag gi nang du mchod pa chen po byas te sku gzugs de phye ba dang / yul dbus nas tshongs pa mang po zong thogs te grong khyer sgra sgrogs su lhags pa de dag gis sangs rgyas</text></item>
<item><p>105b8</p><section>'dul ba</section><text>kyi sku gzugs de mthong nas sangs rgyas la phyag 'tshal lo/ /sangs rgyas la phyag 'tshal lo zhes thams cad kyis skad cig tu sgra phyung ngo / /rgyal po u tra ya nas sangs rgyas shes bya ba'i sgra sngon ma thos pa thos nas spu'i khung bu thams</text></item>
<item><p>106a1</p><section>'dul ba</section><text>cad zing zhes byed par gyur nas ya mtshan skyes te yun ring mo zhig tu mig tshugs su brtags nas smras pa/ shes ldan dag sangs rgyas shes bya ba de su yin/ de dag gis smras pa/ lha yul dbus na gangs kyi ri ngos dang</text></item>
<item><p>106a2</p><section>'dul ba</section><text>nye ba chu klung skal ldan shing rta pa'i 'gram drang srong ser skya'i bsti gnas dang ha cang mi ring bar shākya rnams kyi gzhon nu byung ste/ de bram ze ltas pa dang mtshan mkhan dag gis gal te gzhon nu de pho brang gi nang na bzhugs par gyur na 'khor los</text></item>
<item><p>106a3</p><section>'dul ba</section><text>sgyur ba'i rgyal po mtha' bzhir rgyal ba/ chos kyi rgyal po/ chos dang ldan pa/ rin po che sna bdun dang ldan par 'gyur te/ de'i rin po che sna bdun po de dag ni 'di lta bur 'gyur te/ 'di lta ste/ 'khor lo rin po che dang / glang po rin po che dang /</text></item>
<item><p>106a4</p><section>'dul ba</section><text>rta rin po che dang / nor bu rin po che dang / bud med rin po che dang / khyim bdag rin po che dang / dmag dpon rin po che nyid ni bdun pa yin no/ /'di la bu dpa' ba/ rtul phod pa/ yan lag mchog gi gzugs dang ldan pa/ pha rol gyi sde rab</text></item>
<item><p>106a5</p><section>'dul ba</section><text>tu 'joms pa stong tshang ba yod par 'gyur ro/ /de rgya mtsho la thug pa'i sa chen po ma lus par gnod par sdo ba med cing 'tshe ba med pa 'di nyid 'tshe ba med cing mtshon gyis bda' ba med la chos dang 'thun zhing snyoms pas legs par phab ste gnas</text></item>
<item><p>106a6</p><section>'dul ba</section><text>par 'gyur ro/ /gal te skra dang kha spu bregs te gos ngur smrig dag bgos nas yang dag pa kho nar dad pas khyim nas khyim med par rab tu byung na ni/ de bzhin gshegs pa dgra bcom pa yang dag par rdzogs pa'i sangs rgyas 'jig rten</text></item>
<item><p>106a7</p><section>'dul ba</section><text>du rnam par grags pa'i sgra dang ldan par 'gyur ro zhes lung bstan te/ lha 'di ni de'i sku gzugs lags so/ /rgyal po rgya cher yid dga' nas smras pa/ shes ldan dag de ni shes kyis 'di dri'o/ /'og tu bris pa 'di ci yin/ lha 'di ni</text></item>
<item><p>106a8</p><section>'dul ba</section><text>khas len pa lags so/ /'di ni bslab pa'i gzhi dag lags so/ /'di ni 'jig rten gyi 'byung ba dang ldog pa dag lags so/ /shes ldan dag de yang shes kyis 'di dri'o/ /steng du bris pa 'di ci yin/ lha 'di ni mngon par spro bar</text></item>
<item><p>106b1</p><section>'dul ba</section><text>bgyi ba lags so/ /rgyal po u tra ya nas rten cing 'brel bar 'byung ba'i yan lag bcu gnyis lugs su 'byung ba dang / lugs las bzlog pa yang bzlas pa yang bzlas nas legs par gzung ba byas te/ mtshan mo nam nangs</text></item>
<item><p>106b2</p><section>'dul ba</section><text>pa'i tshe don thams cad dang las kyi mtha' thams cad bag yangs su byas te 'dug nas skyil mo dkrung bcas te lus drang por bsrang nas dran pa phyogs par bzhag ste/ rten cing 'brel bar 'byung ba'i yan lag bcu gnyis lugs su 'byung ba dang /</text></item>
<item><p>106b3</p><section>'dul ba</section><text>lugs las bzlog pa la rnam par lta bar byed de/ 'di lta ste 'di yod pas 'di 'byung la/ 'di skyes pa'i phyir 'di skye ba ste/ 'di lta ste ma rig pa'i rkyen gyis 'du byed rnams/ 'du byed kyi rkyen gyis rnam par shes pa/ rnam par shes pa'i</text></item>
<item><p>106b4</p><section>'dul ba</section><text>rkyen gyis ming dang gzugs/ ming dang gzugs kyi rkyen gyis skye mched drug /skye mched drug gi rkyen gyis reg pa/ reg pa'i rkyen gyis tshor ba/ tshor ba'i rkyen gyis sred pa/ sred pa'i rkyen gyis len pa/ len pa'i rkyen gyis srid pa/ srid pa'i</text></item>
<item><p>106b5</p><section>'dul ba</section><text>rkyen gyis skye ba/ skye ba'i rkyen gyis rga shi dang mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams 'byung bar 'gyur te/ de ltar na sdug bsngal gyi phung po chen po 'ba' shig po 'di 'byung bar</text></item>
<item><p>106b6</p><section>'dul ba</section><text>'gyur ro/ /'di lta ste 'di med pas 'di mi 'byung la/ 'di ma skyes pa'i phyir 'di mi skye ba ste/ 'di lta ste ma rig pa 'gags pas 'du byed rnams 'gag /'du byed rnams 'gags pas rnam par shes pa 'gag /rnam par shes pa</text></item>
<item><p>106b7</p><section>'dul ba</section><text>'gags pas ming dang gzugs 'gag /ming dang gzugs 'gags pas skye mched drug 'gag /skye mched drug 'gags pas reg pa 'gag /reg pa 'gags pas tshor ba 'gag /tshor ba 'gags pas sred pa 'gag /</text></item>
<item><p>106b8</p><section>'dul ba</section><text>sred pa 'gags pas len pa 'gag /len pa 'gags pas srid pa 'gag /srid pa 'gags pas skye ba 'gag /skye ba 'gags pas rga shi dang / mya ngan dang smre sngags 'don pa dang / sdug bsngal ba dang / yid mi bde ba dang 'khrug pa rnams</text></item>
<item><p>107a1</p><section>'dul ba</section><text>'gag par 'gyur te/ de ltar na sdug bsngal gyi phung po chen po 'ba' shig po 'di 'gag par 'gyur ro zhes rnam par lta bar byed de/ des rten cing 'brel par 'byung ba'i yan lag bcu gnyis lugs su 'byung ba dang lugs las bzlog</text></item>
<item><p>107a2</p><section>'dul ba</section><text>pa la rnam par lta ba na 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun tu zhugs pa'i 'bras bu mngon sum du byas so/ /des bden pa mthong nas tshigs su bcad pa smras pa/ ring na bzhugs pa'i sangs rgyas</text></item>
<item><p>107a3</p><section>'dul ba</section><text>kyis/ /shes rab kyi mig rnam par sbyangs/ /gang la de 'dra'i gsos mnga' ba/ /sman pa'i mchog la phyag 'tshal lo/ /des shes nas dad pa dang ldan pas rgyal po gzugs can snying po la phrin yig 'di skad ces shed 'thun dgyes pa khyod la</text></item>
<item><p>107a4</p><section>'dul ba</section><text>brten nas bdag gis sems can dmyal ba dang / dud 'gro dang yi dgas dag nas ni rkang pa phyung / lha dang mi rnams kyi nang du ni bzhag /'khor ba ni mthar byas/ khrag dang mchi ma'i rgya mtsho ni bskams/ rus pa'i ri dag las ni bsgal/ ngan song</text></item>
<item><p>107a5</p><section>'dul ba</section><text>gi sgo dag ni bcad/ mtho ris dang thar pa'i sgo dag ni phye/ thog ma med pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni mngon sum du byas te/ bdag dge slong</text></item>
<item><p>107a6</p><section>'dul ba</section><text>mthong bar 'dod kyis khyod kyis dge slong 'ga' zhig gtang ba'i rigs so zhes bris te spring ngo / /rgyal po gzugs can snying pos phrin yig de blags nas/ bcom ldan 'das ga la ba der song ste phyin nas bcom ldan 'das kyi zhabs gnyis la</text></item>
<item><p>107a7</p><section>'dul ba</section><text>mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la rgyal po gzugs can snying pos 'di skad ces gsol to/ /btsun pa rgyal po u tra ya nas bden pa dag mthong nas des bdag la phrin</text></item>
<item><p>107a8</p><section>'dul ba</section><text>yig bskur te/ dge slong mthong bar 'tshal gyis dge slong 'ga' zhig gtang ba'i rigs so zhes mchi na/ de'i slad du 'di la ji ltar bsgrub par bgyi/ bcom ldan 'das kyis dgongs pa/ rgyal po u tra ya na 'khor dang bcas pa dang grong khyer sgra sgrogs</text></item>
<item><p>107b1</p><section>'dul ba</section><text>na gnas pa'i skye bo'i tshogs dge slong gang gis gdul ba yin snyam du dgongs na dge slong kā tyā ya na chen po'i gdul ba yin par gzigs nas/ bcom ldan 'das kyis tshe dang ldan pa kā tyā ya na chen po la bka' stsal pa/ kā tyā ya na grong khyer sgra</text></item>
<item><p>107b2</p><section>'dul ba</section><text>sgrogs na rgyal po u tra ya na 'khor dang bcas pa dang / sgra sgrogs na gnas pa'i skye bo'i tshogs la soms shig /tshe dang ldan pa kā tyā ya na chen pos btsun pa bka' bzhin 'tshal zhes bcom ldan 'das las mnyan nas/ bcom ldan 'das kyi zhabs</text></item>
<item><p>107b3</p><section>'dul ba</section><text>gnyis la mgo bos phyag 'tshal te bcom ldan 'das kyi spyan snga nas song ngo / /de nas tshe dang ldan pa kā tyā ya na chen po de nyid kyi mtshan mo 'das nas snga dro sham thabs bgos lhung bzed dang chos gos thogs te rgyal po'i khab tu bsod snyoms</text></item>
<item><p>107b4</p><section>'dul ba</section><text>la zhugs so/ /rgyal po'i khab du bsod snyoms brgyus nas zas kyi bya ba byas te phyi ma'i zas kyi bsod snyoms las phyir log pas ji ltar longs spyad pa'i gnas mal mkhos su phab ste/ lhung bzed dang chos gos thogs nas 'khor lnga brgya dang</text></item>
<item><p>107b5</p><section>'dul ba</section><text>grong khyer sgra sgrogs ga la ba der dong ngo / /rgyal po gzugs can snying pos kyang rgyal po u tra ya na la phrin yig shed 'thun dgyes pa khyod kyi phyir bdag gis dge slong ston pa dang 'dra ba 'di 'khor lnga brgya dang btang gis khyod kyis dpag tshad phyed dang</text></item>
<item><p>107b6</p><section>'dul ba</section><text>gsum du lam mdzes pa dang / grong khyer mdzes par bya zhing bdag nyid dpung gi tshogs yan lag bzhi dang ldan pas bsu bar bya ste/ grong khyer gyi phyi rol du gtsug lag khang lnga brgya byed du gzhug cing khri dang / khri'u dang / stan nang tshangs can dang / la ba</text></item>
<item><p>107b7</p><section>'dul ba</section><text>dang sngas dang / gor bu lnga brgya yang sbyin par bya/ bsod snyoms lnga brgya yang sbyor du gzhug par bya ste/ des na khyod kyis bsod nams chen po 'thob par 'gyur ro zhes bris te bskur ro/ /rgyal po u tra ya nas phrin yig blags nas dga' ba dang /</text></item>
<item><p>107b8</p><section>'dul ba</section><text>mchog tu dga' ba skyes te des dpag tshad phyed dang gsum du lam dang grong khyer mdzes par byed du bcug nas bdag nyid dpung gi tshogs yan lag bzhi pa dang / skye bo 'bum phrag du ma'i 'khor dang bcas pas bsu nas bkur sti chen pos grong</text></item>
<item><p>108a1</p><section>'dul ba</section><text>khyer sgra sgrogs su 'jug tu bcug cing / grong khyer gyi phyi rol du gtsug lag khang lnga brgya yang byed du bcug /khri dang khri'u dang stan nang tshangs can dang / la ba dang sngas dang gor bu lnga brgya yang 'bul du bcug /bsod snyoms lnga</text></item>
<item><p>108a2</p><section>'dul ba</section><text>brgya yang sbyor du bcug ste/ sa phyogs go skabs yangs par stan shom du bcug go/ /tshe dang ldan pa kā tyā ya na chen po dge slong gi dge 'dun gyi gong du stan bshams pa nyid la 'dug go/ /srog chags 'bum phrag du ma dag kyang kha cig ni ltad mo</text></item>
<item><p>108a3</p><section>'dul ba</section><text>skyes pa na/ kha cig ni sngon gyi dge ba'i rtsa ba dag gis bskul ba na der 'dus par gyur to/ /de nas tshe dang ldan pa kā tyā ya na chen pos 'khor de'i bsam pa dang / bag la nyal dang / khams dang / rang bzhin khong du chud nas srog chags 'bum phrag du</text></item>
<item><p>108a4</p><section>'dul ba</section><text>ma dag gis gang thos nas khyad par chen po rtogs par gyur pa de lta bu'i chos bstan pa byas te/ kha cig gis ni rgyun du zhugs pa'i 'bras bu mngon sum du byas/ kha cig gis ni lan cig phyir 'ong ba'i 'bras bu mngon sum du byas/ kha cig gis ni phyir</text></item>
<item><p>108a5</p><section>'dul ba</section><text>mi 'ong ba'i 'bras bu mngon sum du byas/ kha cig gis ni rab tu byung ste nyon mongs pa thams cad spangs pas dgra bcom pa nyid mngon sum du byas so/ /kha cig gis ni nyan thos kyi byang chub tu sems bskyed/ kha cig gis ni rang byang chub tu sems</text></item>
<item><p>108a6</p><section>'dul ba</section><text>bskyed/ kha cig gis ni bla na med pa yang dag par rdzogs pa'i byang chub tu sems bskyed do/ /'khor phal cher ni sangs rgyas la gzhol ba dang / chos la 'bab pa dang / dge 'dun la bab par bkod do/ /grong khyer sgra sgrogs na khyim bdag rgyal</text></item>
<item><p>108a7</p><section>'dul ba</section><text>dang / skar rgyal zhes bya ba gnyis shig 'khod pa de gnyis tshe dang ldan pa kā tyā ya na chen po ga la ba der dong ste phyin nas tshe dang ldan pa kā tyā ya na chen po'i rkang pa gnyis la mgo bos phyag 'tshal te mtha' cig tu 'khod do/ /mtha' gcig tu 'khod</text></item>
<item><p>108a8</p><section>'dul ba</section><text>nas khyim bdag rgyal dang / skar rgyal gnyis kyis tshe dang ldan pa kā tyā ya na chen po la 'di skad ces smras so/ /'phags pa kā tyā ya na chen po bdag cag gnyis legs par gsungs pa'i chos 'dul ba la rab tu 'byung ba dang rdzogs par bsnyen</text></item>
<item><p>108b1</p><section>'dul ba</section><text>pa'i dge slong gi dngos po dang / bdag cag gnyis kyis 'phags pa kā tyā ya na chen po'i drung du tshangs par spyod pa spyad pa 'thob 'am/ tshe dang ldan pa kā tyā ya na chen pos de gnyis rab tu phyung rdzogs par bsnyen par byas te gdam ngag dang rjes su bstan pa byin</text></item>
<item><p>108b2</p><section>'dul ba</section><text>nas de gnyis kyis spro ba dang / 'bad pa dang / brtsal ba byas pas gong nas gong du yid la byed pa'i khyad par thob nas 'khor ba'i 'khor lo cha lnga pa g.yo ba dang mi g.yo ba 'di nyid rig ste 'du byed kyi rnam pa thams cad nyams pa dang / ltung ba dang rnam par 'thor ba dang rnam</text></item>
<item><p>108b3</p><section>'dul ba</section><text>par 'jig pa'i chos nyid kyis zil gyis mnan nas nyon mongs pa thams cad spangs pas rigs kyi bu dag gang gi phyir skra dang kha spu bregs te gos ngur smrig dag bgos nas yang dag pa kho nar dad pas khyim nas khyim med par rab tu 'byung</text></item>
<item><p>108b4</p><section>'dul ba</section><text>bar byed pa tshangs par spyod pa'i mtha' bla na med pa de tshe de nyid la rang gi mngon par shes pas mngon sum du byas te bsgrubs nas bdag gi skye ba zad do/ /tshangs par spyod pa spyad do/ /bya ba byas so/ /srid pa 'di las gzhan mi shes so zhes go bar byed cing /</text></item>
<item><p>108b5</p><section>'dul ba</section><text>dgra bcom pa khams gsum pa las 'dod chags dang bral ba/ bong ba dang gser du mnyam pa/ nam mkha' dang lag mthil du mtshungs pa'i sems dang ldan pa/ tsan dan bzhag pa lta bu rig pas sgo nga'i sbubs dral bar gyur cing / rig pa dang mngon</text></item>
<item><p>108b6</p><section>'dul ba</section><text>par shes pa dang / so so yang dag par rig pa thob pa/ srid pa dang / 'dod pa'i rnyed pa dang / bkur sti la rgyab kyis phyogs pa/ dbang po dang / nye dbang dang bcas pa'i lha rnams kyis mchod par bya ba dang / rjed par bya ba dang / mngon du smra bar bya bar</text></item>
<item><p>108b7</p><section>'dul ba</section><text>gyur to/ /de gnyis kyis 'bar ba dang / gsal ba dang / char 'bab pa dang / glog 'byin pa'i cho 'phrul dag byas nas phung po'i lhag ma med pa'i mya ngan las 'das pa'i dbyings su yongs su mya ngan las 'das so/ /de gnyis kyi nye du dag gis</text></item>
<item><p>108b8</p><section>'dul ba</section><text>lus la lus kyi mchod pa byas nas mchod rten gnyis byed du bcug ste gcig ni rgyal gyi'o/ /gcig shos ni skar rgyal gyi'o/ /rgyal po u tra ya na nyin re nyin re zhing tshe dang ldan pa kā tyā ya na chen po'i drung du song nas chos mnyan te btsun mo'i 'khor</text></item>
<item><p>109a1</p><section>'dul ba</section><text>la 'phags pa kā tyā ya na chen po chos dngar ba dngar ba ston par byed de/ sbrang bu sbrang rtsi 'byin pa bzhin no zhes rjod par byed do/ /de dag gis smras pa/ lha sangs rgyas 'byung ba ni 'bras bu dang bcas pa lags so/ /ji ltar gang gi slad du khyod</text></item>
<item><p>109a2</p><section>'dul ba</section><text>chos gsan pas so/ /gal te de lta na khyed cag kyang ci'i phyir chos mi nyan/ lha bdag cag ni ngo tsha dang ldan pa lags pas ji ltar der mchis te chos mnyan par bgyi/ gal te 'phags pa kā tyā ya na chen po 'di nyid du mchis te chos ston par bgyid</text></item>
<item><p>109a3</p><section>'dul ba</section><text>na de lta na bdag cag kyang chos nyan to/ /rgyal po u tra ya nas tshe dang ldan pa kā tyā ya na chen po la smras pa/ 'phags pa btsun mo'i 'khor chos nyan par 'tshal lo/ /des smras pa/ rgyal po chen po dge slong dag ni btsun mo'i 'khor gyi nang du zhugs</text></item>
<item><p>109a4</p><section>'dul ba</section><text>shing chos mi ston to/ /bcom ldan 'das kyis btsun mo'i 'khor gyi nang du 'jug pa bkag go/ /'phags pa 'o na su zhig btsun mo'i 'khor la chos ston par bgyid/ rgyal po chen po dge slong ma'o/ /rgyal po u tra ya nas rgyal po gzugs</text></item>
<item><p>109a5</p><section>'dul ba</section><text>can snying po la phrin yig 'di skad ces shed 'thun dgyes pa bdag gi btsun mo'i 'khor chos nyan par 'tshal na de'i slad du dge slong ma 'ga' zhig gtang ba'i rigs so zhes bris te bskur ro/ /rgyal po gzugs can snying pos phrin yig de blags</text></item>
<item><p>109a6</p><section>'dul ba</section><text>nas bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la rgyal po gzugs can snying pos 'di</text></item>
<item><p>109a7</p><section>'dul ba</section><text>skad ces gsol to/ /btsun pa rgyal po u tra ya nas phrin yig spring ste btsun mo'i 'khor chos nyan par 'tshal gyis de'i slad du dge slong ma 'ga' zhig gtang ba'i rigs so zhes mchi na de'i slad du 'di la ji ltar bsgrub par bgyi/ bcom</text></item>
<item><p>109a8</p><section>'dul ba</section><text>ldan 'das kyis dgongs pa/ rgyal po u tra ya na'i btsun mo'i 'khor gyi bud med dang grong khyer sgra sgrogs na gnas pa'i bud med rnams dge slong ma gang gis gdul ba yin snyam du dgongs na/ dge slong ma ri ma'i gdul ba yin par gzigs nas</text></item>
<item><p>109b1</p><section>'dul ba</section><text>de nas bcom ldan 'das kyis dge slong ma ri ma la bka' stsal pa/ ri ma grong khyer sgra sgrogs na rgyal po u tra ya na'i btsun mo'i 'khor gyi bud med dang / sgra sgrogs na gnas pa'i bud med rnams la soms shig /dge slong ma ri mas btsun pa</text></item>
<item><p>109b2</p><section>'dul ba</section><text>bka' bzhin 'tshal zhes bcom ldan 'das las mnyan nas bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas song ngo / /de nas dge slong ma ri ma de nyid kyi mtshan mo 'das nas snga dro sham thabs</text></item>
<item><p>109b3</p><section>'dul ba</section><text>bgos lhung bzed dang chos gos thogs te rgyal po'i khab du bsod snyoms la zhugs so/ /rgyal po'i khab tu bsod snyoms brgyus nas zas kyi bya ba byas te phyi ma'i zas kyi bsod snyoms las phyir log pas ji ltar longs spyad pa'i gnas mal</text></item>
<item><p>109b4</p><section>'dul ba</section><text>mkhos su phab ste/ lhung bzed dang chos gos thogs nas 'khor lnga brgya dang grong khyer sgra sgrogs ga la ba der song ngo / /rgyal po gzugs can snying pos kyang rgyal po u tra ya na la phrin yig 'di skad ces shed 'thun dgyes pa khyod kyi phyir bdag gis</text></item>
<item><p>109b5</p><section>'dul ba</section><text>nyan thos ma chen mo ston pas bsngags pa 'di 'khor lnga brgya dang gtang gis khyod kyis kyang dpag tshad phyed dang gsum du lam dang grong khyer mdzes par bya zhing bdag nyid dpung gi tshogs yan lag bzhi dang ldan pas bsu bar bya ste/ grong khyer gyi nang du dbyar</text></item>
<item><p>109b6</p><section>'dul ba</section><text>khang lnga brgya yang byed du gzhug par bya/ khri dang khri'u dang / stan nang tshangs can dang / la ba dang sngas dang / gor bu lnga brgya yang 'bul bar bya/ bsod snyoms lnga brgya yang sbyor du gzhug par bya ste/ des na khyod kyis bsod nams chen po 'thob</text></item>
<item><p>109b7</p><section>'dul ba</section><text>par 'gyur ro zhes bris te bskur ro/ /rgyal po u tra ya nas phrin yig de blags nas dga' ba dang mchog tu dga' ba skyes te/ des dpag tshad phyed dang gsum du lam dang grong khyer mdzes par byed du bcug nas bdag nyid dpung gi tshogs yan lag</text></item>
<item><p>109b8</p><section>'dul ba</section><text>bzhi pa dang / skye bo 'bum phrag du ma'i 'khor dang bcas pas bsu nas bkur sti chen pos grong khyer du 'jug tu bcug cing / grong khyer gyi nang du dbyar khang lnga brgya byed du bcug ste/ khri dang khri'u dang / stan nang tshangs can dang la ba dang sngas dang gor bu lnga brgya yang 'bul du</text></item>
<item><p>110a1</p><section>'dul ba</section><text>bcug /bsod snyoms lnga brgya yang sbyor du bcug go/ /dge slong ma ri ma nyin re zhing rgyal po u tra ya na'i btsun mo'i 'khor dang / grong khyer sgra sgrogs na gnas pa'i bud med rnams kyi nang du zhugs te chos ston par byed do/ /rgyal po u tra ya na</text></item>
<item><p>110a2</p><section>'dul ba</section><text>ni pi bang mkhas pa yin la/ btsun mo zla 'od ni gar mkhas pa yin pas ji tsam du dus gzhan zhig na rgyal po u tra ya nas pi bang sbrings te btsun mo zla 'od gar byed do/ /des de gar byed pa na chud za ba'i mtshan ma mthong nas des de la mgo 'jug</text></item>
<item><p>110a3</p><section>'dul ba</section><text>tu brtags te bsams na zhag bdun 'das na 'di dus byed par 'gyur ro snyam nas de'i lag nas pi bang shor te sa la lhung ba dang / btsun mo zla 'od kyis smras pa/ lha bdag gis gar ma legs sam ci nongs/ zla 'od khyod kyis gar ma legs pa ma</text></item>
<item><p>110a4</p><section>'dul ba</section><text>yin te/ 'di ltar ngas khyod gar byed pa na chud za ba'i mtshan ma mthong bas nyi ma bdun pa la khyod dus byed par 'gyur ro/ /btsun mo zla 'od kyis rgyal po'i rkang pa gnyis la gtugs te smras pa/ lha gal te de ltar na bdag gis lha la bsnyen bkur</text></item>
<item><p>110a5</p><section>'dul ba</section><text>ni bgyis lags na/ gal te lhas gnang na bdag rab tu 'byung ngo / /rgyal pos smras pa/ zla 'od dus yin gyis gnang ngo / /gal te khyod rab tu byung nas nyon mongs pa thams cad spangs pas dgra bcom pa nyid mngon sum du byed na ni de nyid khyod kyi sdug</text></item>
<item><p>110a6</p><section>'dul ba</section><text>bsngal gyi mtha' yin no/ /gal te kun tu sbyor ba lhag ma dang bcas pas dus byas te lha rnams kyi nang du skyes par gyur na ni khyod lhar gyur pas nga la blta bar bya'o/ /des smras pa/ lha bka' bzhin 'tshal/ rgyal po u tra ya nas btsun mo zla</text></item>
<item><p>110a7</p><section>'dul ba</section><text>'od dge slong ma ri ma la gtad de smras pa/ 'phags ma btsun mo zla 'od legs par gsungs pa'i chos 'dul ba la rab du 'byung ba dang rdzogs par bsnyen pa dge slong ma'i dngos po 'tshal gyis de'i slad du 'phags mas 'di rab tu 'byung ba dang / rdzogs par snyen</text></item>
<item><p>110a8</p><section>'dul ba</section><text>par mdzad pa'i rigs so/ /dge slong ma ri mas smras pa/ de ltar bgyi'o zhes des de rab tu phyung zhing rdzogs par bsnyen par byas so/ /dge slong ma ri mas bsams pas/ de la 'chi ba'i 'du shes sgoms shig ces gdam ngag byin no/ /btsun mo zla 'od kyis 'chi</text></item>
<item><p>110b1</p><section>'dul ba</section><text>ba'i 'du shes bsgom par brtsams nas de nyi ma bdun pa la dus la bab nas rgyal chen bzhi'i ris kyi lha rnams kyi nang du skyes so/ /lha'i bu 'am lha'i bu mo'i chos nyid ni skyes nas ring po ma lon pa la sems gsum skye ste/ gang nas shi 'phos pa dang / gang</text></item>
<item><p>110b2</p><section>'dul ba</section><text>du skyes pa dang / las gang gis skyes pa'o/ /lha'i bu mo zla 'od kyis bsams pa/ bdag gang nas shi 'phos snyam na/ mi rnams kyi nang nas shi 'phos pa dang / gang du skyes snyam na rgyal chen bzhi pa'i nang du skyes pa dang / las gang gis skyes snyam na bcom ldan 'das kyi bstan</text></item>
<item><p>110b3</p><section>'dul ba</section><text>pa la tshangs par spyod pa spyad pa nyid kyis skyes par mthong ngo / /de nas lha'i bu mo zla 'od 'di snyam du sems te/ gang gi phyir bdag yongs su gnas pa bsten te bcom ldan 'das la blta ba dang / bsnyen bkur bya ba'i phyir nye bar 'gro ba ni bdag gi tshul dang 'thun</text></item>
<item><p>110b4</p><section>'dul ba</section><text>pa ma yin gyis bdag yongs su gnas pa ma bsten pa kho nar bcom ldan 'das la blta ba dang / bsnyen bkur bya ba'i phyir nye bar 'gro'o snyam mo/ /de nas lha'i bu mo zla 'od rna cha gdub 'khor g.yo zhing dri ma med pa thogs te do shal dang se mo dos brgyan pa'i</text></item>
<item><p>110b5</p><section>'dul ba</section><text>lus kyis lha'i utpa la dang / pad ma dang / ku mu da dang / pad ma dkar po dag gis thu ba bkang ste kha dog shin tu 'das pas mtshan mo la bab pa dang / bcom ldan 'das ga la ba der song ste phyin nas bcom ldan 'das la me tog dag gis mngon par gtor te bcom</text></item>
<item><p>110b6</p><section>'dul ba</section><text>ldan 'das kyi zhabs gnyis la mgo bos phyag 'tshal nas mtha' gcig tu 'dug pa dang / 'di ltar lha'i bu mo zla 'od kyi kha dog gi mthus 'od ma'i tshal ka lan da ka'i gnas thams cad snang ba chen pos khyab par gyur to/ /de nas bcom ldan 'das</text></item>
<item><p>110b7</p><section>'dul ba</section><text>kyis lha'i bu mo zla 'od kyi bsam pa dang bag la nyal dang / khams dang / rang bzhin thugs su chud nas gang thos nas lha'i bu mo zla 'od kyis stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes</text></item>
<item><p>110b8</p><section>'dul ba</section><text>bcom ste rgyun du zhugs pa'i 'bras bu mngon sum du byas pa de lta bur 'phags pa'i bden pa bzhi yang dag par so sor rtogs par byed pa'i chos bstan pa mdzad do/ /des bden pa mthong nas btsun pa bcom ldan 'das kyis bdag la gang mdzad pa 'di lta bu ni bdag la</text></item>
<item><p>111a1</p><section>'dul ba</section><text>phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang bram ze dag gis kyang ma bgyis/ byams pa dang mdza' bshes dang</text></item>
<item><p>111a2</p><section>'dul ba</section><text>rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang / dud 'gro dang / yi dgas dag nas ni</text></item>
<item><p>111a3</p><section>'dul ba</section><text>rkang pa phyung / lha dang mi rnams kyi nang du ni bzhag go zhes lan gsum du ched du brjod pa ched du brjod do/ /yang smras pa/ khyod mthus rab drag nyes pa mang ldan pa'i/ /ngan song shul bkag bsod nams mang ldan pa'i/ /mtho ris 'gro ba phye zhing bdag gis ni/ /</text></item>
<item><p>111a4</p><section>'dul ba</section><text>mya ngan 'das pa'i shul yang thob par gyur/ /shin du rnam dag khyod rten bdag gis ni/ /de ring skyon bral dag pa'i mig thob cing / /go 'phang zhi ba 'phags pa dgyes thob ste/ /sdug bsngal rgya mtsho'i pha rol rgal bar gyur/ /'gro ba lha min mi dang lhas</text></item>
<item><p>111a5</p><section>'dul ba</section><text>mchod pa/ /skye dang rga dang na 'chi bral ba po/ /srid pa stong du mthong ba rab dkon pa/ /thub pa de ring khyod mthong 'bras bu mchis/ /de nas gdud byas do shal rab 'phyang bas/ /zhabs la phyag 'tshal rangs pa skyes gyur nas/ /dgra thul g.yas nas yongs su</text></item>
<item><p>111a6</p><section>'dul ba</section><text>bskor byas te/ /lha yi 'jig rten mngon phyogs mkha' la song / /de nas lha'i bu mo zla 'od tshong pa khe spogs rnyed pa lta bu dang / zhing pa lo tog 'byor pa lta bu dang / dpa' bo g.yul las rnam par rgyal ba lta bu dang / nad pa nad thams cad las</text></item>
<item><p>111a7</p><section>'dul ba</section><text>yongs su thar ba lta bur gyur te cha lugs gang gis bcom ldan 'das kyi spyan sngar 'ongs pa'i cha lugs de nyid kyis rang gi gnas su song ngo / /de 'di snyam du sems te/ bdag gis rgyal po u tra ya na la khas blangs pas da de blta ba'i dus</text></item>
<item><p>111a8</p><section>'dul ba</section><text>yin no/ /snyam nas/ de nas lha'i bu mo zla 'od rgyal po u tra ya na ga la ba der song ngo / /de'i tshe na rgyal po u tra ya na gcig pu steng gi khang bzangs kyi gzhir gtogs pa na nyal zhing 'dug nas des de snang ba rgya chen pos khyab par byas</text></item>
<item><p>111b1</p><section>'dul ba</section><text>te se gol gyi sgras bslang ba dang / de gnyid kyis non pa'i mig dang rnam par shes pa mi gsal bas smras pa/ khyod su des smras pa/ bdag zla 'od do/ /rgyal pos smras pa/ tshur shog dga' mgur spyad par bya'o/ /des smras pa lha bdag shi zhing dus la bab nas rgyal chen</text></item>
<item><p>111b2</p><section>'dul ba</section><text>bzhi'i ris kyi lha rnams kyi nang du skyes te/ gal te bdag dang lhan cig mjal bzhed na bcom ldan 'das kyi spyan sngar rab tu byung zhig dang / gal te tshe 'di nyid la nyon mongs pa thams cad spangs pas dgra bcom pa nyid mngon sum du mdzad na ni de nyid</text></item>
<item><p>111b3</p><section>'dul ba</section><text>khyod kyi sdug bsngal gyi mtha' lags so/ /gal te kun du sbyor ba lhag ma dang bcas pas dus bgyis te rgyal chen bzhi'i ris kyi lha rnams kyi nang du skyes par gyur na ni der khyod bdag dang mjal bar 'gyur ro zhes smras te de nyid du mi snang bar gyur to// //</text></item>
<item><p>111b4</p><section>'dul ba</section><text>'dul ba rnam par 'byed pa/ bam po bdun bcu rtsa gcig pa/ rgyal po u tra ya nas mtshan thog tag tu rab tu 'byung ba rjes su bsams nas nang par sngar langs te blon po rnams la smras pa/ shes ldan dag btsun mo zla 'od ga la 'dug ltos shig /</text></item>
<item><p>111b5</p><section>'dul ba</section><text>de dag gis smras pa/ lha dus la bab bo/ /rgyal po u tra ya nas bsams pa/ gang gi phyir bdag la lha mos bskul nas bdag khyim pa khyim gyi nang na gnas shing sogs 'jog gi longs spyod dang 'dod pa la yongs su spyod pa ni bdag gi tshul dang</text></item>
<item><p>111b6</p><section>'dul ba</section><text>'thun pa ma yin gyis/ bdag gis gzhon nu gtsug phud can rgyal srid la dbang bskur te bdag skra dang kha spu bregs nas gos ngur smrig dag bgos te/ yang dag pa kho nar dad pas khyim nas khyim med par rab tu 'byung ngo snyam nas/ des blon po'i mchog</text></item>
<item><p>111b7</p><section>'dul ba</section><text>he ru ka dang / bhi ru ka gnyis mngag pas bos te smras pa/ shes ldan gnyis bu gzhon nu gtsug phud can nga la ci 'dra ba de kho na bzhin du khyed gnyis la yang de 'dra ba yin gyis khyed gnyis kyis de gnod pa las bzlog par bya zhing phan pa la nges par</text></item>
<item><p>111b8</p><section>'dul ba</section><text>sbyar bar gyis shig /nga ni legs par gsungs pa'i chos 'dul ba la rab tu 'byung ngo / /de gnyis kyis thos nas mchi mas brnangs te 'khod do/ /rgyal pos gzhon nu gtsug phud can la smras pa/ bu khyod ji lta nga'i tshig mnyan pa dang bya bar</text></item>
<item><p>112a1</p><section>'dul ba</section><text>sems pa de bzhin du/ khyod kyis blon po'i mchog he ru ka dang bhi ru ka 'di gnyis kyi tshig mnyan pa dang bya bar soms shig /nga ni legs par gsungs pa'i chos 'dul ba la rab tu 'byung ngo / /des kyang thos nas mchi mas brnangs te</text></item>
<item><p>112a2</p><section>'dul ba</section><text>'dug go/ /de nas rgyal po u tra ya nas grong khyer sgra sgrogs su dril bsgrag pa byed du bcug ste/ grong khyer sgra sgrogs na gnas pa dag dang / pho brang 'khor gyi mi dag dang / yul tha dad pa nas lhag pa'i skye bo'i tshogs rnams la shes ldan dag nyon cig /</text></item>
<item><p>112a3</p><section>'dul ba</section><text>nga ni skra dang kha spu bregs te gos ngur smrig dag bgos nas yang dag pa kho nar dad pas khyim nas khyim med par rab tu 'byung gis ngas rgyal srid byed du bcug pa na gang la gnod pa cung zad ci byas pa de bzod par gyis shig ces bsgo'o/ /grong khyer sgra</text></item>
<item><p>112a4</p><section>'dul ba</section><text>sgrogs na gnas pa rnams dang / pho brang 'khor gyi mi rnams dang / yul tha dad pa nas lhags pa'i skye bo'i tshogs rnams rgyal po la rjes su chags pa yin pas de dag gis thos nas thams cad mchi mas brnangs te 'khod do/ /de nas rgyal po u tra</text></item>
<item><p>112a5</p><section>'dul ba</section><text>ya nas gzhon nu gtsug phud can rgyal srid la bzhag nas rtsa lag gi skye bo rnams la bzod pa gsol te/ dge sbyong dang / bram ze dang / bkren pa dang / sdug phongs pa rnams la sbyin pa dag byin/ bsod nams dag byas te mi bsnyen bkur ba cig dang /</text></item>
<item><p>112a6</p><section>'dul ba</section><text>rgyal po'i khab logs su phyogs te 'phags so/ /de nas rgyal po gtsug phud can btsun mo'i 'khor dang / gzhon nu dang / blon po dang / pho brang 'khor gyi mi dang bcas pa dang / gzhan yang yul tha dad pa nas lhags pa'i skye bo'i tshogs rnams</text></item>
<item><p>112a7</p><section>'dul ba</section><text>phyi bzhin phyi bzhin du 'brang ste/ srog chags 'bum phrag du ma dag gis bskyal bzhin du grong khyer sgra sgrogs nas phyir byung ste/ skyed mos tshal shing ljon pa'i tshal sna tshogs kyis brgyan pa/ me tog dang 'bras bu dang / chu rgyun sna tshogs</text></item>
<item><p>112a8</p><section>'dul ba</section><text>dang ldan pa/ ngang pa dang / khrung khrung dang / rma bya dang / ne tso dang / ri skegs dang / khu byug dang / shang shang te'u sgra 'byin pa zhig tu yud tsam zhig bsdad nas grong khyer sgra sgrogs logs su rnam par bltas te rgyal po gtsug phud can la smras pa/ bu ngas chos</text></item>
<item><p>112b1</p><section>'dul ba</section><text>kyi rgyal srid byed du bcug pas de'i phyir srog chags 'bum phrag 'di snyed nga'i phyi bzhin du 'brang bar gyur gyis/ khyod kyis kyang chos kyis rgyal srid byed du gzhug par bya'o/ /skye bo'i tshogs de la yang bag phab ste smras pa/ shes ldan dag ngas khyed</text></item>
<item><p>112b2</p><section>'dul ba</section><text>kyi rgyal por 'di bskos kyis phyir deng la bde bar sgrubs shig ces smras te song ngo / /rgyal po gtsug phud can btsun mo'i 'khor dang / gzhon nu dang / blon po dang pho brang 'khor gyi mi dang bcas pa dang yul tha dad pa nas lhags pa'i skye bo'i tshogs rnams</text></item>
<item><p>112b3</p><section>'dul ba</section><text>mchi mas dkrugs pa'i mig gis yud tsam yud tsam phyi bzhin rtog cing rtog cing grong khyer sgra sgrogs su phyir log go/ /de nas rgyal po u tra ya na mthar gyis grong khyer rgyal po'i khab tu phyin nas des skyed mos tshal du bsdad de/ mi de la smras pa/</text></item>
<item><p>112b4</p><section>'dul ba</section><text>kwa'i nang rje rgyal po gzugs can snying po'i gan du song la rgyal po u tra ya na skyed mos tshal na sdod do zhes sbron cig /mi de song ste rgyal po gzugs can snying po la lha rgyal po u tra ya na skyed mos tshal na sdod do zhes sbran to/ /des thos nas 'phral</text></item>
<item><p>112b5</p><section>'dul ba</section><text>kho na la langs te zho shas 'tsho ba rnams la smras pa/ shes ldan dag rgyal po de dpung chen po dang ldan pa yin na des ma sbran pa kho nar 'ongs pa khyed cag sus kyang ma shes so/ /des smras pa/ lha de la dpung ga la mchis te dpon g.yog gnyis pu zhig</text></item>
<item><p>112b6</p><section>'dul ba</section><text>mchis so/ /rgyal po gzugs can snying pos bsams pa/ gang gi phyir bdag gis rgyal po rgyal rigs spyi bor dbang bskur ba bgyis na de bzhin du grong khyer du gzhug pa ni bdag gi tshul dang 'thun pa ma yin gyis/ bdag gis bkur sti chen pos</text></item>
<item><p>112b7</p><section>'dul ba</section><text>'jug tu gzhug go snyam du rig nas/ lam mdzes pa dang grong khyer mdzes par byed du bcug nas dpung gi tshogs yan lag bzhi pas bsu'o/ /de nas gnya' ba sprad de glang po che'i rgyab tu zhon nas grong khyer rgyal po'i khab tu bcug ste/ spos sna</text></item>
<item><p>112b8</p><section>'dul ba</section><text>tshogs dang sbyar ba'i chus khrus byed du bcug nas rgyal po la 'os pa'i gos dag dang / spos dang / phreng ba rgyu dang / byug pa sna tshogs dag gis legs par brgyan nas zan byin te lam gyis dub pa'i ngal bsos nas smras pa/ shed 'thun dgyes pas</text></item>
<item><p>113a1</p><section>'dul ba</section><text>rgyal srid rgyas pa dang / btsun mo'i 'khor dang / gzhon nu dang / blon po dang pho brang 'khor gyi mi rnams spangs te 'dir ci la byon/ sa gzhan gyi rgyal po 'ga' zhig gis yul 'khor gzhom par bgyis pa 'am/ gzhon nu rgyal srid la</text></item>
<item><p>113a2</p><section>'dul ba</section><text>mngon par dga' ba blon po skyon chags pas bslus pa 'ga' zhig gis brtul ba 'am gcig tu ma gyur tam/ des smras pa/ shed 'thun dgyes pa de ltar ma gyur te/ bdag legs par gsungs pa'i chos 'dul ba la rab tu 'byung ba dang rdzogs par bsnyen pa</text></item>
<item><p>113a3</p><section>'dul ba</section><text>dge slong gi dngos po 'tshal lo/ /rgyal po gzugs can snying pos thos nas yid dga' zhing dga' ste/ ro stod bsrang nas lag pa g.yas pa brkyang ste/ kye ma sangs rgyas/ kye ma chos/ kye ma dge 'dun/ kye ma chos kyi legs par gsungs pa nyid 'di ltar</text></item>
<item><p>113a4</p><section>'dul ba</section><text>skyes bu gtso bo 'di lta bu dag gis rgyal srid rgyas pa dang / btsun mo'i 'khor rgyas pa dang / mdza' bshes dang / rtsa lag gi tshogs rgya chen po dang / mdzod dang / bang ba dang / khyim rgya chen po dag spangs te legs par gsungs pa'i chos 'dul ba la rab tu 'byung</text></item>
<item><p>113a5</p><section>'dul ba</section><text>ba dang rdzogs par bsnyen pa dge slong gi dngos po 'dod pa ngo mtshar che'o zhes lan gsum ched du brjod pa ched du brjod pa smras nas rgyal po u tra ya na khrid de bcom ldan 'das ga la ba der song ngo / /de'i tshe na bcom ldan 'das 'khor 'bum phrag du ma'i gong na</text></item>
<item><p>113a6</p><section>'dul ba</section><text>bzhugs shing chos ston par mdzad do/ /bcom ldan 'das kyis ma ga dhar byung ba'i rgyal po bzo sbyangs gzugs can snying po thag ring po kho na nas gzigs so/ /gzigs nas kyang dge slong rnams la bka' stsal pa/ dge slong dag 'di ni rgyal po</text></item>
<item><p>113a7</p><section>'dul ba</section><text>gzugs can snying po yin te/ de skyes dang bcas pas nga'i gan du 'ong ngo / /de bzhin gshegs pa'i skyes ni 'di lta ste/ gdul ba'i skyes lta bu gzhan med do zhes bka' stsal nas cang mi gsung bar bzhugs so/ /rgyal po gzugs can snying pos bcom</text></item>
<item><p>113a8</p><section>'dul ba</section><text>ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la rgyal po gzugs can snying pos 'di skad ces gsol to/ /btsun pa rgyal po u tra ya na 'di legs par gsung</text></item>
<item><p>113b1</p><section>'dul ba</section><text>pa'i chos 'dul ba la rab tu 'byung ba dang rdzogs par bsnyen pa dge slong gi dngos po 'tshal na bcom ldan 'das kyis thugs brtse ba'i slad du 'di rab tu dbyung du gsol/ rdzogs par bsnyen par mdzad du gsol/ bcom ldan 'das kyis de la</text></item>
<item><p>113b2</p><section>'dul ba</section><text>dge slong tshur shog ces pas rab tu phyung zhing / dge slong tshur shog tshangs par spyad pa spyod cig ces bka' stsal pa dang / de bcom ldan 'das kyi bka'i mjug kho nar skra byi ba dang / snam sbyar gyon par gyur te/ skra dang kha spu zhag bdun skyes pa tsam dang /</text></item>
<item><p>113b3</p><section>'dul ba</section><text>lag pa lhung bzed dang / bya ma bum gyis 'brel pa dang / dge slong rdzogs par bsnyen nas lo brgya lon pa'i spyod lam lta bur gnas par gyur to/ /yang smras pa/ de bzhin gshegs pas tshur shog bka' stsal pas/ skra byi snam sbyar gyon pa'i lus ldan</text></item>
<item><p>113b4</p><section>'dul ba</section><text>zhing / /mod la dbang po rab zhir gnas gyur te/ /sangs rgyas dgongs pas lus gzugs bkab par gyur/ /de nas tshe dang ldan pa u tra ya na snga dro sham thabs bgos lhung bzed dang chos gos thogs te/ rgyal po'i khab du bsod snyoms la</text></item>
<item><p>113b5</p><section>'dul ba</section><text>zhugs so/ /de skye bo phal po che'i tshogs kyis mthong nas grong khyer rgyal po'i khab thams cad du bcom ldan 'das kyis rgyal po u tra ya na rab tu phyung rdzogs par bsnyen par mdzad nas de bsod snyoms la rgyal po'i khab tu zhugs so zhes</text></item>
<item><p>113b6</p><section>'dul ba</section><text>de lta bu'i sgra sgrogs par gyur to/ /de skad thos nas srog chags 'bum phrag du ma dag 'dus par gyur cing / khyim gyi nang na gnas pa'i bud med dag kyang skar khung dang / skar khung dra ba can dang / lan kan dag gi drung du 'khod de lta bar byed do/ /rgyal po</text></item>
<item><p>113b7</p><section>'dul ba</section><text>gzugs can snying po la blon po rnams kyis smras pa/ lha rgyal po u tra ya na rgyal po'i khab tu bsod snyoms la zhugs te srog chags 'bum phrag du ma dag gis bskor cing mchis so/ /rgyal po gzugs can snying pos de thos nas dge slong u tra</text></item>
<item><p>113b8</p><section>'dul ba</section><text>ya na ga la ba der song ste phyin nas dge slong u tra ya na la tshigs su bcad pa 'di skad ces smras so/ /mi dbang grong khyer stong dang ni/ /sgra sgrogs kyang ni spyad byas nas/ /bor ba'i bsod snyoms tshol byed pa/ /ji lta yongs su mi gdung ngam/ /</text></item>
<item><p>114a1</p><section>'dul ba</section><text>gser dang de bzhin dngul gyi snod/ /srang tshad brgya pa spyad byas nas/ /sa yi lhung bzed spyod byed pa/ /ji lta yongs su mi gdung ngam/ /sa lu'i 'bras chan gtsang ma dag /sha yis brlan pas spyad byas nas/ /zan dron khengs pa spyod byed pa/ /</text></item>
<item><p>114a2</p><section>'dul ba</section><text>ji lta yongs su mi gdung ngam/ /srin bal ras bal zar ma dang / /ko tam ka shi'i gos spangs nas/ /phyag dar khrod dag srel byed pa/ /ji lta yongs su mi gdung ngam/ /rlung med sgo gtan bsdams pa yi/ /khang pa brtsegs par khyod nyal nas/ /shing ljon</text></item>
<item><p>114a3</p><section>'dul ba</section><text>drung du gnas gyur pa/ /ji lta yongs su mi gdung ngam/ /'jam zhing ras bal 'dra ba yi/ /mal khri dag la khyod nyal nas/ /rtswa yi stan la nyal gyur pa/ /ji lta yongs su mi gdung ngam/ /btsun mo mtshungs pa yid 'ong ba/ /gus par nyal cing snyan smras pa/ /</text></item>
<item><p>114a4</p><section>'dul ba</section><text>du ma khyod kyis rnam spangs pa/ /ji lta yongs su mi gdung ngam/ /glang chen gnya' dang shing rta dang / /rta yi bzhon pas khyod song nas/ /rkang pas sa la rgyu byed pa/ /ji lta yongs su mi gdung ngam/ /nor mang ldan pa'i mdzod dang ni/ /khang pa dag kyang rnam spangs te/ ci</text></item>
<item><p>114a5</p><section>'dul ba</section><text>yang med pa thob gyur pa/ /ji lta yongs su mi gdung ngam/ /u tra ya nas smras pa/ rgyal po gal te gdul dka' ba/ /gzhan gyi zas kyis 'tsho byed na/ /ma grub pas ni de 'dul te/ /gnya' shing ba lang 'dul ba bzhin/ /rgyal po gzugs can snying pos smras pa/ /</text></item>
<item><p>114a6</p><section>'dul ba</section><text>rgyal po khyod yid mi bde 'am/ /ci phyir dman pa bzhin du smra/ /rgyal srid phyed ni sbyin bya yis/ /khyod ni sngon bzhin longs spyod kyis/ /rgyal po khyod yid mi bde 'am/ /ci phyir dman pa bzhin du smra/ /yid kyis gang dang gang 'dod pa'i/ /longs spyod rab mchog sbyin</text></item>
<item><p>114a7</p><section>'dul ba</section><text>par bya/ /u tra ya nas smras pa/ rgyal po gang zhig 'jig rten na/ /lus kyi chos reg bkren pa med/ /de ni nges par lha nyid dang / /yang na mya ngan 'da' bar 'gyur/ /mi dbang gang zhig chos spangs zhing / /'di la chos min dga' byed pa/ /rgyal po de bkren shes par</text></item>
<item><p>114a8</p><section>'dul ba</section><text>bya/ /mun nas mun par 'gro bar 'gyur/ /khyod la chos ni bstan bya yis/ /rgyal po chen po bdag la nyon/ /chos thos 'og tu rgyal po ni/ /gang du 'dod par 'gro bar 'gyur/ /yon tan med pa'i lus la ni/ /gcig nyid yon tan chen po ste/ /ji lta ji ltar gzung</text></item>
<item><p>114b1</p><section>'dul ba</section><text>byas pa/ /de lta de ltar rjes 'jug 'gyur/ /rgyal po bcu pa'i bcu po 'di/ /skyes bu'i cher ni brjod par bya/ /bu dang chung ma nor de la/ /rtsed mo dga' ba ci zhig yod/ /bu yis dga' ba ston byed de/ /chung mas khengs pa rjod par byed/ /chom rkun nor ni sgrub byed de/ /</text></item>
<item><p>114b2</p><section>'dul ba</section><text>rgyal po dag ni bcings las grol/ /mthar byed pa las sman dag dang / /nor dang nye dus skyob mi nus/ /rig sngags kun dang dpung dag dang / /dpa' brtul gyis kyang bskyob nus min/ /'di na mthu chen gnas mtho la/ /gnas pa'i lha tshe ring po yang / /de yang</text></item>
<item><p>114b3</p><section>'dul ba</section><text>tshe zad nyams 'gyur bas/ /'chi las de ring su zhig 'thar/ /mthu chen nor ldan grags 'bar ba/ /rgyal srid byas pa khyab 'jug dang / /mun byed sgra ngan skya bseng bu/ /des kyang 'chi ba bzlog ma nus/ /rgyal po sdom brtson dka' thub dang / /las dang brtson</text></item>
<item><p>114b4</p><section>'dul ba</section><text>'grus rtul ba dang / /'khor tshogs rgya chen nor dag gis/ /'chi las ji ltar thar mi nus/ /bar snang rgya mtsho'i nang dang ni/ /ri yi sul du zhugs pa 'am/ /gang du gnas na 'chi bdag gis/ /mi tshugs 'gyur ba'i sa phyogs med/ /bar snang rgya mtsho</text></item>
<item><p>114b5</p><section>'dul ba</section><text>yi nang dang ni/ /ri yi sul du zhugs pa 'am/ /gang du gnas na las rnams kyis/ /mi tshugs 'gyur ba'i sa phyogs med/ /rus pa thi ba'i mdog 'dra ba/ /bor zhing phyogs phyogs rnam 'thor ba/ /gang dang gang yin de dag ni/ /mthong na 'di la su</text></item>
<item><p>114b6</p><section>'dul ba</section><text>zhig dga'/ /thod pa dung gi mdog 'dra ba/ /bor zhing sku ba lhung lta bu/ /gang dang gang yin de dag ni/ /mthong na 'di la su zhig dga'/ /rgyal po tsha na sgrib byed cing / /grang na g.yog par byed pa yi/ /khyod kyi bdag nyid ces bya ba/ /gang yin de yang 'chi</text></item>
<item><p>114b7</p><section>'dul ba</section><text>bas 'joms/ /mi yis ji tsam zas zos shing / /gyon nam yang na byin pa de/ /de yi rang gir shes bya ste/ /gzhan ni bor te 'gro bar 'gyur/ /mi yi rkun pos mi 'phrogs dang / /gzhan dang thun mong ma yin pa'i/ /gter ni sbyin pa 'am yang na ni/ /</text></item>
<item><p>114b8</p><section>'dul ba</section><text>legs byas gzhan gyis sba bar bya/ /stag gis ri dgas bsad 'dren ltar/ /na rga 'chi bas khyod myur 'dren/ /mdza' bshes blon tshogs kun 'dus pa/ /khyod kyi nad ni sel mi nus/ /de la spyad lhag nor 'bru dang / /gser dngul gang dag yod pa la/ /bu</text></item>
<item><p>115a1</p><section>'dul ba</section><text>dang chung ma 'khor bcas dag /bgo skal nyid du sems par byed/ /gal te pha shi bu lon chags/ /bu sdug de la me mi khyer/ /shi na 'chi bzhin mi ngu zhing / /bdag gi pha 'am rjer mi smra/ /phyug shes bdag gi pha zer zhing / /skra bshig</text></item>
<item><p>115a2</p><section>'dul ba</section><text>mchi ma'i bzhin gyis ngu / /me yang mdun du khyer byed cing / /kye ma 'di ni lhar 'gyur zer/ /gos kyis bkab bzhin khyer byed cing / /me btang de nas sreg par byed/ /nye du ngu zhing gos gcig gis/ /de sregs spangs te longs spyod byed/ /de gcig</text></item>
<item><p>115a3</p><section>'dul ba</section><text>skye zhing skye tshe gcig /de bzhin gcig 'chi 'chi tshe gcig /skye 'dir gcig pus sdug bsngal myong / /'khor bar 'gyur la grog med do/ /de mthong 'di la dam pa rnams/ /rab 'byung khyim na 'dug mi byed/ /de dag chags pa kun bral nas/ /phyin chad mngal</text></item>
<item><p>115a4</p><section>'dul ba</section><text>na 'jug mi 'gyur/ /de nas rgyal po gzugs can snying po dge slong u tra ya nas gong nas gong du spobs pas lan glan pas cang mi smra zhing spobs pa med par gyur te song ngo / /de nas rgyal po gtsug phud can gyis re shig ji srid du chos kyi rgyal srid</text></item>
<item><p>115a5</p><section>'dul ba</section><text>byed du bcug nas chos ma yin pas rgyal srid byed du gzhug par brtsams pa dang / de la blon po'i mchog he ru ka dang bhi ru ka gnyis kyis smras pa/ lha chos kyis rgyal srid bgyid du stsol la/ chos ma lags pas bgyid du ma stsal cig /de ci'i slad du zhe</text></item>
<item><p>115a6</p><section>'dul ba</section><text>na/ lha yul gyi mi dag ni me tog gi shing ljon pa dang / 'bras bu'i shing ljon pa dag dang 'dra ba'i slad du ste/ lha 'di lta ste/ dper bgyi na me tog gi shing ljon pa dang / 'bras bu'i shing ljon pa dag ni dus dang dus su legs par yongs su bskyangs pa na bar</text></item>
<item><p>115a7</p><section>'dul ba</section><text>chad ma mchis pa'i sbyor bas dus ji lta ba bzhin du me tog dang / 'bras bu dag 'byin par bgyid do/ /lha de bzhin du yul gyi mi dag kyang dus dang dus su legs par yongs su bskyangs pa na bar chad ma mchis pa'i sbyor bas dus ji lta ba bzhin du dpya</text></item>
<item><p>115a8</p><section>'dul ba</section><text>dang lo thang dag 'bul bar bgyid do/ /de de gnyis kyis bzlog pa na re shig ji srid du chos kyis rgyal srid byed du bcug nas yang chos ma yin pas rgyal srid byed du gzhug par brtsams pa dang / de la de gnyis kyis lan gsum gyi bar du yang smras na</text></item>
<item><p>115b1</p><section>'dul ba</section><text>srid pa 'phos pa dang ldan pas bzlog kyang mi sdod de de khros nas blon po gzhan dag la smras pa/ shes ldan dag gang gis rgyal po rgyal rigs spyi bor dbang bskur ba'i bka' lan gsum gyi bar du yang gcog pa de'i chad pa ji lta bu yin/ de na blon po skyon</text></item>
<item><p>115b2</p><section>'dul ba</section><text>chags pa kha cig gis smras pa/ lha 'di la rma ci 'tshal te/ de'i chad pa ni dgum pa lags so/ /tshigs su bcad pa dag kyang smras pa/ blon po skyon ni chags pa dang / /'gul bar gyur pa'i so dang ni/ /zas la skyon ni chags pa dag /phyung ba 'ba'</text></item>
<item><p>115b3</p><section>'dul ba</section><text>shig bde bar gyur/ /blon po blo dang ldan gyur cing / /shes rab dang ni 'dul la mkhas/ /mdzod nas go 'phang gnas pa ni/ /gang gis mi gsod de gsod 'gyur/ /rgyal po gtsug pud can gyis smras pa/ shes ldan dag 'di gnyis ni nga'i</text></item>
<item><p>115b4</p><section>'dul ba</section><text>yab kyis bskos pa yin pas nga 'di gnyis gsod par mi byed kyis/ 'di ltar 'di gnyis kyis nga'i mig sngar 'dug par mi bya'o/ /zhes de gnyis kyi sgo bzlog nas skyon chags pa gzhan gnyis shig blon por bskos pa dang / de gnyis</text></item>
<item><p>115b5</p><section>'dul ba</section><text>kyis smras pa/ lha til ma brdungs pa dang / ma stsal ba dang / ma bsros pa dang / ma btsir ba dag gis til mar mi 'byin te/ mi'i dbang po skye bo dag kyang de dang 'dra'o/ /rgyal pos smras pa/ khyed gnyis kyis byas pa gang yin pa de ni mchog tu brtson pa yin no/ /</text></item>
<item><p>115b6</p><section>'dul ba</section><text>de gnyis kyis yul gyi mi dag la gnod pa bya bar brtsams so/ /ji tsam dus gzhan zhig na tshong pa zhig zong thogs te grong khyer sgra sgrogs nas rgyal po'i khab tu phyin pa dang / tshe dang ldan pa u tra ya nas de mthong nas ngo shes te smras pa/ ji lta sgra sgrogs</text></item>
<item><p>115b7</p><section>'dul ba</section><text>dag na gtsug pud can/ /'khor dang tshogs bcas stobs ldan nad med dam/ /de la phas kyi sdo ba 'ga' med cing / /rang gi rgyal srid chos kyis byed 'jug gam/ /des smras pa/ lha de bzhin sgra sgrogs dag na gtsug pud can/ /'khor dang tshogs bcas</text></item>
<item><p>115b8</p><section>'dul ba</section><text>stobs ldan bro ma 'tshal/ /de la phas kyi sdo ba ma mchis te/ /rgyal srid rtag tu chos ma lags pas bgyid/ /de nas tshe dang ldan pa u tra ya nas mthar gyis dri bar brtsams pas/ de na blon po gang ni gtso bo yin/ /gang ni gtso bo ma yin/</text></item>
<item><p>116a1</p><section>'dul ba</section><text>gang gi dbang gis ni gtsug pud can yul gyi mi dag la gnod pa byed/ des smras pa/ lha blon po'i mchog he ru ka dang bhi ru ka gnyis kyi sgo ni bzlog /skyon chags pa gzhan gnyis shig ni blon por bskos te/ de gnyis kyi dbang gis</text></item>
<item><p>116a2</p><section>'dul ba</section><text>gtsug pud can yul gyi mi dag la gnod pa bgyid do/ /u tra ya nas smras pa/ kwa'i nang rje khyod song la sgra sgrogs na gnas pa'i skye bo'i tshogs legs par dbugs phyung shig dang / yang der bzlog tu 'ong ste/ nga nyid kyis gtsug pud can ci nas</text></item>
<item><p>116a3</p><section>'dul ba</section><text>kyang yul gyi mi rnams la gnod pa mi byed pa de ltar gnod pa las bzlog par bya zhing phan pa la nges par sbyar bar bya'o/ /tshong pa des zong bsgyur te zong rin khyer nas 'phags te mthar gyis sgra sgrogs su phyin nas des nye du rnams la gsang ste</text></item>
<item><p>116a4</p><section>'dul ba</section><text>smras pa/ shes ldan dag kho bos zong thogs te rgyal po'i khab tu son nas kho bos der rgyal po bgres po mthong nas/ de'i zhal nas kwa'i nang rje khyod song la sgra sgrogs na gnas pa'i skye bo'i tshogs legs par dbugs phyung shig dang nga</text></item>
<item><p>116a5</p><section>'dul ba</section><text>yang der bzlog tu 'ong ste/ nga nyid kyis gtsug phud can ci nas kyang yul gyi mi rnams la gnod pa mi byed pa de ltar gnod pa las bzlog par bya zhing phan pa la nges par sbyar bar bya'o zhes byung ngo / /de dag gis kyang gzhan dag la brjod cing de dag gis</text></item>
<item><p>116a6</p><section>'dul ba</section><text>kyang gzhan dag la brjod pas de ltar sgra de rna ba gcig nas gcig tu brgyud pas blon po skyon chags pa de gnyis kyi rnar son nas de gnyis kyis bsams pa/ gal te rgyal po rgan po 'ong bar gyur na des gdon mi za bar he ru ka dang / bhi ru ka gnyis</text></item>
<item><p>116a7</p><section>'dul ba</section><text>yang blon po'i mchog tu sko zhing bdag cag gnyis la gnod pa byed par 'gyur gyis/ de'i phyir gang gis de lam kar gsod du 'jug par 'gyur ba'i thabs kyi rnam pa zhig bya'o snyam nas de gnyis kyis rgyal po gtsug pud can la smras</text></item>
<item><p>116a8</p><section>'dul ba</section><text>pa/ lha rgyal po bgres po byon par 'gyur ro zhes gda'o/ /des smras pa/ de rab tu byung bas de ci'i phyir 'dir 'ong bar 'gyur/ de gnyis kyis smras pa/ lha gang gis gdugs gcig rgyal srid bgyid du stsal ba de ni rgyal srid ma mchis</text></item>
<item><p>116b1</p><section>'dul ba</section><text>pas dga' bar ga la 'gyur te/ de yang rgyal srid bgyid du stsol bar 'tshal lo/ /gtsug pud can gyis smras pa/ gal te de rgyal por gyur na nga nyid kyis gzhon nu byas te/ 'di la 'gal ba ci yod/ de gnyis kyis smras pa/ lha de</text></item>
<item><p>116b2</p><section>'dul ba</section><text>ni tshul dang 'thun pa ma lags te gzhon nu dang / blon po dang / pho brang 'khor gyi mi dang yul gyi mi dag gis thal mo stong dag gis phyag bgyis pas rgyal srid bgyid du stsal nas yang ji ltar gzhon nu'i gnas su gnas par mdzad yul</text></item>
<item><p>116b3</p><section>'dul ba</section><text>yongs su btang ba ni mi sdo yi gzhon nu'i gnas su gnas pa ni mi rung ste/ 'di lta ste dper bgyi na mi zhig glang po che'i gnya' bar mchis nas rta'i rgyab tu mchi ba dang / rta'i rgyab tu mchis nas shing rtas mchi ba dang / shing rtas mchis nas</text></item>
<item><p>116b4</p><section>'dul ba</section><text>rkang pa gnyis kho nas mchi ba bzhin du/ rgyal srid bgyid du stsal nas yang gzhon nu'i gnas na gnas pa yang de dang 'dra'o/ /de gnyis kyis bslus nas des smras pa/ 'o na 'di la gang rigs/ 'di la ji ltar bsgrub par bya/ de gnyis kyis smras pa/ lha</text></item>
<item><p>116b5</p><section>'dul ba</section><text>de 'gums su stsal bar bgyi'o/ /gal te 'gums su ma stsal gor ma bkum par blon po skyon chags pa dag dang bsdongs te lha nyid 'grongs par bgyid do/ /de skad ces smras pa dang / de bzhin gyur cing nyams te yud tsam zhig cang mi smra bar 'dug nas mchi mas brnangs pa'i snying gis snying</text></item>
<item><p>116b6</p><section>'dul ba</section><text>rje bzhin zhum pa dang / thogs pa'i yid dag gis smras pa/ shes ldan gnyis ji ltar yab dgrongs su rung / de gnyis kyis smras pa/ lhas/ pha 'am yang na spun dag gam/ /rang las skyes pa'i bu yang rung / /gal te dgra khrod zhugs gyur</text></item>
<item><p>116b7</p><section>'dul ba</section><text>na/ /sa phung 'phel ba nyid du bya/ /zhes bgyi ba ma gsan tam/ yang smras pa/ lhas gang la bu pho stong bdog cing / thams cad gru gcig zhugs gyur pa/ /der ni dgra bo gcig tu byung / /de yi don du de nub bya/ /zhes bgyi ba ma gsan tam/</text></item>
<item><p>116b8</p><section>'dul ba</section><text>lhas gzhan dag nas/ khyim gyi phyir ni gcig gtang bya/ /grong phyir khyim ni gtang bar bya/ /ljongs phyir grong ni gtang bya ste/ /bdag nyid phyir ni sa gtang bya/ /zhes 'byung ba yang ma gsan tam/ lha 'di la dgongs par bgyi ba ci yang ma mchis</text></item>
<item><p>117a1</p><section>'dul ba</section><text>te/ de ni dgum par bgyi lags pas 'gums su stsal bar bgyi'o/ /gal te lha 'di la phyi shol mdzad nas lha la rjes su chags pa'i gzhon nu dang / blon po dang / pho brang 'khor gyi mi dang yul gyi mi gang dag lags pa de</text></item>
<item><p>117a2</p><section>'dul ba</section><text>dag 'khrugs par gyur na gor ma bkum par lha la gnod pa bgyid par 'gyur ro/ /'dod pa dag la bsten pas ni sdig pa'i las mi bya ba ci yang med pas des de ltar gyis shig ces khas blangs so/ /de nas blon po skyon chags pa de gnyis dga' ba dang</text></item>
<item><p>117a3</p><section>'dul ba</section><text>mgu ba dang mchog tu dga' ba skyes nas mi gshed ma ba dag la smras pa/ shes ldan dag deng la rgyal po rgan po sod cig dang khyed cag la longs spyod dag gis bgo bsha' bya'o/ /rgyal po de la pho brang 'khor gyi mi dang yul mi thams cad rjes su</text></item>
<item><p>117a4</p><section>'dul ba</section><text>chags pas de gsod par spro ba 'ga' yang med do/ /de gnyis kyis de dag la lan gsum gyi bar du yang dbyig dang / gser dang grong sbyin pa la sogs pas spro bar byed na spro ba 'ga' yang ma byung nas/ de nas de gnyis khro bas kun nas dkris pas phyag sbal srung ba rnams</text></item>
<item><p>117a5</p><section>'dul ba</section><text>la bsgo ba/ shes ldan dag deng la mi de dag bu dang / chung ma dang rtsa lag dang mdza' shes dang / nye du'i tshogs dang bcas pa chings la chug shig /de dag gis thos nas skrag par gyur te smras pa/ lha nyag mi bzhes su gsol/ bdag cag ni phyag rjed</text></item>
<item><p>117a6</p><section>'dul ba</section><text>bka' nyan pa dag lags kyis mchi'o/ /zhes de dag gis ral gri rnon po mchan du bcug ste 'phags so/ /tshe dang ldan pa u tra ya na dbyar gyi zla ba gsum po dag 'das nas chos gos byas pa dang ldan/ chos gos zin pa dang ldan pas lhung</text></item>
<item><p>117a7</p><section>'dul ba</section><text>bzed dang chos gos thogs nas bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te/ bcom ldan 'das la 'di skad ces gsol to/ /btsun pa bdag grong khyer</text></item>
<item><p>117a8</p><section>'dul ba</section><text>sgra sgrogs su ljongs rgyu zhing mchi bar 'tshal lo/ /bcom ldan 'das kyis bka' stsal pa/ u tra ya na song la khyod kyis las bdag gir bya ba yid la bya'o/ /de nas tshe dang ldan pa u tra ya nas/ bcom ldan 'das kyi zhabs gnyis la</text></item>
<item><p>117b1</p><section>'dul ba</section><text>mgo bos phyag 'tshal te bcom ldan 'das kyi spyan snga nas song ngo / /de nas tshe dang ldan pa u tra ya na de nyid kyi mtshan mo 'das nas snga dro sham thabs bgos/ lhung bzed dang chos gos thogs te rgyal po'i khab tu bsod snyoms la</text></item>
<item><p>117b2</p><section>'dul ba</section><text>zhugs so/ /rgyal po'i khab tu bsod snyoms brgyus nas zas kyi bya ba byas te phyi ma'i zas kyi bsod snyoms las phyir logs par ji ltar longs spyod pa'i gnas mal mkhos su phab ste lhung bzed dang chos gos thogs nas las kyi stobs</text></item>
<item><p>117b3</p><section>'dul ba</section><text>kyis bdas te song ngo / /las kyis ring du 'dren byed de/ /ring las las kyis 'dren par byed/ /gang du las rnams smin 'gyur ba/ /der ni las kyis rab tu 'dren/ /de grong khyer sgra sgrogs ga la ba der song nas mthar gyis rgyu zhing 'gro ba na lam ka na ri</text></item>
<item><p>117b4</p><section>'dul ba</section><text>brags shig yod pa der bsod snyoms la zhugs nas de de nas bsod snyoms brgyus te song ba dang / mi gshed ma pa de dag dang phrad nas de dag gis de mthong ngo / /des kyang de dag ngo shes nas de dag dang lhan cig skyed mos tshal zhig</text></item>
<item><p>117b5</p><section>'dul ba</section><text>tu mtshan mo gnas par khas blangs nas des de dag la dri bar brtsams pa/ ji lta sgra sgrogs dag na gtsug pud can/ /'khor dang tshogs bcas stobs ldan nad med dam/ /de la phas kyi sdo ba 'ga' med cing / /rang gi rgyal srid chos kyis byed</text></item>
<item><p>117b6</p><section>'dul ba</section><text>'jug gam/ /de dag gis smras pa/ lha de bzhin sgra sgrogs dag na gtsug pud can/ /'khor dang tshogs bcas stobs ldan bro ma 'tshal/ /de la phas kyi sdo ba ma mchis te/ /rgyal srid rtag tu chos ma lags pas bgyid/ /mi mchog khyod</text></item>
<item><p>117b7</p><section>'dul ba</section><text>kyi tshul dang 'thun pa yi/ /'phags dngos mngon brtags gang lags khyod kyis mdzod/ /zhi ba de yi tshul 'thun gang lags pa/ /de ni de ring nye bar gzigs par 'gyur/ /tshe dang ldan pa u tra ya nas smras pa/ shes ldan dag ci deng der 'ong ba</text></item>
<item><p>117b8</p><section>'dul ba</section><text>la mngon par mi dga' 'am/ de dag gis smras pa/ lha mngon par mi dga'o/ /des smras pa/ shes ldan dag gal te de lta na mi 'gros phyir ldog par bya'o/ /de dag gis tshigs su bcad pa smras pa/ skyes bu dpa' khyod slar ni gang du gshegs/ /</text></item>
<item><p>118a1</p><section>'dul ba</section><text>sras ni khyod gson mngon pa mi dga' ste/ /bdag cag byur ngan rgyal pos bskos rnams kyis/ /'dir ni khyod dgrongs slad du mchid kyis 'tshal/ /tshe dang ldan pa u tra ya nas smras pa/ shes ldan dag khyed cag nga gsod pa'i mi</text></item>
<item><p>118a2</p><section>'dul ba</section><text>gshed ma pa dag yin nam/ lha bdag cag khyod dgrongs pa'i gshed ma pa dag lags so/ /tshe dang ldan pa u tra ya nas bsams pa/ bcom ldan 'das kyis bdag la u tra ya na song la khyod kyis las bdag gir bya ba yid la bya'o zhes</text></item>
<item><p>118a3</p><section>'dul ba</section><text>bka' stsal pa gang yin pa de ni 'di yin pa lta ste/ 'khor ba ni rnam pa thams cad du ngan pa snying po med pa 'jig pa'i chos can yin no snyam du rig nas de dag la smras pa/ bzhin bzangs dag nga don gang gi phyir rab tu byung ba'i don de ngas da dung ma thob kyis re</text></item>
<item><p>118a4</p><section>'dul ba</section><text>shig nga rang gi don rjes su sgrub kyi bar du yud tsam zhig sdod cig /de dag gis phan tshun gros byas te smras pa/ lha de ltar mdzod cig /de nas tshe dang ldan pa u tra ya na shing ljon pa zhig gi drung du brten nas brang 'gro'i rgyal po gnyid log pa'i lus bskyil ba ltar</text></item>
<item><p>118a5</p><section>'dul ba</section><text>skyil mo dkrung bcas te spyod lam zhi bas 'dug go/ /bcom ldan 'das kyis mang du thos pa la phan yon lnga yod de/ phung po la mkhas pa dang / khams la mkhas pa dang / skye mched la mkhas pa dang / rten cing 'brel bar 'byung ba la mkhas pa dang / de'i</text></item>
<item><p>118a6</p><section>'dul ba</section><text>gdam ngag dang rjes su bstan pa gzhan la rag ma las pa yin no zhes gsungs pas des brtson 'grus brtsams pas 'khor ba'i 'khor lo cha lnga pa g.yo ba dang mi g.yo ba 'di nyid rig ste/ 'du byed kyi rnam pa thams cad nyams pa dang / ltung ba dang</text></item>
<item><p>118a7</p><section>'dul ba</section><text>rnam par 'thor ba dang / rnam par 'jig pa'i chos nyid kyis zil gyis mnan nas nyon mongs pa thams cad spangs pas rigs kyi bu dag gang gi phyir skra dang kha spu dag bregs te gos ngur smrig dag bgos nas yang dag pa kho nar dad pas</text></item>
<item><p>118a8</p><section>'dul ba</section><text>khyim nas khyim med par rab tu 'byung bar byed pa tshangs par spyod pa'i mtha' bla na med pa de tshe 'di nyid la rang gi mngon par shes pas mngon sum du byas te bsgrubs nas bdag gi skye ba zad do/ /tshangs par spyod pa spyad do/ /bya ba byas so/ /srid pa 'di</text></item>
<item><p>118b1</p><section>'dul ba</section><text>las gzhan mi shes so zhes go bar byed cing / dgra bcom pa khams gsum pa las 'dod chags dang bral ba/ bong ba dang gser du mnyam pa/ nam mkha' dang lag mthil du mtshungs pa'i sems dang ldan pa/ tsan dan bzhag pa lta bu/ rig pas</text></item>
<item><p>118b2</p><section>'dul ba</section><text>sgo nga'i sbubs dral bar gyur cing / rig pa dang / mngon par shes pa dang / so so yang dag par rig pa thob pa/ srid pa dang 'dod pa'i rnyed pa dang / bkur sti la rgyab kyis phyogs pa/ dbang po dang nye dbang dang bcas pa'i lha rnams kyis mchod par bya ba dang /</text></item>
<item><p>118b3</p><section>'dul ba</section><text>rjed par bya ba dang / mngon du smra bar bya bar gyur to/ /de nas tshe dang ldan pa u tra ya nas dgra bcom pa nyid thob nas rnam par grol ba'i dga' ba dang bde ba so so yang dag par rig pa na de'i tshe tshigs su bcad pa smras pa/ dge slong u tra ya na ni/ /mdud</text></item>
<item><p>118b4</p><section>'dul ba</section><text>pa sbyor ba zug rngu dang / /de bzhin bsgrib las thar gyur kyang / /rgyal po'i chos las deng ma thar/ /ces smras nas mi gshed ma de dag la smras pa/ bzhin bzangs dag ngas thob par bya ba gang yin pa de thob zin gyis da ni khyed cag don gang gi phyir 'ongs</text></item>
<item><p>118b5</p><section>'dul ba</section><text>pa'i don de thob par bya'o/ /de dag gis smras pa/ lha gal te rgyal po gtsug phud can bdag cag la rgyal po rgan pos 'chi ba'i dus kyi tshe ci zhig smras shes rmed na/ bdag cag gis de la ji skad brjod par bgyi/ bzhin bzangs dag de la 'di skad ces/</text></item>
<item><p>118b6</p><section>'dul ba</section><text>rgyal srid phyir ni pha bsad pas/ /bsod nams ma yin mang po bskyed/ /nga ni yongs su mya ngan 'da'/ /khyod ni mnar med 'gro bar 'gyur/ /zhes brjod par bya'o/ /gzhan yang 'di skad ces/ khyod kyis mtshams med pa gnyis byas te/ pha srog dang</text></item>
<item><p>118b7</p><section>'dul ba</section><text>phral ba gang yin pa dang / dge slong dgra bcom pa zag pa zad pa srog dang phral ba gang yin pa de gnyis kyis khyod yun ring por sems can dmyal ba chen po mnar med par gnas par bya dgos kyis sdig pa sna tshogs las shogs shig dang / de lta</text></item>
<item><p>118b8</p><section>'dul ba</section><text>las bsrabs pa nyid dang / yongs su zad pa dang / yongs su mthar thug par 'gyur ro zhes brjod par bya'o/ /tshe dang ldan pa u tra ya nas yang bsams pa/ sems can de sems can dmyal ba chen po las gzhol bar gyur na mi rung gis rdzu</text></item>
<item><p>119a1</p><section>'dul ba</section><text>'phrul gyis 'gro'o snyam nas/ des rdzu 'phrul gyi thabs gang dang gang yin brtsams na de'i las kyis non pas rdzu zhes bya ba tsam yang snang bar ma gyur na rdzu 'phrul lta smos kyang ci dgos/ de nas mi gshed ma pa de dag las mi snying rje</text></item>
<item><p>119a2</p><section>'dul ba</section><text>med pa'i sems dang ldan pa/ 'jig rten pha rol btang ba gcig gis ral gri shubs nas phyung ste/ de'i mgo drung pa nas bcad nas sa la bsgyel to/ /de nas bcom ldan 'das 'dzum pa mdzad do/ /chos nyid kyis na gang gi tshe sangs rgyas</text></item>
<item><p>119a3</p><section>'dul ba</section><text>bcom ldan 'das rnams 'dzum pa mdzad pa de'i tshe na zhal nas 'od gzer sngon po dang / ser po dang / dmar po dang / dkar po dang / btsod ka dang / shel dang / dngul gyi kha dog lta bu dag byung nas kha cig ni 'og logs su dong / kha cig ni steng</text></item>
<item><p>119a4</p><section>'dul ba</section><text>logs su 'dong bas gang dag 'og logs su 'dong ba de dag ni sems can dmyal ba yang sos dang / thig nag dang / bsdus gzhom dang / ngu 'bod dang / ngu 'bod chen po dang / tsha ba dang / rab tu tsha ba dang / mnar med pa dang / chu bur can dang / chu bur</text></item>
<item><p>119a5</p><section>'dul ba</section><text>rdol dang / so thams thams dang / kyi hud zer dang / a cu zer dang / utpal ltar gas pa dang / pad ma ltar gas pa dang / pad ma ltar gas pa chen por dong ste/ sems can dmyal ba tsha ba gang dag yin pa de dag tu ni bsil bar gyur te 'bab par byed la/</text></item>
<item><p>119a6</p><section>'dul ba</section><text>sems can dmyal ba grang ba gang dag yin pa de dag tu ni dro bar gyur te 'bab par byed do/ /des sems can de dag gi gnod pa'i bye brag dag rgyun gcod par byed cing de dag 'di snyam du/ shes ldan dag ci bdag cag 'di nas shi 'phos sam/ 'on te</text></item>
<item><p>119a7</p><section>'dul ba</section><text>gzhan du skyes snyam du sems so/ /de dag dad pa bskyed par bya ba'i phyir bcom ldan 'das kyis sprul pa gtong bar mdzad de/ de dag gis sprul pa mthong nas 'di snyam du shes ldan dag bdag cag 'di nas shi 'phos pa ma yin</text></item>
<item><p>119a8</p><section>'dul ba</section><text>la/ gzhan du skyes pa yang ma yin te/ 'di ltar sems can sngon ma mthong ba 'di'i mthus bdag cag gi gnod pa'i bye brag rgyun chad par gyur to snyam du sems so/ /de dag sprul pa la sems mngon par dad par gyur nas sems can</text></item>
<item><p>119b1</p><section>'dul ba</section><text>dmyal ba myong bar 'gyur ba'i las de zad par byas nas gang du bden pa dag gi snod du gyur par 'gyur ba'i lha dang mi rnams kyi nang du nying mtshams sbyor ba len par byed do/ /gang dag steng logs su 'dong ba de dag ni rgyal chen bzhi pa dang / sum bcu rtsa gsum</text></item>
<item><p>119b2</p><section>'dul ba</section><text>pa dang / 'thab bral dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs pa'i mdun na 'don dang / tshangs chen dang / 'od chung dang tshad med 'od dang / 'od gsal dang / dge chung dang / tshad med dge dang / dge rgyas dang sprin med</text></item>
<item><p>119b3</p><section>'dul ba</section><text>dang / bsod nams skyes dang / 'bras bu che dang / mi che ba dang / mi gdung ba dang / gya nom snang dang / shin tu mthong dang / 'og min gyi lha rnams kyi nang du dong nas mi rtag pa dang / sdug bsngal ba dang / stong pa dang / bdag med pa zhes bya ba'i sgra sgrogs par</text></item>
<item><p>119b4</p><section>'dul ba</section><text>byed cing tshigs su bcad pa gnyis po/ /brtsam par bya zhing 'byung bar bya/ /sangs rgyas bstan la 'jug par bya/ /'dam bu'i khyim la glang chen bzhin/ /'chi bdag sde ni gzhom par bya/ /gang zhig rab tu bag yod par/ /chos 'dul 'di</text></item>
<item><p>119b5</p><section>'dul ba</section><text>la spyod 'gyur ba/ /skye ba'i 'khor ba rab spangs nas/ /sdug bsngal tha mar byed par 'gyur/ /zhes bya ba yang smras so/ /de nas 'od zer de dag gis stong gsum gyi stong chen po'i 'jig rten gyi khams byul nas bcom ldan 'das kyi slad bzhin</text></item>
<item><p>119b6</p><section>'dul ba</section><text>slad bzhin du rjes su 'dong ste/ de la gal te bcom ldan 'das 'das pa'i las lung ston par bzhed na ni bcom ldan 'das kyi snam logs su nub par 'gyur ro/ /ma 'ongs pa'i las lung ston par bzhed na ni mdun logs su nub</text></item>
<item><p>119b7</p><section>'dul ba</section><text>par 'gyur/ sems can dmyal bar skye bar lung ston par bzhed na ni zhabs kyi mthil du nub par 'gyur/ dud 'gror skye ba lung ston par bzhed na ni zhabs kyi long bur nub par 'gyur/ yi dgas su skye ba lung ston par bzhed na ni zhabs kyi mthe bor nub par</text></item>
<item><p>119b8</p><section>'dul ba</section><text>'gyur mir skye ba lung ston par bzhed na ni pus mor nub par 'gyur/ stobs kyi 'khor los sgyur ba'i rgyal srid lung ston par bzhed na ni phyag mthil g.yon par nub par 'gyur 'khor los sgyur ba'i rgyal srid du lung ston par bzhed na ni phyag mthil g.yas par</text></item>
<item><p>120a1</p><section>'dul ba</section><text>nub par 'gyur/ lhar skye ba lung ston par bzhed na ni lte bar nub par 'gyur/ nyan thos kyi byang chub lung ston par bzhed na ni zhal du nub par 'gyur/ rang sangs rgyas kyi byang chub ston par bzhed na ni mdzod spur nub par 'gyur/ bla na med pa yang</text></item>
<item><p>120a2</p><section>'dul ba</section><text>dag par rdzogs pa'i byang chub lung ston par bzhed na ni gtsug tor du nub par 'gyur ro/ /de nas 'od zer de dag gis bcom ldan 'das la lan gsum bskor ba byas te bcom ldan 'das kyi zhabs gnyis kyi mthil du nub bo de nas tshe dang ldan pa</text></item>
<item><p>120a3</p><section>'dul ba</section><text>kun dga' bos thal mo sbyar te bcom ldan 'das la zhus pa/ kha dog sna tshogs stong gis bkra ba yi/ /tshogs rnams zhal gyi sgo nas byung gyur te/ /de yis phyogs rnams thams cad snang bgyis pa/ /nyi gdugs brdal bar gyur pa ci bzhin no/ /yang tshigs</text></item>
<item><p>120a4</p><section>'dul ba</section><text>su bcad pa smras pa/ rgod bral zhum dang rgyags pa rab spangs pa/ /sangs rgyas 'gro ba mchog gi rgyur gyur pa/ /rgyal ba dgra thul byed rgyu ma mchis pa/ /rtsa lag dung ltar dkar 'dzum ston mi mdzad/ /de slad brten pa rang blos dus mkhyen nas/ /thub pa khyu</text></item>
<item><p>120a5</p><section>'dul ba</section><text>mchog dge sbyong skye dbang po/ /nyan pa'i skye bo som nyi ldan rnams la/ /the tshom skyes pa gsung tshig brtan pa dang / /dam pa dge ba dag gis bsal du gsol/ /tshwa chu ri rgyal lta bur brtan pa yi/ /sangs rgyas mgon rnams glo bur 'dzum mi ston/ /brtan nas ci slad</text></item>
<item><p>120a6</p><section>'dul ba</section><text>'dzum pa ston mdzad pa/ /skye bo'i tshogs rnams de ni nyan par 'tshal/ /bcom ldan 'das kyis bka' stsal pa/ kun dga' bo de de bzhin no de de bzhin te/ kun dga' bo de bzhin gshegs pa dgra bcom pa yang dag par rdzogs pa'i sangs rgyas rnams ni rgyu</text></item>
<item><p>120a7</p><section>'dul ba</section><text>med rkyen med par 'dzum pa mi mdzad de/ kun dga' bo 'di ltar dge slong u tra ya na ni/ /mdud pa sbyor ba zug rngu dang / /de bzhin sgrib las thar gyur kyang / /rgyal po'i chos las deng ma thar/ /kun dga' bo grong khyer sgra sgrogs na gnas pa'i rgyal po</text></item>
<item><p>120a8</p><section>'dul ba</section><text>gtsug pud can sdig pa'i grogs pos bskor bas dge slong u tra ya na/ dgra bcom pa nyid thob pa srog dang bral bar byas te/ des pha dgra bcom pa srog dang bral bar byas pas nges par sems can dmyal ba chen po mnar med par skye bar 'gyur</text></item>
<item><p>120b1</p><section>'dul ba</section><text>ro/ /btsun pa tshe dang ldan pa u tra ya na dgra bcom pa nyid thob cing srog dang bral bar gyur tam/ kun dga' bo u tra ya na dgra bcom pa nyid thob cing srog dang bral bar gyur to/ /tshe dang ldan pa kun dga' bos de thos nas mchi mas brnangs te 'dug go/ /de nas</text></item>
<item><p>120b2</p><section>'dul ba</section><text>gshed ma pa mi de dag gis tshe dang ldan pa u tra ya na'i lhung bzed dang / chos gos dang khar gsil khyer te grong khyer sgra sgrogs su phyin nas de dag gis blon po skyon chags pa de gnyis la smras pa/ rgyal po rgan po bsad do/ /de gnyis kyis</text></item>
<item><p>120b3</p><section>'dul ba</section><text>thos nas dga' ba dang mchog du dga' ba skyes te rgyal po gtsug pud can ga la ba der dong nas smras pa/ lha dgyes pa skyed cig /da ni lha'i rgyal srid la tsher ma ma mchis so/ /ji ltar gyur lha'i dgra gang lags pa de bkum mo/ /nga'i dgra</text></item>
<item><p>120b4</p><section>'dul ba</section><text>gang yin/ lha rgyal po rgan po'o/ /de bsad pa ji ltar shes/ de gnyis kyis mi gshed ma pa dag bstan te smras pa/ lha mi 'di dag ni gshed ma pa lags te 'di dag gis de bkum mo/ /rgyal po gtsug pud can gyis de dag mthong nas smras pa/</text></item>
<item><p>120b5</p><section>'dul ba</section><text>shes ldan dag rgyal po rgan po la dbang ji tsam yod/ lha de la dbang ga la mchis te lhung bzed dang / chos gos dang khar gsil 'di lags so/ /rgyal po gtsug pud can gyis de mthong nas brgyal te sa la sgyel nas chus btab ste dbugs phyir byung</text></item>
<item><p>120b6</p><section>'dul ba</section><text>nas smras pa/ shes ldan dag rgyal po rgan pos 'chi ba'i tshe ci smras/ lha rgyal po rgan po srog dang bral kar 'di skad ces/ rgyal srid phyir ni pha bsad pas/ /bsod nams ma yin mang po bskyed/ /nga ni yongs su mya ngan 'da'/ /khyod ni mnar</text></item>
<item><p>120b7</p><section>'dul ba</section><text>med 'gro bar 'gyur/ /zhes mchi'o/ /gzhan yang 'di skad ces/ khyod kyis mtshams med pa'i las gnyis byas te/ pha srog dang phral ba gang yin pa dang / dge slong dgra bcom pa zag pa zad pa srog dang phral ba gang yin pa des khyod yun ring</text></item>
<item><p>120b8</p><section>'dul ba</section><text>por sems can dmyal ba chen po mnar med par gnas par bya dgos kyis sdig pa sdig pa las shogs shig dang / de lta na las bsrabs pa nyid dang / yongs su zad pa dang / yongs su gtugs par 'gyur ro/ /zhes mchi'o/ /de mya ngan gyi</text></item>
<item><p>121a1</p><section>'dul ba</section><text>zug rngus gzir bas 'dam bu sngon por brngas pa bzhin du rnyis par gyur nas/ des blon po'i mchog he ru ka dang bhi ru ka gnyis bos te smras pa/ shes ldan gnyis khyed gnyis kyis nga las de lta bu byed pa las ma bzlog go/ /de gnyis</text></item>
<item><p>121a2</p><section>'dul ba</section><text>kyis smras pa/ lhas bdag cag gnyis spyan lam du ma bzhag na ji ltar bzlog par bgyi/ des blon po skyon chags pa de gnyis mig lam du mi snang bar bzhag nas he ru ka dang / bhi ru ka gnyis phyir blon po'i mchog tu bskos pa dang / blon po</text></item>
<item><p>121a3</p><section>'dul ba</section><text>skyon chags pa de gnyis kyis gsang ste/ tshe dang ldan pa rgyal dang / skar rgyal gyi mchod rten gnyis la khung bu gnyis brkos nas der byi la'i phru gu gnyis bzhag ste/ de gnyis kyis nyi ma re re zhing sha sri re re byin nas 'di skad ces rgyal dang skar rgyal gnyis</text></item>
<item><p>121a4</p><section>'dul ba</section><text>bden pa dang bden pa'i tshig gang gis khyod gnyis kyis sgyu mas 'jig rten bslus te/ dad pas sbyin par bya ba chud gsan pas byi la'i skye gnas ngan par skyes pa'i bden pa dang bden pa'i tshig des sha sri long la rang rang gi mchod rten la bskor</text></item>
<item><p>121a5</p><section>'dul ba</section><text>ba bgyis te/ rang rang gi khung du zhugs shig ces slob par byed do/ /gang gi tshe de gnyis legs par lobs par gyur pa de'i tshe na blon po skyon chags pa de gnyis u tra ya na'i btsun mo'i gan du song ste smras pa/ lha mo khyod kyi sras rid</text></item>
<item><p>121a6</p><section>'dul ba</section><text>pa dang / nyam chung ba dang / rke ba dang / lus ma thob par gyur na ci'i slad du khyod btang snyoms mdzad/ des smras pa/ khyod gnyis nyid kyis de las de lta bu byed du bcug na da kho mos ji ltar bya/ de gnyis kyis smras pa/ lha mo ci gang du bum pa</text></item>
<item><p>121a7</p><section>'dul ba</section><text>lhung ba der dpyang thag kyang lhung bar bgyi 'am/ des smras pa/ de shes te re shig de'i pha bsad pa ni kho mos gsang bar bya na/ dgra bcom pa bsad pa sus gsang bar 'gyur/ de gnyis kyis smras pa/ lha mo dgra bcom pa bsad pa bdag</text></item>
<item><p>121a8</p><section>'dul ba</section><text>cag gnyis kyis gsang bar bgyi'o/ /des smras pa/ gal te de lta na legs so zhes de de'i gan du song ste smras pa/ sras ci'i slad du khyod skya bo bseng bseng po rid pa dang / nyam chung ba dang / rke ba dang / lus ma thob par gyur/ des smras pa/</text></item>
<item><p>121b1</p><section>'dul ba</section><text>yum khyod kyang de skad ces ci'i phyir khyod skya bo bseng bseng po rid pa dang / nyam chung ba dang / rke ba dang / lus ma thob par gyur ces gsung ngam/ gang gi slad du bdag blon po skyon chags pa gnyis kyis bslus pas mtshams med pa'i las gnyis bgyis te</text></item>
<item><p>121b2</p><section>'dul ba</section><text>yab srog dang phral ba gang lags pa dang / dge slong dgra bcom pa zag pa zad pa srog dang phral ba gang lags pa des bdag yun ring por sems can dmyal ba chen po mnar med par gnas par bgyi 'tshal na/ bdag ji ltar skya bo bseng bseng po rid pa dang /</text></item>
<item><p>121b3</p><section>'dul ba</section><text>nyam chung ba dang / rke ba dang / lus ma thob par mi 'gyur du rung / des smras pa/ sras ci mi 'jigs pa stsol cig dang / gang med pa de bka' mchid bgyi'o/ /des smras pa/ yum gsol gyis ji ltar lags pa gsungs shig /sras de ni khyod kyi yab ma</text></item>
<item><p>121b4</p><section>'dul ba</section><text>lags te/ 'di ltar bdag gis zla mtshan bkru ba'i slad du skyes pa gzhan dag dang lhan gcig dga' mgur spyod pa de las khyod 'khrungs so/ /des bsams pa/ de lta na pha bsad par ma gyur to snyam du rig nas smras pa/ yum gal te de lta na pha</text></item>
<item><p>121b5</p><section>'dul ba</section><text>bsad pa ni ma mchis na dgra bcom pa bsad pa mchis pa de ji ltar mthar thug par bgyi/ des smras pa/ sras 'di la shes pa la mkhas pa dag smra bar bgyi ste/ de dag gis de mthar thug par bgyid par 'gyur ro/ /zhes smras te song nas/ des</text></item>
<item><p>121b6</p><section>'dul ba</section><text>blon po skyon chags pa de gnyis bos te smras pa/ kho mos de'i pha bsad pa ni bsal zin gyis da khyod gnyis kyis dgra bcom pa bsad pa sol cig /rgyal po gtsug pud can gyis blon po rnams la bsgo ba/ blon po gang dag shes pa la mkhas</text></item>
<item><p>121b7</p><section>'dul ba</section><text>pa thams cad sdus shig /de dag gis blon po gang dag shes pa la mkhas pa thams cad bsdus pa dang blon po skyon chags pa de gnyis kyang der 'dus par gyur to/ /de nas rgyal po gtsug pud can gyis de dag</text></item>
<item><p>121b8</p><section>'dul ba</section><text>la smras pa/ shes ldan dag ngas dgra bcom pa bsad pa gang yin pa de ji ltar mthar thug par bya/ de na rgyal pos nye bar 'tsho ba'i mi thams cad kyis ni mi mthun par smra bar brtsams te/ de na kha cig gis</text></item>
<item><p>122a1</p><section>'dul ba</section><text>smras pa/ lha des dgra bcom pa nyid mngon sum du bgyis par sus mthong / kha cig gis smras pa/ lha dgra bcom pa dag ni thams cad mkhyen pa dang 'dra ste nam mkha' la mchi'o/ /blon po skyon chags pa de gnyis kyis smras pa/ lha 'di la</text></item>
<item><p>122a2</p><section>'dul ba</section><text>thugs ngan bgyir ci mchis/ des smras pa/ khyed gnyis kyang de skad ces 'di la mya ngan byar ci yod zer ram/ khyed gnyis nyid na re dgra bcom pa gsod du bcug go zhes mi zer ram/ de gnyis kyis smras pa/ lha dgra bcom pa dag ma mchis na dgra bcom</text></item>
<item><p>122a3</p><section>'dul ba</section><text>pa dag bkum pa mchis re skan/ des smras pa/ ngas mngon sum kho nar dgra bcom pa rgyal dang / skar rgyal gnyis kyis 'bar ba dang / gsal ba dang / char 'bab pa dang / glog 'byin pa'i cho 'phrul dag byas te phung po'i lhag ma med pa'i mya ngan las</text></item>
<item><p>122a4</p><section>'dul ba</section><text>'das pa'i dbyings su yongs su mya ngan las 'das pa mthong bzhin du khyed gnyis kyis de skad ces/ dgra bcom pa dag med na dgra bcom pa bsad pa yod re skan/ zhes zer ram/ de gnyis kyis smras pa/ lha ji ltar de gnyis kyis sgyu mas 'jig rten bslus</text></item>
<item><p>122a5</p><section>'dul ba</section><text>te dad pas sbyin par bgyi ba chud gzan pas byi la'i skye gnas ngan par skyes te/ deng sang nyid du yang rang rang gi mchod rten na mchis pa lha'i mngon sum du bgyi'o/ /rgyal pos blon po rnams la smras pa/ shes ldan dag gal te de lta na tshur shog dang ci yang</text></item>
<item><p>122a6</p><section>'dul ba</section><text>dag pa 'am/ yang dag pa ma yin pa ltar 'dong ngo / /grong khyer sgra sgrogs thams cad du ji ltar rgyal dang / skar rgyal gnyis byi la'i skye gnas su skyes te rang rang gi mchod rten na 'dug nas rgyal po ltar song ngo zhes bya ba'i sgra des khyab par gyur</text></item>
<item><p>122a7</p><section>'dul ba</section><text>nas srog chags 'bum phrag du ma dag ltad mo skyes nas rgyal po'i phyi bzhin du 'brang ngo / /de nas blon po skyon chags pa de gnyis kyis rgyal po dang bcas pa'i 'khor 'bum phrag du ma'i mdun du smras pa/ rgyal dang skar rgyal gnyis nyon cig bden</text></item>
<item><p>122a8</p><section>'dul ba</section><text>pa dang bden pa'i tshig gang gis khyed gnyis kyis sgyu mas 'jig rten bslus te dad pas sbyin par bya ba chud gzan pas byi la'i skye gnas ngan par skyes te rang rang gi mchod rten na 'dug pa'i bden pa dang bden pa'i tshig des sha sri 'di long la rang</text></item>
<item><p>122b1</p><section>'dul ba</section><text>rang gi mchod rten la bskor ba bgyis te rang rang gi khung du zhugs shig /de skad smras pa dang / de gnyis kyis rang rang gi khung nas byung ste sha sri blangs nas rang rang gi mchod rten la bskor ba byas nas rang rang gi khung du zhugs pa srog chags 'bum phrag du ma</text></item>
<item><p>122b2</p><section>'dul ba</section><text>dag gis mthong nas/ blon po skyon chags pa de gnyis kyis smras pa/ lha gzigs sam/ des smras pa mthong ngo / /de gnyis kyis smras pa/ lha de ltar na 'jig rten na dgra bcom pa ma mchis te de ni skye bo'i bka' mchid 'ba' zhig tu</text></item>
<item><p>122b3</p><section>'dul ba</section><text>bas so/ /de nas rgyal po de la 'jig rten dgra bcom pa dag yod do snyam pa'i lta ba yod pa gang yin pa de med par gyur to/ /de na gang dag ma dad pa de dag la ni med par lta ba skyes par gyur to/ /gang dag bar mar gnas pa de dag ni yid gnyis</text></item>
<item><p>122b4</p><section>'dul ba</section><text>za bar gyur to/ /gang dag dad pa de dag ni gnong zhing mi dga' ba dang / mi 'jigs pa med par gyur to/ /de nas rgyal po gtsug pud can gyis bsams pa/ gal te 'jig rten na dgra bcom pa dag med na bdag gis ci'i phyir</text></item>
<item><p>122b5</p><section>'dul ba</section><text>'phags pa kā tyā ya na chen po 'khor lnga brgya dang / dge slong ma ri ma 'khor lnga brgya dang ldan pa la bsod snyoms dbul snyam nas des dge slong rnams dang / dge slong ma rnams kyi bsod snyoms bcad nas dge slong rnams dang / dge slong ma rnams</text></item>
<item><p>122b6</p><section>'dul ba</section><text>kyang grong khyer sgra sgrogs nas dong ngo / /tshe dang ldan pa kā tyā ya na chen po dang / dge slong ma ri ma ni gdul ba la ltos pas de nyid na 'khod do/ /ji tsam dus gzhan zhig na rgyal po gtsug pud can grong khyer sgra sgrogs nas phyir byung</text></item>
<item><p>122b7</p><section>'dul ba</section><text>ba na tshe dang ldan pa kā tyā ya na chen po grong khyer sgra sgrogs su bsod snyoms la zhugs pa dang / des rgyal po mthong nas 'di mi dga' bar sems par gyur na mi rung ngo snyam nas mtha' gcig tu song ste sdod do/ /rgyal po gtsug</text></item>
<item><p>122b8</p><section>'dul ba</section><text>pud can gyis de mtha' gcig tu sdod pa mthong ngo / /mthong nas kyang blon po rnams la smras pa/ shes ldan dag ci'i phyir 'phags pa kā tyā ya na chen po 'di nga mthong nas mtha' gcig tu song ste sdod/ de'i phyi bzhin blon po'i</text></item>
<item><p>123a1</p><section>'dul ba</section><text>mchog hi ru ka dang / bhi ru ka gnyis 'gro ba de gnyis kyis smras pa/ lha 'phags pa kā tyā ya na chen po'i thugs lam na lha ga shed du gzigs mo dang dge mtshan la gshegs pas mi dgyes par dgongs par gyur na mi rung ngo snyam pa dang /</text></item>
<item><p>123a2</p><section>'dul ba</section><text>tshon gyi las bgyi ba dka' bas chos gos dag rdul gyis phog par gyur na mi rung ngo snyam du dgongs so/ /rgyal po cang mi smra bar song ngo / /tshe dang ldan pa kā tyā ya na chen pos grong khyer sgra sgrogs su bsod snyoms brgyus te byung ba na rgyal po gtsug pud</text></item>
<item><p>123a3</p><section>'dul ba</section><text>can nang du 'jug nas tshe dang ldan pa kā tyā ya na chen po de bzhin du mtha' gcig tu song ste sdod do/ /rgyal po gtsug pud can gyis de mtha' gcig na sdod pa mthong ngo / /mthong nas kyang blon po rnams la smras pa/ shes ldan dag 'phags pa</text></item>
<item><p>123a4</p><section>'dul ba</section><text>kā tyā ya na chen po 'dis sngar nga mthong nas mtha' gcig tu song ste sdod pa'i rgyu ni de yin na da ltar yang mtha' gcig tu song ste sdod pa'i rgyu ci yin/ de'i phyi bzhin blon po skyon chags pa gnyis 'gro ba de gnyis kyis smras pa/ lha 'di'i mchid</text></item>
<item><p>123a5</p><section>'dul ba</section><text>nas kho bo pha gsod pa 'di'i rdul gyis mi reg par bya'o zhes mchi'o/ /rgyal po de ni yongs su mi rtog pa yin pas de skad thos nas khro bas kun nas dkris par gyur te 'khor thams cad la smras pa/ shes ldan dag khyed cag las gang dang</text></item>
<item><p>123a6</p><section>'dul ba</section><text>gang nga la dga' ba de dang des dge sbyong mgo reg 'di'i steng du sa sbar mo re res gtor cig /skye bo'i tshogs thams cad kyis sa spar mo re re gtor to/ /rgyal po de dpung che ba yin pas re res sa sbar mo re re tshe dang ldan pa kā tyā ya na chen po'i</text></item>
<item><p>123a7</p><section>'dul ba</section><text>steng du gtor ba dang / de'i steng du sa phung chen po rnam par gnas par gyur to/ /tshe dang ldan pa kā tyā ya na chen pos kyang de'i dbus su lo ma ma yin pa'i spyil bu mngon par sprul te 'dug go/ /de dag de las 'thor ba na ba lang rdzi dang phyugs rdzi</text></item>
<item><p>123a8</p><section>'dul ba</section><text>dag gis mthong nas de dag smod bzhin du mtha' 'khor zhing sdod pa na blon po'i mchog hi ru ka dang / bhi ru ka gnyis phyi bzhin 'brang zhing 'ong ba phyogs der phyin nas de gnyis kyis dris pa/ shes ldan dag 'di ci yin/ de dag gis smras pa/</text></item>
<item><p>123b1</p><section>'dul ba</section><text>rgyal po thab krol can pha gsod pa des 'phags pa kā tyā ya na chen po nyes pa med pa gnod pa mi byed pa sas bkab bo/ /de gnyis mchi mas brnangs te ngu ba'i bzhin gyis ba lang rdzi dang phyugs rdzi dag dang lhan cig sa phyag par brtsams</text></item>
<item><p>123b2</p><section>'dul ba</section><text>pa dang / tshe dang ldan pa kā tyā ya na chen po byung nas de gnyis kyis rkang pa gnyis la gtugs te dris pa/ 'phags pa 'di ci lags/ des smras pa/ las dag yin mod gzhan ci zhig 'byung bar 'gyur// //</text></item>
<item><p>123b3</p><section>'dul ba</section><text>'dul ba rnam par 'byed pa/ bam po bdun bcu rtsa gnyis pa/ de gnyis kyis smras pa/ 'phags pa gtsug pud can skye bo phal po che dang bcas pas las 'di lta bu bgyis pa gang lags pa de'i rnam par smin pa cir 'gyur/ des</text></item>
<item><p>123b4</p><section>'dul ba</section><text>smras pa/ deng nas nyi ma bdun na grong khyer sgra sgrogs sas non par 'gyur ro/ /'phags pa rim pa ji lta bur 'gyur/ tshe dang ldan pa gnyis re shig nyi ma dang po la rlung mo che byung nas grong khyer sgra sgrogs rdo ba dang / gseg</text></item>
<item><p>123b5</p><section>'dul ba</section><text>ma dang / gyo mo med par rnam par 'jog par 'gyur ro/ /nyi ma gnyis pa la me tog gi char 'bab par 'gyur ro/ /nyi ma gsum pa la gos kyi char 'bab par 'gyur ro/ /nyi ma bzhi pa la dngul gyi char 'bab par 'gyur ro/ /</text></item>
<item><p>123b6</p><section>'dul ba</section><text>nyi ma lnga pa la gser gyi char 'bab par 'gyur ro/ /de'i 'og tu grong khyer sgra sgrogs kyi nyen kor na gnas pa gang dag gis las 'thun par byas pa de dag grong khyer sgra sgrogs su 'jug par 'gyur zhing / de dag zhugs pa na nyi ma drug pa la</text></item>
<item><p>123b7</p><section>'dul ba</section><text>rin po che'i char 'bab par 'gyur ro/ /nyi ma bdun pa la sa'i char 'bab par 'gyur ro/ /de gnyis kyis smras pa/ 'phags pa ci lags/ bdag cag gnyis kyang las de'i cha can lags sam/ bzhin bzangs gnyis</text></item>
<item><p>123b8</p><section>'dul ba</section><text>khyed gnyis ni las de'i cha can ma yin no/ /'phags pa gal te de lta na bdag cag gnyis kyis grong khyer 'di nas ji ltar 'byung bar bgyi/ des smras pa/ bzhin bzangs gnyis khyed gnyis kyis rang gi khyim nas chu klung gi bar du phug rkor</text></item>
<item><p>124a1</p><section>'dul ba</section><text>chug la khyim drung du gru bzhag ste sdod la gang gi tshe rin po che'i char 'bab pa de'i tshe na rin po che dag gis gru 'gengs su chug la bros shig /de gnyis kyis de'i rkang pa gnyis la gtugs te grong khyer sgra sgrogs su zhugs nas de gnyis rgyal po'i</text></item>
<item><p>124a2</p><section>'dul ba</section><text>gan du song ste smras pa/ 'phags pa kā tyā ya na chen po la cung zhig bgyis sam/ ci na dog sas bkab/ des smras pa/ shes ldan gnyis de gson nam/ lha gson no/ /ci zer/ lha de 'di skad ces deng nas gdugs 'dun na grong khyer sgra sgrogs dog</text></item>
<item><p>124a3</p><section>'dul ba</section><text>sas non par 'gyur zhes mchi'o/ /rim pa ji ltar 'gyur/ de gnyis kyis smras pa/ lha de 'di skad ces re shig nyi ma dang po la rlung mo che byung nas grong khyer sgra sgrogs rdo ba dang / gseg ma dang / gyo mo med par rnam par 'jog par 'gyur ro/ /nyi ma</text></item>
<item><p>124a4</p><section>'dul ba</section><text>gnyis pa la me tog gi char 'bab par 'gyur ro/ /nyi ma gsum pa la gos kyi char 'bab par 'gyur ro/ /nyi ma bzhi pa la dngul gyi char 'bab par 'gyur ro/ /nyi ma lnga pa la gser gyi char 'bab par 'gyur ro/ /de'i 'og tu grong khyer sgra sgrogs</text></item>
<item><p>124a5</p><section>'dul ba</section><text>kyi nyen kor na gnas pa gang dag gis las 'thun par byas pa de dag grong khyer sgra sgrogs su 'jug par 'gyur zhing de dag zhugs pa na nyi ma drug pa la rin po che'i char 'bab par 'gyur ro/ /nyi ma bdun pa la sa'i char 'bab par 'gyur ro zhes mchi'o/ /blon</text></item>
<item><p>124a6</p><section>'dul ba</section><text>po skyon chags pa de gnyis kyis smras pa/ lha bram ze gang la slongs mo stsal nas yang bcad na de legs pa ci zhig sems to/ /lhas de 'khor lnga brgya dang ldan pa la bsod snyoms stsal nas bcad cing sas kyang g.yogs pas de 'di skad mchi ba</text></item>
<item><p>124a7</p><section>'dul ba</section><text>las gzhan pa ches shis pa'i tshig smra bar ga la 'gyur/ rgyal po gtsug pud can gyis bsams pa/ de bden no snyam pa dang / blon po'i mchog hi ru ka dang / bhi ru ka gnyis kyis bzhin bsgyur cing lag pa gnyis yongs su dril te dong ngo / /</text></item>
<item><p>124a8</p><section>'dul ba</section><text>de na hi ru ka la bu sngo bsangs shes bya ba khye'u zhig yod la/ bhi ru ka la yang bu mo sngo bsangs can zhes bya ba bu mo zhig yod nas/ hi ru kas khye'u sngo bsangs tshe dang ldan pa kā tyā ya na chen po la phul te smras pa/ 'phags pa</text></item>
<item><p>124b1</p><section>'dul ba</section><text>gal te 'di la dge ba'i rtsa ba 'ga' zhig mchis na rab tu dbyung du gsol/ gal te ma mchis na 'di khyod nyid kyi zhabs 'bring ba lags so/ /bhi ru kas kyang bu mo sngo bsangs can dge slong ma ri ma la phul te smras pa/ 'phags ma gal te 'di</text></item>
<item><p>124b2</p><section>'dul ba</section><text>la dge ba'i rtsa ba 'ga' zhig mchis na rab tu dbyung du gsol/ gal te ma mchis na kau shambī na khyim bdag gdangs can zhes bgyi ba bdag gi chung po grogs shig mchis pa de la gtad du gsol/ des khas blangs so/ /de nas dge slong ma</text></item>
<item><p>124b3</p><section>'dul ba</section><text>ri ma bu mo sngo bsangs can khrid de rdzu 'phrul gyis grong khyer sgra sgrogs nas song nas/ des bu mo de kau shambīr khyim bdag gdangs can la gtad nas phrin ji skad spring ba yang bzlas so/ /tshe dang ldan pa kā tyā ya na chen po ni de nyid du 'dug go/ /blon</text></item>
<item><p>124b4</p><section>'dul ba</section><text>po'i mchog hi ru ka dang bhi ru ka gnyis kyis khyim nas chu klung gi bar du phug rkor bcug ste khyim drung du gru bzhag nas bsdad do/ /ji tsam na nyi ma de la rlung mo che byung nas des grong khyer sgra sgrogs de rdo ba dang / gseg ma dang / gyo mo med par rnam par bzhag</text></item>
<item><p>124b5</p><section>'dul ba</section><text>go/ /nyi ma gnyis pa la me tog gi char 'bab pa dang / blon po skyon chags pa de gnyis kyis smras pa/ lha rgyal po nga las nu la dgung bdun du dbyig gi char bab ces gda' bas lha la yang me tog gi char 'di bab pas ring po mi thogs par gos kyi char</text></item>
<item><p>124b6</p><section>'dul ba</section><text>'bab par 'gyur ro/ /nyi ma gsum pa la gos kyi char bab pa dang / blon po skyon chags pa de gnyis kyis smras pa/ lha la gos kyi char bab pas ring po mi thogs par dngul gyi char 'bab par 'gyur ro/ /nyi ma bzhi pa la dngul gyi char bab pa dang / blon po</text></item>
<item><p>124b7</p><section>'dul ba</section><text>skyon chags pa de gnyis kyis smras pa/ lha la dngul gyi char 'di bab pas ring po mi thogs par gser gyi char 'bab par 'gyur ro/ /nyi ma lnga pa la gser gyi char bab pa dang / blon po skyon chags pa de gnyis kyis smras pa/ lha la gser gyi char 'di</text></item>
<item><p>124b8</p><section>'dul ba</section><text>bab pas ring po mi thogs par rin po che'i char 'bab par 'gyur ro/ /de'i 'og tu grong khyer sgra sgrogs kyi nyen kor na gnas pa gang dag gis las 'thun par byas pa de dag grong khyer sgra sgrogs su zhugs shing de dag zhugs pa na nyi ma drug pa la rin po che'i char bab pa dang / blon</text></item>
<item><p>125a1</p><section>'dul ba</section><text>po'i mchog hi ru ka dang / bhi ru ka gnyis kyis rin po che dag gis gru 'gengs su bcug ste bros so/ /de na hi ru kas phyogs gzhan zhig tu hi ru ka'i rtsal zhes bya ba'i grong khyer rtsig tu bcug nas/ de'i ming hi ru ka'i rtsal hi ru ka'i rtsal ces</text></item>
<item><p>125a2</p><section>'dul ba</section><text>bya bar gyur to/ /bhi ru kas kyang phyogs gzhan zhig tu bhi ru ka'i rtsal ces bya ba'i grong khyer rtsig tu bcug nas de'i ming bhi ru ka'i rtsal bhi ru ka'i rtsal ces bya bar gyur to/ /nyi ma bdun pa la sa'i char 'bab par brtsams pa dang / grong khyer sgra sgrogs su sgra</text></item>
<item><p>125a3</p><section>'dul ba</section><text>mthon po dang / sgra chen po byung nas rgyal pos smras pa/ shes ldan dag sgra mthon po dang / sgra chen po de ci blon po rnams kyis smras pa/ lha sa'i char bab po/ /rgyal pos smras pa/ shes ldan dag gal te de lta na blon po'i mchog hi ru ka dang / bhi ru ka ga na 'dug</text></item>
<item><p>125a4</p><section>'dul ba</section><text>tshol cig /de dag gis btsal bar brtsams pa dang / ji tsam na de gnyis bros par tshor nas/ de dag gis rgyal po la smras pa/ lha de gnyis bros te ma mchis so/ /de nas rgyal po gtsug pud can 'bros par brtsams pa dang / mi ma yin pa dag gis sgo bcad do/ /</text></item>
<item><p>125a5</p><section>'dul ba</section><text>khye'u sngo bsangs kyis smras pa/ 'phags pa grong khyer du sgra mthon po dang sgra chen po byung ba 'di ci lags/ tshe dang ldan pa kā tyā ya na chen pos smras pa/ bu skar khung nas khar phor phyir phyung shig /des skar khung nas khar phor phyir phyung ba dang sas phyed tsam gang bar gyur</text></item>
<item><p>125a6</p><section>'dul ba</section><text>nas tshe dang ldan pa kā tyā ya na chen pos bsams pa/ da dung spyod yul lhag ma dang bcas pa yin no snyam mo/ /ji tsam na yang khar phor phyi rol du phyung ba dang byur bur gang bar gyur nas/ tshe dang ldan pa kā tyā ya na chen pos bsams pa/ da ni spyod yul med par gyur</text></item>
<item><p>125a7</p><section>'dul ba</section><text>gyis 'gro'o snyam mo/ /de nas grong khyer sgra sgrogs na gnyug mar gnas pa'i lha mo gang yin pa de tshe dang ldan pa kā tyā ya na chen po ga la ba der song ste phyin nas rkang pa gnyis la phyag 'tshal te smras pa/ 'phags pa bdag kyang mchi ste 'phags pa'i bsnyen</text></item>
<item><p>125a8</p><section>'dul ba</section><text>bkur bgyi'o/ /des dang du blangs so/ /tshe dang ldan pa kā tyā ya na chen pos sngo bsangs la smras pa/ bu chos gos kyi grwa nas zung shig dang 'dong ngo / /des chos gos kyi grwa nas bzung ba dang des khye'u sngo bsangs khrid de rdzu 'phrul gyis steng gi nam mkha'</text></item>
<item><p>125b1</p><section>'dul ba</section><text>las song ngo / /sgra sgrogs na gnyug mar gnas pa'i lha mo yang rang gi rdzu 'phrul gyis de'i phyi bzhin song ba dang / grong khyer sgra sgrogs kyang sas non par gyur to/ /de dag mthar gyis kha ra ba na zhes bya ba'i ri brags su phyin nas de dag de na g.yul gyi</text></item>
<item><p>125b2</p><section>'dul ba</section><text>gzhi na 'khod do/ /tshe dang ldan pa kā tyā ya na chen pos khye'u sngo bsangs g.yul gyi gzhir bzhag ste bsod snyoms la zhugs pa dang / lha mo de'i mthus g.yul gyi gzhi der 'bru 'phel bar gyur nas de na mi gang 'dug pa des khye'u de mthong nas de'i gan</text></item>
<item><p>125b3</p><section>'dul ba</section><text>du song ste smras pa/ kye khye'u khyod kyi mthus g.yul gyi gzhir 'bru 'phel bar gyur to/ /des smras pa/ kho bo'i mthus g.yul gyi gzhir 'bru 'phel bar gyur pa ma yin te/ 'di ltar grong khyer sgra sgrogs na gnyug mar gnas pa'i lha mo 'dir 'ongs te</text></item>
<item><p>125b4</p><section>'dul ba</section><text>phyogs ga ge mo zhig na 'dug pa de'i mthus g.yul gyi gzhir 'bru 'phel bar gyur to/ /de de'i gan du song ste rkang pa gnyis la gtugs nas smras pa/ lha mo bdag grong du mchi ste slar mchi'i bar du re shig lde mig dang / lde mig khyog po 'di</text></item>
<item><p>125b5</p><section>'dul ba</section><text>gzung zhing khyod kyis bdag ma lags pa gzhan su la yang mi stsal bar gsol/ des blangs pa dang / mi de yang ri brags su song nas ri brags na gnas pa'i skye bo'i tshogs bsdus te smras pa/ shes ldan dag grong khyer sgra sgrogs na gnyug</text></item>
<item><p>125b6</p><section>'dul ba</section><text>mar gnas pa'i lha mo 'dir 'ongs te g.yul gyi gzhi na 'dug pas de'i mthus g.yul gyi gzhir 'bru 'phel bar gyur nas bdag gis de'i lag tu lde mig dang / lde mig khyog po byin te bdag gis de la bdag grong du mchi ste slar mchi'i bar lde</text></item>
<item><p>125b7</p><section>'dul ba</section><text>mig dang / lde mig kyog po 'di gzung zhing khyod kyis bdag ma gtogs pa gzhan su la yang stsal bar mi bgyi'o zhes smras kyis/ de'i phyir grong mi rnams la gal te bdag gi bu gtso bor dbang bskur na kho bo bdag nyid srog dang 'bral bar gsol ba</text></item>
<item><p>125b8</p><section>'dul ba</section><text>'debs te/ de lta na lha mo bdag cag gi gnas nas gar yang 'gro bar mi 'gyur bas khyed cag longs spyod dag gis mngon par 'phel bar 'gyur zhing yams kyi nad thams cad kyang nye bar zhi bar 'gyur ro/ /de dag gis de'i bu gtso bor dbang bskur</text></item>
<item><p>126a1</p><section>'dul ba</section><text>nas des kyang bdag nyid srog dang bral bar byas so/ /de nas de dag gis gnas de thams cad spos dang me tog gis mdzes par byas shing gdugs dang rgyal mtshan gyis brgyan te/ gtor ma thogs nas lha mo de ga la ba der dong ste phyin nas</text></item>
<item><p>126a2</p><section>'dul ba</section><text>rkang pa gnyis la gtugs te smras pa/ lha mo khyod 'di nyid na bzhugs par gsol/ /des smras pa/ kho mo ni 'phags pa kā tyā ya na chen po la bsnyen bkur byed pa yin pas 'di na kho mo'i gnas med do/ /tshe dang ldan pa kā tyā ya na chen pos smras</text></item>
<item><p>126a3</p><section>'dul ba</section><text>pa/ lha mo khyod kyis gang las lde mig dang / lde mig khyog po blangs pa soms shig /des bsam pa la zhugs pa dang / ji tsam na mi de dus la bab par mthong nas des gnas de na gnas pa'i skye bo'i tshogs la smras pa/ shes ldan dag kho mo dam tshig</text></item>
<item><p>126a4</p><section>'dul ba</section><text>gis gnas par bya ste/ gal te kho mo'i gnas gzhi ji lta bu byed du 'jug pa de lta bur 'phags pa'i gnas gzhi yang byed du 'jug na kho mo 'dug go/ /de dag gis khas blangs nas/ de dag gis lha mo de'i gnas ji lta bu byed du bcug pa de lta bur tshe dang ldan</text></item>
<item><p>126a5</p><section>'dul ba</section><text>pa kā tyā ya na chen po'i gnas kyang byed du bcug go/ /lha mo de'i gnas su mar me btsugs pa gang yin pa de des khyer te tshe dang ldan pa kā tyā ya na chen po'i gnas su 'dzugs par byed do/ /de mar me khyer te 'gro ba rtsig drung na 'dug pa'i mi zhig gis</text></item>
<item><p>126a6</p><section>'dul ba</section><text>mthong nas des bsams pa/ lha mo 'di 'phags pa kā tyā ya na chen po'i gan du 'dong bas 'gro'o snyam pa dang / des de'i sems shes nas khros te ri brags 'di na gnas pa'i skye bo'i tshogs 'di ni sdig pa'i sems kun du spyod pa yin te/ 'phags</text></item>
<item><p>126a7</p><section>'dul ba</section><text>pa kā tyā ya na chen po 'dod pa'i dri nga ba med pa la brdzun gyis bskur pa 'debs par byed do snyam nas/ des ri brags der mi ngas phyung ste skye bo phal po che shi bar gyur nas skye bo shi ba'i ro phyir 'byin pa na khri dang khri dag 'dom par gyur to/ /</text></item>
<item><p>126a8</p><section>'dul ba</section><text>gnas de na gnas pa'i skye bo'i tshogs kyis ltas pa dag bkug ste/ dris pa/ 'di ci las gyur/ de dag gis smras pa/ lha mo 'khrugs so/ /de dag gis de la bzod pa gsol bar brtsams pa dang / des smras pa/ khyed cag 'phags</text></item>
<item><p>126b1</p><section>'dul ba</section><text>pa kā tyā ya na chen po 'dod pa'i dri nga ba med pa la brdzun gyis bskur ba 'debs par byed do/ /de dag gis yang smras pa/ lha mo bzod pa mdzod cig dang 'ga' yang bsnyen bkur ma lags pa bgyid par mi 'gyur ro/ /des smras pa/ dam tshig gis</text></item>
<item><p>126b2</p><section>'dul ba</section><text>bzod par bya ste/ gal te khyed cag kho mo la ji ltar bsnyen bkur byed pa de ltar 'phags pa kā tyā ya na chen po la yang byed na bzod par bya'o/ /de dag gis smras pa/ lha mo ches khyad par du 'phags par bgyis bzod par mdzod cig /des de dag</text></item>
<item><p>126b3</p><section>'dul ba</section><text>la bzod par byas so/ /de dag gis kyang tshe dang ldan pa kā tyā ya na chen po la ches khyad par du 'phags pa'i bsnyen bkur byas so/ /tshe dang ldan pa kā tyā ya na chen pos de nyid du dbyar gnas par khas blangs nas khye'u sngo bsangs khrid de lha mo la smras nas</text></item>
<item><p>126b4</p><section>'dul ba</section><text>'phags pa dang / lha mos smras pa/ 'phags pa bdag la mtshan ma cung zhig stsol cig dang bdag de la mchod pa bgyid cing mchis so/ /des de la khar phor byin nas des de la khas phub ste mchod rten du byas nas dus ston byed du bcug nas/ khar phor gyi</text></item>
<item><p>126b5</p><section>'dul ba</section><text>dus ston khar phor gyi dus ston zhes bya ba'i ming du gyur te/ deng sang yang dge slong mchod rten la phyag 'tshal ba dag phyag 'tshal bar byed do/ /khye'u sngo bsangs tshe dang ldan pa kā tyā ya na chen po'i chos gos kyi grwa nas 'jus te de 'phyang zhing 'gro ba ba</text></item>
<item><p>126b6</p><section>'dul ba</section><text>lang rdzi dang phyugs rdzi dag gis mthong nas/ de dag gis 'phyang ba pa 'phyang ba pa zhes bya ba'i sgra chen po phyung bas yul de'i mi rnams kyi ming 'phyang ba pa 'phyang ba pa zhes bya ba'i ming du gyur to/ /tshe dang ldan pa kā tyā ya na chen po'i ri brags zhig tu</text></item>
<item><p>126b7</p><section>'dul ba</section><text>phyin nas der khye'u sngo bsangs shing ljon pa'i drung du bzhag ste bsod snyoms la zhugs so/ /ri brags de na rgyal po bu med par dus la bab nas pho brang 'khor gyi mi dang blon po dang / yul mi dag 'dus te smras pa/ shes ldan dag gang</text></item>
<item><p>126b8</p><section>'dul ba</section><text>zhig rgyal por dbang bskur bar bya/ de na kha cig gis smras pa/ gang bsod nams dang dbang che bar grags pa'o/ /kha cig gis smras pa/ de ji ltar shes par bya/ kha cig gis smras pa/ rtog pa dag bsko bar bya'o/ /de dag gis</text></item>
<item><p>127a1</p><section>'dul ba</section><text>rtog pa dag bskos nas de dag gis phan tshun btsal bar brtsams pa dang / de dag gis khye'u de shing ljon pa'i drung na gnyid log pa mthong nas/ de dag gis de'i mtshan ma gzung bar brtsams pa dang / ji tsam na shing ljon pa gzhan dag</text></item>
<item><p>127a2</p><section>'dul ba</section><text>gi grib ma shar phyogs su gzhol ba dang / shar phyogs su 'bab pa dang / shar phyogs su bab par gyur na shing ljon pa de'i grib mas khye'u de'i lus mi gtong bar mthong ngo / /mthong nas kyang gros bya bar brtsams pa/ shes ldan dag khye'u 'di</text></item>
<item><p>127a3</p><section>'dul ba</section><text>bsod nams dang dbang che bar grags pa yin gyis 'di dbang bskur bar bya'o/ /de dag gis de sad par byas te smras pa/ khye'u rgyal srid long shig /khye'us smras pa/ kho bo rgyal srid don du gnyer ba ma yin te/ kho bo ni 'phags pa kā tyā ya na</text></item>
<item><p>127a4</p><section>'dul ba</section><text>chen po'i bsnyen bkur ba yin no/ /tshe dang ldan pa kā tyā ya na chen pos thos nas ci khye'u 'di la rgyal srid du 'gyur ba'i las dag yod dam med snyam du bsams nas yod par mthong nas des smras pa/ bu rgyal srid long la 'di ltar khyod kyis chos kyis</text></item>
<item><p>127a5</p><section>'dul ba</section><text>byed du chug shig /des mnos te/ de dag gis de dbang bskur nas khye'u sngo bsangs kyis der rgyal srid byed du bcug pas sngo bsangs kyi rgyal srid sngo bsangs kyi rgyal srid ces bya ba'i ming du gyur to/ /tshe dang ldan pa kā tyā ya na chen po yul bog ka nar phyin</text></item>
<item><p>127a6</p><section>'dul ba</section><text>nas/ tshe dang ldan pa kā tyā ya na chen po'i ma bog ka nar skyes pa des tshe dang ldan pa kā tyā ya na chen po mthong nas smras pa/ bu khyod yun ring zhig lon nas mthong ngo / /bu khyod yun ring zhig lon nas mthong ngo / /de'i nu ma gnyis las kyang 'o ma'i rgyun</text></item>
<item><p>127a7</p><section>'dul ba</section><text>'dzag go/ /tshe dang ldan pa kā tyā ya na chen pos de la yum yum zhes bag phab pa dang / des tshe dang ldan pa kā tyā ya na chen po zan byin nas/ tshe dang ldan pa kā tyā ya na chen pos de'i bsam pa dang / bag la nyal ba dang / khams dang /</text></item>
<item><p>127a8</p><section>'dul ba</section><text>rang bzhin khong du chud nas gang thos nas/ des stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa de lta bur 'phags pa'i bden</text></item>
<item><p>127b1</p><section>'dul ba</section><text>pa bzhi yang dag par so sor rtogs par byed pa'i chos bstan par byas so/ /des bden pa mthong nas btsun pas bdag la gang mdzad pa 'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams</text></item>
<item><p>127b2</p><section>'dul ba</section><text>kyis kyang ma bgyis/ sngon gyi pha mes dag gis ma bgyis/ dge sbyong dang bram ze dag gis kyang ma bgyis/ byams pa dang mdza' bshes dang / rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/ rus</text></item>
<item><p>127b3</p><section>'dul ba</section><text>pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang dud 'gro dang yi dgas dag nas ni rkang pa phyung / lha dang mi rnams kyi nang du ni bzhag go zhes lan gsum ched</text></item>
<item><p>127b4</p><section>'dul ba</section><text>du brjod pa ched du brjod do/ /yang smras pa/ dka' ba byed pa'i ma la ni/ /bu pho bzang pos gang bya ba/ /de ni khyod kyis bdag la bgyis/ /sems ni mtho ris gzhol bar gyur/ /ngan song dag nas legs phyung zhing / /khyod kyis mtho ris thar pa la/ /rab</text></item>
<item><p>127b5</p><section>'dul ba</section><text>tu 'bad pas bdag bzhag ste/ /khyod kyis dka' ba legs par mdzad/ /tshong pas khe spogs rnyed pa ltar/ /mtho ris rnyed pa bdag gis rnyed/ /dge ba'i bshes gnyen rnams la ni/ /nye bar brten pa bzang ba lags/ de nas tshe dang ldan</text></item>
<item><p>127b6</p><section>'dul ba</section><text>pa kā tyā ya na chen pos bu mo bzang mo de bden pa dag la bzhag nas smras pa/ yum bltas lags kyis bdag mchi'o/ /des smras pa/ bu gal te de lta na bdag la mtshan ma cung zhig stsol cig dang bdag de la mchod pa bgyid cing mchis</text></item>
<item><p>127b7</p><section>'dul ba</section><text>so/ /des de la khar ba byin nas des mchod rten byas te/ der btsugs nas khar ba'i mchod rten khar ba'i mchod rten zhes bya ba'i ming du gyur te/ deng sang yang dge slong mchod rten la phyag 'tshal ba dag phyag 'tshal bar byed do/ /tshe dang</text></item>
<item><p>127b8</p><section>'dul ba</section><text>ldan pa kā tyā ya na chen po yul dbus su 'gro 'dod nas yul sin dur phyin pa dang / de nas byang lam na gnas pa'i lha mo gang yin pa des tshe dang ldan pa kā tyā ya na chen po la 'di skad ces smras so/ /'phags pa bdag la yang mtshan ma cung</text></item>
<item><p>128a1</p><section>'dul ba</section><text>zhig stsol cig dang bdag de la mchod pa bgyid cing mchis so/ /des bsams pa/ bcom ldan 'das kyis yul dbus su lham sgrog gu can bcang bar mi bya'o zhes bka' stsal pas 'di de la sbyin no snyam nas/ des</text></item>
<item><p>128a2</p><section>'dul ba</section><text>lham sgrog gu can de de la byin pa dang / des gnas gzhi byed du bcug ste der bzhag pa dang / kha cig gis ni lham gyi dbang phyug ces bya bar shes so/ /kha cig gis lham gyi gzhi zhes bya bar shes so/ /tshe dang ldan pa kā tyā ya na chen po mthar gyis mnyan yod du phyin nas dge</text></item>
<item><p>128a3</p><section>'dul ba</section><text>slong rnams kyis mthong nas smras pa/ tshe dang ldan pa 'ongs pa legs so/ /'ongs pa legs so/ /ji ltar bde bar brgyus sam/ des smras pa/ tshe dang ldan pa dag cung zad bde bar yang brgyus/ cung zad sdug bsngal bar yang brgyus so/ /dge slong rnams kyis smras pa/ ji</text></item>
<item><p>128a4</p><section>'dul ba</section><text>ltar bde bar brgyus/ ji ltar sdug bsngal bar brgyus/ des smras pa/ sems can gyi bya ba byas pa/ gang yin pa de dag ni bde bar brgyus pa yin no/ /rgyal po gtsug pud can dang / grong khyer sgra sgrogs na gnas pa'i skye bo'i tshogs kyis bdag sas mnan pa gang</text></item>
<item><p>128a5</p><section>'dul ba</section><text>yin pa dang / blon po'i mchog he ru ka dang / bhe ru ka gnyis tshegs chen pos bros pa gang yin pa de ni sdug bsngal bar brgyus pa yin no/ /dge slong don nyung ngu dag gis smad de smras pa/ de ni pha gsod pa yin te/ des tshe dang ldan pa u tra ya na dgra bcom pa</text></item>
<item><p>128a6</p><section>'dul ba</section><text>nyid thob pa nyes pa med pa gnod pa mi byed pa bsad de/ 'di ni de'i me tog tsam yin gyi 'bras bu ni gzhan 'byung bar 'gyur ro/ /dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa tshe dang</text></item>
<item><p>128a7</p><section>'dul ba</section><text>ldan pa u tra ya nas las ci bgyis na des phyug pa nor mang la longs spyod che ba'i khyim tu skyes shing / bcom ldan 'das kyi bstan pa la rab tu byung nas nyon mongs pa thams cad spangs pas/ dgra bcom pa nyid mngon du bgyis nas mtshon</text></item>
<item><p>128a8</p><section>'dul ba</section><text>gyis bkum par gyur/ bcom ldan 'das kyis bka' stsal pa/ dge slong dag dge slong u tra ya na nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas</text></item>
<item><p>128b1</p><section>'dul ba</section><text>shing bsags pas u tra ya na nyid kyis las byas shing bsags pa dag gzhan su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi</text></item>
<item><p>128b2</p><section>'dul ba</section><text>'gyur/ me'i khams la mi 'gyur/ rlung gi khams la mi 'gyur gyi/ 'di ltar las dge ba dang mi dge ba byas shing bsags pa dag ni zin pa'i phung po dang / khams dang skye mched dag la rnam par smin par 'gyur te/ las rnams bskal pa brgyar</text></item>
<item><p>128b3</p><section>'dul ba</section><text>yang ni/ /chud mi za ba 'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag sngon 'byung ba 'das pa'i dus na sangs rgyas rnams 'byung ba med pa'i tshe rang sangs rgyas dman pa dang / bkren pa la rjes su snying brtse ba/</text></item>
<item><p>128b4</p><section>'dul ba</section><text>bas mtha'i gnas mal la dga' ba/ bse ru lta bu gcig pu 'jig rten gyi yon gnas su gyur pa dag 'jig rten du byung ngo / /ji tsam du ri brags shig na rngon pa zhig 'dug ste/ ri brags de dang ha cang mi ring ba zhig na ri dgas dang bya mang po dag</text></item>
<item><p>128b5</p><section>'dul ba</section><text>gi rten du gyur pa mtshe'u zhig yod pa der rngon pa de nyi ma re re zhing ri dgas dang bya mang po dag drungs dbyung ba'i phyir dang / nyams par bya ba'i phyir dang / tshul ma yin pas sdug bsngal bar bya ba'i phyir rngon spyad dang / snyi dang rnyong mang po dag 'dzugs par byed</text></item>
<item><p>128b6</p><section>'dul ba</section><text>do/ /de'i rngon spyad dang / snyi dang rnyong de dag kyang don yod pa yin no/ /ji tsam dus gzhan zhig na rang sangs rgyas shig ljongs rgyu zhing song ba na ri brags der phyin nas lha'i gnas shig tu mtshan mo gnas par khas blangs nas de snga dro sham thabs bgos</text></item>
<item><p>128b7</p><section>'dul ba</section><text>lhung bzed dang chos gos thogs te ri brags der bsod snyoms la zhugs so/ /der bsod snyoms brgyus nas bsams pa/ lha'i gnas 'di nyin mo rgyun lugs mod pa yin gyis/ ri brags kyi phyi rol gyi gnas zhi ba zhig tu bsod</text></item>
<item><p>128b8</p><section>'dul ba</section><text>snyoms bza'o snyam nas de ri brags nas byung ste/ 'di ni zhi ba'o/ /'di ni zhi ba'o/ /zhes mtshe'u de ga la ba der song ste/ phyin nas lhung bzed dang chu tshags mtha' gcig tu bzhag ste/ rkang pa gnyis bkrus nas lag pa gnyis bsnyal</text></item>
<item><p>129a1</p><section>'dul ba</section><text>te chu btsags nas/ lo ma lhags pa dag blangs te 'dug nas zas kyi bya ba byas te/ lag pa gnyis bsnyal nas kha bkrus te lhung bzed dang / chu tshags gnas ji lta ba bzhin du bzhag nas/ rkang pa gnyis bkrus te</text></item>
<item><p>129a2</p><section>'dul ba</section><text>shing drung zhig tu brten nas brang 'gro'i rgyal po nyal ba'i lus bskyil ba ltar skyil dkrung bcas te spyod lam zhi bar 'dug pa dang / de'i nyin mo mi'i dris ri dgas gcig kyang ma zin to/ /de na rngon pa de nang par sngar langs te mtshe'u de ga la ba der song nas/</text></item>
<item><p>129a3</p><section>'dul ba</section><text>des rngon spyad dang / snyi dang rnyong de dag byul bar brtsams pa dang / ri dgas gcig kyang ma mthong nas de 'di snyam du sems te/ bdag gi rngon spyad dang / snyi dang rnyong 'di dag don yod pa yin na/ gang gi phyir der ri dgas gcig kyang ma zin pa</text></item>
<item><p>129a4</p><section>'dul ba</section><text>'di'i rgyu gang yin snyam nas/ des mtshe'u de'i then kor byul bar brtsams pa dang mi'i rjes mthong nas/ de rjes de'i phyi bzhin du song ba dang / rang sangs rgyas spyod lam zhi bar 'dug pa de mthong nas des bsams pa/ rab tu byung ba sems</text></item>
<item><p>129a5</p><section>'dul ba</section><text>zhi ba 'di dag gnas 'di lta bu dag tu mngon par dga' bar byed pas gal te bdag gis 'di'i srog gcad pa ma byas na 'di dag gis nges par bdag gi 'tsho ba gcod par byed kyis rnam pa thams cad du 'di gsad par bya'o snyam nas/</text></item>
<item><p>129a6</p><section>'dul ba</section><text>snying rje med pa'i sems dang ldan pa/ 'jig rten pha rol btang ba des mda' dug can gyis gzhu rnga'i dbyibs 'dra ba rna drung du thug par bkang ste rang sangs rgyas de'i gnad du bsnun to/ /rang sangs rgyas bdag nyid chen po des bsams</text></item>
<item><p>129a7</p><section>'dul ba</section><text>pa/ rngon pa nyon mongs pa 'di ha cang smas pa dang / nyams par gyur na mi rung gis/ 'di la lag nas drang ba sbyin no snyam nas des ngang pa'i rgyal po 'dab ma brkyang ba ltar steng gi nam mkha' la mngon par 'phags nas 'bar ba</text></item>
<item><p>129a8</p><section>'dul ba</section><text>dang / gsal ba dang / char 'bebs pa dang / glog 'byin pa'i cho 'phrul dag bya bar brtsams so/ /so so'i skye bo ni rdzu 'phrul la myur du sems gtod par byed pa yin pas rngon pa de shing ljon pa rtsa ba nas bcad pa bzhin du rang sangs rgyas</text></item>
<item><p>129b1</p><section>'dul ba</section><text>de'i rkang pa gnyis kyi drung du sgyel nas smras pa/ yon gnas yang dag par gyur pa mar gshegs su gsol/ mar gshegs su gsol/ nyon mongs 'dam du bying ba bdag gi sug pa nas drang ba stsal du gsol/ rang sangs rgyas de rngon pa de la rjes</text></item>
<item><p>129b2</p><section>'dul ba</section><text>su snying brtse ba'i phyir steng gi mkha' las shod du babs so/ /de nas rngon pa des zug rngu med par byas te/ rma lhan gyis klan nas smras pa/ 'phags pa sdum par gshegs su gsol/ gal te 'dir gser gyi lhan pas klan par mdzad na de yang bdag</text></item>
<item><p>129b3</p><section>'dul ba</section><text>gis sbyar bar bgyi'o/ /rang sangs rgyas kyis bsams pa/ bdag gis rnag gi lus 'dis thob par bya ba gang yin pa thob zin pas de'i phyir da ni phung po'i lhag ma med pa'i mya ngan las 'das pa'i dbyings su 'jug par bya'o snyam nas/ de</text></item>
<item><p>129b4</p><section>'dul ba</section><text>rngon pa de nyid kyi mdun du yang nam mkha'i dkyil du 'phags te/ cho 'phrul rnam pa sna tshogs dag rnam par bstan nas phung po'i lhag ma med pa'i mya ngan las 'das pa'i dbyings su mya ngan las 'das so/ /rngon pa de nor dang ldan pa yin pas</text></item>
<item><p>129b5</p><section>'dul ba</section><text>des spos kyi shing thams cad kyis phung por bcer te bsregs nas phung po de 'o mas zhi bar byas te rus pa de dag gser gyi bum par bcug nas lam po che'i bzhi mdor lus kyi mchod rten rtsig tu bcug ste/ gdugs dang / rgyal mtshan</text></item>
<item><p>129b6</p><section>'dul ba</section><text>dang / ba dan dag bsgreng zhing dri dang / phreng ba rgyu dang / bdug spos dang / phye ma dang / sil snyan dag gis mchod pa byas nas rkang pa gnyis la phyag 'tshal te smon lam 'di skad ces/ bdag yon gnas dam par gyur pa 'di lta bu la</text></item>
<item><p>129b7</p><section>'dul ba</section><text>gnod pa byas pa gang yin pa'i las de'i cha dang 'thun par mi 'gyur bar mchod pa byas pa gang yin pa'i dge ba'i rtsa ba 'dis bdag phyug pa nor mang ba/ longs spyod che bar skye zhing 'di bas ches khyad par du 'phags pa'i ston pa mnyes par byed</text></item>
<item><p>129b8</p><section>'dul ba</section><text>cing thugs byung bar mi byed pa'i yon tan gyi rnam pa de lta bu thob par gyur cig ces btab bo/ /dge slong dag de la de'i tshe de'i dus na rngon pa gang yin pa de ni dge slong u tra ya na yin te/ des rang sangs rgyas kyi gnad du mda' dug</text></item>
<item><p>130a1</p><section>'dul ba</section><text>can gyis bsnun pa gang yin pa'i las de'i rnam par smin pas bskal par sems can dmyal ba chen po mnar med par gdungs nas las de nyid kyi lhag mas tshe rabs lnga brgyar mtshe'u de nyid du ri dgas su gyur nas mda' dug can gyis</text></item>
<item><p>130a2</p><section>'dul ba</section><text>gnad du bsnun cing dus la bab ste/ da ltar gyi bar du yang dgra bcom pa thob kyang de mtshon gyis yongs su mya ngan las 'das so/ /mchod pa byas nas smon lam btab pa gang yin pa des ni da ltar phyug pa/ nor mang ba/ longs spyod che bar skyes shing nga'i bstan</text></item>
<item><p>130a3</p><section>'dul ba</section><text>pa la rab tu byung nas nyon mongs pa thams cad spangs pas dgra bcom pa nyid mngon du byas shing / 'dis rang sangs rgyas bye ba phrag 'bum pas ches khyad par du 'phags pa'i ston pa nga mnyes par byas shing thugs byung bar ma byas so/ /dge slong dag de ltar na las</text></item>
<item><p>130a4</p><section>'dul ba</section><text>gcig tu gnag pa rnams kyi rnam par smin pa ni gcig tu gnag pa yin la/ las gcig tu dkar ba rnams kyi rnam par smin pa yang gcig tu dkar ba yin/ las 'dren ma rnams kyi rnam par smin pa yang 'dren ma yin no/ /dge slong dag de lta bas na</text></item>
<item><p>130a5</p><section>'dul ba</section><text>las gcig tu gnag pa rnams dang 'dren ma rnams spangs te/ las gcig tu dkar ba rnams la brtsal bar bya ste/ dge slong dag khyed kyis de ltar bslab par bya'o/ /yang dge slong rnams the tshom skyes nas the tshom thams cad gcod pa sangs rgyas</text></item>
<item><p>130a6</p><section>'dul ba</section><text>bcom ldan 'das la zhus pa/ btsun pa rgyal po gtsug pud can dang / grong khyer sgra sgrogs na gnas pa'i skye bo'i tshogs dang / tshe dang ldan pa kā tyā ya na chen pos las ci bgyis na des dog sas non par gyur/ blon po'i mchog he ru ka</text></item>
<item><p>130a7</p><section>'dul ba</section><text>dang / bhe ru ka gnyis kyis las ci zhig bgyis na bros par gyur/ bcom ldan 'das kyis bka' stsal pa/ dge slong dag de dag nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi</text></item>
<item><p>130a8</p><section>'dul ba</section><text>za bar 'byung bar 'gyur ba dag byas shing bsags pas de dag nyid kyis las byas shing / bsags pa dag gzhan su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par</text></item>
<item><p>130b1</p><section>'dul ba</section><text>smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur gyi/ 'di ltar las dge ba dang mi dge ba byas shing bsags pa dag ni zin pa'i phung po dang / khams dang / skye mched dag la</text></item>
<item><p>130b2</p><section>'dul ba</section><text>rnam par smin par 'gyur te/ las rnams bskal pa brgyar yang ni/ chud mi za ba 'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag sngon byung ba ri brags shig na khyim bdag zhig 'dug pa</text></item>
<item><p>130b3</p><section>'dul ba</section><text>des rigs mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed do/ /rtse bar byed/ dga' bar byed/ dga' mgur spyod par byed pa de la bu khye'u zhig byung ngo / /yang rtse bar byed/ dga' bar byed/</text></item>
<item><p>130b4</p><section>'dul ba</section><text>dga' mgur spyod par byed pa de la bu mo zhig byung nas/ de gnyis bsrings shing bskyed de chen por gyur to/ /bu mo de dang na mnyam pa'i bu mo dag slong ba 'ongs na/ bu mo de la slong ba 'ga' yang ma 'ongs so/ /sangs rgyas rnams 'byung</text></item>
<item><p>130b5</p><section>'dul ba</section><text>ba med pa'i tshe rang sangs rgyas dman pa dang bkren pa la rjes su snying brtse bas/ bas mtha'i gnas mal la dga' ba bse ru lta bu gcig pu 'jig rten gyi yon gnas su gyur pa dag 'jig rten du byung ngo / /ji tsam na rang sangs rgyas shig</text></item>
<item><p>130b6</p><section>'dul ba</section><text>ljongs rgyu zhing song ba na ri brags der phyin nas bu mo des khyim phyag nas phyag dar rib ma'i steng nas bor ba de rang sangs rgyas bsod snyoms la rgyu ba de'i mgo la phog go/ /bu mo des der phog pa mthong nas 'gyod pa'i sems kyang ma skyes</text></item>
<item><p>130b7</p><section>'dul ba</section><text>la/ stes dbang gis de nyid kyi nyin mo de slong ba 'ongs nas ming pos de la dris pa/ deng khyod kyis ci byas na des na khyod slong ba 'ongs/ des smras pa/ bdag gis deng rab tu byung ba'i steng du phyag dar bor ro/ /des 'dzum phyung ba dang / bu mo</text></item>
<item><p>130b8</p><section>'dul ba</section><text>des bu mo gzhan dag la sbran cing des kyang gzhan dag la sbran nas/ 'jig rten la bu mo gang dang gang slong ba mi 'ong ba des rang sangs rgyas kyi steng du phyag dar bor na de la slong ba 'ong ngo / /zhes sdig pa can gyi lta ba'i rnam pa de lta</text></item>
<item><p>131a1</p><section>'dul ba</section><text>bu byung ngo / /bdag nyid chen po rnams ni bsnyen bkur ma yin pas 'jigs pas rang sangs rgyas de ri brags de nas song ba dang / drang srong mngon par shes pa lnga dang ldan pa rnams kyi sting du dor bar brtsams nas de dag kyang dong ba dang / pha</text></item>
<item><p>131a2</p><section>'dul ba</section><text>ma dag gi steng du bor bar brtsams so/ /ri brags de na khyim bdag dge ba'i chos can gnyis shig 'khod pa de gnyis kyis smras pa/ shes ldan dag dam pa ma yin pa'i chos 'phel ba 'di bzlog par bya'o/ /zhes de gnyis kyis bzlog cing</text></item>
<item><p>131a3</p><section>'dul ba</section><text>spangs so/ /dge slong dag de'i tshe de'i dus na bu mo gang gis rang sangs rgyas kyi steng du phyag dar bor ba de ni rgyal po gtsug pud can 'di yin no/ /ri brags de na gnas pa'i skye bo'i tshogs gang yin pa de ni grong khyer sgra sgrogs na gnas pa'i skye bo'i tshogs</text></item>
<item><p>131a4</p><section>'dul ba</section><text>'di dag yin te/ 'di dag gis rang sangs rgyas dang / drang srong dang / pha ma dag gi steng du phyag dar bor ba gang yin pa de'i las kyi rnam par smin pas sas non par gyur to/ /khyim bdag gnyis kyis bzlog pa gang yin pa de ni blon po'i mchog he ru</text></item>
<item><p>131a5</p><section>'dul ba</section><text>ka dang / bhe ru ka gnyis yin te/ las de'i rnam par smin pas bros par gyur to/ /bu mo'i ming po gang gis 'dzum phyung ba de ni dge slong kā tyā ya na chen po yin te/ des 'dzum phyung ba gang yin pa'i las de'i rnam par smin pas sas g.yogs te/</text></item>
<item><p>131a6</p><section>'dul ba</section><text>gal te dge slong kā tyā ya na chen pos yon tan gyi tshogs 'di lta bu rtogs par ma gyur du zin na/ dge slong kā tyā ya na chen po yang sas non cing tshul ma yin pas sdug bsngal bar 'gyur ro/ /dge slong dag de ltar na las gcig tu gnag</text></item>
<item><p>131a7</p><section>'dul ba</section><text>pa rnams kyi rnam par smin pa ni gcig tu gnag pa yin la/ las gcig tu dkar ba rnams kyi rnam par smin pa yang gcig tu dkar ba yin/ las 'dren ma rnams kyi rnam par smin pa yang 'dren ma yin no/ /dge slong dag de lta bas na</text></item>
<item><p>131a8</p><section>'dul ba</section><text>las gcig tu gnag pa dang 'dren ma rnams spangs te/ las gcig tu dkar ba rnams la brtsal bar bya ste/ dge slong dag khyod kyis de ltar bslab par bya'o/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun</text></item>
<item><p>131b1</p><section>'dul ba</section><text>dga' ra ba na bzhugs so/ /kau shambī na khyim bdag nor bzangs shes bya ba phyug pa/ nor mang ba/ longs spyod che ba zhig 'dug pa de'i khyim rgyal po shar pa'i drung na 'dug cing de nang par sngar langs te las kyi mtha' dag la rtog tu 'gro'o/ /de dbyig</text></item>
<item><p>131b2</p><section>'dul ba</section><text>gi gdangs can yin pas rgyal po shar pas sgra'i gdangs las de la gser bzhag pa 'bum yod par shes so/ /ji tsam dus gzhan zhig na rgyal po shar pa don gyi gnas na 'dug pas blon po rnams la smras pa/ shes ldan dag khyim bdag nor bzangs nyi ma re re</text></item>
<item><p>131b3</p><section>'dul ba</section><text>zhing nang par sngar langs te rang nyid las kyi mtha' dag la rtog tu 'gro ste/ 'di la gser bzhag pa 'bum yod ces grag na ci'i phyir bdag nyid ngal bar byed/ blon po rnams kyis smras pa/ lha 'di la gser bzhag pa 'bum ga la mchis te/ gal te 'di la gser bzhag</text></item>
<item><p>131b4</p><section>'dul ba</section><text>pa 'bum mchis na ci'i slad du bdag nyid ngal bar bgyid/ rgyal pos smras pa/ shes ldan dag gal te khyed cag yid mi ches na khyim bdag nor bzangs bos shig dang dri'o/ /de dag gis khyim bdag nor bzangs bos nas rgyal pos dris pa/ khyim bdag khyod la gser bzhag pa</text></item>
<item><p>131b5</p><section>'dul ba</section><text>'bum yod dam/ lha mchis te/ gal te bzhed na bzhes su gsol/ khyim bdag nga ni gser don du gnyer ba ma yin gyi/ 'di ltar ngas khyod la ci yod dam med ces dri bar zad do/ /lha mchis te lhas ji ltar mkhyen pa de zhu'o/ /rgyal pos smras pa/ khyim bdag khyod</text></item>
<item><p>131b6</p><section>'dul ba</section><text>dbyig gi gdangs can yin pas ngas sgra'i gdangs shes so/ /khyim bdag nor bzangs rgyal pos gdangs las shes pas de'i ming khyim bdag gdangs can khyim bdag gdangs can zhes bya bar gyur to/ /rgyal pos de la smras pa/ khyim bdag khyod phyug por gyur pa yin na ci'i phyir</text></item>
<item><p>131b7</p><section>'dul ba</section><text>khyod rang gis zhal ta byas te las kyi mtha' dag byed du 'jug /des smras pa/ lha gal te bdag gis rang gi zhal ta bgyis te las kyi mtha' bgyid du ma stsal na/ bdag gi longs spyod dag 'phel zhing rgyas pa dang / yangs par yang mi 'gyur la/ lhas kyang</text></item>
<item><p>131b8</p><section>'dul ba</section><text>bdag dbyig gi gdangs can lags par mkhyen par mi 'gyur ro/ /rgyal pos smras pa/ khyim bdag khyod ci'i phyir glang po che dang rta dag gis mi 'gro/ lha bdag khyim khol lags pas glang po che dang rta dag gis mchi ba bdag gi tshul dang 'thun pa ma lags</text></item>
<item><p>132a1</p><section>'dul ba</section><text>so/ /rgyal pos bsams pa/ grogs 'di lta bus rgyal srid byed du gzhug par nus kyis/ 'di blon po kho nar gzhug go snyam du rig nas smras pa/ khyim bdag blon po gyis shig dang / lhan cig tu rgyal srid byed du gzhug go/ /des smras</text></item>
<item><p>132a2</p><section>'dul ba</section><text>pa/ lha de skad bka' stsal pa mi rigs te/ bdag ni khyim khol lags pas bdag zhing las kyi mtha' rjes su bsgrub par rigs kyi/ blon por mi rigs so/ /rgyal pos de lta de ltar nan gyis mnan na ci nas kyang gdon mi za bar khas len par shes</text></item>
<item><p>132a3</p><section>'dul ba</section><text>te/ mnan nas des kyang khas blangs so/ /de nas rgyal pos de blon por bcug nas khyim bdag gdangs can gyis chos dang / rigs pas rgyal po'i bya ba dang / rgyal po'i byed pa dag bya bar brtsams nas/ des blon po gzhan thams cad zil</text></item>
<item><p>132a4</p><section>'dul ba</section><text>gyis mnan pa dang / de dag phrag dog skyes te yid mi bde bar gyur nas 'dus te smras pa/ shes ldan dag bdag cag 'di ltar khyim bdag gdangs can gyis zil gyis mnan par gyur na 'di la ji ltar bsgrub par bya/ de na kha cig gis</text></item>
<item><p>132a5</p><section>'dul ba</section><text>smras pa/ 'di la ci'i phyir bsgrub tu med/ 'di ji srid du gtan du gting tshugs par ma gyur pa de srid du 'di la rgyal pos chad pas gcod du bzhug par bya'o/ /kha cig gis smras pa/ ma nyes kyis de ltar bya'o zhes de dag thams cad 'dus te rgyal</text></item>
<item><p>132a6</p><section>'dul ba</section><text>po'i gan du dong nas smras pa/ lha rgyal po su lags/ des smras pa/ khyed cag ga las the tshom za/ rgyal po nga yin mod gzhan su zhig yin/ de dag gis smras pa/ lha gdangs can rgyal po lags kyi khyod ni ma lags te/ gal te de 'tshal bar gyur na</text></item>
<item><p>132a7</p><section>'dul ba</section><text>lha bkrongs te rang nyid cod pan bcings nas rgyal srid kyi dbang phyug gi bdag po bgyid du stsol bar 'gyur ro/ /rgyal pos smras pa/ shes ldan dag ci'i phyir de de ltar 'gyur te/ de ni chos gtso bor byed pa yin pas ji ltar de ltar byed par</text></item>
<item><p>132a8</p><section>'dul ba</section><text>'gyur/ de dag gis smras pa/ bdag cag gis lha'i mngon sum du 'gyur bar bgyi'o/ /ji tsam dus gzhan zhig na khyim bdag gdangs can rgyal pos nye bar 'tsho ba'i rgol ba dang / phyir rgol ba dag gis yongs su bskor cing rgyal</text></item>
<item><p>132b1</p><section>'dul ba</section><text>po'i pho brang du zhugs nas/ rgyal po'i pho brang du thams cad skye bo'i tshogs kyis gang bar des rgyal po'i bya ba dang / rgyal po'i byed pa dag byas nas rgyal po'i pho brang nas phyir byung ba dang / rgyal pos nye bar 'tsho ba snga na 'khod pa dag kyang de dang</text></item>
<item><p>132b2</p><section>'dul ba</section><text>lhan cig phyir byung ste rgyal po'i tshogs med par 'dug pa dang / blon po de dag gis rgyal po la smras pa/ lha gzigs sam/ bdag cag gis gsol pa gang lags pa de ni 'di lags te/ gal te 'di 'tshal bar gyur na lha bkrongs te rang nyid</text></item>
<item><p>132b3</p><section>'dul ba</section><text>cod pan bcings nas rgyas srid kyi dbang phyug gi bdag po bgyid du stsol bar 'gyur ro/ /rgyal pos bsams pa/ re shig 'di brtag par bya'o snyam nas/ des de rgyu ba dang gnas pa las brtag par brtsams pa dang / ji tsam na byang lam nas ded</text></item>
<item><p>132b4</p><section>'dul ba</section><text>dpon gyis zong rta ded de kau shambīr phyin nas rgyal pos gdangs can la bsgo ba/ gser 'bum gyis rta dag nyos shig /des gser 'bum gyis rta dag nyos pa dang / rgyal pos gdangs can la bsgo ba/ 'bum gyi phyed byin la 'di skad ces bdag gis</text></item>
<item><p>132b5</p><section>'dul ba</section><text>'bum tshang bar byin zin to/ /zhes byos shig /des smras pa/ lha de mi rigs te/ gal te de ltar bgyis na slan cad 'dir chibs rta 'tshong ba dang / gzhan 'ga' yang mchi bar mi 'gyur gyis 'di ltar lha'i dkor las 'bum phyed stsol</text></item>
<item><p>132b6</p><section>'dul ba</section><text>cig dang bdag gis 'bum phyed stsal to/ /rgyal pos smras pa/ khyim bdag nga'i tshig de bzhin smras na 'di ci 'gal/ des smras pa/ lha bdag gis tshe gcig gi sdug bsngal gyi don du tshe rabs mang po'i sdug bsngal skyed par rngo mi thog</text></item>
<item><p>132b7</p><section>'dul ba</section><text>go/ /rgyal pos de la lan gsum gyi bar du smras na yang de ma btub nas/ de nas rgyal pos blon po rnams la smras pa/ shes ldan dag gang gis rgyal po rgyal rigs spyi bor dbang bskur ba'i bka' lan gsum gyi bar du bcag</text></item>
<item><p>132b8</p><section>'dul ba</section><text>pa de'i chad pa ci yin/ blon po rnams kyis smras pa/ lha de'i chad pa ni dgum pa lags so/ /des smras pa/ shes ldan dag gal te de lta na ngas khyim bdag gdangs can yongs su btang ngo / /blon po rnams kyis mi gshed</text></item>
<item><p>133a1</p><section>'dul ba</section><text>ma pa dag la bsgo ba/ shes ldan dag lhas bka' stsal pa/ khyim bdag gdangs can sod cig ces byung ngo / /rgyal pos mi gshed ma pa de dag la gsang ste bsgo ba/ khyed kyis khyim bdag gdangs can gsad</text></item>
<item><p>133a2</p><section>'dul ba</section><text>par mi bya bar 'di ltar bsdigs par bya'o/ /de dag gis de'i mgrin par ka ra bi ra'i phreng ba btags te grong khyer gyi dbus nas gsod sar khrid pa dang / de'i nye du dag dong ste smras pa/ khyim bdag 'di la lhas bka' ci stsal pa de ltar gyis</text></item>
<item><p>133a3</p><section>'dul ba</section><text>la bdag nyid gsod du ma gzhug shig /des smras pa/ kho bos lha'i bka' chos dang ldan pa bcag gam/ ci gal te lhas kho bos nyes pa med pa gnod pa mi byed pa gsod na gsod du zad/ kho bos tshe gcig gi sdug bsngal gyi</text></item>
<item><p>133a4</p><section>'dul ba</section><text>phyir tshe rabs mang po'i sdug bsngal skyed par mi nus so/ /mi gshed ma pa de dag gis de gsod sar khrid de smras pa/ khyim bdag lhas bka' ci stsal pa de ltar gyis la bdag nyid gsod du ma gzhug shig /des smras pa/ kho bos</text></item>
<item><p>133a5</p><section>'dul ba</section><text>lha'i bka' chos dang ldan pa bcag gam ci/ gal te lhas kho bo nyes pa med pa/ gnod pa mi byed pa gsod na gsod du zad/ kho bos tshe gcig gi sdug bsngal gyi phyir tshe rabs mang po'i sdug bsngal skyed par mi nus so/ /mi gshed</text></item>
<item><p>133a6</p><section>'dul ba</section><text>ma pa de dag gis de rgyal po'i gan du khrid de smras pa/ lha khyim bdag gdangs can 'di 'di skad mchi'o/ /rgyal pos smras pa/ khyim bdag nga khyod gsod par 'dod pa ma yin te/ 'di ltar brtag par 'dod do/ /des smras pa/ lhas</text></item>
<item><p>133a7</p><section>'dul ba</section><text>bdag brtag pa'i dgongs pas gnas skabs 'di lta bu stsal na/ gal te bkyon na ji ltar bgyis par 'gyur/ 'di ltar gal te lha bdag la dgyes na bdag sbyin pa dag stsol cing / bsod nams dag bgyid par ci gnang / rgyal pos smras</text></item>
<item><p>133a8</p><section>'dul ba</section><text>pa/ khyim bdag gal te de lta na gnang gis ci dgar sbyin pa dag byin cig /bsod nams dag gyis shig /de nas khyim bdag gdangs can gyis sbyin pa'i khang pa rtsig tu bcug ste/ sbyin pa'i zhal ta pa mi bsko nas smras pa/ shes ldan dag gal te</text></item>
<item><p>133b1</p><section>'dul ba</section><text>'dir sngon ma byung ba'i rtags dang / cha lugs can gyi dge sbyong ngam/ bram ze 'am/ gzhan dag 'ongs par gyur na kho bo la sbron cig /ji tsam na lho lam nas drang srong lnga brgya tsam yul dbus su 'phags pa de dag mthar gyis lam du 'dong ba na dgon pa'i lam</text></item>
<item><p>133b2</p><section>'dul ba</section><text>du phyin nas de dag dgon pa'i nang du son pa na chu zad nas de dag chu dang bral bas skom gyis gdungs nas dgon pa'i lam der phan tshun byul bar brtsams pa dang / de phan tshun nyul ba de dag gis ha cang thag mi ring ba na gsing ma sngon po'i phyogs na shing ljon</text></item>
<item><p>133b3</p><section>'dul ba</section><text>pa zhig mthong nas de na kha cig gis smras pa/ shes ldan dag gsing ma sngon po'i phyogs 'di na shing ljon pa zhig snang gis tshur sheg dang / 'di na chu yod par 'gyur gyis ltar 'dong ngo / /gzhan dag gis smras pa/ legs kyis de bzhin bya'o</text></item>
<item><p>133b4</p><section>'dul ba</section><text>zhes de dag dong ba dang ci tsam na chu med par mthong nas de dag gis gsol ba gdab par brtsams te/ shes ldan dag sa phyogs dang shing ljon pa 'di lha 'am/ klu 'am/ gnod sbyin nam/ nam mkha' lding ngam/ dri za 'am/ mi 'am ci 'am/ lto 'phye</text></item>
<item><p>133b5</p><section>'dul ba</section><text>chen po gang gnas pa des bdag cag drang srong lnga brgya skom gyis gdungs pa rnams la chu byin cig ces smras so/ /ji tsam na shing ljon pa de las lag pa rgyan thams cad kyis brgyan pa zhig gser gyi ril ba bhring gar thogs te byung nas drang srong rnams kyis</text></item>
<item><p>133b6</p><section>'dul ba</section><text>snyim pa bzed de chu btung bar brtsams nas/ ji tsam na myangs na chu yan lag brgyad dang ldan pa yin te/ bsil ba dang / mngar ba dang / yang ba dang / 'jam pa dang / gsal ba dang / dri nga ba med pa dang / 'thung na mgul la mi gnod pa dang / 'thungs pa na lto</text></item>
<item><p>133b7</p><section>'dul ba</section><text>mi na ba yin te/ de dag tshim par gyur nas ril ba bkang ste shis pa brjod nas 'phags te dong ba dang / de dag la blo skyes pa/ shes ldan dag bdag cag gis de lta bu'i ya mtshan mthong nas de la khyod su yin/ las gang gis 'dir skyes shes ma dris</text></item>
<item><p>133b8</p><section>'dul ba</section><text>pa ni bdag cag nyams pa yin gyis/ tshur sheg phyir log la dri'o snyam nas de dag thams cad 'dus te phyir log nas shing ljon pa de'i drung du 'khod de smras pa/ shing ljon pa de la lha 'am/ klu 'am/ gnod sbyin nam nam mkha' lding ngam/ dri za 'am mi 'am</text></item>
<item><p>134a1</p><section>'dul ba</section><text>ci 'am/ lto 'phye chen po gang gnas pa gang gis bdag cag dgon pa'i lam du song ba/ gnod pa dang nyam nga ba mi bde bar gyur cing 'chi ba'i dbang du gyur pa rnams la chu yan lag brgyad dang ldan pas tshim par byas pa des bdag</text></item>
<item><p>134a2</p><section>'dul ba</section><text>gang yin pa dang / las gang gis 'dir skyes pa smros shig /ji tsam na shing ljon pa de las tshig byung ba/ shes ldan dag 'dzam bu'i gling pa'i mi rnams ni yid ches par dka' ba yin pas kho bo su yin pa dang / las gang gis 'dir skyes pa yid ches</text></item>
<item><p>134a3</p><section>'dul ba</section><text>par mi 'gyur bas ji ltar smra bar bya/ drang srong rnams kyis smras pa/ kye bdag cag gis mngon sum kho nar mthong na ji ltar yid ches par mi 'gyur/ the tshom ma za bar smros shig /des smras pa/ shes ldan dag gal te de lta na nyon cig dang / kho bo</text></item>
<item><p>134a4</p><section>'dul ba</section><text>gang yin pa dang / las gang gis 'dir skyes pa smra bar bya'o/ /yul ko sa la dag na grong khyer mnyan yod ces bya ba de na khyim bdag mgon med zas sbyin zhes bya ba 'dug pa de'i khyim drung na kho bo bzang mkhan byed cing 'dug 'dug ste/ de mgon med pa</text></item>
<item><p>134a5</p><section>'dul ba</section><text>rnams la zas sbyin par byed pas yul tha dad pa na gnas pa'i slongs mo ba dag lhags shing lhags shing kho bo la khyim bdag mgon med zas sbyin gyi khyim gang yin zhes dris nas/ kho bos lag pa g.yas pa brkyang ste/ de dag la khyim bdag mgon med zas sbyin gyi khyim</text></item>
<item><p>134a6</p><section>'dul ba</section><text>'di yin no zhes smras pa dang / de dag gis de nas lag pa gang ba dang / snod gang ba dang / 'byor pa thob pa dang / rnyed pa thob cing 'dong ba de dag kho bos mthong ngo / /mthong nas mchog tu dga' ba skyed par byed de/ kho bo las des rgyal chen bzhi'i ris kyi lha rnams</text></item>
<item><p>134a7</p><section>'dul ba</section><text>kyi nang du skyes shing / shing ljon pa 'di la gnas te/ de'i phyir kho bo'i lag pa g.yas pa shin tu lham me/ lhan ne/ lhang nger gyur to/ /de dag gis shis pa brjod pas bstod de dong ngo / /ji tsam na phyogs gzhan zhig tu phyin nas bza' ba dang btung ba zad</text></item>
<item><p>134a8</p><section>'dul ba</section><text>de/ de dag bkres pas gdungs shing skom pas gdungs nas kun du brtag par brtsams pa dang / ji tsam na ha cang thag mi ring ba zhig na shing ljon pa chen po lo ma sngo zhing snum pa zhig snang nas de dag gis smras pa/ shes ldan dag shing ljon pa chen po lo ma</text></item>
<item><p>134b1</p><section>'dul ba</section><text>sngo zhing snum pa 'di lta bu snang ste/ sngar yang bdag cag gis shing ljon pa 'di lta bu kho nas chu grub kyis 'dir 'dong dang gal te na chung zad 'grub par 'gyur ro/ /zhes de dag der dong ste gsol ba gdab par brtsams pa/ shes ldan dag sa phyogs dang shing</text></item>
<item><p>134b2</p><section>'dul ba</section><text>ljon pa 'di la lha 'am/ klu 'am/ gnod sbyin nam/ nam mkha' lding ngam/ dri za 'am/ mi 'am ci 'am/ lto 'phye chen po gang gnas pa de bdag cag drang srong lnga brgya bkres pas gdungs pa dang skom pas gdungs pa rnams la zas dang skom byin cig</text></item>
<item><p>134b3</p><section>'dul ba</section><text>ces smras so/ /ji tsam na shing ljon pa de las tshig byung ba/ shes ldan dag deng shig dang 'di nas ha cang mi ring ba na rdzing bu zhig yod pa de'i 'gram na shing ljon pa zhig yod pa de'i drung na 'bras chan gyis bre bo gang zhing 'dug pa de las zos shing 'thungs</text></item>
<item><p>134b4</p><section>'dul ba</section><text>nas bza' ba dang btung ba ci 'dod pa khyer cig /de dag dong ba dang / ji tsam na rdzing bu bya ngang pa dang / ka raṇ ḍa ka dang / ngur pas mdzes par byas pa zhig 'dug pa de'i 'gram na shing ljon pa zhig 'dug pa de'i drung na 'bras can tshod ma sna tshogs dang bcas pas gang ba zhig</text></item>
<item><p>134b5</p><section>'dul ba</section><text>'dug pa mthong nas/ de dag gis der khrus byas te zos shing chu mthungs nas ril ba chus bkang ste/ bza' ba dang btung ba ci 'dod pa khyer nas shis pa brjod de dong ba dang / de dag la blo skyes pa/ shes ldan dag bdag cag gis de lta bu'i ya mtshan mthong nas de</text></item>
<item><p>134b6</p><section>'dul ba</section><text>la khyod su yin/ las gang gis 'dir skyes shes ma dris pa ni bdag cag nyams pa yin gyis tshur sheg phyir log la dri'o/ /snyam nas de dag thams cad 'dus te phyir log nas shing ljon pa de'i drung du 'khod de smras pa/ shing ljon pa 'di la lha 'am/</text></item>
<item><p>134b7</p><section>'dul ba</section><text>klu 'am/ gnod sbyin nam/ nam mkha' lding ngam/ dri za 'am/ mi 'am ci 'am/ lto 'phye chen po gang gnas pa gang gis bdag cag dgon pa'i lam du song ba gnod pa dang / nyam nga ba dang / mi bde bar gyur cing 'chi ba'i dbang du gyur pa</text></item>
<item><p>134b8</p><section>'dul ba</section><text>rnams la chu yan lag brgyad dang ldan pa dang / zas kyis tshim par byas pa des bdag gang yin pa dang / las gang gis 'dir skyes pa smros shig /ji tsam na shing ljon pa de las tshig byung ba/ shes ldan dag 'dzam bu'i gling pa'i mi rnams ni yid</text></item>
<item><p>135a1</p><section>'dul ba</section><text>ches par dka' ba yin pas kho bo su yin pa dang / las gang gis 'dir skyes pa yid ches par mi 'gyur bas ji ltar smra bar bya/ drang srong rnams kyis smras pa/ kye bdag cag gis mngon sum kho nar mthong na ji ltar yid ches par mi 'gyur/ the</text></item>
<item><p>135a2</p><section>'dul ba</section><text>tshom ma za bar smros shig /des smras pa/ shes ldan dag gal te de lta na nyon cig dang kho bo gang yin pa dang / las gang gis 'dir skyes pa smra bar bya'o/ /yul ko sa la dag na grong khyer mnyan yod ces bya ba de na khyim bdag mgon med zas sbyin zhes bya ba</text></item>
<item><p>135a3</p><section>'dul ba</section><text>zhig 'dug pa de mgon med pa rnams la zas sbyin par byed nas ri brags shig na bram ze zhig 'dug pa longs spyod srabs nas des bsam pa/ mnyan yod na khyim bdag mgon med zas sbyin 'dug pa de mgon med pa rnams la zas sbyin par byed kyis de'i</text></item>
<item><p>135a4</p><section>'dul ba</section><text>gan du song na de las cung zad 'grub par 'gyur ro snyam nas de de'i gan du song ba dang / khyim bdag mgon med zas sbyin yang sangs rgyas la sogs pa dge slong gi dge 'dun bshos gsol bar 'dod nas rgyal byed kyi tshal du 'phags pa na/ des de mthong</text></item>
<item><p>135a5</p><section>'dul ba</section><text>nas smras pa/ khyim bdag bdag la zas kyi mgron gyis shig /des de la smras pa/ bram ze tshur shog /rgyal byed kyi tshal du 'dong la der zo shig /de de dang lhan cig 'phags pa dang / ji tsam na khyim bdag mgon med zas sbyin gyis lam kar</text></item>
<item><p>135a6</p><section>'dul ba</section><text>zho'i bum pa zhig rnyed nas des de bram ze de la byin nas smras pa/ bram ze'i zho'i bum pa 'di dge 'dun la brims shig /khyim bdag mgon med zas sbyin gyis sangs rgyas la sogs pa dge slong gi dge 'dun zhal zas bsod pas tshim par byas pa</text></item>
<item><p>135a7</p><section>'dul ba</section><text>dang / bram ze des kyang zho'i bum pa de dge 'dun la brims so/ /khyim bdag mgon med zas sbyin gyis sangs rgyas la sogs pa dge slong gi dge 'dun gdugs tshod gsol nas khyim pa dag zan sbyin par brtsams te/ des khyim pa gzhan dag</text></item>
<item><p>135a8</p><section>'dul ba</section><text>la ni zas bsod pa byin/ bram ze de la ni ngan pa byin pa dang / des de la smras pa/ khyim bdag rab tu byung ba rnams ni bslab pa yang dag par blangs pa yin pas re shig 'di dag la ni bsod pa sbyin par rigs na/ bdag cag khyim pa bslab pa yang dag par ma blangs par</text></item>
<item><p>135b1</p><section>'dul ba</section><text>'dra na ci'i phyir khyim pa gzhan dag la ni zas bsod pa sbyin la bdag la ni zas ngan pa sbyin/ des de la smras pa/ bram ze khyim pa 'di dag kyang bslab pa yang dag par blangs pa yin te/ 'di dag gis kyang yan lag brgyad dang ldan pa'i gso sbyong blangs so/ /</text></item>
<item><p>135b2</p><section>'dul ba</section><text>des de la smras pa/ khyim bdag gal te bdag gis kyang yan lag brgyad dang ldan pa'i gso sbyong len na bdag la yang zas bsod pa sbyin nam/ des de la smras pa sbyin no/ /des yan lag brgyad dang ldan pa'i gso sbyong blangs pa dang / de nas khyim bdag</text></item>
<item><p>135b3</p><section>'dul ba</section><text>mgon med zas sbyin gyis de zas bsod pas tshim par byas nas des zos te 'phags pa dang / khyim bdag mgon med zas sbyin gyis smras pa/ bram ze yud tsam zhig sdod cig dang skom 'ong bar 'gyur ro/ /des skom 'thungs te song ba dang /</text></item>
<item><p>135b4</p><section>'dul ba</section><text>nyi ma nub pa'i dus la bab nas mnyan yod dang ha cang mi ring ba na ri brag shig yod pa der bram ze'i khyim zhig tu gnas pa dang / bram ze des de la smras pa/ bram ze zan zo shig /des smras pa/ kho bos zan mi za'o/ /des smras pa/</text></item>
<item><p>135b5</p><section>'dul ba</section><text>ci'i phyir/ des smras pa/ kho bo dge sbyong gau ta ma la yan lag brgyad dang ldan pa'i gso sbyong blangs so/ /des de la smras pa/ bram ze gal te re shig za na de lta na legs/ gal te mi za na kho bo'i khyim du gnas par mi bya'o/ /</text></item>
<item><p>135b6</p><section>'dul ba</section><text>des dus ma yin par zos nas gso sbyong ral lo/ /ri brags na gnas pa'i bram ze gang yin pa gang gis yan lag brgyad dang ldan pa'i gso sbyong blangs nas dral ba de ni kho bo yin te/ kho bos yan lag brgyad dang ldan pa'i gso</text></item>
<item><p>135b7</p><section>'dul ba</section><text>sbyong blangs te/ thams cad ma dral na kho bo sum bcu rtsa gsum pa'i lha rnams kyi nang du skye bar 'gyur ba zhig na/ kho bos yan lag brgyad dang ldan pa'i gso sbyong blangs nas dus ma yin par zos te/ gso sbyong dral bas kho bo</text></item>
<item><p>135b8</p><section>'dul ba</section><text>rgyal chen bzhi'i lha rnams kyi nang du skyes te/ shing ljon pa 'di la gnas shing / de'i phyir kho bo la rgyal chen bzhi'i ris kyi lha rnams kyis lha'i bu rdzu 'phrul che ba mthu che ba gso sbyong ral zhes bya bar shes so// //</text></item>
<item><p>136a1</p><section>'dul ba</section><text>'dul ba rnam par 'byed pa/ bam po bdun bcu rtsa gsum pa/ drang srong de dag mchog tu ngo mtshar skyes te smras pa/ shes ldan dag bdag cag drang srong rnams kyis dus 'di srid du brtul zhugs la gnas pas kyang 'di'i 'bras bu cir 'gyur mi</text></item>
<item><p>136a2</p><section>'dul ba</section><text>shes na/ lha'i bu gso sbyong ral 'dis bram zer gyur pa na yan lag brgyad dang ldan pa'i gso sbyong blangs shing / de dral na yang 'di rgyal chen bzhi'i ris kyi lha rnams kyi nang du skyes kyis/ bdag cag kyang gang du 'dis yan lag brgyad dang ldan pa'i gso sbyong</text></item>
<item><p>136a3</p><section>'dul ba</section><text>blangs pa der 'dong ngo / /de ltar bya'o zhes de dag gis gros byas te/ mnyan yod du 'phags nas ji tsam na mthar gyis kau shambīr phyin pa dang / khyim bdag gdangs can gyi sbyin pa'i zhal ta byed pa'i mi rnams kyis de dag mthong nas/ de dag gis khyim bdag</text></item>
<item><p>136a4</p><section>'dul ba</section><text>gdangs can la sbran pa/ khyim bdag khyod kyis bdag cag la bsgo ba/ sngon ma byung ba'i rtags dang cha lugs can dag mthong na kho bo la sbron cig ces byung ba de dag lhags te sgo na sdod do/ /des smras pa/ 'jug tu chug shig /de dag gis 'jug tu</text></item>
<item><p>136a5</p><section>'dul ba</section><text>bcug pa dang / khyim bdag gdangs can gyis de dag mthong nas dris pa/ shes ldan dag khyed cag gang nas 'ongs/ de dag gis smras pa/ khyim bdag lho lam nas so/ /des smras pa/ shes ldan dag khyed kyis lho lam du ngo mtshar ba mthong ba dang thos</text></item>
<item><p>136a6</p><section>'dul ba</section><text>pa ci yod/ de dag gis smras pa/ khyim bdag re shig bdag cag gis sngar mthong ba dang thos pa'i ngo mtshar gzhan dag lta zhog gi/ te por mthong ba dang thos pa'i ngo mtshar gang yin pa dag smra bar byas nyon cig /des smras pa/ shes ldan dag smros shig</text></item>
<item><p>136a7</p><section>'dul ba</section><text>dang kho bo ngo mtshar de dag nyan to/ /de dag gis khyim bdag gdangs can la ji ltar gyur pa rgyas par brjod pa dang / khyim bdag gdangs can gyis thos nas mchog tu ngo mtshar skyes te de dag zan byin nas smras pa/ shes ldan dag gang du 'deng / de dag gis smras pa/</text></item>
<item><p>136a8</p><section>'dul ba</section><text>khyim bdag mnyan yod du 'dong ngo / /shes ldan dag de na ci yod/ khyim bdag de na lha'i bu gso sbyong ral gyis gang la brten te/ yan lag brgyad dang ldan pa'i gso sbyong blangs pa'i khyim bdag mgon med zas sbyin yod do/ /des smras pa/ shes ldan dag</text></item>
<item><p>136b1</p><section>'dul ba</section><text>gal te de lta na de kho bo'i yang ma mthong ba'i grogs yin gyis 'di nyid du dbyar gyi mtshan mo gyis la dbyar 'das nas kho bo dang lhan cig 'dong ngo / /de dag de nyid du dbyar gyi mtshan mo gnas te/ dbyar 'das nas mnyan yod du 'phags pa dang khyim bdag gdangs can gyis</text></item>
<item><p>136b2</p><section>'dul ba</section><text>bad sa'i rgyal po shar pa la smras pa/ lha bdag mnyan yod du bgyi ba cung zhig mchis na/ gal te lhas gnang na der mchi'o/ /rgyal pos smras pa/ khyim bdag gal te de lta na song la khyod kyis don bsgrub pa byas nas myur du phyir shog shig /de rgyal pos gnang nas drang</text></item>
<item><p>136b3</p><section>'dul ba</section><text>srong lnga brgya po de dag dang lhan cig 'phags te mthar gyis mnyan yod du phyin nas skyed mos tshal na sdod cing 'dug go/ /khyim bdag mgon med zas sbyin gyis khyim bdag gdangs can 'dir 'ongs te/ skyed mos tshal na sdod cing 'dug go zhes thos so/ /thos</text></item>
<item><p>136b4</p><section>'dul ba</section><text>nas kyang des bsams pa/ bdag gis khyim bdag gdangs can ma tshor ba kho nar gnas su 'jug tu gzhug pa ni bdag gi tshul dang 'thun pa ma yin gyis/ bkur sti chen pos 'jug tu gzhug go snyam nas des de bkur sti chen pos 'jug tu bcug ste lam</text></item>
<item><p>136b5</p><section>'dul ba</section><text>gyis dub pa'i ngal bsos nas zan byin no/ /de nas drang srong de dag lhags nas khyim bdag mgon med zas sbyin gyis 'ongs pa legs so zhes bya ba'i tshig gis kun du spyad de smras pa/ shes ldan dag khyed cag ga las 'ongs/ 'dir ci la 'ongs/ de dag gis</text></item>
<item><p>136b6</p><section>'dul ba</section><text>smras pa/ khyim bdag khyod kyis lha'i bu gso sbyong ral la gang byin pa de bdag cag la yang byin cig des smras pa/ shes ldan dag mi dran no/ /khyim bdag bdag cag gis khyod la dran par bya'o/ /shes ldan dag legs so/ /de dag gis dran par byas</text></item>
<item><p>136b7</p><section>'dul ba</section><text>nas des smras pa/ shes ldan dag ci kho bo las len nam/ 'on te bcom ldan 'das las len/ khyim bdag khyod kyis su las blangs/ shes ldan dag bcom ldan 'das las so/ /khyim bdag gal te de lta na bdag cag kyang de kho na las len to/ /</text></item>
<item><p>136b8</p><section>'dul ba</section><text>shes ldan dag legs kyis de ltar gyis shig ces des de dag khrid de bcom ldan 'das ga la ba der song ngo / /de'i tshe na bcom ldan 'das dge slong gi 'khor brgya phrag du ma'i mdun na chos ston cing bzhugs so/ /bcom ldan 'das kyis</text></item>
<item><p>137a1</p><section>'dul ba</section><text>khyim bdag mgon med zas sbyin thag ring po kho na nas gzigs so/ /gzigs nas kyang dge slong rnams la bka' stsal pa/ dge slong dag khyim bdag mgon med zas sbyin thag ring po kho na nas 'ong ba mthong ngam/ btsun pa mthong ngo / /dge</text></item>
<item><p>137a2</p><section>'dul ba</section><text>slong dag khyim bdag mgon med zas sbyin 'di skyes dang bcas pas 'ong ste/ de bzhin gshegs pa'i skyes ni 'di ltar gdul ba'i skyes lta bu gzhan med do/ /de nas khyim bdag mgon med zas sbyin drang srong lnga brgya'i 'khor dang bcas pas bcom ldan</text></item>
<item><p>137a3</p><section>'dul ba</section><text>'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la khyim bdag mgon med zas sbyin gyis 'di skad ces gsol to/ /btsun pa drang srong lnga brgya po 'di dag bcom ldan</text></item>
<item><p>137a4</p><section>'dul ba</section><text>'das las yan lag brgyad dang ldan pa'i gso sbyong len par 'tshal na/ de'i slad du bcom ldan 'das kyis 'di dag ci nas kyang sangs rgyas dang / chos dang / dge 'dun la skyabs su mchi ba dang / dge bsnyen nyid du 'tshal bar 'gyur ba de ltar chos bstan</text></item>
<item><p>137a5</p><section>'dul ba</section><text>du gsol/ de nas bcom ldan 'das kyis drang srong lnga brgya po de dag gi bsam pa dang / bag la nyal dang / khams dang / rang bzhin thugs su chud nas gang thos nas drang srong lnga brgya po de dag gis phyir mi 'ong ba'i 'bras bu mngon sum du byas pa de lta</text></item>
<item><p>137a6</p><section>'dul ba</section><text>bur 'phags pa'i bden pa bzhi yang dag par so sor rtogs par byed pa'i chos bstan pa mdzad do/ /de dag gis bden pa mthong nas/ bcom ldan 'das kyi zhabs gnyis la gtugs te gsol pa/ btsun pa bdag cag legs par gsungs pa'i</text></item>
<item><p>137a7</p><section>'dul ba</section><text>chos 'dul ba la rab tu 'byung ba dang / rdzogs par bsnyen pa dge slong gi dngos po 'thob cing bcom ldan 'das kyi spyan sngar tshangs par spyad pa spyod do/ /bcom ldan 'das kyis de dag la dge slong tshur shog ces pas rab tu phyung zhing dge slong dag</text></item>
<item><p>137a8</p><section>'dul ba</section><text>tshur shog /tshangs par spyad pa spyod cig ces bka' stsal pa dang / de dag bcom ldan 'das kyi bka'i 'jug kho nar skra byi ba dang / snam sbyar gyon par gyur te/ skra dang kha spu zhag bdun skyes pa tsam dang / lag pa lhung bzed dang / bya ma bum</text></item>
<item><p>137b1</p><section>'dul ba</section><text>gyis 'brel ba dang / dge slong rdzogs par bsnyen nas lo brgya lon pa'i spyod lam lta bur gnas par gyur to/ /yang smras pa/ de bzhin gshegs pas tshur shog bka' stsal pas/ /skra byi snam sbyar gyon pa'i lus ldan zhing / /mod la dbang po rab zhir gnas</text></item>
<item><p>137b2</p><section>'dul ba</section><text>gyur te/ /sangs rgyas dgongs pas lus gzugs bkab par gyur/ /bcom ldan 'das kyis de dag la gdams ngag byin nas de dag gis spro ba dang / 'bad pa dang / brtsal ba dag gis nyon mongs pa thams cad spangs pas dgra bcom pa nyid mngon du byas shing</text></item>
<item><p>137b3</p><section>'dul ba</section><text>dgra bcom pa khams gsum pa las 'dod chags dang bral ba/ bong ba dang gser du mnyam pa/ nam mkha' dang lag mthil du mtshungs pa'i sems dang ldan pa/ tsan dan bzhag pa lta bu rig pas sgo nga'i sbubs dral bar gyur cing rig pa dang /</text></item>
<item><p>137b4</p><section>'dul ba</section><text>mngon par shes pa dang / so so yang dag par rig pa thob pa/ srid pa dang / 'dod pa'i brnyed pa dang / bkur sti la rgyab kyis phyogs pa/ dbang po dang / nye dbang dang bcas pa'i lha rnams kyis mchod par bya ba dang / rjed par bya ba dang / mngon du smra bar bya bar gyur</text></item>
<item><p>137b5</p><section>'dul ba</section><text>to/ /de nas khyim bdag gdangs can bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te/ mtha' gcig tu 'dug go/ /mtha' gcig tu 'dug nas bcom ldan 'das khyim bdag gdangs can la chos</text></item>
<item><p>137b6</p><section>'dul ba</section><text>dang ldan pa'i bka' mchid kyis yang dag par ston par mdzad/ yang dag par 'dzin du 'jug par mdzad/ yang dag par gzeng stod par mdzad/ yang dag par rab tu dga' bar mdzad cing / sangs rgyas bcom ldan 'das rnams kyi dus sngar mdzad pa'i chos dang ldan</text></item>
<item><p>137b7</p><section>'dul ba</section><text>pa'i bka' mchid gang yin pa 'di lta ste/ sbyin pa'i bka' mchid dang / tshul khrims kyi bka' mchid dang / mtho ris kyi bka' mchid dang / 'dod pa rnams kyi ro myang ba'i nyes dmigs dang / kun nas nyon mongs pa dang / rnam par byang ba dang / nges par</text></item>
<item><p>137b8</p><section>'dul ba</section><text>'byung ba dang / rab tu dben pa'i phan yon dang / rnam par byang ba'i phyogs dang 'thun pa'i chos dag rgya cher ston par mdzad do/ /gang gi tshe bcom ldan 'das kyis de sems rangs pa dang / sems nyams bde ba dang / sems dga' ba dang / sems</text></item>
<item><p>138a1</p><section>'dul ba</section><text>la sgrib pa med pa dang / yang dag phul gyi chos bstan pa kun shes pa'i skal ba dang ldan zhing mthu yod par gzigs pa de'i tshe na sangs rgyas bcom ldan 'das rnams kyis yang dag phul gyi chos bstan pa gang yin pa 'di lta ste/ 'phags pa'i bden</text></item>
<item><p>138a2</p><section>'dul ba</section><text>pa bzhi po sdug bsngal dang / kun 'byung ba dang / 'gog pa dang / lam dag rgya cher ston par mdzad do/ /'di lta ste dper na gos dag pa nag nog med pa kha bsgyur du rung ba/ tshon du bcug na tshon legs par 'jen par 'gyur ba de bzhin du/ khyim bdag gdangs can</text></item>
<item><p>138a3</p><section>'dul ba</section><text>gyis kyang stan de nyid la 'dug bzhin du 'phags pa'i bden pa bzhi po 'di lta ste/ sdug bsngal dang / kun 'byung ba dang / 'gog pa dang / lam mngon par rtogs par gyur to/ /de nas khyim bdag gdangs can chos mthong ba dang / chos thob pa dang / chos rig pa dang /</text></item>
<item><p>138a4</p><section>'dul ba</section><text>chos kyi gting slebs pa dang / som nyi las rgal ba dang / the tshom las rgal ba dang / ston pa'i bstan pa la gzhan gyi dring mi 'jog pa dang gzhan gyis mi bkri zhing chos rnams la mi 'jigs pa thob nas stan las langs te bla gos phrag pa gcig tu byas nas bcom ldan 'das ga la ba</text></item>
<item><p>138a5</p><section>'dul ba</section><text>der logs su thal mo sbyar ba btud de/ bcom ldan 'das la 'di skad ces gsol to/ /btsun pa bdag ni mngon par zhugs pa lags so/ /btsun pa bdag ni mngon par zhugs pa lags te/ btsun pa bdag bcom ldan 'das dang / chos dang / dge slong gi dge</text></item>
<item><p>138a6</p><section>'dul ba</section><text>'dun la skyabs su mchi yis bdag dge bsnyen du gzung du gsol/ deng slan cad nas ji srid 'tsho'i bar du glo ba thag pa nas mngon par dad pas skyabs su mchi'o/ /de nas bcom ldan 'das kyis khyim bdag gdangs can la bka' stsal pa/ khyim bdag</text></item>
<item><p>138a7</p><section>'dul ba</section><text>khyod ming ci/ btsun pa bdag nor bzangs shes bgyi ba las rgyal po shar pas bdag gdangs las 'tshal bas de'i slad du bdag skye bo dag gis khyim bdag gdangs can zhes bgyi bar 'tshal to/ /bcom ldan 'das kau shambīr gshegs par gsol/</text></item>
<item><p>138a8</p><section>'dul ba</section><text>bdag gis bcom ldan 'das dge slong gi dge 'dun dang bcas pa la ji srid 'tsho'i bar du na bza' dang / bsod snyoms dang / gnas mal dang / bsnyung ba'i rkyen dang / sman gyi yo byad dag gis bsnyen bkur 'tshal lo/ /khyim bdag kau shambī na gtsug lag khang yod</text></item>
<item><p>138b1</p><section>'dul ba</section><text>dam/ btsun pa ma mchis so/ /khyim bdag dge slong dag ni gang na gtsug lag khang yod pa der bgrod pa dang / 'gro ba dang / gnas par sems so/ /bcom ldan 'das gshegs su gsol dang / bdag gis ji ltar kau shambī na gtsug lag khang mchis par 'gyur</text></item>
<item><p>138b2</p><section>'dul ba</section><text>ba dang / dge slong rnams kyang bgrod pa dang / mchi ba dang / gnas par sems par 'gyur ba de ltar bgyi'o/ /bcom ldan 'das kyis khyim bdag gdangs can la cang mi gsung bas gnang ngo / /de nas khyim bdag gdangs can gyis bcom ldan 'das kyis cang</text></item>
<item><p>138b3</p><section>'dul ba</section><text>mi gsung bas gnang bar rig nas bcom ldan 'das kyi zhabs gnyis la mgo bos phyag 'tshal te/ bcom ldan 'das kyi spyan snga nas song nas/ de la mnyan yod na bya ba 'am/ byed pa ci yod pa thams cad byas shing bsgrubs nas yang bcom ldan</text></item>
<item><p>138b4</p><section>'dul ba</section><text>'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal te/ bcom ldan 'das la 'di skad ces gsol to/ /bcom ldan 'das kyis bdag la grogs dge slong 'ga' zhig stsol cig dang bdag gis de dang lhan</text></item>
<item><p>138b5</p><section>'dul ba</section><text>cig bcom ldan 'das kyi slad du gtsug lag khang rtsig tu stsal bar bgyi'o/ /bcom ldan 'das kyis khyim bdag gdangs can 'khor dang bcas pa dang / kau shambī na gnas pa'i skye bo'i tshogs dag dge slong gang gi gdul ba yin snyam du dgongs na</text></item>
<item><p>138b6</p><section>'dul ba</section><text>dge slong skul byed chen po'i gdul ba yin par gzigs nas/ de nas bcom ldan 'das kyis tshe dang ldan pa skul byed chen po la bka' stsal pa/ skul byed khyim bdag gdangs can 'khor dang bcas pa dang / kau shambī na gnas pa'i skye bo'i tshogs</text></item>
<item><p>138b7</p><section>'dul ba</section><text>la soms shig /tshe dang ldan pa skul byed chen pos bcom ldan 'das las cang mi smra bas dang du blangs so/ /de nas tshe dang ldan pa skul byed chen po de nyid kyi mtshan mo 'das nas snga dro sham thabs bgos lhung bzed dang / chos gos thogs te/</text></item>
<item><p>138b8</p><section>'dul ba</section><text>mnyan yod du bsod snyoms la zhugs so/ /mnyan yod du bsod snyoms la brgyus nas zas kyi bya ba byas te/ phyi ma'i zas kyi bsod snyoms las phyir log pas ji ltar longs spyad pa'i gnas mal mkhos su phab ste/ lhung bzed dang /</text></item>
<item><p>139a1</p><section>'dul ba</section><text>chos gos thogs nas khyim bdag gdangs can dang 'grogs te/ kau shambī ga la ba de logs su song nas mthar gyis rgyu zhing 'gro ba na kau shambīr phyin to/ /de nas khyim bdag gdangs can kau shambīr ma zhugs pa kho nar kun dga' ra ba nas</text></item>
<item><p>139a2</p><section>'dul ba</section><text>kun dga'i ra bar skyed mos tshal nas skyed mos tshal du/ tshal nas tshal du dang gol bar song ste/ gang du bdag gis bcom ldan 'das kyi phyir gtsug lag khang rtsig tu gzhug pa'i sa phyogs kau shambī nas ha cang yang mi ring ha cang yang mi nye ba nyin</text></item>
<item><p>139a3</p><section>'dul ba</section><text>mo rgyun lugs nyung zhing blag cor chung ba/ mtshan mo sgra chung zhing 'ur sgra chung ba/ sha sbrang dang / sbrang bu dang / rlung dang / nyi ma dang / sdig sbrul gyi reg pa nyung ba de lta bu ci yod ces btsal na/ khyim bdag gdangs can gyis rang gi kun dga'</text></item>
<item><p>139a4</p><section>'dul ba</section><text>ra ba kau shambī nas ha cang yang mi ring ha cang yang mi nye ba nyin mo rgyun lugs nyung zhing blag cor chung ba/ mtshan mo sgra chung zhing 'ur sgra chung ba/ sha sbrang dang / sbrang bu dang / rlung dang / nyi ma dang / sdig sbrul gyi reg pa nyung bar mthong ngo / /mthong nas kyang</text></item>
<item><p>139a5</p><section>'dul ba</section><text>'di snyam du sems te/ sa phyogs 'di bzang gis 'dir bcom ldan 'das kyi phyir gtsug lag khang rtsig tu gzhug go snyam mo/ /de na khyim bdag gdangs can dang / tshe dang ldan pa skul byed chen pos/ skyed mos tshal der bcom ldan 'das</text></item>
<item><p>139a6</p><section>'dul ba</section><text>kyi phyir gtsug lag khang rta babs mthon po dang ldan pa/ skar khung dang / skar khung zlum po dang / lan kan gyis brgyan pa rtsig tu bcug go/ /de nas gtsug lag khang byas shing zin nas khyim bdag gdangs can gyis tshe dang ldan pa skul byed chen</text></item>
<item><p>139a7</p><section>'dul ba</section><text>po la 'di skad ces smras so/ /'phags pa bcom ldan 'das shul du gshegs pa'i gshegs rgongs kyi tshad ci tsam/ khyim bdag 'di lta ste dper na 'khor los sgyur ba'i rgyal po dang 'dra'o/ /'phags pa 'khor los sgyur ba'i rgyal po'i ji tsam/</text></item>
<item><p>139a8</p><section>'dul ba</section><text>khyim bdag 'khor los sgyur ba'i rgyal po lam du 'gro ba'i rgongs mal ni rgyang grags bcu'o/ /khyim bdag gdangs can gyis rgyang grags bcu bcur gshegs rgongs sa dag shom du bcug nas bcom ldan 'das kyi spyan sngar pho nya btang ste/</text></item>
<item><p>139b1</p><section>'dul ba</section><text>bcom ldan 'das kau shambīr gshegs su gsol/ bdag gis bcom ldan 'das dge slong gi dge 'dun dang bcas pa ji srid 'tsho'i bar du na bza' dang / bsod snyoms dang / gnas mal dang / bsnyung ba'i rkyen dang / sman gyi yo byad dag gis</text></item>
<item><p>139b2</p><section>'dul ba</section><text>bsnyen bkur bgyi'o zhes gsol to/ /pho nyas kyang bcom ldan 'das kyi spyan sngar song ste gsol to/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song la dge slong rnams la dge slong dag bcom ldan</text></item>
<item><p>139b3</p><section>'dul ba</section><text>'das bad sa dag tu ljongs rgyur gshegs kyis khyed cag las gang de bzhin gshegs pa dang thabs gcig bad sa dag tu ljongs rgyur 'gro bar spro ba des chos gos dag long shig ces bsgo shig /tshe dang ldan pa kun dga' bos btsun pa bka' bzhin 'tshal</text></item>
<item><p>139b4</p><section>'dul ba</section><text>zhes bcom ldan 'das las mnyan nas dge slong rnams la tshe dang ldan pa dag bcom ldan 'das bad sa dag tu ljongs rgyur gshegs kyis khyed cag las gang de bzhin gshegs pa dang thabs gcig bad sa dag tu ljongs rgyur 'gro bar spro ba des chos gos dag</text></item>
<item><p>139b5</p><section>'dul ba</section><text>long shig ces bsgo'o/ /de nas bcom ldan 'das dul ba 'khor dul ba dang ldan pa/ zhi ba 'khor zhi ba dang ldan pa/ grol ba 'khor grol ba dang ldan pa/ dbugs phyin pa 'khor dbugs phyin pa dang ldan pa/ thul ba 'khor thul ba dang ldan pa/</text></item>
<item><p>139b6</p><section>'dul ba</section><text>dgra bcom pa 'khor dgra bcom pa dang ldan pa/ 'dod chags dang bral ba 'khor 'dod chags dang bral ba dang ldan pa/ mdzes pa 'khor mdzes pa dang ldan pa/ khyu mchog ltar ba lang gi tshogs kyis yongs su bskor ba/ glang po che ltar glang po</text></item>
<item><p>139b7</p><section>'dul ba</section><text>che'i phrug gu'i tshogs kyis yongs su bskor ba/ seng ge ltar mche ba can gyi tshogs kyis yongs su bskor ba/ ngang pa'i rgyal po ltar ngang pa'i tshogs kyis yongs su bskor ba/ nam mkha' lding ltar bya'i tshogs kyis yongs su</text></item>
<item><p>139b8</p><section>'dul ba</section><text>bskor ba/ bram ze ltar slob ma'i tshogs kyis yongs su bskor ba/ sman pa mkhas pa ltar nad pa'i tshogs kyis yongs su bskor ba/ dpa' bo ltar ru pa'i tshogs kyis yongs su bskor ba/ sa mkhan</text></item>
<item><p>140a1</p><section>'dul ba</section><text>ltar lam du zhugs pa'i tshogs kyis yongs su bskor ba/ ded dpon ltar tshong pa'i tshogs kyis yongs su bskor ba/ tshong dpon ltar 'khor gyi tshogs kyis yongs su bskor ba/ mkhar gyi rgyal po ltar blon po'i tshogs kyis yongs su bskor ba/</text></item>
<item><p>140a2</p><section>'dul ba</section><text>'khor los sgyur ba ltar bu stong gi tshogs kyis yongs su bskor ba/ zla ba ltar rgyu skar gyi tshogs kyis yongs su bskor ba/ nyi ma ltar 'od zer stong gi tshogs kyis yongs su bskor ba/ yul 'khor srung ltar dri za'i tshogs kyis yongs su bskor ba/</text></item>
<item><p>140a3</p><section>'dul ba</section><text>'phags skyes po ltar grul bum gyi tshogs kyis yongs su bskor ba/ mig mi bzang ltar klu'i tshogs kyis yongs su bskor ba/ nor sbyin ltar gnod sbyin gyi tshogs kyis yongs su bskor ba/ thags bzangs ris ltar lha ma yin gyi tshogs</text></item>
<item><p>140a4</p><section>'dul ba</section><text>kyis yongs su bskor ba/ brgya byin ltar sum bcu rtsa gsum pa'i tshogs kyis yongs su bskor ba/ tshangs pa ltar tshangs ris kyi tshogs kyis yongs su bskor ba/ dbang po rnams kyis shin du dul ba/ spyod lam dang spyod pa ma 'khrugs pa/</text></item>
<item><p>140a5</p><section>'dul ba</section><text>chu gter ltar ting nge ba/ sprin ltar chu dang bcas pa/ glang po che'i rgyal po ltar dregs pa dang bral ba/ skyes bu chen po'i mtshan sum bcu rtsa gnyis kyis legs par brgyan pa/ dpe byad bzang po brgyad bcus sku rnam par mdzes pa/ 'od 'dom</text></item>
<item><p>140a6</p><section>'dul ba</section><text>gang gis gzugs can brgyan pa/ nyi ma stong bas lhag pa'i 'od dang ldan pa/ rin po che'i ri bo 'gro ba ltar kun du bzang ba/ stobs bcu dang / mi 'jigs pa bzhi dang / ma 'dres pa'i dran pa nye bar gzhag pa gsum dang / thugs rje chen po</text></item>
<item><p>140a7</p><section>'dul ba</section><text>dang ldan pa kun shes kauṇḍi nya dang / rlangs pa dang / ming cen dang / ma 'gags pa dang / shā ri'i bu dang / maud gal gyi bu dang / 'od srung dang / kun dga' bo dang / nam gru la sogs pa nyan thos chen po dag dang / gzhan yang dge slong gi dge</text></item>
<item><p>140a8</p><section>'dul ba</section><text>'dun mang pos bskor te/ kau shambī ga la ba der rgyu zhing gshegs nas mthar gyis rgyu zhing gshegs pa na kau shambīr byon to/ /de nas khyim bdag gdangs can gyis gtsug lag khang yo byad thams cad dang ldan pa de bcom ldan 'das nyan thos kyi</text></item>
<item><p>140b1</p><section>'dul ba</section><text>dge 'dun dang bcas pa la phul nas/ 'di ltar gnas brtan dag gis kyang / bcom ldan 'das kau shambī na gdangs can gyi kun dga' ra ba na bzhugs so zhes mdo sde'i mtha' nye bar sbyar to/ /de nas khyim bdag gdangs can bcom ldan 'das nyan thos kyi dge</text></item>
<item><p>140b2</p><section>'dul ba</section><text>'dun dang bcas pa la gtsug lag khang phul nas dga' ba dang mchog tu dga' ba skyes te rang gi khyim du song ngo / /de nas tshe dang ldan pa skul byed chen po bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag</text></item>
<item><p>140b3</p><section>'dul ba</section><text>'tshal te mtha' gcig tu 'dug go/ /mtha' gcig tu 'dug nas bcom ldan 'das la tshe dang ldan pa skul byed chen pos 'di skad ces gsol to/ /btsun pa gang dang ldan na rigs kyi bu 'am/ rigs kyi bu mo dad pa dang ldan pa rgyu ba 'am/ gnas</text></item>
<item><p>140b4</p><section>'dul ba</section><text>pa 'am/ nyal ba 'am/ mi nyal ba las rtag tu rgyun mi 'chad par bsod nams 'ba' shig mngon par 'phel ba dang / bsod nams 'ba' shig nye bar skye ba/ rdzas las byung ba'i bsod nams bya ba'i gzhi shin tu 'bras bu che ba/ phan yon che ba/ snang ba che ba/</text></item>
<item><p>140b5</p><section>'dul ba</section><text>rgyas pa che ba gdags su rung ngam/ bcom ldan 'das kyis de la bka' stsal pa/ skul byed rung ste/ skul byed bdun po 'di dag ni gang dag dang ldan na rigs kyi bu 'am/ rigs kyi bu mo dad pa dang ldan pa rgyu ba 'am/ gnas pa 'am/ nyal ba 'am/ mi nyal ba</text></item>
<item><p>140b6</p><section>'dul ba</section><text>las rtag tu rgyun mi 'chad par bsod nams 'ba' shig mngon par 'phel ba dang / bsod nams 'ba' shig nye bar skye ba rdzas las byung ba'i bsod nams bya ba'i gzhi shin tu 'bras bu che ba/ phan yon che ba/ snang ba che ba/ rgyas pa che ba dag yin te/ bdun gang</text></item>
<item><p>140b7</p><section>'dul ba</section><text>zhe na/ skul byed 'di la rigs kyi bu 'am/ rigs kyi bu mo dad pa dang ldan pas phyogs bzhi'i dge slong gi dge 'dun la kun dga'i ra ba 'bul bar byed pa 'di ni skul byed gang dang ldan na rigs kyi bu 'am/ rigs kyi bu mo dad pa dang ldan pa rgyu ba 'am/ gnas</text></item>
<item><p>140b8</p><section>'dul ba</section><text>pa 'am/ nyal ba 'am/ mi nyal ba las rtag tu rgyun mi 'chad par bsod nams 'ba' shig mngon par 'phel ba dang / bsod nams 'ba' shig nye bar skye ba rdzas las byung ba'i bsod nams bya ba'i gzhi shin du 'bras bu che ba/ phan yon che ba/</text></item>
<item><p>141a1</p><section>'dul ba</section><text>snang ba che ba/ rgyas pa che ba dang po yin no/ /skul byed gzhan yang rigs kyi bu 'am/ rigs kyi bu mo dad pa dang ldan pas kun dga'i ra ba de nyid du gtsug lag khang rtsig tu 'jug pa 'di ni skul byed gang dang ldan na rigs kyi bu 'am/ rigs</text></item>
<item><p>141a2</p><section>'dul ba</section><text>kyi bu mo dad pa dang ldan pa rgyu ba 'am/ gnas pa 'am/ nyal ba 'am/ mi nyal ba las rtag tu rgyun mi 'chad par bsod nams 'ba' shig mngon par 'phel ba dang / bsod nams 'ba' shig nye bar skye ba rdzas las byung ba'i bsod nams bya</text></item>
<item><p>141a3</p><section>'dul ba</section><text>ba'i gzhi shin du 'bras bu che ba/ phan yon che ba/ snang ba che ba/ rgyas pa che ba gnyis pa yin no/ /skul byed gzhan yang rigs kyi bu 'am/ rigs kyi bu mo dad pa dang ldan pas gtsug lag khang de nyid du gnas mal 'di lta ste/ khri dang / khri'u dang /</text></item>
<item><p>141a4</p><section>'dul ba</section><text>stan nang tshangs can dang / la ba dang / sngas dang / gor bu dag 'bul bar byed pa 'di ni skul byed gang dang ldan na rigs kyi bu 'am/ rigs kyi bu mo dad pa dang ldan pa rgyu ba 'am/ gnas pa 'am/ nyal ba 'am/ mi nyal ba las rtag du rgyun mi</text></item>
<item><p>141a5</p><section>'dul ba</section><text>'chad par bsod nams 'ba' shig mngon par 'phel ba dang / bsod nams 'ba' shig nye bar skye ba rdzas las byung ba'i bsod nams bya ba'i gzhi shin du 'bras bu che ba/ phan yon che ba/ snang ba che ba/ rgyas pa che ba gsum pa yin no/ /</text></item>
<item><p>141a6</p><section>'dul ba</section><text>skul byed gzhan yang rigs kyi bu 'am/ rigs kyi bu mo dad pa dang ldan pas gtsug lag khang de nyid du gtan gyi rkyen ris rjes su 'thun pa'i mchod sbyin 'bul bar byed pa 'di ni skul byed gang dang ldan na rigs kyi bu 'am/ rigs kyi</text></item>
<item><p>141a7</p><section>'dul ba</section><text>bu mo dad pa dang ldan pa rgyu ba 'am/ gnas pa 'am/ nyal ba 'am/ mi nyal ba las rtag tu rgyun mi 'chad par bsod nams 'ba' shig mngon par 'phel ba dang / bsod nams 'ba' shig nye bar skye ba rdzas las byung ba'i bsod nams</text></item>
<item><p>141a8</p><section>'dul ba</section><text>bya ba'i gzhi shin du 'bras bu che ba/ phan yon che ba/ snang ba che ba/ rgyas pa che ba/ bzhi pa yin no/ /skul byed gzhan yang rigs kyi bu 'am/ rigs kyi bu mo dad pa dang ldan pas glo bur du 'ongs pa dang 'gro bar chas pa la sbyin pa sbyin par</text></item>
<item><p>141b1</p><section>'dul ba</section><text>byed pa 'di ni skul byed gang dang ldan na rigs kyi bu 'am/ rigs kyi bu mo dad pa dang ldan pa rgyu ba 'am/ gnas pa 'am/ nyal ba 'am/ mi nyal ba las rtag tu rgyun mi 'chad par bsod nams 'ba' shig mngon par 'phel ba dang /</text></item>
<item><p>141b2</p><section>'dul ba</section><text>bsod nams 'ba' shig nye bar skye ba rdzas las byung ba'i bsod nams bya ba'i gzhi shin du 'bras bu che ba/ phan yon che ba/ snang ba che ba/ rgyas pa che ba lnga pa yin no/ /skul byed gzhan yang rigs kyi bu 'am/ rigs kyi bu mo dad pa dang</text></item>
<item><p>141b3</p><section>'dul ba</section><text>ldan pas nad pa dang nad g.yog la sbyin pa sbyin par byed pa 'di ni skul byed gang dang ldan na rigs kyi bu 'am/ rigs kyi bu mo dad pa dang ldan pa rgyu ba 'am/ gnas pa 'am/ nyal ba 'am/ mi nyal ba las rtag tu rgyun mi 'chad par bsod nams 'ba' shig mngon</text></item>
<item><p>141b4</p><section>'dul ba</section><text>par 'phel ba dang / bsod nams 'ba' shig nye bar skye ba rdzas las byung ba'i bsod nams bya ba'i gzhi shin du 'bras bu che ba/ phan yon che ba/ snang ba che ba/ rgyas pa che ba drug pa yin no/ /skul byed gzhan yang rigs kyi bu 'am/ rigs kyi bu mo dad pa dang ldan</text></item>
<item><p>141b5</p><section>'dul ba</section><text>pas rlung langs pa 'am/ yul ngan byung ba 'am/ char pa bab pa 'am/ lhags pa byung ba gang dag yin pa de lta bu'i rlung langs pa 'am/ yul ngan byung ba 'am/ char bab pa 'am/ lhags pa byung ba'i tshe dge 'dun la 'bras chan dag gam/ skyo ma dag gam/</text></item>
<item><p>141b6</p><section>'dul ba</section><text>thug pa'i btung ba dag bskyal te/ 'dis 'phags pa 'di dag lus mi rlan pa dang / chos gos mi gsher ba dang / longs spyad na bde ba la reg par 'gyur ro snyam pas 'bul bar byed pa 'di ni skul byed gang dang ldan na rigs kyi bu 'am/ rigs</text></item>
<item><p>141b7</p><section>'dul ba</section><text>kyi bu mo dad pa dang ldan pa rgyu ba 'am/ gnas pa 'am/ nyal ba 'am/ mi nyal ba las rtag tu rgyun mi 'chad par bsod nams 'ba' shig mngon par 'phel ba dang / bsod nams 'ba' shig nye bar skye ba rdzas las byung ba'i bsod nams bya ba'i gzhi shin du 'bras bu</text></item>
<item><p>141b8</p><section>'dul ba</section><text>che ba/ phan yon che ba/ snang ba che ba/ rgyas pa che ba bdun pa yin no/ /skul byed rigs kyi bu 'am/ rigs kyi bu mo dad pa dang ldan pa rdzas las byung ba'i bsod nams bya ba'i gzhi bdun po 'di dag dang ldan pa'i bsod nams sam/ bsod nams kyi 'bras bu 'am/</text></item>
<item><p>142a1</p><section>'dul ba</section><text>bsod nams kyi 'bras bu rnam par smin pa 'di tsam mo zhes bsod nams kyi tshad gzung bar mi nus te/ 'di ltar bsod nams mang ba'i phyir bsod nams kyi phung po chen po zhes bya ba'i grangs su 'gro'o/ /skul byed 'di lta ste dper na gang du chu</text></item>
<item><p>142a2</p><section>'dul ba</section><text>klung chen po lnga po 'di lta ste/ gang gā dang / ya mu na dang / sa ra yu dang / gnas can dang / ma hi zhes bya ba tha mi dad par 'bab par 'gyur ba de la ni chu 'am/ chu'i bum pa 'am/ chu'i bum pa brgya phrag gam/ chu'i bum pa stong phrag gam/ chu'i bum pa 'bum</text></item>
<item><p>142a3</p><section>'dul ba</section><text>phrag 'di snyed yod do zhes chu'i tshad gzung bar mi nus so/ /skul byed de bzhin du rigs kyi bu 'am/ rigs kyi bu mo dad pa dang ldan pa rdzas las byung ba'i bsod nams bya ba'i gzhi bdun po 'di dag dang ldan pa'i bsod nams sam/ bsod nams kyi</text></item>
<item><p>142a4</p><section>'dul ba</section><text>'bras bu 'am/ bsod nams kyi 'bras bu rnam par smin pa yang 'di tsam mo zhes bsod nams kyi tshad gzung bar mi nus te/ 'di ltar bsod nams mang ba'i phyir bsod nams kyi phung po chen po zhes bya ba'i grangs su 'gro'o/ /de skad ces bka' stsal pa</text></item>
<item><p>142a5</p><section>'dul ba</section><text>dang / bcom ldan 'das la tshe dang ldan pa skul byed chen pos 'di skad ces gsol to/ /btsun pa gang dang ldan na rigs kyi bu 'am/ rigs kyi bu mo dad pa dang ldan pa rgyu ba 'am/ gnas pa 'am/ nyal ba 'am/ mi nyal ba las rtag tu rgyun mi</text></item>
<item><p>142a6</p><section>'dul ba</section><text>'chad par bsod nams 'ba' shig mngon par 'phel ba dang / bsod nams 'ba' shig nye bar skye ba rdzas las byung ba ma lags pa'i bsod nams bya ba'i gzhi shin tu 'bras bu che ba/ phan yon che ba/ snang ba che ba/ rgyas pa che ba gdags su rung</text></item>
<item><p>142a7</p><section>'dul ba</section><text>ngam/ bcom ldan 'das kyis bka' stsal pa/ skul byed rung ste/ skul byed bdun po 'di dag ni gang dang ldan na rigs kyi bu 'am rigs kyi bu mo dad pa dang ldan pa rgyu ba 'am/ gnas pa 'am/ nyal ba 'am/ mi nyal ba las rtag tu rgyun mi 'chad par bsod nams 'ba'</text></item>
<item><p>142a8</p><section>'dul ba</section><text>zhig mngon par 'phel ba dang / bsod nams 'ba' shig nye bar skye ba rdzas las byung ba ma yin pa'i bsod nams bya ba'i gzhi shin tu 'bras bu che ba/ phan yon che ba/ snang ba che ba/ rgyas pa che ba dag yin te bdun gang zhe na/ skul byed 'di la rigs kyi bu 'am rigs kyi bu mo dad pa dang ldan pas de bzhin</text></item>
<item><p>142b1</p><section>'dul ba</section><text>gshegs pa 'am/ de bzhin gshegs pa'i nyan thos grong tshigs ga ge mo zhig na nye bar brten cing bzhugs pa thos shing thos nas kyang dga' ba dang / mchog tu dga' ba rgya chen po dge ba nges par 'byung ba dang ldan pa thob par byed pa 'di ni skul byed gang dang ldan na</text></item>
<item><p>142b2</p><section>'dul ba</section><text>rigs kyi bu 'am rigs kyi bu mo dad pa dang ldan pa rgyu ba 'am/ gnas pa 'am/ nyal ba 'am/ mi nyal ba las rtag tu rgyun mi 'chad par bsod nams 'ba' shig mngon par 'phel ba dang / bsod nams 'ba' shig nye bar skye ba rdzas las byung ba ma yin pa'i</text></item>
<item><p>142b3</p><section>'dul ba</section><text>bsod nams bya ba'i gzhi shin du 'bras bu che ba/ phan yon che ba/ snang ba che ba/ rgyas pa che ba dang po yin no/ /skul byed gzhan yang rigs kyi bu 'am rigs kyi bu mo dad pa dang ldan pas de bzhin gshegs pa 'am/ de bzhin gshegs pa'i nyan thos de nyid du</text></item>
<item><p>142b4</p><section>'dul ba</section><text>tshur gshegs par rtsol bar thos shing thos nas kyang dga' ba dang / mchog tu dga' ba rgya chen po dge ba nges par 'byung ba dang ldan pa thob par byed pa 'di ni skul byed gang dang ldan na rigs kyi bu 'am rigs kyi bu mo dad pa dang ldan pa rgyu ba 'am/ gnas pa 'am/ nyal</text></item>
<item><p>142b5</p><section>'dul ba</section><text>ba 'am/ mi nyal ba las rtag tu rgyun mi 'chad par bsod nams 'ba' shig mngon par 'phel ba dang / bsod nams 'ba' shig nye bar skye ba rdzas las byung ba ma yin pa'i bsod nams bya ba'i gzhi shin tu 'bras bu che ba/ phan yon che ba/ snang ba che ba/</text></item>
<item><p>142b6</p><section>'dul ba</section><text>rgyas pa che ba gnyis pa yin no/ /skul byed gzhan yang rigs kyi bu 'am rigs kyi bu mo dad pa dang ldan pas de bzhin gshegs pa 'am/ de bzhin gshegs pa'i nyan thos de nyid shul du zhugs pa thos shing thos nas kyang dga' ba dang / mchog tu dga' ba</text></item>
<item><p>142b7</p><section>'dul ba</section><text>rgya chen po dge ba nges par 'byung ba dang ldan pa thob par byed pa 'di ni skul byed gang dang ldan na/ rigs kyi bu 'am rigs kyi bu mo dad pa dang ldan pa rgyu ba 'am/ gnas pa 'am/ nyal ba 'am/ mi nyal ba las rtag tu rgyun mi 'chad par bsod nams 'ba'</text></item>
<item><p>142b8</p><section>'dul ba</section><text>shig mngon par 'phel ba dang / bsod nams 'ba' shig nye bar skye ba rdzas las byung ba ma yin pa'i bsod nams bya ba'i gzhi shin du 'bras bu che ba/ phan yon che ba/ snang ba che ba/ rgyas pa che ba gsum pa yin no/ /</text></item>
<item><p>143a1</p><section>'dul ba</section><text>skul byed gzhan yang rigs kyi bu 'am rigs kyi bu mo dad pa dang ldan pas de bzhin gshegs pa 'am/ de bzhin gshegs pa'i nyan thos de nyid grong tshigs de nyid du byon par thos shing thos nas kyang dga' ba dang / mchog tu dga' ba rgya chen po de dge ba nges par 'byung ba</text></item>
<item><p>143a2</p><section>'dul ba</section><text>dang ldan pa thob par byed pa 'di ni skul byed gang dang ldan na rigs kyi bu 'am rigs kyi bu mo dad pa dang ldan pa rgyu ba 'am/ gnas pa 'am/ nyal ba 'am/ mi nyal ba las rtag tu rgyun mi 'chad par bsod nams 'ba' shig mngon par 'phel ba dang /</text></item>
<item><p>143a3</p><section>'dul ba</section><text>bsod nams 'ba' shig nye bar skye ba rdzas las byung ba ma yin pa'i bsod nams bya ba'i gzhi shin du 'bras bu che ba/ phan yon che ba/ snang ba che ba/ rgyas pa che ba bzhi pa yin no/ /skul byed gzhan yang rigs kyi bu 'am rigs kyi bu mo dad pa dang ldan pas</text></item>
<item><p>143a4</p><section>'dul ba</section><text>de bzhin gshegs pa 'am/ de bzhin gshegs pa'i nyan thos de nyid la blta ba dang / bsnyen bkur bya ba'i phyir 'gro zhing mthong nas kyang dga' ba dang / mchog tu dga' ba rgya chen po dge ba nges par 'byung ba dang ldan pa thob par byed pa 'di ni skul byed gang dang ldan na rigs</text></item>
<item><p>143a5</p><section>'dul ba</section><text>kyi bu 'am rigs kyi bu mo dad pa dang ldan pa rgyu ba 'am/ gnas pa 'am/ nyal ba 'am/ mi nyal ba las rtag tu rgyun mi 'chad par bsod nams 'ba' shig mngon par 'phel ba dang / bsod nams 'ba' shig nye bar skye ba rdzas las byung ba ma yin pa'i bsod</text></item>
<item><p>143a6</p><section>'dul ba</section><text>nams bya ba'i gzhi shin tu 'bras bu che ba/ phan yon che ba/ snang ba che ba/ rgyas pa che ba lnga pa yin no/ /skul byed gzhan yang rigs kyi bu 'am rigs kyi bu mo dad pa dang ldan pas de bzhin gshegs pa 'am/ de bzhin gshegs pa'i nyan thos</text></item>
<item><p>143a7</p><section>'dul ba</section><text>de nyid kyi drung nas chos tshangs par spyod pa/ thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ yongs su byang ba yang dag par rab tu ston pa</text></item>
<item><p>143a8</p><section>'dul ba</section><text>nyan cing thos nas kyang dga' ba dang / mchog tu dga' ba rgya chen po dge ba nges par 'byung ba dang ldan pa thob par byed pa 'di ni skul byed gang dang ldan na rigs kyi bu 'am/ rigs kyi bu mo dad pa dang ldan pa rgyu ba 'am/ gnas pa 'am/ nyal ba 'am/</text></item>
<item><p>143b1</p><section>'dul ba</section><text>mi nyal ba las rtag tu rgyun mi 'chad par bsod nams 'ba' shig mngon par 'phel ba dang / bsod nams 'ba' shig nye bar skye ba rdzas las byung ba ma yin pa'i bsod nams bya ba'i gzhi shin du 'bras bu che ba/ phan yon che ba/ snang ba che ba/ rgyas pa che</text></item>
<item><p>143b2</p><section>'dul ba</section><text>ba drug pa yin no/ /skul byed gzhan yang rigs kyi bu 'am rigs kyi bu mo dad pa dang ldan pas de bzhin gshegs pa 'am de bzhin gshegs pa'i nyan thos de nyid kyi drung nas chos thos nas sangs rgyas la skyabs su 'gro/ chos dang dge 'dun la skyabs su 'gro</text></item>
<item><p>143b3</p><section>'dul ba</section><text>zhing bslab pa'i gzhi dag len par byed pa 'di ni skul byed rigs kyi bu 'am rigs kyi bu mo dad pa dang ldan pa rgyu ba 'am/ gnas pa 'am/ nyal ba 'am/ mi nyal ba las rtag tu rgyun mi 'chad par bsod nams 'ba' shig mngon par 'phel ba dang /</text></item>
<item><p>143b4</p><section>'dul ba</section><text>bsod nams 'ba' shig nye bar skye ba rdzas las byung ba ma yin pa'i bsod nams bya ba'i gzhi shin tu 'bras bu che ba/ phan yon che ba/ snang ba che ba/ rgyas pa che ba bdun pa yin no/ /skul byed rdzas las byung ba ma yin pa'i bsod nams bya ba'i gzhi</text></item>
<item><p>143b5</p><section>'dul ba</section><text>bdun po 'di dag dang ldan pa'i rigs kyi bu 'am rigs kyi bu mo dad pa dang ldan pa'i bsod nams sam/ bsod nams kyi 'bras bu 'am/ bsod nams kyi 'bras bu rnam par smin pa ni 'di tsam mo zhes bsod nams kyi tshad gzung bar mi nus te 'di</text></item>
<item><p>143b6</p><section>'dul ba</section><text>ltar bsod nams mang ba'i phyir bsod nams kyi phung po chen po zhes bya ba'i grangs su 'gro'o/ /skul byed 'di lta ste dper na gang du chu klung chen po lnga po 'di lta ste gang gā dang / ya mu na dang / sa ra yu dang / gnas can dang / ma hi zhes</text></item>
<item><p>143b7</p><section>'dul ba</section><text>bya ba tha mi dad par 'bab par 'gyur ba de la ni chu 'am/ chu'i bum pa 'am/ chu'i bum pa brgya phrag gam/ chu'i bum pa stong phrag gam/ chu'i bum pa 'bum phrag 'di snyed cig yod do/ /zhes chu'i tshad gzung bar mi nus te/ 'di ltar</text></item>
<item><p>143b8</p><section>'dul ba</section><text>chu mang ba'i phyir chu'i phung po chen po zhes bya ba'i grangs su 'gro'o/ /skul byed de bzhin du rdzas las byung ba ma yin pa'i bsod nams bya ba'i gzhi bdun po 'di dag dang ldan pa'i rigs kyi bu 'am rigs kyi bu mo dad pa dang ldan pa'i bsod nams sam/</text></item>
<item><p>144a1</p><section>'dul ba</section><text>bsod nams kyi 'bras bu 'am bsod nams kyi 'bras bu rnam par smin pa yang 'di tsam mo zhes tshad gzung bar mi nus te/ 'di ltar bsod nams mang ba'i phyir bsod nams kyi phung po chen po zhes bya ba'i grangs su 'gro'o/ /bcom ldan</text></item>
<item><p>144a2</p><section>'dul ba</section><text>'das kyis de skad ces bka' stsal te/ bde bar gshegs pas de skad gsungs nas/ ston pas gzhan yang 'di skad ces bka' stsal to/ /mi dang ri dgas tshogs kyis bsten pa yi/ /chu klung tha dad 'bab par gyur pa dag /mtsho mchog bkra shis</text></item>
<item><p>144a3</p><section>'dul ba</section><text>gtsang ma ngogs bde ba/ /rin chen 'byung gnas rgya mtshor 'bab pa ltar/ /de bzhin bsod nams rgyun kyang rnam kun tu/ /sbyin bdag gos sbyin zas skom sbyin pa dang / /mal cha stan dang gding sbyin mi la 'bab/ /chu klung chu 'bab rgya mtshor ji bzhin no/ /bcom</text></item>
<item><p>144a4</p><section>'dul ba</section><text>ldan 'das kyis de skad ces bka' stsal nas/ tshe dang ldan pa skul byed chen po bcom ldan 'das kyis gsungs pa la yi rangs te mngon par bstod do/ /de nas khyim bdag gdangs can ni dad pa dang ldan la de'i 'khor ni ma dad nas des bsams pa/ bdag</text></item>
<item><p>144a5</p><section>'dul ba</section><text>gi 'khor 'di ma dad na bdag gi gtsug lag khang du ji ltar spyod pa je brtag go snyam nas de cha lugs mi mngon par byas te sham thabs dma' bar bgos nas gtsug lag khang du song ste tshigs su bcad pa'i dbyangs kyis mchod rten la phyag 'tshal nas</text></item>
<item><p>144a6</p><section>'dul ba</section><text>gtsug lag khang du 'jug par brtsams pa dang / rgan zhugs shig sgo khang na 'dug nas des de'i rkang pa la phyag 'tshal te smras pa/ 'phags pa gtsug lag khang snying dang mig 'phrog par bgyid pa mtho ris kyi them skas su gyur pa 'di</text></item>
<item><p>144a7</p><section>'dul ba</section><text>su'i lags/ des smras pa/ khyim bdag gdangs can gyi'o/ /'phags pa ci 'di gtsug lag khang lags sam/ 'on te phongs pa lags/ bzhin bzangs gtsug lag khang ni ji lta bu/ phongs pa ni ji lta bu/ 'phags pa</text></item>
<item><p>144a8</p><section>'dul ba</section><text>gang na yo byad phun sum tshogs pa ni gtsug lag khang lags la/ gang na yo byad ma mchis pa ni phongs pa lags so/ /bzhin bzangs 'di phongs pa yin no/ /ji ltar gyur/ khyim bdag de ni dad pa dang ldan pa yin na de'i 'khor ma dad pas mkho ba</text></item>
<item><p>144b1</p><section>'dul ba</section><text>mi stobs so/ /'di ltar khyim bdag de la bu mo mngag gzhug ma mgu byed ces bya ba dad pa dang ldan zhing bzang la dge ba'i bsam pa can zhig yod na/ 'on kyang de'i khyim de na dbang med de/ gal te de la dbang yod par gyur na de dge slong rnams la</text></item>
<item><p>144b2</p><section>'dul ba</section><text>mkho ba stobs par byed pas 'di gtsug lag khang du 'gyur ro/ /khyim bdag gdangs can gyis bsams pa/ da ltar bdag gson pa nyid na yang bdag gi gtsug lag khang na dge slong rnams kyi gnas skabs 'di 'dra na bdag shi na ci 'dra bar</text></item>
<item><p>144b3</p><section>'dul ba</section><text>'gyur snyam du rig nas dge slong de'i rkang pa la phyag 'tshal te/ rang gi khyim du song nas nang mi rnams la smras pa/ khyed cag las gang sangs rgyas la sogs pa dge slong gi dge 'dun la bsnyen bkur byed par spro ba des tshul shing long</text></item>
<item><p>144b4</p><section>'dul ba</section><text>shig /de'i tshe na mgu byed bum pa thogs te chu bcu ba'i phyir phyir byung ba dang / des der ras ma zhig rnyed nas/ bcom ldan 'das kyang de la phan gdags pa'i slad du phyogs der gshegs pa dang / des bcom ldan 'das la brtag par</text></item>
<item><p>144b5</p><section>'dul ba</section><text>brtsams so/ /bcom ldan 'das kyis rdzu 'phrul gyis na bza' chos gos kyi grwa rdol bar de la bstan pa dang / des bsams pa/ gal te bcom ldan 'das kyis bdag gi ras ma 'di bzhes su gnang na bdag gis 'di bcom ldan 'das la</text></item>
<item><p>144b6</p><section>'dul ba</section><text>dbul lo snyam mo/ /bcom ldan 'das kyis de'i sems thugs kyis mkhyen nas bka' stsal pa/ mgu byed gal te khyod kyis yongs su btang na phul cig /des bcom ldan 'das la sems mngon par dad pa byas nas</text></item>
<item><p>144b7</p><section>'dul ba</section><text>gus pa bskyed de phul lo/ /bcom ldan 'das kyis de de nyid kyi mdun du na bza' chos gos kyi grwa klan te btsems pa dang / kha dog mthun par gyur to/ /de dad pa skyes pas zhabs gnyis la gtugs te smon lam btab pa/</text></item>
<item><p>144b8</p><section>'dul ba</section><text>dge ba'i rtsa ba 'dis bdag bran mor ma gyur cig /dbul bar ma gyur cig ces smras nas bum pa chus bkang ste khyim du song ngo / /khyim bdag gdangs can gyis nang mi la tshul shing brims pa dang / mgu byed kyis smras pa/</text></item>
<item><p>145a1</p><section>'dul ba</section><text>khyim bdag 'di ci lags/ gdangs can gyis smras pa/ mgu byed khyed cag las gang sangs rgyas la sogs pa dge slong gi dge 'dun la bsnyen bkur byed par spro ba des tshul shing long shig dang kho bo la longs spyod rgya</text></item>
<item><p>145a2</p><section>'dul ba</section><text>chen po dag yod do/ /des myur ba myur bar chu'i bum pa bzhag ste tshul shing blangs nas smras pa/ bdag sangs rgyas la sogs pa dge slong gi dge 'dun la bsnyen bkur bgyid par spro ste/ bdag gis bcom ldan 'das nyan thos</text></item>
<item><p>145a3</p><section>'dul ba</section><text>kyi dge 'dun dang bcas pa la yo byad thams cad kyis bsnyen bkur bgyi yis khyod thugs las chung ngur mdzod cig ces des sangs rgyas la sogs pa dge slong gi dge 'dun la yo byad thams cad kyis bstabs te gus par bsnyen</text></item>
<item><p>145a4</p><section>'dul ba</section><text>bkur bya bar brtsams so/ /khyim bdag gdangs can gyis yang cha lugs mi mngon par byas te sham thabs dma' bar bgos nas gtsug lag khang du song ste tshigs su bcad pa'i dbyangs kyis mchod rten la phyag 'tshal</text></item>
<item><p>145a5</p><section>'dul ba</section><text>nas gtsug lag khang du 'dug par brtsams pa dang / yang rgan zhugs gzhan zhig sgo khang na 'dug nas des de'i rkang pa la phyag 'tshal te smras pa/ 'phags pa gtsug lag khang snying dang mig 'phrog par bgyid pa</text></item>
<item><p>145a6</p><section>'dul ba</section><text>mtho ris kyi them skas su gyur pa 'di su'i lags/ des smras pa/ khyim bdag gdangs can gyi'o/ /'phags pa ci gtsug lag khang lags sam/ 'on te phongs pa lags/ bzhin bzangs/</text></item>
<item><p>145a7</p><section>'dul ba</section><text>gtsug lag khang ni ji lta bu/ phongs pa ni ji lta bu 'phags pa gang na yo byad phun sum tshogs pa ni gtsug lag khang lags la/ gang na yo byad ma mchis pa ni phongs pa lags so/ /bzhin bzangs 'di sngon ni phongs</text></item>
<item><p>145a8</p><section>'dul ba</section><text>par gyur pa las da ni gtsug lag khang du gyur to/ /ji ltar gyur/ bzhin bzangs khyim bdag gdangs can la bu mo mngag gzhug ma mgu byed ces bya ba/ dad pa dang ldan zhing bzang la dge ba'i bsam pa can zhig yod pa</text></item>
<item><p>145b1</p><section>'dul ba</section><text>de khyim bdag des 'dir las su bskos te sangs rgyas la sogs pa dge slong gi dge 'dun la yo byad thams cad kyis stobs shig ces bsgo nas/  da ltar de sangs rgyas la sogs pa dge slong gi dge 'dun la yo byad thams cad kyis</text></item>
<item><p>145b2</p><section>'dul ba</section><text>bsnyen bkur byed pas des na 'di gtsug lag khang yin te phongs pa ma yin no/ /khyim bdag gdangs can gyis thos nas dga' ste khyim du song nas des bu mo mgu byed kyi lag tu lde mig dang / lde mig kyog po gtad nas nang</text></item>
<item><p>145b3</p><section>'dul ba</section><text>mi rnams la smras pa/ khyed cag mgu byed kyis ci byin pa des gnas par gyis shig /kau shambī na gnas pa'i skye bo'i tshogs rnams kyang bsdus te smras pa/ shes ldan dag kho bos bu mo mgu byed 'di bran mo las phyung ste khyim</text></item>
<item><p>145b4</p><section>'dul ba</section><text>gyi bdag mor bcug go zhes bsgrags so/ /dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa khyim bdag gdangs can rgyal po shar pas gdangs las 'tshal ba la</text></item>
<item><p>145b5</p><section>'dul ba</section><text>gzigs/ bcom ldan 'das kyis bka' stsal pa/ dge slong dag da ltar du ma zad de 'di ltar 'das pa'i dus na yang khyim bdag gdangs can 'di rgyal po shar pas gdangs las shes par gyur te de nyon cig /dge slong dag sngon byung ba grong khyer</text></item>
<item><p>145b6</p><section>'dul ba</section><text>bā rā ṇa sī na rgyal po tshangs byin zhes bya bas rgyal srid 'byor pa/ rgyas pa/ bde ba/ lo legs pa/ skye bo dang mi mang pos gang ba/ thab mo dang / 'thab pa dang / phyi dgra dang / nang 'khrug rab tu zhi ba/ chom rkun dang / mu ge dang / nad dang bral ba/</text></item>
<item><p>145b7</p><section>'dul ba</section><text>sā lu dang / bu ram shing gi phreng ba dang / ba lang dang / ma he phun sum tshogs pa byed du bcug ste/ chos dang ldan pa chos kyi rgyal pos chos kyis rgyal srid byed du bcug go/ /ji tsam dus gzhan zhig na ltas pa dag gis lo</text></item>
<item><p>145b8</p><section>'dul ba</section><text>bcu gnyis su char mi 'bab par lung bstan nas rgyal po tshangs byin gyis rang gi yul du dril bsgrags pa byed du bcug ste phyogs su bsgo ba/ nga'i yul na gnas pa dang / pho brang 'khor gyi mi dag nyon cig /ltas pa dag gis lo bcu gnyis su char</text></item>
<item><p>146a1</p><section>'dul ba</section><text>mi 'bab par lung bstan gyis de'i phyir khyed cag las gang dag la lo bcu gnyis kyi zan bdog pa de dag gis ni 'khod par bya'o/ /gang dag la mi bdog pa de dag gis ni gzhan du 'dong bar bya zhing lo bcu gnyis 'das nas phyir 'ong bar bya'o/ /de'i</text></item>
<item><p>146a2</p><section>'dul ba</section><text>tshe na bā rā ṇa sī na khyim bdag gzungs byed ces bya ba phyug pa/ nor mang ba/ longs spyod che ba/ yongs su gzung ba yangs shing rgya che ba zhig 'dug pa des mdzod pa bos te smras pa/ kwa'i nang rje mdzod pa kho bo 'khor dang bcas pa'i lo bcu gnyis kyi zan yod</text></item>
<item><p>146a3</p><section>'dul ba</section><text>dam/ des smras pa/ jo bo mchis so/ /sangs rgyas rnams 'byung ba med pa'i tshe rang sangs rgyas dman pa dang bkren pa la rjes su snying brtse ba/ bas mtha'i gnas mal la dga' ba/ bse ru lta bu gcig pu 'jig rten gyi yon gnas su gyur pa</text></item>
<item><p>146a4</p><section>'dul ba</section><text>dag 'jig rten du byung ngo / /ji tsam na rang sangs rgyas lnga brgya ljongs rgyu zhing 'dong ba na bā rā ṇa sīr phyin nas de dag khyim bdag gzungs byed kyi gan du dong ste phyin nas smras pa/ khyim bdag khyod kyis kho bo cag rab tu byung ba lnga brgya la lo bcu gnyis su</text></item>
<item><p>146a5</p><section>'dul ba</section><text>mkho ba stobs par nus sam/ des smras pa/ 'phags pa dag je mdzod pa la smras te slad kyis gsol lo zhes des mdzod pa bos te smras pa/ kwa'i nang rje mdzod pa kho bo 'khor dang bcas pa dang / rab tu byung ba lnga brgya po 'di dag gi lo bcu gnyis</text></item>
<item><p>146a6</p><section>'dul ba</section><text>kyi zan yod dam/ des smras pa/ jo bo mchis so/ /khyim bdag gzungs byed kyis rang sangs rgyas lnga brgya po de dag la smras pa/ 'phags pa dag mchis kyis bzhugs shig dang gsol lo/ /de dag der 'khod do/ /ji tsam na rang sangs rgyas</text></item>
<item><p>146a7</p><section>'dul ba</section><text>gzhan lnga brgya ljongs rgyu zhing 'dong ba na bā rā ṇa sīr phyin nas de dag kyang khyim bdag gzungs byed kyi gan du dong ste phyin nas smras pa/ khyim bdag khyod kyis kho bo cag rab tu byung ba lnga brgya la lo bcu gnyis su mkho ba stobs par nus sam/</text></item>
<item><p>146a8</p><section>'dul ba</section><text>des smras pa/ 'phags pa dag khyed la gsol lags na/ ci'i slad du yang sgrub par mdzad/ khyim bdag de dag kyang gzhan la kho bo cag kyang gzhan no/ /'phags pa dag je mdzod pa la smras te slad kyis gsol lo zhes des mdzod pa</text></item>
<item><p>146b1</p><section>'dul ba</section><text>bos te smras pa/ kwa'i nang rje mdzod pa kho bo 'khor dang bcas pa dang / rab tu byung ba stong gi lo bcu gnyis kyi zan yod dam/ des smras pa/ jo bo mchis so/ /khyim bdag gzungs byed kyis rang sangs rgyas lnga brgya po de dag la smras pa/ 'phags</text></item>
<item><p>146b2</p><section>'dul ba</section><text>pa dag mchis kyis bzhugs shig dang gsol lo/ /de dag kyang der 'khod do/ /khyim bdag gzungs byed kyis sbyin pa'i khang pa rtsig tu bcug ste/ sbyin pa'i zhal ta pa'i mi dag dang spyan 'dren bskos nas/ spyan 'dren des nyi ma re re zhing song ste gdugs tshod la 'bod par byed do/ /</text></item>
<item><p>146b3</p><section>'dul ba</section><text>spyan 'dren des khyi zhig gsos pa de nyi ma re re zhing spyan 'dren de dang lhan cig 'gro bar byed do/ /ji tsam dus gzhan zhig na spyan 'dren de la brel ba zhig byung nas/ des je 'di bsgrubs te phyis spyan drang bar bya'o snyam nas de gzhan du song ba dang / khyi</text></item>
<item><p>146b4</p><section>'dul ba</section><text>des de ma rnyed nas sngon goms pas rang sangs rgyas rnams kyi gan du song ba dang / der yang de ma mthong nas des skad phyung ngo / /rang sangs rgyas de dag gi dge 'dun gyi gnas brtan gang yin pa des smras pa/ tshe dang ldan pa dag spyan 'dren dus</text></item>
<item><p>146b5</p><section>'dul ba</section><text>las yol nas khyi 'dis spyan drangs kyis tshur spyon bzhud do/ /de ltar bgyi'o zhes de dag 'phags pa dang / spyan 'dren 'ongs te khyi des de mthong nas skad dbyung bar brtsams pa dang / spyan 'dren gyis bsams pa/ 'dis 'di dag spyan drangs pas</text></item>
<item><p>146b6</p><section>'dul ba</section><text>des na bdag nyid chen po 'di dag byon gor ma chag snyam du rig nas smras pa/ 'phags pa dag khyed sus spyan drangs/ de dag gis smras pa/ bzhin bzangs khyi 'dis so/ /des smras pa/ 'phags pa dag ma nongs kyis slad kyis kyang gang gi tshe</text></item>
<item><p>146b7</p><section>'dul ba</section><text>bdag la brel ba 'ga' zhig byung ba de'i tshe na 'di nyid khyed spyan 'dren par 'gyur gyis khyed cag gshegs su gsol/ dge slong dag de'i tshe de'i dus na khyim bdag gzungs byed gang yin pa de ni nga nyid yin no/ /de'i tshe de'i dus na mdzod pa gang</text></item>
<item><p>146b8</p><section>'dul ba</section><text>yin pa de ni khyim bdag mgon med zas sbyin yin no/ /de'i tshe de'i dus na spyan 'dren gang yin pa de ni bad sa'i rgyal po shar pa yin no/ /de'i tshe de'i dus na khyi gang yin pa de ni khyim bdag gdangs can yin te/ khyim bdag gdangs can</text></item>
<item><p>147a1</p><section>'dul ba</section><text>'di de'i tshe yang rgyal po shar pas gdangs las shes par gyur la/ de ltar yang 'di des gdangs las shes so/ /rgyal po gzugs can snying po'i gan du mi stong thub gcig 'ongs nas rgyal pos de la smras pa/ kwa'i nang rje khyod</text></item>
<item><p>147a2</p><section>'dul ba</section><text>su yin/ des smras pa/ lha bdag stong thub lags so/ /rgyal pos blon po rnams la bsgo ba/ shes ldan dag stong thub la 'tsho ba byin cig /de dag gis de la 'tsho ba byin no/ /gang gi tshe bcom ldan 'das kyis ma ga dhar byung ba'i rgyal po bzo sbyangs gzugs</text></item>
<item><p>147a3</p><section>'dul ba</section><text>can snying po lha brgyad khri dang ma ga dha pa'i bram ze dang / khyim bdag 'bum phrag du ma dang lhan cig bden pa dag la bzhag pa de'i tshe na des rgyal po'i khab tu dril bsgrags pa byed du bcug ste bsgo ba/ rgyal po'i khab na gnas pa dang / pho brang 'khor</text></item>
<item><p>147a4</p><section>'dul ba</section><text>gyi mi dang / yul tha dad pa nas lhags pa'i skye bo'i tshogs shes ldan dag nyon cig /nga'i yul du sus kyang rkun po mi bya'o/ /nga'i yul du gang rkun po byed pa de ngas yul med par bya zhing brkus pa rnams kyi nor ni nga rang gi mdzod dang bang ba nas sbyin no zhes</text></item>
<item><p>147a5</p><section>'dul ba</section><text>bsgo'o/ /gang gi tshe bcom ldan 'das kyis ko sa lar byung ba'i rgyal po gsal rgyal gzhon nu'i dpe'i mdos btul ba de'i tshe na des kyang mnyan yod du dril bsgrags pa byed du bcug ste bsgo ba/ nga'i yul du sus kyang rkun po mi bya'o/ /nga'i yul</text></item>
<item><p>147a6</p><section>'dul ba</section><text>du gang rkun po byed pa de ngas gsad par bya zhing brkus pa rnams kyi nor ni nga rang gi mdzod dang bang ba nas sbyin no zhes bsgo'o/ /bar du yul ma ga dha na gnas pa'i chom rkun pa gang dag yin pa dang / yul ko sa la na gnas pa'i chom rkun pa gang dag</text></item>
<item><p>147a7</p><section>'dul ba</section><text>yin pa de dag mtshams kyi bar du dong ste 'khod cing yul ma ga dha nas don 'thun pa gang dag 'ong ba de dag kyang 'joms par byed/ yul ko sa la nas don 'thun pa gang dag 'ong ba de dag kyang 'joms par byed nas thams cad du yul ma ga dha</text></item>
<item><p>147a8</p><section>'dul ba</section><text>na 'khod pa'i chom rkun pa gang dag yin pa dang / yul ko sa la na 'khod pa'i chom rkun pa gang dag yin pa de dag mtshams kyi bar du dong ste 'khod cing don 'thun 'joms par byed pas don 'thun 'gro ba dang 'ong ba rgyun chad de/ rgyal po'i dpya dang lo thang mi 'du'o</text></item>
<item><p>147b1</p><section>'dul ba</section><text>zhes bya ba de lta bu'i sgra grags par gyur to/ /rgyal po gzugs can snying pos de thos nas ru gcig btang na de bcom zhing rab tu bcom ste phyir 'ongs so/ /de bzhin du ru gnyis pa dang / ru gsum pa btang na de yang bcom zhing rab tu bcom ste phyir 'ongs</text></item>
<item><p>147b2</p><section>'dul ba</section><text>so/ /ji tsam na yul ma ga dha nas don 'thun yul ko sa lar 'phags pa de chom rkun pas 'jigs pas rgyal po'i khab tu zhugs te bsel ba tshol bar byed nas blon po rnams kyis rgyal po la smras pa/ lha stong thub 'di lha'i 'tsho bas 'tsho</text></item>
<item><p>147b3</p><section>'dul ba</section><text>na ci'i slad du don 'thun gyi bsel mi bgyid/ rgyal pos smras pa/ de 'gro la rag gis thong shig /blon po rnams kyis de bos te smras pa/ kwa'i nang rje khyod rgyal po'i 'tsho bas 'tsho la ci'i phyir rgyal po'i bka' bzhin mi byed/ des smras pa/ khyed</text></item>
<item><p>147b4</p><section>'dul ba</section><text>kyis bsgo ba gang zhig kho bos ma byas na de skad du spyo bar byed/ de dag gis smras pa/ don 'thun 'di yul ko sa lar 'gros 'di'i bsel gyis shig /des smras pa/ ma nyes kyis de ltar bya'o zhes des mda' lnga brgya pa'i dong pa gnyis thogs</text></item>
<item><p>147b5</p><section>'dul ba</section><text>te shing rtar zhugs nas don 'thun gyi mdun du 'phags so/ /chom rkun pa rnams kyis de don 'thun gyi mdun nas 'ong ba thag ring po kho na nas mthong nas/ de la pho nya btang ste bsgo ba/ chom rkun pa'i dmag dpon na re shing rta phyir zlog shig /</text></item>
<item><p>147b6</p><section>'dul ba</section><text>gnod pa thob par gyur ta re zhes zer ro/ /des smras pa/ dpa' bo la dpa' bo'i yongs su spang ba byin cig /chom rkun pa'i pho nyas smras pa/ ci khyod gcig pu dpa' bo yin nam/ kho bo cag kyang dpa' bo yin gyis phyir log shig /de</text></item>
<item><p>147b7</p><section>'dul ba</section><text>nas phan tshun mda' khar dgye bar brtsams nas des chom rkun pa'i pho nya'i gnad du bsnun nas de phyir log go/ /de bzhin du chom rkun pa gnyis dang / bzhi dang / brgyad dang / bcu drug dang / sum bcu rtsa gnyis dang / drug bcu rtsa</text></item>
<item><p>147b8</p><section>'dul ba</section><text>bzhi nas chom rkun pa lnga brgya'i bar dag lhags nas des de dag gi gnad du bsnun nas de dag phyir log go/ /de bzhin du chom rkun pa gzhan lnga brgya lhags nas des de dag la smras pa/ ngas khyed kyi chom rkun pa lnga brgya bsad</text></item>
<item><p>148a1</p><section>'dul ba</section><text>na khyed cag kyang srog gis 'gebs par mi 'dod dam/ phyir log shig /chom rkun pa rnams kyis smras pa/ nged kyi gcig kyang ma sod na ci'i phyir nged phyir ldog khyod kyang rung nged kyang rung ngo / /des smras pa/ gal te khyed cag</text></item>
<item><p>148a2</p><section>'dul ba</section><text>yid mi ches na gang dag ngas bsnun pa de dag gi go phud cig /de dag gis go 'bud par brtsams pa dang / gang gis ji ltar go phud pa de de ltar dus la bab nas chom rkun pa de dag mi 'di ni gnod sbyin zhig go zhes byer te dong ngo / /stong thub mtshams kyi</text></item>
<item><p>148a3</p><section>'dul ba</section><text>bar na 'dug cing de don 'thun yul ko sa la nas 'ong ba gang yin pa de'i bsel yang byed/ yul ma ga dha nas 'ong ba gang yin pa de'i bsel yang byed do/ /des bsams pa/ bdag gis ci'i phyir phar 'gro tshur 'gro bya 'di nyid du 'dug par bya'o</text></item>
<item><p>148a4</p><section>'dul ba</section><text>snyam nas des der khyim brtsigs te 'dug nas don 'thun gnyi ga'i bsti gnas su 'ang gyur/ de 'brog na gnas pa yin pas 'brog gnas 'brog gnas shes bya ba'i ming du gyur to//             //'dul ba rnam par 'byed pa/ bam</text></item>
<item><p>148a5</p><section>'dul ba</section><text>po bdun bcu rtsa bzhi pa/ 'brog gnas su don 'thun dag lhags nas kha cig gis ni 'bras btsong bar brtsams so/ /kha cig gis ni phye btsong bar brtsams/ kha cig gis ni be reg /kha cig gis ni khur ba/ kha</text></item>
<item><p>148a6</p><section>'dul ba</section><text>cig gis ni ril bu btsong bar brtsams so/ /chang 'tshong dag gis kyang chang btsong bar brtsams te/ de nyid du 'khod nas der tshong 'dus chags par gyur to/ /'brog gnas kyis rgyal po gzugs can snying po la phrin yig lha bdag</text></item>
<item><p>148a7</p><section>'dul ba</section><text>gis 'dir tshong 'dus btsugs kyis lhas 'dir zhal ta pa btang ba'i rigs so zhes spring ngo / /rgyal pos bsams pa/ gang du bdag gi ru gsum bcom zhing rab tu bcom zhing 'ongs pa der des tshong 'dus btsugs pas de ni de nyid</text></item>
<item><p>148a8</p><section>'dul ba</section><text>kyir gyur cig snyam nas des de la phrin yig ngas tshong 'dus de khyod la byin gyis der dpya dang lo thang ci 'du ba de dag khyod nyid ci dgar spyod cig ces spring ngo / /'brog gnas su tshong 'dus btsugs nas 'brog gnas 'brog gnas shes</text></item>
<item><p>148b1</p><section>'dul ba</section><text>bya ba'i ming du gyur to/ /'brog gnas na gnas pa'i skye bo'i tshogs rnams kyis bsams pa/ shes ldan dag bdag cag gang cung zad bde bar gnas pa gang yin pa de thams cad 'brog gnas kyi mthu yin pas bdag cag gis 'di la</text></item>
<item><p>148b2</p><section>'dul ba</section><text>phan pa cung zad bya gor ma chag go snyam mo/ /de na kha cig gis smras pa/ ma nyes kyis de bzhin bya'o/ /ci zhig bya/ de na kha cig gis smras pa/ bdag cag las gang su yang rung ba bag ma gtong ba 'am/ bag ma len pa des de 'khor dang bcas pa zan sbyin</text></item>
<item><p>148b3</p><section>'dul ba</section><text>zhing gos phrugs re yang bskon par bya'o/ /ma nyes kyis de ltar bya'o zhes de dag las gang bag ma gtong ba 'am/ bag ma len pa des 'brog gnas 'khor dang bcas pa zan sbyin zhing gos phrugs re skon par byed do/ /ji tsam na mi dbul po zhig bag ma len</text></item>
<item><p>148b4</p><section>'dul ba</section><text>du nye nas de 'di snyam du sems te/ bdag la 'brog gnas 'khor dang bcas pa zan sbyin zhing gos phrugs re bskon pa'i 'byor pa ga la yod kyis/ 'di ltar bdag gis bag ma de blangs nas dang po kho nar 'brog gnas la dga' mgur spyod du phul la/ des</text></item>
<item><p>148b5</p><section>'dul ba</section><text>dga' mgur spyad nas de'i 'og tu bdag gis spyad par bya'o snyam du rig nas/ de 'brog gnas kyi gan du song ste mgo bos phyag 'tshal nas smras pa/ grong dpon bdag bag ma len du nye na bdag la khyod 'khor dang bcas pa bshos gsol zhing</text></item>
<item><p>148b6</p><section>'dul ba</section><text>na bza' phrugs re gsol ba'i 'byor pa ma mchis kyis/ 'di ltar bdag gis bag ma de blangs nas dang po kho nar khyod la dga' mgur spyod du 'bul gyis/ khyod kyis dga' mgur spyad nas de'i 'og tu bdag gis spyad par bgyi'o/ /'brog</text></item>
<item><p>148b7</p><section>'dul ba</section><text>gnas kyis smras pa/ kye nang rje gang yang rung ba bag ma len pa 'am/ bag ma gtong ba de thams cad kyis kho bo 'khor dang bcas pa zan sbyin zhing gos phrugs re bskon mi dgos kyis khyod song la bag yangs su bag ma long shig /grong dpon</text></item>
<item><p>148b8</p><section>'dul ba</section><text>de lta lags mod kyi 'on kyang bdag 'di ltar dgas dang du bzhes cig /bud med kyi yul ni dbang po rnams 'phrog cing don du gnyer bar 'gyur ba yin pas 'brog gnas kyis dang du blangs so/ /des kyang bag ma blangs nas dang po kho nar</text></item>
<item><p>149a1</p><section>'dul ba</section><text>'brog gnas la phul nas des kyang dga' mgur spyad do/ /'brog gnas 'dod pa la 'dod chags kyis lhag par chags pas mi de la byams par bya bar brtsams so/ /gzhan zhig gis de la smras pa/ kye nang rje khyod la 'brog gnas te</text></item>
<item><p>149a2</p><section>'dul ba</section><text>por byams par gyur pa 'di la rgyu ci yod/ des ji ltar gyur pa smras pa dang / des kyang de bzhin bya bar brtsams so/ /gzhan zhig gis de la dris pa dang / des kyang de la ji ltar gyur pa brjod pa dang / des kyang de bzhin bya bar brtsams so/ /gzhan</text></item>
<item><p>149a3</p><section>'dul ba</section><text>zhig gis kyang de la dris pa dang / des kyang de la ji ltar gyur pa brjod pa nas des kyang de bzhin bya bar brtsams te/ de lta bu'i tshul gyis de na dam pa ma yin pa'i chos 'phel bar gyur to/ /'brog gnas kyis tshong 'dus der lha khang rtsig tu bcug nas</text></item>
<item><p>149a4</p><section>'dul ba</section><text>de na gang yang rung bas bag ma blangs pa des bu mo de lha khang de bskor du bcug nas 'brog gnas kyi gan du gtong zhing 'brog gnas kyis de dang por dga' mgur spyod par byed do/ /ji tsam dus gzhan zhig na gzhon nu ma chen mo zhig bag</text></item>
<item><p>149a5</p><section>'dul ba</section><text>mar 'gror nye nas des bsams pa/ bdag la yang dang por 'brog gnas dga' mgur spyod par 'gyur zhing phyis khyim thab spyod par 'gyur na mi rung gis ci nas kyang 'brog gnas 'di gsad par 'gyur ba de lta bu'i thabs kyi rnam pa</text></item>
<item><p>149a6</p><section>'dul ba</section><text>zhig bya'o snyam nas des ji tsam nas phyogs shig tu skye bo phal po che'i tshogs 'dug cing 'thun par gyur pa de logs su kha bltas te sgren mor byung nas gcin rgyang byas pa dang / skye bo phal po che'i tshogs kyis de mthong nas de dag mi</text></item>
<item><p>149a7</p><section>'dul ba</section><text>dga' bar sems par gyur te smras pa/ bu mo ngo tsha dang khrel med pa skye bo phal po che'i tshogs la mdun gyis phyogs te sgren mor byung nas gcin rgyang byed pa 'di su'i yin/ bu mo des de thos nas smras pa/ khyed cag kyang pho yin nam/ 'o na</text></item>
<item><p>149a8</p><section>'dul ba</section><text>nged ci yin/ khyed cag pho ma yin gyi 'brog gnas 'ba' shig pho yin pas des khyed kyi chung ma blangs so cog dang por dga' mgur spyad de/ khyed cag phyis de'i mi gtsang ba 'khru bar byed do/ /de dag gis smras pa/ shes ldan dag 'dis bdag</text></item>
<item><p>149b1</p><section>'dul ba</section><text>cag gnas su spyos na/ 'di la bdag cag gis ji ltar bsgrub par bya/ de na kha cig gis smras pa/ 'di la gzhan bsgrub tu ci yod 'brog gnas gsad par bya'o/ /gzhan dag gis smras pa/ de ji ltar gsad par bya ba dpyad par bya'o zhes de dag de ltar gros byed pa</text></item>
<item><p>149b2</p><section>'dul ba</section><text>na khyim bdag gzhan zhig gi rdzing bu 'bul ba nye bar gyur nas/ de dag gis smras pa/ shes ldan dag khyim bdag che ge mo zhig gi rdzing bu 'bul ba nye bar gyur pas der de mgron du bos pa'i tshe gsad par bya'o/ /ji tsam na khyim bdag des rdzing bu 'bul ba'i tshe de mgron</text></item>
<item><p>149b3</p><section>'dul ba</section><text>du bos pa dang / des kyang dang du blangs so/ /rgyal po gzugs can snying pos dril bsgrag pa byed du bcug ste/ phyogs su bsgo ba/ nga'i yul du dge slong gang la la zhig 'ong bar gyur na/ de gal te nga'i mdzod dang / khyim na bza' ba dang btung ba yod na zan sbyin</text></item>
<item><p>149b4</p><section>'dul ba</section><text>par bya'o/ /gal te med na sus mthong ba rang gis byin cig dang phyis skyin pa nyis gyur tu sbyin no zhes btsigs yig tu yang bris te bzhag go/ /bar du tshe dang ldan pa shā ri'i bu dang / maud gal gyi bu chen po gnyis ma ga dha dag tu ljongs rgyu zhing 'dong ba na</text></item>
<item><p>149b5</p><section>'dul ba</section><text>'brog gnas su phyin to/ /grong dpon 'brog gnas kyis tshe dang ldan pa shā ri'i bu dang / maud gal gyi bu chen po gnyis ma ga dha dag tu ljongs rgyu zhing 'dong ba na 'brog gnas su phyin ces thos so/ /thos nas kyang de 'di snyam du sems te/ rgyal po gzugs</text></item>
<item><p>149b6</p><section>'dul ba</section><text>can snying po de bsod nams dag gis ngoms mi myong bas sbyin pa dag sbyin bsod nams dag byed na/ bdag gis kyang ci'i phyir sbyin pa dag mi sbyin/ bsod nams dag mi bya snyam du rig nas tshe dang ldan pa shā ri'i bu dang / maud gal gyi bu chen</text></item>
<item><p>149b7</p><section>'dul ba</section><text>po gnyis ga la ba der song ste phyin nas rkang pa gnyis la mgo bos phyag 'tshal te chos mnyan pa'i phyir mdun du 'dug go/ /de gnyis kyis de la chos bstan nas/ des de gnyis bsod snyoms la bos te zan byin no/ /khyim bdag des 'brog</text></item>
<item><p>149b8</p><section>'dul ba</section><text>gnas g.yar 'dren gyis bos pa dang / des yon bshad pa ma mnyan pa kho nar rdzing bu 'bul bar song ngo / /'brog gnas na gnas pa'i skye bo'i tshogs kyis kyang brda byas mtshon thogs nas der dong ste/ de dag gis 'brog gnas</text></item>
<item><p>150a1</p><section>'dul ba</section><text>rdzing bur zhugs pa dang / skra bkru'o zhes 'gyur byed tsha ba mgor blugs nas mig chu 'dzag par gyur te cung zad kyang mi mthong ba dang / de nas de'i steng du 'khor lo dang / rdo rje rtse gcig dang / mda' bo che dang / mtshon rtse gcig</text></item>
<item><p>150a2</p><section>'dul ba</section><text>pa la sogs pa'i mtshon dag 'phang bar brtsams te/  de gsad par bshams pa na des smras pa/ shes ldan dag kho bos khyed la nyes pa ci byas/ de dag gis smras pa/ khyed kyis kho bo cag gi bag ma dang por dga' mgur spyad cing phyis kho bo cag gis</text></item>
<item><p>150a3</p><section>'dul ba</section><text>spyad do/ /des smras pa/ khyed cag nyid kyis dam pa ma yin pa'i chos 'di phyung bas 'di la kho bos ci nyes/ ma gsad par thong shig /de dag gis de de ltar shags 'debs bzhin du gsad par brtsams pa dang / des srog dang 'bral kar gnad</text></item>
<item><p>150a4</p><section>'dul ba</section><text>'chad ka dang tshig 'grol kar sems bskyed de smon lam btab pa/ bdag gis 'phags pa shā ri'i bu dang / maud gal gyi bu chen po lha dang mis mchod pa gnyis la bsod snyoms phul ba'i dge ba'i rtsa ba des bdag gang du 'di dag gsod par</text></item>
<item><p>150a5</p><section>'dul ba</section><text>'gyur ba der skye bar gyur cig ces btab bo/ /chos nyid kyis na mar 'bri ba'i dus kyi tshe na smon lam log pa btab pa de ni myur du 'grub pa yin pas des smon lam log pa btab ste/ shi zhing dus la bab nas gnod sbyin gdug pa rnams kyi</text></item>
<item><p>150a6</p><section>'dul ba</section><text>nang du skyes so/ /de nas de gnas 'dod pas rgyal po chen po rnam thos kyi bu'i gan du song ste smras pa/ bzod ldan bdag la gnas stsol cig /des smras pa/ 'brog gnas khyed kyi gnas 'brog gnas de nyid yin gyis song shig /de</text></item>
<item><p>150a7</p><section>'dul ba</section><text>'brog gnas su 'ongs nas mi ngas phyung ste skye bo mang po shi bar gyur nas khri dang khrir 'dom par byas so/ /'brog gnas na gnas pa'i skye bo'i tshogs kyis ltas pa dag bkug ste dris pa/ shes ldan dag gang gi phyir 'di lta bu'i yams</text></item>
<item><p>150a8</p><section>'dul ba</section><text>byung bar gyur pa 'di la rgyu ci yod/ de dag gis smras pa/ shes ldan dag khyed kyis 'brog gnas bsad pa gang yin pa des smon lam log pa btab pas gnod sbyin gdug pa rnams kyi nang du skyes te des 'di lta bu'i yams phyung ngo / /</text></item>
<item><p>150b1</p><section>'dul ba</section><text>de dag gis shing rta dang bcas te 'bros par brtsams pa dang / des kyang 'jigs pa dang 'jigs su rung ba chen por bdag nyid mngon par sprul nas 'brog gnas na gnas pa'i skye bo'i tshogs 'bros pa'i mdun du 'dug ste smras pa/ da gar 'dong deng khyed cag thams cad</text></item>
<item><p>150b2</p><section>'dul ba</section><text>bza'o/ /de dag kun du skrag par gyur te smras pa/ grong dpon bdag cag sdig pa byed pa rnams la bzod pa mdzod cig /des smras pa/ dam tshig gis bzod par bya ste/ gal te nga la nyi ma re re zhing mi stong stong 'bul na bzod do/ /de dag gis smras pa/ grong dpon</text></item>
<item><p>150b3</p><section>'dul ba</section><text>gal te khyod la nyi ma re re zhing mi stong stong phul na ring po mi thogs par 'brog gnas 'di mi snang bar 'gyur gyis dngan dus 'di thong la bdag cag phyag 'tshal ba rnams la bzod pa mdzod cig /des smras pa/ shes ldan dag kho bo yun ring po nas smon pa/ kye</text></item>
<item><p>150b4</p><section>'dul ba</section><text>ma 'brog gnas 'di mi snang bar gyur cig snyam mod kyi/ 'on kyang kho bo la nyi ma re re zhing mi lnga brgya lnga brgya phul cig dang bzod par bya'o/ /de dag gis yang de bzhin gsol nas des kyang mi nyis brgya lnga bcu dang brgya'i bar du phul cig ces smras so/ /</text></item>
<item><p>150b5</p><section>'dul ba</section><text>de dag gis smras pa/ grong dpon de lta na yang bdag cag nyams par gyur gyis mang pos ci bya/ bdag cag gis khyod la nyi ma re re zhing ba lang drug dang ldan pa'i shing rta zas kyis bkang ba dang / de khrid pa'i mi gcig dbul gyis bzod pa mdzod cig /</text></item>
<item><p>150b6</p><section>'dul ba</section><text>des smras pa/ de rung gis 'di ltar khyed kyis ngu ba dag gis dbul bar mi bya bar bro dang / glu dang / sil snyan gyi sgras dbul bar bya'o/ /de dag gis kyang khas blangs so/ /de nas 'brog gnas na gnas pa'i skye bo'i tshogs thams cad 'dus</text></item>
<item><p>150b7</p><section>'dul ba</section><text>te gros bya bar brtsams pa/ shes ldan dag gnod sbyin gyis bdag cag gnas skabs de ltar byas na 'di la ji ltar bsgrub par bya/ de na kha cig gis smras pa/ res kyis res kyis dbul bar bya'o/ /kha cig gis smras pa/</text></item>
<item><p>150b8</p><section>'dul ba</section><text>gang la res bab par gyur pa de la brjod pa na 'khrug pa skye bar 'gyur gyis/ 'di ltar khyim byang bris te rdza mar bcug la gang gi khyim byang byung ba de 'gro bar bya ste/ des kyang mi tshal za dag mi gtang bar bdag nyid 'gro bar bya ba 'am/ bu gtang bar</text></item>
<item><p>151a1</p><section>'dul ba</section><text>bya'o/ /gang la brel ba byung ste ma 'dus pa de la bab na de'i khyim du khyim byang dpyangs te bzhag go/ /de'i tshe na 'brog gnas na khyim bdag cig 'dug pa de la bu med nas de yun ring po nas kye ma bdag la bu yod par gyur cig ces</text></item>
<item><p>151a2</p><section>'dul ba</section><text>smon nas stes dbang gis de'i chung ma la sems can zhugs par gyur to/ /chung ma de btsa' ba'i dus kyi tshe khyim bdag de bya ba zhig la phyi rol du byung ba dang / de'i nyin mo de la gnod sbyin la gtor ma sbyin pa'i khyim byang byung nas de'i res sbron par bskos pa'i mi dag gis</text></item>
<item><p>151a3</p><section>'dul ba</section><text>de'i khyim byang sgor dpyangs te bzhag go/ /skabs der chung ma de btsas pa las khye'u zhig byung ngo / /ji tsam na khyim bdag de phyir 'ongs pa dang / des khyim du 'jug kar khyim byang de mthong nas de sdug bsngal zhing yid mi bde bar gyur te/ khyim du zhugs nas cang mi smra</text></item>
<item><p>151a4</p><section>'dul ba</section><text>bar 'dug go/ /chung mas de la smras pa/ rje'i sras dgyes pa skyed cig /khyod kyi sras bltam mo/ /de lta na yang de cang mi smra ba kho nar 'dug go/ /chung mas de la lan gsum gyi bar du de skad smras kyang de cang mi smra ba kho nar 'dug nas yang chung mas smras</text></item>
<item><p>151a5</p><section>'dul ba</section><text>pa/ rje'i sras khyod yun ring po nas kye ma bdag la bu yod par gyur cig ces smon pa gang lags pa de da btsas na ci'i slad du cang mi gsung bar bzhugs/ mchog tu dgyes pa skyed cig /des smras pa/ bzang mo 'di ni skyes na kho bo ni ma skyes so/ /rje'i</text></item>
<item><p>151a6</p><section>'dul ba</section><text>sras ci nongs/ bzang mo gnod sbyin la gtor ma dbul ba'i phyir khyim byang 'ongs so/ /rje'i sras gal te de lta na khyod kyi sras mchi bar bas mod/ skol cag yang mjal na khyod la sras mchis par 'gyur ro/ /bzang mo 'di ni khrag gi thigs</text></item>
<item><p>151a7</p><section>'dul ba</section><text>pa yin pas 'di ji ltar gtang bar bya/ rje'i sras tshogs pas khrims su bgyi ba rnam par bzhag pa las bdag nyid 'gro bar bya ba 'am/ bu gtang bar bya'o zhes mi 'byung ngam/ 'di khyod kyi sras lags pas bdag nyid dang mnyam pa'i</text></item>
<item><p>151a8</p><section>'dul ba</section><text>sdug pa gzhan ma mchis kyis sras 'di thong shig /des gal te khyod dga' na song shig ces dang du blangs so/ /de nas khyim bdag gi chung ma des mtshan mo'i mig lam chad pa dang / mar me dang / bdug spos dang / phreng ba</text></item>
<item><p>151b1</p><section>'dul ba</section><text>rgyu dang / me tog dag gis mchod pa byas nas kha shar phyogs su bltas te gsol ba gdab par brtsams pa/ 'jig rten dge dul zhi ba dang / /dbang thul rnams kyis mi stong bas/ /bu yi don du der 'dud kyis/ /bdag gi byis pa bskyab tu gsol/ /de'i skabs</text></item>
<item><p>151b2</p><section>'dul ba</section><text>su sangs rgyas bcom ldan 'das rnams la ni mi mkhyen pa dang / ma gzigs pa dang / ma rig pa dang / rnam par mi mkhyen pa cung zad kyang mi mnga' bas thugs rje chen po dang ldan pa/ 'jig rten la phan par zhugs pa srung ba gcig pu pa/ nyag</text></item>
<item><p>151b3</p><section>'dul ba</section><text>gcig dpa' ba/ gnyis pa med pa/ gnyis su mi gsung ba/ zhi gnas dang lhag mthong gis bzhugs pa/ rig pa gsum gsal bar mdzad pa/ bslab pa gsum la legs par bslabs pa/ dul ba'i gnas gsum gyi gzhi la mkhas</text></item>
<item><p>151b4</p><section>'dul ba</section><text>pa/ chu bo bzhi las rgal ba/ rdzu 'phrul gyi rkang pa bzhis spyod pa'i gzhi la legs par gnas pa/ bsdu ba'i dngos po bzhi la yun ring po nas yongs su sbyang ba mdzad pa/ mi 'jigs pa bzhis bsnyengs pa mi mnga' ba/ yan lag lnga spangs</text></item>
<item><p>151b5</p><section>'dul ba</section><text>pa/ 'gro ba lnga las yang dag par 'das pa/ yan lag drug dang ldan pa pha rol du phyin pa drug yongs su rdzogs pa/ rtag tu gnas pa drug gis gnas pa/ byang chub kyi yan lag bdun gyi me tog gis phyug pa/ lam gyi yan lag</text></item>
<item><p>151b6</p><section>'dul ba</section><text>brgyad ston pa/ mthar gyis snyoms par 'jug pa dgu la mkhas pa/  stobs bcu'i stobs dang ldan pa/ phyogs bcur snyan pas yang dag par rgyas pa/ brgya phrag bcur dbang sgyur ba las khyad par du 'phags pa rnams kyi chos nyid ni</text></item>
<item><p>151b7</p><section>'dul ba</section><text>nyin lan gsum/ mtshan lan gsum sangs rgyas kyi spyan gyis 'jig rten la rnam par gzigs nas gang ni nyams par gyur/ gang ni 'phel bar gyur/ gang ni gnod par gyur/ gang ni nyam nga bar gyur/ gang ni mi bde bar</text></item>
<item><p>151b8</p><section>'dul ba</section><text>gyur/ gang ni gnod pa dang / nyam nga ba dang / mi bde bar gyur/ gang ni ngan song la gzhol/ gang ni ngan song la 'bab/ gang ni ngan song la bab/ ngas gang ni ngan song gi lam nas bslang ste mtho ris dang / thar pa dang / 'bras bu la gzhag</text></item>
<item><p>152a1</p><section>'dul ba</section><text>par bya/ 'dod pa'i 'dam du bying ba gang gi lag nas ni drang bar bya/ 'phags pa'i nor gyi dbyig dang bral ba gang ni 'phags pa'i nor gyi dbang phyug la gzhag par bya/ gang gi sangs rgyas 'byung bas brgyan pa'i 'jig rten ni 'bras</text></item>
<item><p>152a2</p><section>'dul ba</section><text>bu dang bcas par bya/ gang gi dge ba'i rtsa ba dag ma bskyed pa ni bskyed par bya/ gang gi dge ba'i rtsa ba dag bskyed pa ni yongs su smin par bya/ yongs su smin pa gang ni rnam par grol bar bya zhes mkhyen pa dang gzigs pa 'jug go/ /smras pa/ chu srin gnas kyi</text></item>
<item><p>152a3</p><section>'dul ba</section><text>dug can pa/ /dus las 'da' bar 'gyur srid kyi/ /sangs rgyas gdul la byams pa ni/ /dus las 'da' bar mi 'gyur ro/ /ji ltar ma ni bu sdug gcig pu la/ /rtog cing de srog srung bar byed pa ltar/ /de bzhin gshegs pa 'ang gdul ba'i skye bo la/ /</text></item>
<item><p>152a4</p><section>'dul ba</section><text>rtog pa mdzad cing de srog srung bar mdzad/ /kun mkhyen rgyud la mnga' ba'i thugs rje yi/ /bzhon ma gdul ba'i be'u tshol mi skyo ste/ /srid dang ngan 'gros nyams la byams pa ni/ /rab nyams be'u la byams pa'i ba bzhin no/ /bcom ldan</text></item>
<item><p>152a5</p><section>'dul ba</section><text>'das kyis dgongs pa/ khye'u de ni sngon gyi sangs rgyas rnams la bya ba lhag par byas pa yin pas de la phan gdags par bya zhing / gnod sbyin 'brog gnas kyang gdul bar bya'o snyam du rig nas ma ga dha dag tu ljongs rgyu zhing gshegs nas 'brog</text></item>
<item><p>152a6</p><section>'dul ba</section><text>gnas su byon te gnod sbyin 'brog gnas kyi gnas su mtshan mo gnas par zhal gyis bzhes so/ /de'i tshe na gnod sbyin 'brog gnas gnod sbyin rnams kyi gnod sbyin 'du bar song bar gyur to/ /gnod sbyin bong bu bas bcom ldan 'das gnod sbyin</text></item>
<item><p>152a7</p><section>'dul ba</section><text>'brog gnas kyi gnas su mtshan mo gnas par zhal gyis bzhes pa mthong ngo / /mthong nas kyang gnod sbyin 'brog gnas ga la ba der song ste phyin nas gnod sbyin 'brog gnas la 'di skad ces smras so/ /grong dpon khyod kyi gnas su bcom</text></item>
<item><p>152a8</p><section>'dul ba</section><text>ldan 'das mtshan mo gnas par zhal gyis bzhes pa gang yin pa de ni khyod kyis rnyed pa legs par rnyed do/ /grong dpon mir gyur pa yang bdag gi gnas su mtshan mo gnas par khas len tam/ grong dpon de de bzhin no/ /de de bzhin te/</text></item>
<item><p>152b1</p><section>'dul ba</section><text>'di lta ste/ de bzhin gshegs pa dgra bcom pa yang dag par rdzogs pa'i sangs rgyas so/ /grong dpon de de bzhin gshegs pa dgra bcom pa yang dag par rdzogs pa'i sangs rgyas yin nam/ 'on te ma yin pa da shes par bya'o/ /de nas gnod sbyin 'brog gnas kyis</text></item>
<item><p>152b2</p><section>'dul ba</section><text>gnod sbyin rnams kyi gnod sbyin 'du ba zil gyis mnan nas rang gi gnas ga la ba der song ste phyin nas bcom ldan 'das la 'di skad ces gsol to/ /dge sbyong phyir byung shig /bcom ldan 'das kyis 'di ni gzhan gyis yongs su bzung ba'o snyam du dgongs nas</text></item>
<item><p>152b3</p><section>'dul ba</section><text>slar byung ngo / /dge sbyong zhugs shig /bcom ldan 'das rgyags pa dang / nga rgyal nges par bcom pa'i phyir zhugs so/ /gnod sbyin 'brog gnas kyis lan gnyis su yang bcom ldan 'das la 'di skad ces gsol to/ /dge sbyong phyir byung shig /bcom ldan</text></item>
<item><p>152b4</p><section>'dul ba</section><text>'das kyis 'di ni gzhan gyis yongs su bzung ba'o snyam du dgongs nas slar byung ngo / /dge sbyong zhugs shig /bcom ldan 'das rgyags pa dang / nga rgyal nges par bcom pa'i phyir zhugs so/ /gnod sbyin 'brog gnas kyis lan gsum du yang bcom</text></item>
<item><p>152b5</p><section>'dul ba</section><text>ldan 'das la 'di skad ces gsol to/ /dge sbyong phyir byung shig /bcom ldan 'das kyis 'di ni gzhan gyis yongs su bzung ba'o snyam du dgongs nas slar byung ngo / /dge sbyong zhugs shig /bcom ldan 'das rgyags pa dang / nga rgyal nges par bcom</text></item>
<item><p>152b6</p><section>'dul ba</section><text>pa'i phyir zhugs so/ /gnod sbyin 'brog gnas kyis yang bcom ldan 'das la 'di skad ces gsol to/ /dge sbyong phyir byung shig /de nas bcom ldan 'das kyis gnod sbyin 'brog gnas la 'di skad ces bka' stsal to/ /grong dpon khyod kyis</text></item>
<item><p>152b7</p><section>'dul ba</section><text>nga lan gsum gyi bar du gnas su spyan drangs pas da ni mi 'byung ngo / /dge sbyong de'i phyir khyod la dri ba dris/ dri ba lan gdab pa des gal te kho bo'i sems rangs par byed na de lta na legs/ gal te sems rangs par mi byed na khyod kyi sems</text></item>
<item><p>152b8</p><section>'dul ba</section><text>g.yengs pa 'am/ snying dgas pa 'am/ kha nas khrag tsha ba skyug pa 'am/ lag pa gnyis nas bzung ste chu klung skal ldan shing rta'i pha rol gyi 'gram du 'phang bar bya'o/ /bcom ldan 'das kyis bka' stsal pa/ grong dpon ngas 'jig rten lha dang</text></item>
<item><p>153a1</p><section>'dul ba</section><text>bcas pa/ bdud dang bcas pa/ tshangs pa dang bcas pa/ dge sbyong dang bram ze'i skye dgu dang bcas pa/ lha dang mi dang bcas pa'i nang na gang gis de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>153a2</p><section>'dul ba</section><text>kyi sems g.yengs pa 'am/ thugs dgas pa 'am/ zhal nas khrag tsha ba bsgral ba 'am/ phyag gnyis nas bzung ste chu klung skal ldan shing rta pa'i pha rol gyi 'gram du 'phen pa yang dag par rjes su ma mthong gis grong dpon 'di ltar ci dang ci 'dod</text></item>
<item><p>153a3</p><section>'dul ba</section><text>pa zhus shig /de nas 'brog gnas kyis de'i tshe tshigs su bcad pa gsol pa/           bar sdom la/ gang dang ji ltar du dang ni/ /gang zhig rgal dang ci yis rgal/ /'di na skyes bu'i nor mchog gang / /ci zhig legs spyad bde spyod 'gyur/ /ro rnams nang</text></item>
<item><p>153a4</p><section>'dul ba</section><text>na mngar mchog ci/ /ji ltar 'tsho na 'tsho mchog bstan/ /bcom ldan 'das kyis bka' stsal pa/ dad pa skyes bu'i nor mchog yin/ /chos la legs spyod bde spyod 'gyur/ /bden pa'i ro rnams mngar mchog yin/ /shes pas 'tsho na 'tsho</text></item>
<item><p>153a5</p><section>'dul ba</section><text>mchog bstan/ /gnod sbyin gyis gsol pa/ ji ltar grags dang ldan par 'gyur/ /longs spyod ldan par ji ltar 'gyur/ /ji ltar snyan pa thob 'gyur zhing / /mdza' bshes ji ltar rnyed par 'gyur/ /bcom ldan 'das kyis bka' stsal pa/</text></item>
<item><p>153a6</p><section>'dul ba</section><text>tshul khrims kyis ni grags ldan 'gyur/ /sbyin pas longs spyod ldan par 'gyur/ /bden pas snyan pa thob 'gyur te/ /snying rjes mdza' bshes rnyed par 'gyur/ /gnod sbyin gyis gsol pa/ du zhig gis ni 'jig rten 'byung / /du yis 'dris pa</text></item>
<item><p>153a7</p><section>'dul ba</section><text>thob par 'gyur/ /du zhig gis ni 'jig rten bkur/ /du yis 'jig rten zil gnon 'gyur/ /bcom ldan 'das kyis bka' stsal pa/ drug gis 'jig rten 'byung 'gyur te/ /drug gis 'dris pa thob par 'gyur/ /drug gis 'jig rten bkur 'gyur te/ /drug gis 'jig</text></item>
<item><p>153a8</p><section>'dul ba</section><text>rten zil gnon 'gyur/ /gnod sbyin gyis gsol pa/ gdugs mtshan g.yel ba ma mchis pa/ /gang zhig 'ong ba 'di las rgal/ /dmigs med rten pa ma mchis pa/ /zab mor gang zhig 'byed mi 'gyur/ /bcom ldan 'das kyis bka' stsal pa/</text></item>
<item><p>153b1</p><section>'dul ba</section><text>rnam kun tshul khrims ldan pa dang / /legs mnyam bzhag cing shes rab ldan/ /nang du sems shing dran ldan pa/ /shin tu rgal dka' 'di las rgal/ /'dod pa'i 'du shes chags bral zhing / /gzugs kyi kun sbyor mthar gyur pa/ /de ni dmigs</text></item>
<item><p>153b2</p><section>'dul ba</section><text>med rten med pa'i/ /zab mor 'bying bar mi 'gyur ro/ /gnod sbyin gyis gsol pa/ ci yis 'od pa rgal bar 'gyur/ /ci zhig gis ni rgya mtsho rgal/ /ci yis sdug bsngal spong bar 'gyur/ /ci zhig gis ni yongs dag 'gyur/ /bcom ldan 'das</text></item>
<item><p>153b3</p><section>'dul ba</section><text>kyis bka' stsal pa/ dad pas 'od pa rgal bar 'gyur/ /bag yod pas ni rgya mtsho rgal/ /brtson pas sdug bsngal spong bar 'gyur/ /shes rab kyis ni yongs dag 'gyur/ /bden dul gtong ba ma gtogs pa'i/ /chos gzhan 'ba' zhig</text></item>
<item><p>153b4</p><section>'dul ba</section><text>yod dam zhes/ /dge sbyong bram ze so so la/ /gzhan dang gzhan du khyod dris shig /gnod sbyin gyis gsol pa/ dge sbyong bram ze so so la/ /ci slad bzhin du bdag 'dri bgyid/ /'di ltar dpa' chen khyod kyis ni/ /chos 'di legs par</text></item>
<item><p>153b5</p><section>'dul ba</section><text>rab tu bshad/ /kye ma gnod sbyin bong bu pa/ /gang gis ded dpon bla na med/ /sangs rgyas bdag la bstan gyur pa/ /khyod la kho bo byas pa bzo/ /'di nas kho bo grong nas grong / /khyim nas khyim du rdzogs sangs dang / /chos kyi chos</text></item>
<item><p>153b6</p><section>'dul ba</section><text>nyid bzang po la/ /'dud bzhin du ni spyad par bya/ /de nas bcom ldan 'das kyis gnod sbyin 'brog gnas la 'di skad ces bka' stsal to/ /bzhin bzangs khyod kyis dge slong shā ri'i bu dang / maud gal gyi bu gnyis zan byin pas sum</text></item>
<item><p>153b7</p><section>'dul ba</section><text>bcu rtsa gsum pa'i lha rnams kyi nang du skye bar bya ba las khyod kyis smon lam log pa btab pas gnod sbyin gdug pa rnams kyi nang du skyes te/ da ltar drag shul can/ lag pa khrag gis gos pa/ nyams pa dang rab tu nyams pa</text></item>
<item><p>153b8</p><section>'dul ba</section><text>la zhen pa/ gzhan gyi srog 'phrog pa/ gzhan gyi srog gcod pas 'tsho bar byed de/ 'di nas shi 'phos na khyod kyi 'gro ba ni cir 'gyur/ skye ba ni cir 'gyur/ tshe phyi ma ni cir 'gyur/ des gsol pa/ bcom ldan 'das bdag</text></item>
<item><p>154a1</p><section>'dul ba</section><text>gis ci bgyi ba bka' stsal du gsol/ bzhin bzangs tshur shog /khyod nga'i spyan sngar skyabs su 'gro ba dang / bslab pa'i gzhi dag long la 'brog gnas na gnas pa'i skye bo'i tshogs la mi 'jigs pa byin cig /btsun pa bdag bcom</text></item>
<item><p>154a2</p><section>'dul ba</section><text>ldan 'das kyi spyan sngar skyabs su mchi ba dang / bslab pa'i gzhi dag len cing deng slan cad 'brog gnas na gnas pa'i skye bo'i tshogs la mi 'jigs pa stsol to/ /des bcom ldan 'das kyi spyan sngar skyabs su 'gro ba dang / bslab pa'i gzhi dag blangs te/ des</text></item>
<item><p>154a3</p><section>'dul ba</section><text>bslab pa'i gzhi dag blangs nas tshigs su bcad pa smras pa/ kye ma ston pa bdag don tu/ /sdum par yang dag gshegs gyur te/ /bdag gis de ring phyi ma yi/ /don ni rab tu shes par gyur/ /de nas khyim bdag des ba lang drug dang ldan pa'i shing rta zas kyis bkang ste khye'u</text></item>
<item><p>154a4</p><section>'dul ba</section><text>de yang shing rtar bcug nas bro dang / glu dang rol mo'i sgras gnod sbyin gyi drung du 'phags pa dang / bram ze dang / khyim bdag kha cig gis thos nas smras pa/ shes ldan dag bro dang / glu dang / rol mo'i sgra 'di ci yin/ kha cig gis smras pa/ khyed kyis mi shes sam/ 'di</text></item>
<item><p>154a5</p><section>'dul ba</section><text>ni khrag gi thigs pa de gnod sbyin gyi gan du khyer ba yin no/ /skye bo phal po che'i tshogs 'dus te smras pa/ shes ldan dag khrag gi thigs pa 'dis gnod sbyin mi mgu bas gal te 'di ma bzlog na gdon mi za bar gnod sbyin 'khrugs par 'gyur zhing / bdag</text></item>
<item><p>154a6</p><section>'dul ba</section><text>cag thams cad la gnod par byed par 'gyur gyis/ 'di bzlog par bya'o zhes de dag gis de bzlog par brtsams pa dang / des smras pa/ shes ldan dag tshogs kyis khrims su bya ba bcas pa las bdag nyid 'gro bar bya ba 'am/ bu gtang bar bya'i zhes</text></item>
<item><p>154a7</p><section>'dul ba</section><text>'byung bas 'di kho bo'i bu yin na ci'i phyir zlog par byed/ mi ldog par 'gro'o/ /de dag cang mi smra bar 'khod do/ /bcom ldan 'das kyis bro dang / glu dang rol mo'i sgra de gsan to/ /gsan nas kyang gnod sbyin 'brog gnas la bka' stsal pa/ grong dpon bro dang /</text></item>
<item><p>154a8</p><section>'dul ba</section><text>glu dang rol mo'i sgra 'di ci yin/ btsun pa bdag dam pa ma lags pa'i chos sdig pa de las slar log kyang skye bo dag gis da dung de bzhin du 'dzin par bgyid na ji ltar bsgrub par bgyi ma 'tshal to/ /bcom ldan 'das kyis bka' stsal pa/ grong</text></item>
<item><p>154b1</p><section>'dul ba</section><text>dpon 'di ci yin/ des ji ltar gyur pa gsol pa dang / bcom ldan 'das kyis bka' stsal pa/ grong dpon deng zas dang / skom long la mi yang ma len/ glang yang ma len cig /des bsams pa/ 'ongs kyang rung gis bdag gi zan tha ma 'di bcom ldan</text></item>
<item><p>154b2</p><section>'dul ba</section><text>'das la bsod snyoms dbul lo snyam mo/ /khyim bdag des khye'u de shing rta nas phyung ste gnod sbyin la byin no/ /gnod sbyin gyis kyang bcom ldan 'das la phul lo/ /bcom ldan 'das kyis kyang pha la stsal to/ /de nas phas gsol pa/ bcom ldan 'das khye'u 'di ming cir gdags bcom ldan</text></item>
<item><p>154b3</p><section>'dul ba</section><text>'das kyis tshigs su bcad pa'i dbyangs kyis bka' stsal pa/ byis pa gang tshe gnod sbyin gyi/ /lag nas nga yi lag tu thob/ /nga yi lag nas pha yi lag /de yi phyir na lag brgyud yin/ /de'i ming lag brgyud ces bya bar btags so/ /khyim bdag</text></item>
<item><p>154b4</p><section>'dul ba</section><text>des de khyer te 'brog gnas su song ba dang / skye bo'i tshogs kyis mthong nas smras pa/ shes ldan dag 'di 'di ltar gyur cing / khrag gi thigs pa de khyer te 'ongs pa las na/ gor ma chag par 'dis gnod sbyin 'khrugs par byas so/ /des smras</text></item>
<item><p>154b5</p><section>'dul ba</section><text>pa/ shes ldan dag gnod sbyin ga la 'khrugs te/ bcom ldan 'das khye'u 'di la thugs brtse ba'i slad du de'i gnas su mtshan mo gnas par zhal gyis bzhes nas/ bcom ldan 'das kyis de btul te skyabs su 'gro ba dang bslab pa'i gzhi dag la</text></item>
<item><p>154b6</p><section>'dul ba</section><text>bzhag nas/ des 'brog gnas na gnas pa'i skye bo'i tshogs la mi 'jigs pa byin gyis 'tsher 'grib med par gyis shig /de dag shin tu dga' ste smras pa/ khye'u 'di skyes ma thag tu gnod sbyin 'brog gnas btul bas khye'u 'di'i ming</text></item>
<item><p>154b7</p><section>'dul ba</section><text>lag brgyud 'brog gnas shes bya'o zhes de'i ming lag brgyud 'brog gnas shes bya bar btags so/ /de chen por gyur nas yi ge dang yig 'bru dag dang / sgyu rtsal gzhan dag la yang shin tu mkhas par gyur to/ /gang gi tshe sngo bsangs</text></item>
<item><p>154b8</p><section>'dul ba</section><text>can mgo bsgyur ran par gyur pa de'i tshe na de slong ba rgyal po dag dang / nor can dag dang / tshong dpon dag dang ded dpon dag dang / shākya dag dang / kro'u dya dag dang / li tsha byi dag dang / gzhan yang mang po dag lhags par gyur nas/</text></item>
<item><p>155a1</p><section>'dul ba</section><text>khyim bdag gdangs can 'di snyam du mang po dag sngo bsangs can slong ste/ gang dag la ma byin pa de dag bdag gi dgra bor 'gyur ro snyam nas lag pa la 'gram pa gtad de sems khongs su chud cing 'dug go/ /sngo</text></item>
<item><p>155a2</p><section>'dul ba</section><text>bsangs can gyis de mthong nas smras pa/ yab khyod ci'i slad du phyag la zhal gtad de sems khongs su chud cing bzhugs/ des smras pa/ bu mo khyod slong ba rgyal po dag dang / nor can dag dang / tshong dpon dag dang / ded</text></item>
<item><p>155a3</p><section>'dul ba</section><text>dpon dag dang / shākya dag dang / kro'u dya dag dang / li tsa bi dag dang / gzhan yang mang po dag lhags pas gang dag la khyod ma byin pa de dag nga'i dgrar 'gyur na/ kho bo ji ltar lag pa la 'gram pa gtad de</text></item>
<item><p>155a4</p><section>'dul ba</section><text>sems khongs su chud cing mi 'dug tu rung / des smras pa/ yab gal te de lta na mi dgyes par ma mdzad cig dang / deng nas gdugs bdun na ngan bu rang gis gnas btsal bar bgyi'o/ /des smras pa/ bu</text></item>
<item><p>155a5</p><section>'dul ba</section><text>mo de ltar gyis shig /'on kyang re shig lha la zhu bar bya'o zhes de bad sa'i rgyal po shar pa'i gan du song ste smras pa/ lha deng nas gdugs bdun na sngo bsangs can rang gis gnas tshol bar 'gyur gyis lhas gnang</text></item>
<item><p>155a6</p><section>'dul ba</section><text>bar mdzod cig /rgyal pos bsams pa/ des nga ma gtogs pa gzhan su zhig la gnas tshol bar 'gyur snyam nas gnang ngo / /des gnang nas blon po rnams la bsgo ba/ shes ldan dag grong khyer mdzes par</text></item>
<item><p>155a7</p><section>'dul ba</section><text>byed du chug la/ 'di skad ces deng nas nyi ma bdun nas sngo bsangs can rang gis gnas tshol bar 'gyur ro zhes dril sgrogs shig /blon po rnams kyis grong khyer de rdo ba dang / gseg ma dang / gyo mo med par rnam</text></item>
<item><p>155a8</p><section>'dul ba</section><text>par bzhag nas tsan dan gyi chus chag chag btab ste/ bdug spos dri zhim po'i snod nye bar bzhag nas dar gyi chun po dpyangs te/ rgyal mtshan dang / ba dan bsgrengs nas me tog sna tshogs bkram ste/ lha'i skyed mos tshal ltar</text></item>
<item><p>155b1</p><section>'dul ba</section><text>dga' bar 'gyur bar byas nas dril bsgrag pa byed du bcug ste/ 'di skad ces kau shambī na gnas pa dang / pho brang 'khor gyi mi dang / yul tha dad pa dag nas lhags pa'i skye bo'i tshogs shes ldan dag nyon cig /deng nas nyi ma bdun na sngo bsangs</text></item>
<item><p>155b2</p><section>'dul ba</section><text>can rang gis gnas tshol bar 'gyur gyis/ de'i phyir khyed cag gis 'byor pa ji lta ba bzhin du 'du bar bya'o zhes bsgo'o/ /de nas srog chags 'bum phrag du ma dag 'dus par gyur pa na nyi ma bdun pa la sngo bsangs can rgyan thams cad kyis klubs te/</text></item>
<item><p>155b3</p><section>'dul ba</section><text>shing rta la zhon nas me tog phreng gi chun po thogs te phyir byung nas skye bo phal po che'i tshogs la brtag par brtsams pa dang / bad sa'i rgyal po shar pa 'di snyam du/ 'dis gor ma chag par bdag gi steng du me tog phreng gi chun po 'phen par 'gyur ro snyam nas/</text></item>
<item><p>155b4</p><section>'dul ba</section><text>sems bsdus te bag yod par rtog cing 'dug go/ /sngo bsangs can gyis kun du skye bo'i tshogs la rnam par bltas nas dris pa/ shes ldan dag glang po che'i rgyab tu zhon pa 'di dag gang gang yin/ de dag gis smras pa/ 'di ni rgyal po gzugs</text></item>
<item><p>155b5</p><section>'dul ba</section><text>can snying po'o/ /'di ni rgyal po gsal rgyal lo/ /'di ni rgyal po tshangs byin no/ /'di ni bad sa'i rgyal po shar pa'o/ /de bzhin du nor can dag dang / tshong dpon dag dang / ded dpon dag dang / kro'u dya dag dang / shākya dag dang / li tsa byi dag dang /</text></item>
<item><p>155b6</p><section>'dul ba</section><text>gzhan yang mang po thams cad so sor dris nas/ de'i 'og tu smras pa/ shes ldan dag lag brgyud 'brog gnas shes bya ba gang yin pa bcom ldan 'das kyis gnod sbyin las thar bar byas pa de 'dir shog shig /skye bo'i</text></item>
<item><p>155b7</p><section>'dul ba</section><text>tshogs kyis smras pa/ de ma 'ongs so/ /de phyogs gang na 'dug /ga ge mo zhig na'o/ /des de'i phyogs su kha bltas te/ de bdag gi khyim thab yin no zhes me tog phreng gi chun po 'phangs pa dang / rgyal po dag dang / nor can</text></item>
<item><p>155b8</p><section>'dul ba</section><text>dag dang / tshong dpon dag dang / ded dpon dag dang / kro'u dya dag dang / shākya dag dang / li tsa bi dag dang / gzhan yang mang po 'dus pa dag phyir phyogs te rang rang gi yul du dong ngo / /khyim bdag gdangs can bag tsha zhing yid mi bde nas sngo bsangs can la</text></item>
<item><p>156a1</p><section>'dul ba</section><text>smras pa/ bu mo gal te khyod kyis lag brgyud bdams pas kho bo la rgyal po dag gnod pa byed par gyur na mi rung gis myur du song shig /des smras pa/ yab ma nongs kyis de bzhin bgyi'o/ /khyim bdag gdangs can gyis de bzhon pa bzang po</text></item>
<item><p>156a2</p><section>'dul ba</section><text>sbyar te rgyan rnam pa sna tshogs kyis brgyan nas 'khor dang bcas te 'brog gnas su btang ngo / /de'i skabs su sangs rgyas bcom ldan 'das rnams la ni mi mkhyen pa dang / ma gzigs pa dang / ma rig pa dang / rnam par mi mkhyen pa cung zad</text></item>
<item><p>156a3</p><section>'dul ba</section><text>kyang mi mnga' bas thugs rje chen po dang ldan pa/ 'jig rten la phan par zhugs pa/ srung ba gcig pu pa/ nyag gcig dpa' ba/ gnyis pa med pa/ gnyis su mi gsung ba/ zhi gnas dang lhag mthong gis bzhugs pa/ rig pa gsum gsal</text></item>
<item><p>156a4</p><section>'dul ba</section><text>bar mdzad pa/ bslab pa gsum la legs par bslabs pa/ dul ba'i gnas gsum gyi gzhi la mkhas pa/ chu bo bzhi las rgal ba/ rdzu 'phrul gyi rkang pa bzhis/ spyod pa'i gzhi la legs par gnas pa/ bsdu ba'i dngos po bzhi la yun</text></item>
<item><p>156a5</p><section>'dul ba</section><text>ring po nas yongs su sbyang ba mdzad pa/ mi 'jigs pa bzhis bsnyengs pa mi mnga' ba/ yan lag lnga spangs pa/ 'gro ba lnga las yang dag par 'das pa yan lag drug dang ldan pa/ pha rol du phyin pa drug yongs su rdzogs pa/ rtag tu gnas pa</text></item>
<item><p>156a6</p><section>'dul ba</section><text>drug gis gnas pa/ byang chub kyi yan lag bdun gyi me tog gis phyug pa/ lam gyi yan lag brgyad ston pa/ mthar gyis snyoms par 'jug pa dgu la mkhas pa/ stobs bcu'i stobs dang ldan pa/ phyogs bcur snyan pas yang dag</text></item>
<item><p>156a7</p><section>'dul ba</section><text>par rgyas pa/ brgya phrag bcur dbang sgyur ba la khyad par du 'phags pa rnams kyi chos nyid ni nyin lan gsum mtshan lan gsum sangs rgyas kyi spyan gyis 'jig rten la rnam par gzigs nas/ gang ni nyams par gyur/ gang ni 'phel bar</text></item>
<item><p>156a8</p><section>'dul ba</section><text>gyur/ gang ni gnod par gyur/ gang ni nyam nga bar gyur/ gang ni mi bde bar gyur/ gang ni gnod pa dang / nyam nga ba dang mi bde bar gyur/ gang ni ngan song la gzhol/ gang ni ngan song la 'bab/ gang ni ngan song la bab/ ngas gang ni ngan song gi lam nas bslang ste</text></item>
<item><p>156b1</p><section>'dul ba</section><text>mtho ris dang / thar pa dang 'bras bu la gzhag par bya/ 'dod pa'i 'dam du bying ba gang gi lag nas ni drang bar bya/ 'phags pa'i nor gyi dbyig dang bral ba gang ni 'phags pa'i nor gyi dbang phyug la gzhag par bya/ gang gi sangs rgyas 'byung bas brgyan pa'i 'jig rten ni</text></item>
<item><p>156b2</p><section>'dul ba</section><text>'bras bu dang bcas par bya/ gang gi dge ba'i rtsa ba dag ma bskyed pa ni bskyed par bya/ gang gi dge ba'i rtsa ba dag bskyed pa ni yongs su smin par bya/ yongs su smin pa gang ni rnam par grol bar bya zhes mkhyen pa dang gzigs pa 'jug go/ /smras pa/ chu srin gnas kyi</text></item>
<item><p>156b3</p><section>'dul ba</section><text>dug can pa/ /dus las 'da' bar 'gyur srid kyi/ /sangs rgyas gdul la byams pa ni/ /dus las 'da' bar mi 'gyur ro/ /ji ltar ma ni bu sdug gcig pu la/ /rtog cing de srog srung bar byed pa ltar/ /de bzhin gshegs pa 'ang gdul ba'i skye bo la/ /rtog par</text></item>
<item><p>156b4</p><section>'dul ba</section><text>mdzad cing de srog srung bar mdzad/ /kun mkhyen rgyud la mnga' ba'i thugs rje yi/ /bzhon ma gdul ba'i be'u tshol mi skyo ste/ /srid dang ngan 'gros nyams la byams pa ni/ /rab nyams be'u la byams pa'i ba bzhin no/ /bcom ldan 'das kyis dgongs pa/ gal te</text></item>
<item><p>156b5</p><section>'dul ba</section><text>lag brgyud 'brog gnas kyis bden pa ma mthong bar sngo bsangs can mthong bar gyur na bden pa dag gi snod du mi 'gyur gyis/ de la phan gdags pa'i phyir 'brog gnas su 'gro'o snyam du rig nas/ ma ga dha dag tu ljongs rgyu zhing gshegs pa na 'brog gnas su byon</text></item>
<item><p>156b6</p><section>'dul ba</section><text>nas 'brog gnas su mtshan mo ba lang gi lam du rtswa bting ba la gnas par zhal gyis bzhes so/ /ba lang rdzi dag dang / phyugs rdzi dag dang / rtswa thun dag dang / shing thun dag dang / lam gyis 'tsho ba dag dang / lam gol bas 'tsho ba'i mi dag gis bcom</text></item>
<item><p>156b7</p><section>'dul ba</section><text>ldan 'das mtshan mo ba lang gi lam na rtswa bting ba la gnas par zhal gyis bzhes pa mthong ngo / /mthong nas kyang myur ba myur bar lag brgyud 'brog gnas kyi gan du dong ste smras pa/ khyim bdag gang gis khyod gnod sbyin las thar bar</text></item>
<item><p>156b8</p><section>'dul ba</section><text>mdzad pa'i bcom ldan 'das de 'brog gnas su byon nas mtshan mo ba lang gi lam na rtswa bting ba la gnas par zhal gyis bzhes so/ /lag brgyud 'brog gnas kyis bsams pa/ gal te sang 'gro bar bya na/</text></item>
<item><p>157a1</p><section>'dul ba</section><text>bcom ldan 'das gzhan du gshegs par 'gyur ba gang yin pa de lta bu'i gnas yod par 'gyur gyis nga nyid 'gro'o snyam du rig nas/ myur ba myur bar 'phags pa dang ji tsam na sgo chod do/ /de'i skabs su sngo bsangs can yang sgo drung</text></item>
<item><p>157a2</p><section>'dul ba</section><text>du phyin pa dang / des kyang nang du ma chud de sgo drung du mtshan mo gnas par khas blangs so/ /nam nangs nas lag brgyud 'brog gnas myur ba myur ba kho nar shing rta la zhon te 'brog gnas nas phyir byung ba dang / sngo bsangs can yang shing rta la zhon</text></item>
<item><p>157a3</p><section>'dul ba</section><text>te/ nang du 'jug pa na lag brgyud 'brog gnas kyis smras pa/ shing rta zur cig /sngo bsangs can gyis kyang smras pa/ khyod kyi shing rta zur cig /des kyang ma bzur/ gcig shos kyis kyang ma bzur nas/ sngo bsangs can gyis brtags te smras pa/</text></item>
<item><p>157a4</p><section>'dul ba</section><text>khyod lag brgyud 'brog gnas yin nam/ des smras pa/ kho bo skye bo dag gis de ltar shes so/ /lag brgyud 'brog gnas kyis kyang smras pa/ khyod kyang sngo bsangs can yin nam/ des kyang smras pa/ bdag skye bo dag gis de ltar shes so/ /</text></item>
<item><p>157a5</p><section>'dul ba</section><text>lag brgyud 'brog gnas kyis smras pa/ kho bo bcom ldan 'das kyi spyan sngar 'gros shing rta zur cig /khyod kyang re shig khyim du song shig /sngo bsangs can gyis smras pa/ skyes bu dam pa'i gan du song shig ces sngo bsangs</text></item>
<item><p>157a6</p><section>'dul ba</section><text>can gyi shing rta mtha' gcig tu bzur to/ /lag brgyud 'brog gnas kyang bcom ldan 'das ga la ba der song ste phyin nas bcom ldan 'das la khyim bdag gi so sor kun dga' bar bya bas/ bcom ldan 'das ji lta bde bar</text></item>
<item><p>157a7</p><section>'dul ba</section><text>gzims sam zhes so sor kun dga' bar byas so/ /de nas bcom ldan 'das kyis lag brgyud 'brog gnas la 'di skad ces bka' stsal to/ /lag brgyud 'jig rten na gang dag bde bar nyal bar byed pa de dag gi nang na nga yang 'ga'</text></item>
<item><p>157a8</p><section>'dul ba</section><text>zhig yin no/ /btsun pa dog sa sra zhing ba lang gi rtsid pa'i gzhi can du ras srab mo'i gdan bshams shing dgun smad kyi dus kyi tshe tshes brgyad kyi bar la 'od ma 'gas pa'i bser ma dag ldang la/ khyod kyi na bza' ngur smrig 'di dag ni srab pas sku yongs su</text></item>
<item><p>157b1</p><section>'dul ba</section><text>gdung bar bgyid kyang / bcom ldan 'das de skad ces 'jig rten na gang dag bde bar nyal bar byed pa de dag gi nang na nga yang 'ga' zhig yin no zhes gsung ngam/ lag brgyud de'i phyir khyod nyid la dris/ khyod kyis ji ltar bzod pa de ltar lan thob shig /</text></item>
<item><p>157b2</p><section>'dul ba</section><text>lag brgyud 'di lta ste dper na 'di na khyim bdag gam/ khyim bdag gi bu phyug pa/ nor mang ba/ longs spyod che ba 'ga' zhig yod par gyur la/ de'i don tu khang bzangs rtsig tu bcug cing khang bzangs der khang pa brtsegs pa rtsig tu bcug la/ khang pa</text></item>
<item><p>157b3</p><section>'dul ba</section><text>brtsegs pa der khri shur bus blas pa stan sbyar ma bting ba/ stan nang tshangs can bting ba/ stan khra bo bting ba/ stan chen po bting ba/ stan bzang po bting ba/ sum tshan gyi gos kyi steng g.yogs bting ba/ steng nas bgo ba'i gos dang bcas pa</text></item>
<item><p>157b4</p><section>'dul ba</section><text>gnyis su rgyab rten dmar po bzhag pa bshams shing til mar gyi mar me mtshan thub btsugs nas chung ma yid du 'ong ba zhig 'di lta ste/ dga' mgur spyad par bya ba'i phyir nye bar bzhag na lag brgyud 'di ji snyam du sems/ mi de'i mal</text></item>
<item><p>157b5</p><section>'dul ba</section><text>bcas pa bde ba 'am/ sdug bsngal ba yin snyam/ btsun pa bdag 'di snyam bgyid de/ 'jig rten na gang dag bde bar mchis nyal ba de dag gi nang na mi de 'ga' zhig lags snyam bgyid do/ /lag brgyud 'di ji snyam du sems/ 'di ltar</text></item>
<item><p>157b6</p><section>'dul ba</section><text>mi de lta bu'i bde ba dang / de lta bu'i yid du 'ong ba dang ldan pa de la 'dod pa las skyes pa'i yongs su gdung ba dang / zhe sdang las skyes pa dang / gti mug las skyes pa'i yongs su gdung ba dag skye zhing yongs su gdung ba de dag gis yongs su</text></item>
<item><p>157b7</p><section>'dul ba</section><text>gdungs pa na mi de sdug bsngal bar nyal zhing bde bar mi nyal ba'i 'dod pa las skyes pa'i yongs su gdung ba dang / zhe sdang dang / gti mug las skyes pa'i yongs su gdung ba de dag de bzhin gshegs pas yongs su mkhyen cing rtsa ba nas bcad de ta</text></item>
<item><p>157b8</p><section>'dul ba</section><text>la'i mgo bzhin du mi snang ba dang / gzhi med pa dang / phyis kyang mi skye ba'i chos nyid du mdzad pas de'i phyir nga de skad ces 'jig rten na gang dag bde bar nyal ba de dag gi nang na yang 'ga' zhig yin no zhes zer ro/ /de nas bcom ldan 'das kyis de'i tshe</text></item>
<item><p>158a1</p><section>'dul ba</section><text>tshigs su bcad pa dag bka' stsal pa/ bram ze mya ngan yongs 'das pa/ /gang zhig 'dod pas ma gos shing / /phung po dag las rnam grol ba/ /rnam kun bde bar nyal ba yin/ /'di la 'dod pa kun bcad cing / /snying gi rims nad bsal gyur pa/ /</text></item>
<item><p>158a2</p><section>'dul ba</section><text>nyer zhi zhi ba thob pa yi/ /sems kyis bde bar nyal ba yin/ /de nas bcom ldan 'das lag brgyud 'brog gnas la chos dang ldan pa'i bka' mchid kyis yang dag par ston par mdzad/ yang dag par 'dzin du 'jug par mdzad/ yang dag par gzeng bstod par</text></item>
<item><p>158a3</p><section>'dul ba</section><text>mdzad/ yang dag par rab tu dga' bar mdzad cing sangs rgyas bcom ldan 'das rnams kyi dus sngar mdzad pa'i chos dang ldan pa'i bka' mchid gang yin pa 'di lta ste/ sbyin pa'i bka' mchid dang / tshul khrims kyi bka' mchid dang / mtho ris kyi bka' mchid dang /</text></item>
<item><p>158a4</p><section>'dul ba</section><text>'dod pa rnams kyi ro myang ba'i nyes dmigs dang / kun nas nyon mongs pa dang / rnam par byang ba dang / nges par 'byung ba dang / rab tu dben pa'i phan yon dang / rnam par byang ba'i phyogs dang 'thun pa'i chos dag rgya cher ston par mdzad do/ /gang gi tshe bcom ldan</text></item>
<item><p>158a5</p><section>'dul ba</section><text>'das kyis de sems rangs pa dang / sems nyam bde ba dang / sems dga' ba dang / sems la sgrib pa med pa dang / yang dag phul gyi chos bstan pa kun shes pa'i skal ba dang ldan zhing mthu yod par gzigs pa de'i tshe na sangs rgyas bcom ldan</text></item>
<item><p>158a6</p><section>'dul ba</section><text>'das rnams kyi yang dag phul gyi chos bstan pa gang yin pa 'di lta ste/ 'phags pa'i bden pa bzhi po sdug bsngal dang / kun 'byung ba dang / 'gog pa dang / lam dag rgya cher ston par mdzad do/ 'di lta ste dper na gos dag pa/ nag nog med pa</text></item>
<item><p>158a7</p><section>'dul ba</section><text>kha sgyur du rung ba tshon du bcug na/ tshon legs par 'jen par 'gyur ba de bzhin du lag brgyud 'brog gnas kyis kyang stan de nyid la 'dug bzhin du 'phags pa'i bden pa bzhi po 'di lta ste/ sdug bsngal dang / kun 'byung ba dang / 'gog</text></item>
<item><p>158a8</p><section>'dul ba</section><text>pa dang lam mngon par rtogs par gyur to/ /de nas lag brgyud 'brog gnas chos mthong ba dang / chos thob pa dang / chos rig pa dang / chos kyi gting slebs pa dang / som nyi las rgal ba dang / the tsom las rgal ba dang / ston pa'i</text></item>
<item><p>158b1</p><section>'dul ba</section><text>bstan pa la gzhan gyi dring mi 'jog pa dang / gzhan gyis mi bkri zhing chos rnams la mi 'jigs pa thob nas stan las langs te bla gos phrag pa gcig tu byas nas bcom ldan 'das ga la ba de logs su thal mo sbyar ba btud de bcom ldan 'das la</text></item>
<item><p>158b2</p><section>'dul ba</section><text>'di skad ces gsol to/ /btsun pa bdag ni mngon par zhugs pa lags so/ /btsun pa bdag ni mngon par zhugs pa lags te/ btsun pa bdag bcom ldan 'das dang / chos dang / dge slong gi dge 'dun la skyabs su mchi yis/ bdag dge</text></item>
<item><p>158b3</p><section>'dul ba</section><text>bsnyen du gzung du gsol/ deng slan cad nas ji srid 'tsho'i bar du glo ba thag pa nas mngon par dad pas skyabs su mchi'o/ /de nas lag brgyud 'brog gnas kyis bcom ldan 'das kyi spyan snga nas skyabs su 'gro ba dang / bslab pa'i gzhi dag</text></item>
<item><p>158b4</p><section>'dul ba</section><text>blangs nas phyir mi 'ong ba'i 'bras bu thob ste/ bcom ldan 'das la 'di skad ces gsol to/ /btsun pa bdag deng kho na sngo bsangs can gyis btsal cing bdag gis deng kho na phyir mi 'ong ba'i 'bras bu mngon sum du bgyis na 'di la ji</text></item>
<item><p>158b5</p><section>'dul ba</section><text>ltar bsgrub par bgyi/ bcom ldan 'das kyis bka' stsal pa/ lag brgyud song shig /khyod kyi bslab pa ni 'di yin no/ /sngo bsangs can yang ji ltar khas blangs pa bzhin zas dang / gos kyis mkho ba stobs shig /de ni 'jig</text></item>
<item><p>158b6</p><section>'dul ba</section><text>rten gyi chos nyid yin no/ /de nas lag brgyud 'brog gnas kyis bcom ldan 'das kyi zhabs gnyis la mgo bos phyag 'tshal te rang gi khyim du song nas/ des sngo bsangs can la smras pa/ kho bo deng kho na khyod kyis btsal na/ kho bos</text></item>
<item><p>158b7</p><section>'dul ba</section><text>kyang deng kho na bcom ldan 'das kyi spyan snga nas skyabs su 'gro ba dang / bslab pa'i gzhi dag blangs shing phyir mi 'ong ba'i 'bras bu thob par gyur kyis/ de'i phyir gal te khyod 'dod na pha'i khyim du song shig /gal te mi 'dod na 'di nyid du</text></item>
<item><p>158b8</p><section>'dul ba</section><text>'dug shig dang zas dang gos kyis mkho ba bstab par bya'o/ /des bsams pa/ gal te song bar gyur na skye bo dag lag brgyud kyis 'di bkra mi shis par rig nas ma blangs so zhes zer gyis/ 'di ni sangs rgyas kyi sras yin pas 'di nyid la bsnyen</text></item>
<item><p>159a1</p><section>'dul ba</section><text>bkur byed cing 'dir 'dug go snyam nas/ de de nyid du 'dug go/ /lag brgyud 'brog gnas kyis kyang yo byad thams cad dang ldan pa'i gtsug lag khang rtsig tu bcug ste/ bcom ldan 'das nyan thos kyi dge 'dun dang bcas pa la phul nas 'di</text></item>
<item><p>159a2</p><section>'dul ba</section><text>ltar gnas brtan dag gis kyang bcom ldan 'das 'brog gnas na 'brog gi nags mchog na bzhugs so zhes mdo sde'i mtha' nye bar sbyar ba byas so//            //'dul ba rnam par 'byed pa/ bam po bdun bcu rtsa lnga pa/ de nas dus gzhan</text></item>
<item><p>159a3</p><section>'dul ba</section><text>zhig na lag brgyud 'brog gnas nad kyis btab ste/ sdug bsngal zhing nad tshabs che bar gyur nas/ de nas lag brgyud 'brog gnas nad de nyid kyis dus la bab bo/ /de dus la bab ma thag tu mi gdung ba'i lha ris su skyes so/ /de nas lha'i bu</text></item>
<item><p>159a4</p><section>'dul ba</section><text>lag brgyud 'brog gnas 'di snyam du sems te/ gang gi phyir bdag yongs su gnas pa bsten te/ bcom ldan 'das la blta ba dang / bsnyen bkur bya ba'i phyir nye bar 'gro ba ni bdag gi tshul dang 'thun pa ma yin gyi/ bdag yongs su gnas pa</text></item>
<item><p>159a5</p><section>'dul ba</section><text>ma bsten pa kho nar bcom ldan 'das la blta ba dang / bsnyen bkur bya ba'i phyir nye bar 'gro'o snyam mo/ /de nas lha'i bu lag brgyud 'brog gnas 'di lta ste dper na skyes bu stobs dang ldan pa'i lag pa bskums pa las brkyang ba 'am/ brkyang ba</text></item>
<item><p>159a6</p><section>'dul ba</section><text>las bskums pa tsam gyis mi gdung ba'i lha'i ris nas mi snang bar gyur te/ bcom ldan 'das kyi spyan sngar 'dug pa dang / 'di ltar lha'i bu lag brgyud 'brog gnas kyi lus sa la mi thogs shing thim par gyur te/ 'di lta ste dper na</text></item>
<item><p>159a7</p><section>'dul ba</section><text>zhun mar ram/ 'bru mar bye ma 'am/ thal ba'i steng du blugs pa mi thogs shing thim par 'gyur ba bzhin no/ /de nas bcom ldan 'das kyis lha'i bu lag brgyud 'brog gnas la bka' stsal pa/ lag brgyud re shig lus rags par mngon par</text></item>
<item><p>159a8</p><section>'dul ba</section><text>sprul la sa'i 'du shes bskyed de/ 'dug pa'i mtshan ma yid la gyis shig /de nas lha'i bu lag brgyud 'brog gnas kyis lus rags par mngon par sprul te sa'i 'du shes bskyed cing 'dug pa'i mtshan ma yid la byas nas bcom ldan 'das ga la</text></item>
<item><p>159b1</p><section>'dul ba</section><text>ba der song ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'dug pa dang / 'di ltar lha'i bu lag brgyud 'brog gnas kyi kha dog gi mthus 'brog gi nags mchog thams cad snang ba rgya chen pos khyab par gyur to/ /</text></item>
<item><p>159b2</p><section>'dul ba</section><text>mtha' gcig tu 'dug nas bcom ldan 'das kyis lha'i bu lag brgyud 'brog gnas la 'di skad ces bka' stsal to/ /lha'i bu ji ltar khyod sngon mir gyur pa na chos gang dag bton cing lobs pa de dag da ltar lobs sam/ btsun pa bdag sngon mir gyur</text></item>
<item><p>159b3</p><section>'dul ba</section><text>pa na chos gang dag bton cing lobs pa de dag da ltar te por lobs te/ btsun pa bdag sngon mir gyur pa na chos gang dag bton cing ma lobs pa de dag kyang da ltar lobs par gyur te/ 'di ltar bcom ldan 'das kyis legs par gsungs pa'i chos ni bde</text></item>
<item><p>159b4</p><section>'dul ba</section><text>bar gyur pas mngon par brjod par bgyid do/ /ji ltar bcom ldan 'das 'dzam bu'i gling na 'khor bzhi po dge slong dang / dge slong ma dang / dge bsnyen dang / dge bsnyen ma rnams kyis bskor cing bzhugs pa na/ bcom ldan 'das bdag cag la</text></item>
<item><p>159b5</p><section>'dul ba</section><text>chos gang dang gang ston par 'gyur ba'i chos de dang de bdag cag gis mnyan nas de lta de ltar bsgrub par bya ste/ de ni bdag cag la yun ring po'i don dang / phan pa dang bde bar 'gyur ro snyam pa de bzhin du/ btsun pa bdag kyang mi gdung ba'i lha'i ris na</text></item>
<item><p>159b6</p><section>'dul ba</section><text>mi gdung ba'i ris kyi lha rnams kyis yongs su bskor cing mchis pa na/ lha'i bu lag brgyud 'brog gnas bdag cag la chos gang dang gang ston par 'gyur ba'i chos de dang de dag bdag cag gis mnyan nas de lta de ltar bsgrub par bya ste/ de ni bdag</text></item>
<item><p>159b7</p><section>'dul ba</section><text>cag la yun ring po'i don dang phan pa dang / bde bar 'gyur ro snyam du sems so/ /lag brgyud khyod chos du dag gis ma ngoms shing phyir ma spangs pas lus zhig nas mi gdung ba'i lha'i ris su skyes par gyur/ btsun pa bdag chos gsum</text></item>
<item><p>159b8</p><section>'dul ba</section><text>gyis ma ngoms shing slar ma spangs pas lus zhig nas mi gdung ba'i lha'i ris su skyes te/ gsum gang lags she na/ btsun pa bdag bcom ldan 'das la lta bas ma ngoms shing slar ma spangs pas lus zhig nas mi gdung ba'i lha'i</text></item>
<item><p>160a1</p><section>'dul ba</section><text>ris su skyes so/ /btsun pa bdag chos mnyan pas ma ngoms shing slar ma spangs pas lus zhig nas mi gdung ba'i lha'i ris su skyes so/ /btsun pa bdag dge 'dun la bsnyen bkur bgyi bas ma ngoms shing slar ma spangs pas lus zhig nas</text></item>
<item><p>160a2</p><section>'dul ba</section><text>mi gdung ba'i lha'i ris su skyes so/ /de nas lha'i bu lag brgyud 'brog gnas kyis de'i tshe tshigs su bcad pa dag smras pa/ bdag ni bcom ldan blta ba dang / /dam chos nyan dang dge 'dun la/ /bsnyen bkur bgyid pas lan 'ga' yang / /ngoms shing phyir</text></item>
<item><p>160a3</p><section>'dul ba</section><text>spong ma myong ngo / /'phags pa'i chos rnams yang dag blangs/ /ser sna 'dul la brtson gyur cing / /chos gsum chog mi shes pa yis/ /lag brgyud mi gdung skyes par gyur/ /de nas lha'i bu lag brgyud 'brog gnas kyis bcom ldan</text></item>
<item><p>160a4</p><section>'dul ba</section><text>'das kyis bka' stsal pa la mngon par dga' ba dang rjes su yi rang ba byas te/ bcom ldan 'das kyi zhabs gnyis la mgo bos phyag 'tshal te bcom ldan 'das la lan gsum bskor ba byas nas de nyid du mi snang bar gyur to/ /dge slong</text></item>
<item><p>160a5</p><section>'dul ba</section><text>rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa bcom ldan 'das kyis gnod sbyin 'brog gnas las dri ma can dang phral te skyabs su mchi ba dang / bslab pa'i gzhi dag la bkod</text></item>
<item><p>160a6</p><section>'dul ba</section><text>pa la gzigs/ bcom ldan 'das kyis bka' stsal pa/ dge slong dag da ltar nga 'dod chags dang bral ba/ zhe sdang dang bral ba/ gti mug dang bral ba/ skye ba dang rga ba dang na ba dang 'chi ba dang mya ngan dang / smre sngags 'don pa dang /</text></item>
<item><p>160a7</p><section>'dul ba</section><text>sdug bsngal ba dang / yid mi bde ba dang / 'khrug pa dag las yongs su grol zhing / thams cad mkhyen pa/ thams cad gzigs pa/ mkhyen pa dang shes bya thams cad la mnga' brnyes pa gnod sbyin 'brog gnas las dri ma</text></item>
<item><p>160a8</p><section>'dul ba</section><text>can dang phral te skyabs su 'gro ba dang / bslab pa'i gzhi dag la bzhag pa 'di la ngo mtshar ci che/ nga 'das pa'i dus na 'dod chags dang bcas pa/ zhe sdang dang bcas pa/ gti mug dang bcas pa/ skye ba dang rga ba dang na ba dang 'chi ba dang mya ngan dang</text></item>
<item><p>160b1</p><section>'dul ba</section><text>smre sngags 'don pa dang / sdug bsngal ba dang / yid mi bde ba dang 'khrug pa dag las yongs su ma grol bas kyang gnod sbyin 'brog gnas las dri ma can dang phral te skyabs su 'gro ba dang / bslab pa'i gzhi dag la bzhag ste de nyon cig /dge slong</text></item>
<item><p>160b2</p><section>'dul ba</section><text>dag sngon byung ba grong khyer bā rā ṇa sī na ded dpon dpa' chen zhes bya ba phyug pa/ nor mang ba/ longs spyod che ba/ yongs su gzung ba yangs shing rgya che ba/ rnam thos kyi bu'i nor dang ldan pa/ rnam thos kyi bu la nor gyis 'gran pa zhig byung bar gyur te/ de dus</text></item>
<item><p>160b3</p><section>'dul ba</section><text>gzhan zhig na tshong pa lnga brgya dang lhan cig dgon pa'i lam du zhugs pa dang /  lam de srin po spu ral can gyis bsdigs shing bgags par gyur nas/ ded dpon dpa' chen don 'thun gyi mdun du 'gro bar brtsams pa dang / ji tsam na srin po spu</text></item>
<item><p>160b4</p><section>'dul ba</section><text>ral can de bram ze'i cha lugs su mngon par sprul nas lam gar 'dug ste/ ded dpon dpa' chen la smras pa/ ded dpon lam 'di srin po spu ral can gyis bsdigs shing bgags nas kho bo yang tshegs chen pos 'ongs kyis lam</text></item>
<item><p>160b5</p><section>'dul ba</section><text>gzhan du song shig /des smras pa/ bram ze snying las chung ngur gyis shig /des kho bo la byar ci yod 'gro'o/ /de skad ces smras pa dang / srin po spu ral can de 'khrugs nas bzhin bsgyur te/ lag pa gnyis brkyang nas ral pa sa la</text></item>
<item><p>160b6</p><section>'dul ba</section><text>blags te/ mig dmar po byas nas mig gnyis bgrad de smras pa/ ded dpon je kho bo la rgol la phyis song shig /de nas ded dpon dpa' chen gyis shin tu 'jigs su rung ba de mthong nas gzhu rna drung du thug par bkang ste mda' dag 'phang bar</text></item>
<item><p>160b7</p><section>'dul ba</section><text>brtsams pa dang / de dag thams cad ral pa dag la thogs so/ /gzhu 'phangs pa dang / de yang thogs so/ /de bzhin du shing dang bong ba la sogs pa dag 'phangs na de dag kyang ral pa dag la thogs so/ /de nas tsham tshom med par mthus brgal ba dang /</text></item>
<item><p>160b8</p><section>'dul ba</section><text>lus thams cad ral pa dag la thogs nas srin pos tshigs su bcad pa smras pa/ khyod kyis lag gnyis rkang gnyis dang / /lnga pa mgo yang thogs gyur cing / /lus kyang nga yi lus la thogs/ /phyi na ma thogs ci zhig yod/ /ded dpon gyis kyang tshigs su</text></item>
<item><p>161a1</p><section>'dul ba</section><text>bcad pa dag smras pa/ nga yi lag gnyis rkang gnyis dang / /lnga pa mgo yang thogs gyur cing / /lus kyang khyod kyi lus la thogs/ /phyi na ma thogs sems yod do/ /gsang ba ji srid kho bo yi/ /sems dang brtson 'grus ma nyams pa/ /de srid</text></item>
<item><p>161a2</p><section>'dul ba</section><text>khyod dang 'gyed bya ste/ /brtan byos nga la mi gnod do/ /srin pos kyang tshigs su bcad pa dag smras pa/ gang gis brtson 'grus 'di 'dra ba/ /dpa' chen khyod la phyag 'tshal lo/ /khyod kyi brtson 'grus 'di 'dra bas/ /sdug bsngal kun las</text></item>
<item><p>161a3</p><section>'dul ba</section><text>'bros par nus/ /dpa' chen khyod dang 'dra ba yi/ /gang zag med par bdag gis shes/ /khyod kyi mthu yis tshong pa dag /bde legs su ni 'dong la rag /'byung po kun la snying brtse ba/ /ded dpon khyod la phyag 'tshal lo/ /khyod kyi</text></item>
<item><p>161a4</p><section>'dul ba</section><text>mthu yis tshong pa dag /zhi ba nyid du 'dong la rag /de ltar de na ded dpon dpa' chen gyis srin po spu ral can la gang thos nas srin po spu ral can las dri ma can dang phral te brtul zhugs lnga po dag la bzhag pa de 'dra ba'i chos bstan</text></item>
<item><p>161a5</p><section>'dul ba</section><text>pa byas so/ /dge slong dag de'i tshe de'i dus na ded dpon dpa' chen gang yin pa de ni nga nyid yin no/ /de'i tshe de'i dus na srin po spu ral can gang yin pa de ni gnod sbyin 'brog gnas yin te/ de'i tshe yang ngas 'di las dri ma can dang</text></item>
<item><p>161a6</p><section>'dul ba</section><text>phral te brtul zhugs lnga la bzhag la/ da ltar yang ngas 'di las dri ma can dang phral te skyabs su 'gro ba dang / bslab pa'i gzhi dag la bzhag go/ /yang dge slong rnams the tshom skyes nas the tshom thams cad gcod pa sangs rgyas</text></item>
<item><p>161a7</p><section>'dul ba</section><text>bcom ldan 'das la zhus pa/ btsun pa lag brgyud 'brog gnas kyi las ci bgyis na des skyes ma thag tu gnod sbyin gyi gtor mar stsal cing / bcom ldan 'das de thar bar bgyi ba'i slad du brtson par gyur/ bcom ldan 'das kyis bka' stsal</text></item>
<item><p>161a8</p><section>'dul ba</section><text>pa/ dge slong dag lag brgyud 'brog gnas nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas shing bsags pas lag brgyud 'brog gnas kyis las byas shing</text></item>
<item><p>161b1</p><section>'dul ba</section><text>bsags pa dag gzhan su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur te/ 'di</text></item>
<item><p>161b2</p><section>'dul ba</section><text>ltar las dge ba dang / mi dge ba byas shing bsags pa dag ni zin pa'i phung po dang khams dang / skye mched dag kho na la rnam par smin par 'gyur ro/ /las rnams bskal pa brgyar yang ni/ /chud mi za ba 'ang tshogs dang dus/ /rnyed na lus can rnams la ni/ /'bras bu</text></item>
<item><p>161b3</p><section>'dul ba</section><text>dag tu 'gyur ba nyid/ /dge slong dag sngon byung ba bskal pa chen po bzang po 'di nyid la skye dgu'i tshe lo nyi khri thub pa na ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig</text></item>
<item><p>161b4</p><section>'dul ba</section><text>rten mkhyen pa/ skyes bu gdul ba'i kha lo sgyur ba bla na med pa/ lha dang mi rnams kyi ston pa sangs rgyas bcom ldan 'das 'od srung 'jig rten du byung ste/ de bā rā ṇa sī na drang srong smra ba ri dgas kyi nags na nye bar rten cing bzhugs so/ /de'i bstan pa</text></item>
<item><p>161b5</p><section>'dul ba</section><text>la 'di dge bsnyen du gyur to/ /ri brags shig na rgyal po zhig 'dug pa de shin tu bya gag la dga' nas gang yang rung ba la rgyal po'i pho brang du bya ba cung zad byung na de sug tu bya gag thogs te rgyal po'i gan du 'gro'o/ /ji tsam dus gzhan zhig na dge bsnyen</text></item>
<item><p>161b6</p><section>'dul ba</section><text>de la rgyal po'i pho brang du bya ba cung zhig byung nas de de bzhin song ba dang / rgyal po des de'i dgos pa ma bsgrubs nas gzhan dag gis de la smras pa/ rgyal po 'di bya gag la dga' bas gal te khyod la dgos pa 'grub pa dgos na/ de la bya gag</text></item>
<item><p>161b7</p><section>'dul ba</section><text>phul cig /des rgyal po la bya gag gcig phul ba dang / rgyal pos de phyag tsang gi tshang mang du gtad nas/ dge bsnyen de'i dgos pa yang bsgrubs so/ /dge bsnyen des bsams pa/ bdag gis bya gag phul ba ma legs pa byas kyi</text></item>
<item><p>161b8</p><section>'dul ba</section><text>song la rin gyis blu'o snyam nas/ des phyag tsang gi lag par rin byin te/ bya gag thar bar byas nas smon lam btab pa/ bdag gis rnyed pa 'dod pa'i phyir rgyal po la bya gag phul ba gang yin pa'i las de'i cha dang mthun par mi 'gyur bar bdag gis</text></item>
<item><p>162a1</p><section>'dul ba</section><text>bya gag phongs par gyur pa thar bar byas pa'i dge ba'i rtsa ba 'dis bdag phongs par gyur pa thar bar bya ba'i phyir bcom ldan 'das brtson par gyur cig ces btab bo/ /dge slong dag de'i tshe de'i dus na dge bsnyen gang yin pa de ni lag brgyud 'brog</text></item>
<item><p>162a2</p><section>'dul ba</section><text>gnas 'di yin te/ des rnyed pa 'dod pa'i phyir rgyal po la bya gag phul ba gang yin pa'i las de'i rnam par smin pas gnod sbyin gyi gtor mar byin no/ /phyis 'gyod pa skyes nas thar bar byas shing smon lam btab pa gang yin pa'i las de'i</text></item>
<item><p>162a3</p><section>'dul ba</section><text>rnam par smin pas nga 'di thar bar bya ba'i phyir brtson par gyur cing ngas 'di gnod sbyin las thar bar byas so/ /yang dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa</text></item>
<item><p>162a4</p><section>'dul ba</section><text>bcom ldan 'das kyis lag brgyud 'brog gnas sngo bsangs can las thar bar mdzad nas phyir mi 'ong ba'i 'bras bu la bzhag pa la gzigs/ bcom ldan 'das kyis bka' stsal pa/ dge slong dag da ltar du ma zad de/ 'di ltar 'das</text></item>
<item><p>162a5</p><section>'dul ba</section><text>pa'i dus na yang ngas 'di gzugs can ma las thar bar byas nas mngon par shes pa lnga la bzhag ste/ de nyon cig /dge slong dag sngon byung ba bā rā ṇa sī na rgyal po tshangs byin zhes bya bas rgyal srid 'byor pa/ rgyas pa/ bde ba lo legs pa/</text></item>
<item><p>162a6</p><section>'dul ba</section><text>skye bo dang mi mang pos gang ba/ 'thab mo dang / 'thab pa dang / phyi dgra dang nang 'khrug rab tu zhi ba/ chom rkun dang mu ge dang / nad dang bral ba/ sa lu dang / bu ram shing gi phreng ba dang / ba lang dang / ma he phun sum tshogs pa byed du bcug ste/ chos</text></item>
<item><p>162a7</p><section>'dul ba</section><text>dang ldan pa'i chos kyi rgyal pos chos kyis rgyal srid byed du bcug go/ /de'i mdun na 'don des rigs mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed do/ /rtse bar byed/ dga' bar byed/</text></item>
<item><p>162a8</p><section>'dul ba</section><text>dga' mgur spyod par byed pa de'i chung ma la dus gzhan zhig na sems can zhugs par gyur nas de zla ba brgyad dam/ dgu 'das te btsas pa las khye'u rkang lag dra bas 'brel ba zhig byung ngo / /de'i nye du dag 'dus shing lhags nas nyi ma bdun</text></item>
<item><p>162b1</p><section>'dul ba</section><text>gsum nyi shu gcig tu btsas pa'i btsas ston rgya cher byas nas khye'u 'i ming cir gdags shes ming 'dogs par byed do/ /de dag 'di snyam du sems te/ gang gi phyir khye'u 'di rkang lag dra bas 'brel ba de'i phyir khye'u 'i ming rkang lag dra ba can zhes bya'o</text></item>
<item><p>162b2</p><section>'dul ba</section><text>zhes de'i ming rkang lag dra ba can zhes bya bar btags so/ /yang de rtse bar byed/ dga' bar byed/ dga' mgur spyod par byed pa de'i chung ma la dus gzhan zhig na sems can zhugs par gyur nas de zla ba brgyad dam/ dgu 'das te btsas pa las khye'u rkang lag</text></item>
<item><p>162b3</p><section>'dul ba</section><text>dra bas ma 'brel ba zhig byung ngo / /de'i nye du dag 'dus shing lhags nas nyi ma bdun gsum nyi shu gcig tu btsas pa'i btsas ston rgyas par byas nas khye'u 'i ming cir gdags shes ming 'dogs par byed do/ /de dag 'di snyam du sems te/ gang gi phyir</text></item>
<item><p>162b4</p><section>'dul ba</section><text>khye'u 'di rkang lag dra bas 'brel ba med pa de'i phyir khye'u 'i ming rkang lag dra ba med ces bya'o zhes de'i ming rkang lag dra ba med ces bya bar btags so/ /de gnyis bsrings shing bskyed de chen por gyur to/ /ji tsam na bu thu bo rkang lag dra ba can gyis pha chos</text></item>
<item><p>162b5</p><section>'dul ba</section><text>dang chos ma yin pas mdun na 'don byed du 'jug pa mthong nas/ des bsams pa/ bdag 'di 'das nas mdun na 'don du gyur na bdag kyang chos dang chos ma yin pas mdun na 'don byed du 'jug par 'gyur na/ bdag chos dang chos ma yin pas mdun na</text></item>
<item><p>162b6</p><section>'dul ba</section><text>'don byed du bcug nas sems can dmyal ba la gzhol bar 'gyur na mi rung gis rnam pa thams cad du rab tu 'byung ngo snyam nas/ de pha'i gan du song ste smras pa/ yab bdag rab tu 'byung bar ci gnang / phas smras pa/ bu gang gi phyir mchod sbyin</text></item>
<item><p>162b7</p><section>'dul ba</section><text>sbyin par byed/ sbyin sreg sreg par byed/ dka' thub kyis gdung bar byed pa'i mdun na 'don de khyod kyi lag mthil du 'ongs na ci'i phyir rab tu 'byung bar byed/ des tshigs su bcad pa smras pa/ nags na shing shun shun pa'i gos gyon 'bras</text></item>
<item><p>162b8</p><section>'dul ba</section><text>bu za/ /ri dgas gdug pa rnams dang lhan cig gnas bla yi/ /mkhas pa 'jig rten pha rol 'jigs pas rgyal srid phyir/ /gsad dang bcing dang brdeg pa'i las dag byar mi rung / /phas de dus kyis 'chi bar shes nas gnang</text></item>
<item><p>163a1</p><section>'dul ba</section><text>ba dang / de drang srong rnams kyi nang du song ste rab tu byung nas des spro ba dang / 'bad pa dang / brtsal ba byas pas mngon par shes pa lnga bskyed par gyur to/ /bu gnyis pa rkang lag dra ba med ni gsang tshig gi phyir gsang tshig tshol du yul gzhan du song ngo /</text></item>
<item><p>163a2</p><section>'dul ba</section><text>lho lam na ri brags shig na bram ze zhig 'dug pa des rigs mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed do/ /rtse bar byed/ dga' bar byed/ dga' mgur spyod par byed pa de'i chung ma las bu mo zhig</text></item>
<item><p>163a3</p><section>'dul ba</section><text>btsas nas/ des bsams pa/ bdag gis bu mo 'di rigs kyi phyir yang mi sbyin/ nor gyi phyir yang mi sbyin gyi/ rigs byed bzhi blags pa la sbyin par bya ste/ gang gis bdag gi drung nas rig byed bzhi blags pa de la bdag gis bu mo 'di sbyin no snyam mo/ /</text></item>
<item><p>163a4</p><section>'dul ba</section><text>ji tsam na bram ze'i khye'u rkang lag dra ba med de phan tshun 'khor ba na lho lam du phyin nas des phyogs gzhan zhig tu lam gyis dub pa ngal bsos te thos pa gcig nas gcig tu brgyud pas bram ze de thos nas de'i gan du song ste/ mngon du smra ba byas nas smras pa</text></item>
<item><p>163a5</p><section>'dul ba</section><text>bdag mkhan po'i zhabs la bsnyen bkur bgyid par 'tshal lo/ /ci'i phyir/ rig byed klag pa'i slad du'o/ /bu de bzhin gyis shig /des de'i gan du rig byed klag par brtsams pa dang / de spyod pa gsal bas de'i drung nas dus cung zad cig gis rig byed bzhi</text></item>
<item><p>163a6</p><section>'dul ba</section><text>lhogs so/ /lhogs nas bram ze des de la bu mo byin no/ /bram ze'i khye'u de de dang lhan cig khang tog na nyal ba'i tshe ji tsam na bu mo de'i bsil yab shod du lhung ba dang / des lag pa glang po che'i sna lta bu brkyang ste des blangs pa dang /</text></item>
<item><p>163a7</p><section>'dul ba</section><text>des de mthong nas sngangs par gyur to/ /yang mar me shi la thug pa dang / des lag pa glang po che'i sna lta bu brkyang ste de gsos so/ /de yang des mthong nas yang rgya cher sngangs par gyur te/ de dang lhan cig bag yangs su dga' mgur</text></item>
<item><p>163a8</p><section>'dul ba</section><text>spyod par mi byed do/ /bu mos smras pa/ rje'i sras khyod ci'i phyir bdag mthong na dbang po rnams sdud cing bdag dang lhan cig bag yangs su gcugs par mi byed/ khye'us smras pa/ khyod kyis 'chi bdag dang lhan cig gcugs</text></item>
<item><p>163b1</p><section>'dul ba</section><text>par byed pa 'ga' mthong ngam/ bu mos smras pa/ rje'i sras ma 'jigs shig dang / kho mo khyim thab la 'khu ba'i sems mi bskyed do/ /khye'us smras pa/ 'di la kho bos dus shes par bya'o/ /bu mo de skyengs nas de gnyid log pa la</text></item>
<item><p>163b2</p><section>'dul ba</section><text>sdod cing 'dug go/ /khye'u des gnyid ma log bzhin du gnyid log pa'i cha lugs su byas te 'dug pa dang / bu mo des de gnyid log par rig nas gzugs can ma rnams kyi nang du song ngo / /khye'u de yang dal bus langs te de'i rjes bzhin du song ba dang /</text></item>
<item><p>163b3</p><section>'dul ba</section><text>ji tsam gzugs can ma de dag thams cad sgren mor byung zhing skra bshig ste/ 'jigs 'jig ltar 'dug pa dag mthong nas de shin tu sngangs shing skrag nas phyir log go/ /de yang de'i rjes bzhin du 'ongs pa dang / des smras pa/ bzang mo kho bo</text></item>
<item><p>163b4</p><section>'dul ba</section><text>'dug mi phod kyis 'gro'o/ /des de gdon mi za bar dus kyis 'chu bar shes nas smras pa/ rje'i sras gal te nges pa kho nar 'gro 'dod na song la su la yang ma zer cig /de cang mi zer bar bram ze de'i gan du song ste smras pa/ mkhan</text></item>
<item><p>163b5</p><section>'dul ba</section><text>po khyod bltas kyis mchi'o/ /des smras pa/ bu gal te de lta na bu mo yang khrid la song shig /mkhan po bdag de nyid kyis 'jigs pas mchi'o/ /bu ci'i phyir khyod des 'jigs/ mkhan po de gzugs can ma lags so/ /bu ci'i phyir</text></item>
<item><p>163b6</p><section>'dul ba</section><text>de de ltar 'gyur/ de cang mi smra bar song ngo / /bram ze des bu mo la smras pa/ bu mo khyod khyim thab kyang rjes su mi srung ngam/ yab de ji skad mchi/ bu de na re khyod gzugs can ma yin zhes zer ro/ /yab bdag gzugs can ma ma lags te/</text></item>
<item><p>163b7</p><section>'dul ba</section><text>des bdag la sho bes skur pa btab ste mchis so/ /de cang mi smra bar 'dug go/ /gzugs can ma de yang kun nas dkris pa drag pos kun nas dkris par gyur nas/ rkang lag dang mig bsgyur te lam gar song nas/ de'i mdun du</text></item>
<item><p>163b8</p><section>'dul ba</section><text>'dug ste smras pa/ bu zan ma'i bu khyod la kho mos su la yang ma zer cig ces byas na/ khyod kyis kho mo'i pha nyid la byas kyis da ni khyod la mtshams chen po gcad par bya'o/ /zhes des de la gnod pa bya bar brtsams pa dang /</text></item>
<item><p>164a1</p><section>'dul ba</section><text>de skrag pas sgra chen po phyung ste 'phags pa rkang lag dra ba can la phyag 'tshal lo/ /'phags pa rkang lag dra ba can la phyag 'tshal lo/ /phyag 'tshal lo zhes brjod pa dang / de nas rkang lag dra ba can la mngon par dga' ba'i lha</text></item>
<item><p>164a2</p><section>'dul ba</section><text>mo gang yin pa de myur ba myur bar song ste rkang lag dra ba can la smras pa/ 'phags pa khyod kyi gcung po gnod pa dang / nyam nga ba dang / mi bde bar gyur gyis de la dgongs su gsol/ de rdzu 'phrul gyis de'i gan du song ste smras pa/ bu mo 'di la gnod pa</text></item>
<item><p>164a3</p><section>'dul ba</section><text>ma byed cig /'di khyod la ci nyes bdag gis 'di bzlog na 'dis bdag gi pha la bdag gzugs can ma lags so zhes bgyis kyis bdag gis 'di bzas khyod bzhud cig /des smras pa/ sring mo 'di ni bkren pa yin pas 'khrug pas chog gis</text></item>
<item><p>164a4</p><section>'dul ba</section><text>thong shig /des smras pa/ 'phags pa dam tshig gis gtang bar bgyi ste/ gal te rab tu 'byung na'o/ /des smras pa/ sring mo thong shig dang rab tu dbyung ngo / /des de btang nas des kyang de rab tu phyung ste/ gdams ngag byin nas des spro ba dang / 'bad</text></item>
<item><p>164a5</p><section>'dul ba</section><text>pa dang / btsal ba byas pas mngon par shes pa lnga bsgrub par gyur to/ /dge slong dag de'i tshe de'i dus na mdun na 'don gyi bu thu bo rkang lag dra ba can gang yin pa de ni nga nyid yin no/ /de'i tshe de'i dus na de'i nu bo rkang lag dra ba med gang yin pa de ni</text></item>
<item><p>164a6</p><section>'dul ba</section><text>lag brgyud 'brog gnas 'di yin no/ /de'i tshe de'i dus na gzugs can ma gang yin pa de ni sngo bsangs can 'di yin te/ ngas de'i tshe yang lag brgyud 'brog gnas 'di gzugs can ma las thar bar byas te mngon par shes pa lnga la</text></item>
<item><p>164a7</p><section>'dul ba</section><text>bzhag la/ da ltar yang ngas 'di sngo bsangs can las thar bar byas te phyir mi 'ong ba'i 'bras bu la bzhag go/ /gang gi tshe lag brgyud 'brog gnas dus la bab pa de'i tshe na sngo bsangs can kau shambīr song nas/ kau shambī ba'i skye bo'i tshogs</text></item>
<item><p>164a8</p><section>'dul ba</section><text>kyis gang gi nyin mo sngo bsangs can gyis lag brgyud 'brog gnas btsal ba de'i nyin mo lag brgyud 'brog gnas kyis phyir mi 'ong ba'i 'bras bu thob pas bu mo de ma smas pa kho nar 'dir 'ongs so/ /shes thos nas thos pa gcig nas</text></item>
<item><p>164b1</p><section>'dul ba</section><text>gcig tu brgyud pas bad sa'i rgyal po shar pas thos pa dang / des khyim bdag gdangs can bos te smras pa/ khyim bdag gang gi nyin mo sngo bsangs can gyis lag brgyud 'brog gnas btsal ba de'i nyin mo lag brgyud 'brog gnas kyis</text></item>
<item><p>164b2</p><section>'dul ba</section><text>phyir mi 'ong ba'i 'bras bu thob nas bu mo de ma smas pa kho nar 'dir 'ongs shes grag na/ ci de bden nam/ 'on te brdzun/ des smras pa/ lha mad do/ /gal te de lta na ci'i phyir nga la mi sbyin/ lha gsol lo/ /rgyal pos btsun mo'i 'khor gyi nang du bcug</text></item>
<item><p>164b3</p><section>'dul ba</section><text>ste bsnyen bkur ma lnga brgya yang byin/ nyi ma re re zhing dri dang phreng ba rgyu'i rin kār ṣa pā ṇa stong stong yang byin/ khang bzangs me tog gi so zhes bya ba yang byin no/ /de la bu mo mngag gzhug ma sgur mchog ces bya ba zhig yod pa de nyi ma re re zhing kār</text></item>
<item><p>164b4</p><section>'dul ba</section><text>ṣa pā ṇa stong stong gis dri dang phreng ba rgyu dag nyo bar byed do/ /de dus gzhan zhig na spos 'tshong gi khye'u zhig dang lhan cig sten par gyur nas des kār ṣa pā ṇa lnga brgyas ni dri dang me tog phreng ba dag nyo bar byed/ lnga brgya ni de dang lhan cig za bar byed do/ /</text></item>
<item><p>164b5</p><section>'dul ba</section><text>spos 'tshong gi khye'u de dad pa can yin pas des sangs rgyas la sogs pa dge slong gi dge 'dun khyim gzhan du gdugs tshod la spyan drangs nas des sgur mchog la smras pa/ kho bos sangs rgyas la sogs pa dge slong gi dge 'dun</text></item>
<item><p>164b6</p><section>'dul ba</section><text>khyim gzhan du gdugs tshod la spyan drangs kyis khyod kyang shog la brims shig /des de'i mtshan mo bca' ba dang bza' ba gtsang zhing bsod pa sta gon byas nas nang bar sngar langs te gdan bshams nas chu ra bzhag ste spyan 'dren</text></item>
<item><p>164b7</p><section>'dul ba</section><text>btang nas/ bcom ldan 'das la btsun pa gdugs tshod g.yar dgongs 'tshal na/ bcom ldan 'das kyis da de'i dus la bab par dgongs su gsol zhes spyan drangs so/ /de nas bcom ldan 'das sham thabs gsol</text></item>
<item><p>164b8</p><section>'dul ba</section><text>lhung bzed dang chos gos bsnams te/ dge slong gi tshogs kyis yongs su bskor cing dge slong gi dge 'dun gyis mdun du bdar te/ spos 'tshong gi khye'u 'i bkad sa ga la ba der gshegs nas/ dge slong gi dge 'dun gyi gong du gdan</text></item>
<item><p>165a1</p><section>'dul ba</section><text>bshams pa nyid la bzhugs so/ /de nas spos 'tshong gi khye'u sgur mchog dang bcas pas sangs rgyas la sogs pa dge slong gi dge 'dun bde bar bzhugs par rig nas/ rang gi lag nas bca' ba dang / bza' ba gtsang zhing bsod</text></item>
<item><p>165a2</p><section>'dul ba</section><text>pas tshim par byed stobs par byed do/ /rnam grangs du mar bca' ba dang bza' ba gtsang zhing bsod pas rang gi lag nas tshim par byas shing bstabs nas/ sangs rgyas la sogs pa dge slong gi dge 'dun gdugs tshod gsol cing phyag bcabs/</text></item>
<item><p>165a3</p><section>'dul ba</section><text>lhung bzed bzhag par rig nas stan ches dma' ba zhig blangs te chos mnyan pa'i phyir bcom ldan 'das kyi spyan sngar 'dug go/ /bcom ldan 'das kyis sgur mchog gi bsam pa dang / bag la nyal dang / khams dang / rang bzhin thugs</text></item>
<item><p>165a4</p><section>'dul ba</section><text>su chud nas gang thos nas sgur mchog gis stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste/ rgyun du zhugs pa'i 'bras bu mngon sum du byas pa de ltar 'phags pa'i bden</text></item>
<item><p>165a5</p><section>'dul ba</section><text>pa bzhi yang dag par so sor rtogs par byed pa'i chos bstan pa mdzad do/ /des bden pa mthong nas gsol pa/ btsun pa bdag gis dge ba'i bshes gnyen bcom ldan 'das la brten nas/ bcom ldan 'das kyis bdag la gang mdzad pa</text></item>
<item><p>165a6</p><section>'dul ba</section><text>'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang / bram ze dag gis kyang ma bgyis/ byams pa dang mdza' bshes</text></item>
<item><p>165a7</p><section>'dul ba</section><text>dang / rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang / dud 'gro dang yi dgas</text></item>
<item><p>165a8</p><section>'dul ba</section><text>dag nas ni rkang pa phyung / lha dang mi rnams kyi nang du ni bzhag /'khor ba ni mthar bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu</text></item>
<item><p>165b1</p><section>'dul ba</section><text>ni thob ste/ btsun pa bdag ni mngon par zhugs pa lags so/ /btsun pa bdag ni mngon par zhugs pa lags te/ btsun pa bdag bcom ldan 'das dang / chos dang dge slong gi dge 'dun la skyabs su mchi yis/ bdag dge bsnyen mar gzung du gsol/ deng slan chad</text></item>
<item><p>165b2</p><section>'dul ba</section><text>nas ji srid 'tsho'i bar du glo ba thag pa nas rab tu dang bas skyabs su mchi'o/ /de nas bcom ldan 'das kyis de gnyis la chos bstan pa mdzad nas gshegs so/ /sgur mchog gis spos 'tshong gi khye'u de la smras pa/ rje'i sras da ni bdag gis gzhan</text></item>
<item><p>165b3</p><section>'dul ba</section><text>gyi til gyi phub ma yang ma byin par len pa'i rngo mi thog gis kār ṣa pā ṇa stong gi yo byad dag stsol cig /des smras pa/ ma nyes kyis shes des de la kār ṣa pā ṇa stong gi yo byad dag byin no/ /des de khyer te sngo bsangs can gyi gan du song ba dang / des smras pa/</text></item>
<item><p>165b4</p><section>'dul ba</section><text>sgur mchog khyod kyis deng 'di mgo phyir bstan te nyal ba gang las thob/ des smras pa/ jo mo sngon ni bdag gis brkus kyis/ da ni bdag gi slan cad nyon mongs pa de lta bu dag kun du spyod par mi 'gyur ba'i yon tan gyi rnam pa de lta bu rtogs so/ /</text></item>
<item><p>165b5</p><section>'dul ba</section><text>khyod kyis deng ci byas/ de thos pa 'dzin pa yin pas skabs de rgyas par smras pa dang / des smras pa/ sgur mchog khyod kyis bcom ldan 'das kyi spyan snga nas chos mnyan nas kho mo la smros shig /khyod kyi las ni de yin no/ /de ltar bgyi'o/ /</text></item>
<item><p>165b6</p><section>'dul ba</section><text>de nas sgur mchog gis bcom ldan 'das kyi spyan snga nas chos mnyan nas de la brjod do/ /bcom ldan 'das kyis sgur mchog la rmas pa/ sgur mchog khyod btsun mo'i 'khor la chos ston tam/ bcom ldan 'das ston to/ /ji ltar ston/</text></item>
<item><p>165b7</p><section>'dul ba</section><text>bcom ldan 'das bdag ni 'greng ste ston la/ de dag ni mchis te nyan to/ /bka' stsal pa/ gal te de dag sgur mchog chos ston cig ces zer na mi bstan to zhes brjod par bya'o/ /ci'i phyir zhes zer na/ 'di ltar bcom ldan 'das kyis</text></item>
<item><p>165b8</p><section>'dul ba</section><text>bskal pa grangs med pa gsum gyis dka' ba spyod pa 'bum phrag du ma dag gis pha rol du phyin pa drug yongs su rdzogs par mdzad nas bla na med pa'i mkhyen pa thugs su chud pa yin na/ bdag</text></item>
<item><p>166a1</p><section>'dul ba</section><text>khyed cag gus pa med pa/ rje sa med pa/ stan ches mthon po la 'khod pa rnams la ga la ston ces brjod par bya'o/ /ji tsam dus gzhan zhig na sgur mchog gis bcom ldan 'das kyi spyan snga nas chos mnyan nas btsun mo'i</text></item>
<item><p>166a2</p><section>'dul ba</section><text>'khor gyi nang du song ba dang / de dag gis de la smras pa/ sgur mchog chos ston cig /des smras pa/ mi ston to/ /ci'i phyir 'di ltar bcom ldan 'das kyis bskal pa grangs med pa gsum gyis dka' ba spyad pa 'bum phrag du ma dag gis pha rol du phyin pa</text></item>
<item><p>166a3</p><section>'dul ba</section><text>drug yongs su rdzogs par mdzad nas bla na med pa'i mkhyen pa thugs su chud na/ bdag khyed cag gus pa med pa dang / rje sa med pa stan ches mthon po la 'khod pa rnams la ga la ston/ sngo bsangs can gyis thos nas seng ge'i khri btsugs so/ /gzhan dag gis</text></item>
<item><p>166a4</p><section>'dul ba</section><text>kyang stan nang tshangs can bting ngo / /gzhan dag gis kyang bteg ste der bzhag nas/ sgur mchog seng ge'i khri la 'dug ste/ de dag la gang thos nas sngo bsangs can la sogs pa bud med lnga brgyas khyad par chen po rtogs te/ kha cig gis ni rgyun tu zhugs</text></item>
<item><p>166a5</p><section>'dul ba</section><text>pa'i 'bras bu mngon sum du byas/ kha cig gis ni lan gcig phyir 'ong ba'i 'bras bu/ kha cig gis ni phyir mi 'ong ba'i 'bras bu mngon sum du byas pa de ltar chos bstan pa byas so/ /de dag sgur mchog la chos kyi rgyu las byung ba'i dad pa skyes nas</text></item>
<item><p>166a6</p><section>'dul ba</section><text>de dag gis bad sa'i rgyal po shar pa la smras pa/ lha bdag cag sangs rgyas mthong bar 'tshal lo/ /des smras pa/ de ltar bya ste/ bcom ldan 'das kyi spyan sngar je 'gro'o zhes de bcom ldan 'das ga la ba der song ste phyin nas bcom ldan</text></item>
<item><p>166a7</p><section>'dul ba</section><text>'das kyi zhabs gnyis la mgo bos phyag 'tshal te/ mtha' gcig tu 'dug go/ /mtha' gcig tu 'dug nas bcom ldan 'das la bad sa'i rgyal po shar pas 'di skad ces gsol to/ /bcom ldan 'das mchis 'brang gi 'khor bcom ldan</text></item>
<item><p>166a8</p><section>'dul ba</section><text>'das mthong bar 'tshal lo/ /bcom ldan 'das kyis bka' stsal pa/ rgyal po chen po de bzhin gshegs pa dgra bcom pa yang dag par rdzogs pa'i sangs rgyas rnams ni btsun mo'i 'khor gyi nang du mi 'jug go/ /des song ste de dag la</text></item>
<item><p>166b1</p><section>'dul ba</section><text>smras pa dang / sngo bsangs can gyis smras pa/ lha gal te bcom ldan 'das btsun mo'i 'khor gyi nang du mi gshegs na khang bzangs me tog gi so la skar khung mang po dag gdod cing / bdag cag skar khung dag nas bcom ldan 'das la lta bar</text></item>
<item><p>166b2</p><section>'dul ba</section><text>ci gnang / rgyal pos khang bzangs me tog gi so la skar khung lnga brgya btod do/ /gang gi tshe bcom ldan 'das phyogs der gshegs pa de'i tshe na btsun mo'i 'khor de dag gis bcom ldan 'das skar khung nas mthong nas/ mchod pa dang bsnyen</text></item>
<item><p>166b3</p><section>'dul ba</section><text>bkur byed cing me tog dag dang / spos dag dang / na bza' dag dang / me tog phreng gi chun po dag kyang 'thor bar byed do/ /sna tshogs gdul na kun tu rgyu ma du zhes bya ba de la chung ma bur ma zhes bya ba zhig yod pa de las bu mo gzugs bzang ba/ blta</text></item>
<item><p>166b4</p><section>'dul ba</section><text>na sdug pa/ mdzes pa/ yan lag dang / nying lag thams cad dang ldan pa zhig btsas nas/ de'i rus pa dag phra zhing shin tu phra la dpe bya bar mi nus so/ /de'i nye du dag 'dus shing lhags nas zhag bdun gsum nyi shu gcig tu btsas pa'i btsas ston rgya cher</text></item>
<item><p>166b5</p><section>'dul ba</section><text>byas nas bu mo'i ming cir gdags shes de'i ming 'dogs par byed do/ /nye du rnams kyis smras pa/ bu mo 'di gzugs bzang ba/ blta na sdug pa/ mdzes pa/ yan lag dang nying lag thams cad dang ldan zhing / 'di'i rus pa dag phra zhing shin tu</text></item>
<item><p>166b6</p><section>'dul ba</section><text>phra la dpe bya bar mi nus pas bu mo 'di la dpe med pas 'di'i ming dpe med ma zhes bya bar gdags so zhes de'i ming dpe med ma zhes bya bar btags so/ /de bsrings shing bskyed nas chen mor gyur to/ /ma dus bsams pa/ bdag gi</text></item>
<item><p>166b7</p><section>'dul ba</section><text>bu mo 'di su la yang rigs kyi phyir yang mi sbyin/ nor gyi phyir yang mi sbyin/ thos pa'i phyir yang mi sbyin gyi/ bdag gis gang 'di dang gzugs mnyam pa 'am/ lhag pa de la sbyin no snyam mo/ /de'i skabs su bcom ldan 'das sgra mi snyan</text></item>
<item><p>166b8</p><section>'dul ba</section><text>dag tu ljongs rgyu zhing gshegs pa na sna tshogs gdul du byon nas sna tshogs gdul na sgra mi snyan gyi grong rdal na bzhugs so/ /de nas bcom ldan 'das snga dro sham thabs gsol/ lhung bzed dang chos gos bsnams te sna tshogs</text></item>
<item><p>167a1</p><section>'dul ba</section><text>gdul du bsod snyoms la zhugs so/ /sna tshogs gdul du bsod snyoms brgyus nas zas kyi bya ba mdzad de/ phyi ma'i zas kyi bsod snyoms las slar log pas ji ltar longs spyad pa'i gnas mal mkhos su phab ste/ shing ljon pa</text></item>
<item><p>167a2</p><section>'dul ba</section><text>zhig gi drung du brten nas brang 'gro'i rgyal po nyal ba'i lus bskyil ba ltar skyil mo dkrung bcas te bzhugs so/ /de'i tshe na kun tu rgyu ma du me tog dang / yam sreg shing gi phyir phyi rol du byung ba dang / kun tu rgyu ma dus thag ring po kho na nas bcom</text></item>
<item><p>167a3</p><section>'dul ba</section><text>ldan 'das shing ljon pa zhig gi drung du rten cing brang 'gro'i rgyal po nyal ba'i lus bskyil ba ltar skyil mo dkrung bcas te bzhugs pa mdzes pa/ dang bar 'gyur ba/ dbang po zhi ba/ thugs zhi ba/ mchog tu sems dul ba/ nye bar zhi ba dang</text></item>
<item><p>167a4</p><section>'dul ba</section><text>ldan pa/ gser gyi mchod sdong ltar 'bar ba mthong ngo / /mthong nas kyang dga' ba dang mchog tu dga' ba skyes te bsams pa/ dge sbyong mdzes pa dad par bya ba 'di lta bu 'di ni 'dzam bu'i gling mtha' dag gi bdag por 'os pa yin na/ dpe med</text></item>
<item><p>167a5</p><section>'dul ba</section><text>ma'i bdag por lta smos kyang ci dgos te/ bdag gis dmag pa rnyed do snyam du rig nas/ rang gi khyim ga la ba der song ste phyin nas chung ma la smras pa/ bzang mo shes par gyis shig /ngas bu mo'i dmag pa rnyed kyis rgyan byos shig dang</text></item>
<item><p>167a6</p><section>'dul ba</section><text>dpe med ma sbyin no/ /des smras pa/ su la sbyin/ des smras pa/ dge sbyong gau ta ma la'o/ /des smras pa/ ji ltar 'dong ngo zhes de ma du dang lhan cig 'phags pa dang / lam gar de la dran pa skyes nas des tshigs su bcad pa smras pa/  bram ze</text></item>
<item><p>167a7</p><section>'dul ba</section><text>bdag gis drang srong chen po de/ /sna tshogs gdul du bsod snyoms zhugs mthong nas/ /des mnan sa phyogs mthon po dmar 'gyur zhing / /bteg na dma' ba 'ang mthon po nyid du 'gyur/ /khyim thab de ni gzhon nu mi sten gyis/ /</text></item>
<item><p>167a8</p><section>'dul ba</section><text>phyir log rang gi sdum pa nyid du 'dong / /des kyang tshigs su bcad pa smras pa/ kye ma bur ma bkra mi shis pa khyod/ /bkra shis dus su bkra shis ma yin smra/ /gal te brtul zhugs thabs kyis blangs gyur na/ /de ni phyir yang 'dod yon</text></item>
<item><p>167b1</p><section>'dul ba</section><text>sten par 'gyur/ /des dpe med ma gos dang rgyan dag gis brgyan te 'phags pa dang / bcom ldan 'das kyang nags khrod de nas nags khrod gzhan du gshegs so/ /kun tu rgyu ma dus bcom ldan 'das kyi gdan ran bting ba mthong</text></item>
<item><p>167b2</p><section>'dul ba</section><text>ngo / /mthong nas kyang chung ma la smras pa/ bzang mo shes par gyis shig /'di ni bu mo'i dmag pa'i stan rtswa bting ba yin no/ /des tshigs su bcad pa smras pa/ chags par gyur pa'i mal ni 'khrugs par 'gyur/ /sdang ba'i mal ni gya</text></item>
<item><p>167b3</p><section>'dul ba</section><text>tshom bur mar 'gyur/ /rmongs pa'i mal ni rkang pa'i mthar 'gro 'gyur/ /'di ni shin tu chags bral gnas yin te/ /khyim thab de ni gzhon nu mi sten gyis/ /phyir log rang gi sdum pa nyid du 'dong / /des kyang tshigs su bcad pa smras pa/</text></item>
<item><p>167b4</p><section>'dul ba</section><text>kye ma bur ma bkra mi shis pa khyod/ /bkra shis dus su bkra shis ma yin smra/ /gal te brtul zhugs thabs kyis blangs gyur na/ /de yi phyir yang 'dod yon sten par 'gyur/ /kun tu rgyu ma dus bcom ldan 'das kyi zhabs kyi rjes dag mthong</text></item>
<item><p>167b5</p><section>'dul ba</section><text>ngo / /mthong nas kyang chung ma la smras pa/ bzang mo 'di ni bu mo'i mag pa'i rjes dag yin no/ /des tshigs su bcad pa smras pa/ skyes bu chags pa'i rjes ni gsal mi 'gyur/ /zhe sdang ldan pa'i rjes ni zab pa yin/ /rmongs par gyur pa'i</text></item>
<item><p>167b6</p><section>'dul ba</section><text>rjes ni nogs par 'gyur/ /shin tu chags bral rjes ni 'di 'dra ste/ /khyim thab de ni gzhon nu mi sten gyis/ /phyir logs rang gi sdum pa nyid du 'dong / /des kyang tshigs su bcad pa smras pa/ kye ma bur ma bkra mi shis pa khyod/ /bkra shis</text></item>
<item><p>167b7</p><section>'dul ba</section><text>dus su bkra shis ma yin smra/ /gal te brtul zhugs thabs kyis blangs gyur na/ /de ni phyir yang 'dod yon sten par 'gyur/ /bcom ldan 'das kyis gsung bsal ba'i sgra mdzad pa dang / kun tu rgyu ma dus bcom ldan 'das kyi</text></item>
<item><p>167b8</p><section>'dul ba</section><text>gsung bsal ba'i sgra thos so/ /thos nas kyang chung ma la smras pa/ bzang mo 'di ni bu mo'i dmag pa'i skad bsal ba'i sgra grag pa yin no/ /des tshigs su bcad pa smras pa/ chags pa'i mi yi skad ni ngar ngar po/ /sdang ba'i mi</text></item>
<item><p>168a1</p><section>'dul ba</section><text>yi skad ni rtsub pa yin/ /rmongs pa'i mi yi skad ni 'khrugs par 'gyur/ /tshangs pa'i rnga sgra 'di ni sangs rgyas te/ /khyim thab de ni gzhon nu mi sten gyis/ /phyir log rang gi sdum pa nyid du 'dong / /des kyang tshigs su</text></item>
<item><p>168a2</p><section>'dul ba</section><text>bcad pa smras pa/ kye ma bur ma bkra mi shis pa khyod/ /bkra shis dus su bkra shis ma yin smra/ /gal te brtul zhugs thabs kyis blangs gyur na/ /de ni phyir yang 'dod yon sten par 'gyur/ /bcom ldan 'das kyis thag ring</text></item>
<item><p>168a3</p><section>'dul ba</section><text>po kho na nas kun du rgyu ma du la gzigs pa dang / kun du rgyu ma dus bcom ldan 'das gzigs pa mthong ngo / /mthong nas kyang chung ma la smras pa/ bzang mo 'di ni bu mo'i dmag pa lta ba yin no/ /des tshigs su bcad pa smras pa/ chags pa'i mi ni</text></item>
<item><p>168a4</p><section>'dul ba</section><text>rig rig lta bar byed/ /sdang ba'i mi ni dug drag sbrul bzhin lta/ /rmongs pa'i mi ni mun khrod rtog bzhin lta/ /shin tu chags bral gnya' shing tsam du lta/ /khyim thab de ni gzhon nu mi sten gyis/ /phyir log rang gi sdum pa nyid du 'dong / /des kyang</text></item>
<item><p>168a5</p><section>'dul ba</section><text>tshigs su bcad pa smras pa/ kye ma bur ma bkra mi shis pa khyod/ /bkra shis dus su bkra shis ma yin smra/ /gal te brtul zhugs thabs kyis blangs gyur na/ /de ni phyir yang 'dod yon sten par 'gyur/ /bcom ldan 'das 'chag par mdzad</text></item>
<item><p>168a6</p><section>'dul ba</section><text>pa dang / kun du rgyu ma dus bcom ldan 'das 'chag pa mthong ngo / /mthong nas kyang chung ma la smras pa/ bzang mo 'di ni bu mo'i dmag pa 'chag pa yin no/ /des tshigs su bcad pa smras pa/ ji ltar 'di spyan ji ltar gzigs pa dang / /ji ltar</text></item>
<item><p>168a7</p><section>'dul ba</section><text>'di sku brtan par gshegs pa dang / /ji ltar 'di yi sgros dang zhal dag ni/ /rdul dang bral ba nyid du snang ba las/ /khyim thab de ni gzhon nu mi sten gyis/ /phyir log rang gi sdum pa nyid du 'dong / /des kyang tshigs su bcad pa dag smras pa/</text></item>
<item><p>168a8</p><section>'dul ba</section><text>kye ma bur ma bkra mi shis pa khyod/ /bkra shis dus su bkra shis ma yin smra/ /gal te brtul zhugs thabs kyis blangs gyur na/ /de ni phyir yang 'dod yon sten par 'gyur/ /gnas 'jog gser mdog o ta la dag kyang / /bu yi don du 'dod</text></item>
<item><p>168b1</p><section>'dul ba</section><text>pas rmongs gyur te/ /'di ni chos bzhin phul bas thub rnams kyis/ /rtag par rgyun du bu dag bskyed par gyur/ /de nas kun du rgyu ma du bcom ldan 'das ga la ba der song ste phyin nas bcom ldan 'das la 'di skad ces gsol to/ /bdag gi bu mo</text></item>
<item><p>168b2</p><section>'dul ba</section><text>dam pa gzugs ldan zhing / /dar ba brgyan pa 'dod pa don gnyer ba/ /khyod la 'bul ba 'di la khyod gzigs shing / /mkha' la dgung zla smin drug mjal ba ltar/ /'di dang lhan cig legs par khyod dgyes mdzod/ /bcom ldan 'das</text></item>
<item><p>168b3</p><section>'dul ba</section><text>kyis dgongs pa/ gal te ngas dpe med ma la rjes su chags pa'i tshig brjod na dpe med ma 'dod chags kyis gdungs te dus byed par 'gyur ba gang yin pa de lta bu'i gnas yod par 'gyur gyis bdag gis 'di la khong khro ba'i tshig brjod par</text></item>
<item><p>168b4</p><section>'dul ba</section><text>bya'o snyam du rig nas tshigs su bcad pa bka' stsal pa/ bram ze nga yis bdud kyi bu mo ni/ /sred ma dga' byed de bzhin dga' mo dag /pham byas 'dod pa dag la lan 'ga' yang / /nga yis 'dun pa'i sems bskyed ma gyur pas/ /bshang dang</text></item>
<item><p>168b5</p><section>'dul ba</section><text>gci bas gang ba 'di la ni/ /rkang pas reg par spro ba 'ang mi skyed do/ /ma dus tshigs su bcad pa gsol pa/ bdag gi bu mo yan lag nyams gyur cing / /'dod ldan yon tan bral bar gzigs sam ci/ /ji slad 'dod spyod yid 'ong gzugs dag la/</text></item>
<item><p>168b6</p><section>'dul ba</section><text>'dun drag bgyid ltar 'di la khyod mi mdzad/ /bcom ldan 'das kyis kyang tshigs su bcad pa dag bka' stsal pa/ bram ze rmongs pa gang zhig yul 'dod pa/ /de ni khyod kyi bu mo 'di sgrub cing / /yul la chags shing khro bar zhugs gyur pa/ /</text></item>
<item><p>168b7</p><section>'dul ba</section><text>'di la rab rmongs skye bo chags bral min/ /nga ni sangs rgyas thub gtso mnga' bdag ste/ /nga yis byang chub bla med zhi ba brnyes/ /ji ltar pad ma chus mi chags pa ltar/ /chags pa med pa nyid du 'jig rten rgyu/ /utpal sngon po</text></item>
<item><p>168b8</p><section>'dul ba</section><text>rdzab dang chu nang na/ /rdzab dang chu yis gos pa med pa ltar/ /bram ze de bzhin nga yis 'jig rten na/ /'dod pa dag la rnam grol sems kyis spyod/ /de nas dpe med ma bcom ldan 'das kyis bshang ba dang gci ba zhes bya ba'i tshigs gis kun</text></item>
<item><p>169a1</p><section>'dul ba</section><text>du spyad pas rangs pa dang bral te/ yid mi bde bar gyur nas de'i 'dod chags kyi kun nas dkris pa gang yin pa de med par gyur cing / zhe sdang gi kun nas dkris pa skyes pas rus pa dag sbom por gyur cing / mig gnyis kyang mching</text></item>
<item><p>169a2</p><section>'dul ba</section><text>bu lta bur gyur to/ /de'i tshe na rgan zhugs shig bcom ldan 'das kyi snam logs na 'dug par gyur to/ /de nas bcom ldan 'das la rgan zhugs des 'di skad ces gsol to/ /kun du gzigs pa bud med blang mdzad de/ /bcom ldan de ni</text></item>
<item><p>169a3</p><section>'dul ba</section><text>bdag la stsal du gsol/ /dpa' bo bdag gis dregs pas brgyan pa 'di/ /ci nas rjes su 'thun pa spyad par bgyi/ /de skad ces gsol pa dang / bcom ldan 'das kyis rgan zhugs de la 'di skad ces bka' stsal to/ /mi gti mug</text></item>
<item><p>169a4</p><section>'dul ba</section><text>can nga'i mdun na ma 'dug par phar song shig /de khros te tshigs su bcad pa smras pa/ khyod kyi lhung bzed 'di dang chos gos 'di/ /khar ba ril ba 'di yang zad gyur cig /bslab pa 'di yang ji ltar ma ma yi/ /pang par gzhon nu 'dzin</text></item>
<item><p>169a5</p><section>'dul ba</section><text>ltar rang srel cig /rgan zhugs des de skad ces smras nas bslab pa phul te nyams pa'i phyir zhugs nas kun tu rgyu ma du ga la ba der song ste phyin nas kun du rgyu ma du la 'di skad ces smras so/ /ma du dpe med ma kho bo la byin cig /</text></item>
<item><p>169a6</p><section>'dul ba</section><text>des khros te smras pa/ rgan zhugs khyod la blta ba yang mi sbyin na reg pa lta smos kyang ci dgos/ de skad ces smras pa dang / rgan zhugs des kun du rgyu ma du la 'di lta bu'i kun nas dkris pa skyes te des khrag tsha ba skyugs nas dus la bab ste sems</text></item>
<item><p>169a7</p><section>'dul ba</section><text>can dmyal ba rnams su skyes so//             //'dul ba rnam par 'byed pa/ bam po bdun bcu rtsa drug pa/ dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/</text></item>
<item><p>169a8</p><section>'dul ba</section><text>btsun pa bcom ldan 'das kyis dpe med ma brnyes pa na ma bzhes pa la gzigs/ bcom ldan 'das kyis bka' stsal pa/ dge slong dag da ltar du ma zad de/ 'di ltar 'das pa'i dus na yang ngas 'di rnyed pa na ma blangs te de nyon cig /dge slong dag</text></item>
<item><p>169b1</p><section>'dul ba</section><text>sngon byung ba ri brags shig na lcags mgar zhig 'dug pa des rigs mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed do/ /rtse bar byed/ dga' bar byed/ dga' mgur spyod par byed pa de'i chung</text></item>
<item><p>169b2</p><section>'dul ba</section><text>ma la dus gzhan zhig na sems can zhugs par gyur nas/ de zla ba brgyad dam dgu 'das te btsas pa las bu mo gzugs bzang ba/ blta na sdug pa/ mdzes pa zhig byung nas de bsrings shing bskyed de chen mor gyur to/ /lcags mgar des bsams pa/</text></item>
<item><p>169b3</p><section>'dul ba</section><text>bdag gis bu mo 'di su la yang rigs kyi phyir yang mi sbyin/ gzugs kyi phyir yang mi sbyin/ nor gyi phyir yang mi sbyin gyi/ 'di ltar gang bdag dang bzos mnyam pa 'am lhag pa de la bdag gis 'di sbyin par bya'o snyam mo/ /ji tsam na bram ze'i</text></item>
<item><p>169b4</p><section>'dul ba</section><text>khye'u zhig slongs mo'i don du de'i khyim du zhugs pa dang / bu mo des zas khyer te phyir byung ba na bram ze'i khye'u des mthong nas smras pa/ bu mo khyod 'ga' zhig la byin nam/ 'on te ma byin/ des smras pa/ bdag gi pha ji skad zer ba dang sbyar na des bdag</text></item>
<item><p>169b5</p><section>'dul ba</section><text>su la yang sbyin par dka'o/ /khyod kyi pha ji skad zer/ bdag gis bu mo 'di su la yang rigs kyi phyir yang mi sbyin/ gzugs kyi phyir yang mi sbyin/ nor gyi phyir yang mi sbyin gyi/ 'di ltar gang bdag dang bzos mnyam pa 'am lhag pa de la bdag gis</text></item>
<item><p>169b6</p><section>'dul ba</section><text>'di sbyin par bya'o zhes zer ro/ /khyod kyi pha bzo ji lta bu shes/ khab gang chu'i steng na 'phyo ba de lta bu shes so/ /bram ze'i khye'u des bsams pa/ 'di ltar bdag 'di don du mi gnyer mod kyi 'di'i nga rgyal bcag par bya'o snyam nas/ de</text></item>
<item><p>169b7</p><section>'dul ba</section><text>mkhas pa yin pas des bzo'i gnas dang / las kyi gnas de dang de dag nas lcags mgar gyi mgar spyad dag brnyas te khab gang dag chu'i steng na 'phyo ba de lta bu dag brdungs shing khab sbom po gcig brdungs nas de'i mig tu khab phra</text></item>
<item><p>169b8</p><section>'dul ba</section><text>mo bdun bcug na de dang lhan cig chu'i steng na 'phyo ba brdungs so/ /des de dag brdungs nas lcags mgar de'i khyim du 'ongs te smras pa/ khab su nyo khab su nyo zhes byas pa dang /  bu mo des mthong nas tshigs su bcad pa smras pa/ grogs</text></item>
<item><p>170a1</p><section>'dul ba</section><text>po khyod ni smyos pa 'am/ /'on te sems med gyur pa yin/ /gang phyir lcags mgar khyim du khyod/ /khab dag 'tshong du 'ongs par gyur/ /des kyang tshigs su bcad pa dag smras pa/ bzang mo kho bo smyos pa min/ /sems med</text></item>
<item><p>170a2</p><section>'dul ba</section><text>gyur pa 'ang ma yin te/ /nga rgyal bcag par bya ba'i phyir/ /kho bos bzo dag nye bar bsgrubs/ /gal te kho bo'i bzo 'dra ba/ /khyod kyi pha yis shes gyur na/ /khyod dang nor gyi rnam pa ni/ /mang po gzhan yang sbyin par gyis/ /des smras pa/</text></item>
<item><p>170a3</p><section>'dul ba</section><text>khyod kyis bzo ji lta bu shes/ khab gang dag chu'i steng na 'phyo ba de lta bu dag shes so/ /des ma la sbran pa/ yum bzo bo'i bu zhig mchis so/ /des smras pa/ 'jug tu chug shig /des 'jug tu bcug pa dang / lcags mgar gyi chung</text></item>
<item><p>170a4</p><section>'dul ba</section><text>mas smras pa/ khyod bzo ji lta bu shes/ des smras pa dang / des khyim thab la sbran pa/ rje'i sras bzo bo'i khye'u 'dis bzo 'di lta bu 'tshal to/ /des smras pa/ gal te de lta na chu 'on cig dang blta'o/ /des chus snod bkang ste phul</text></item>
<item><p>170a5</p><section>'dul ba</section><text>ba dang / des khab gcig bcug na de 'phyo bar brtsams so/ /de bzhin du khab gnyis pa dang / gsum pa nas bdun pa'i bar du bcug na de yang 'phyo bar brtsams so/ /des khab sbom po de bcug na de yang 'phyo bar brtsams so/ /yang</text></item>
<item><p>170a6</p><section>'dul ba</section><text>der khab gcig bcug ste bcug na de lta na yang 'phyo bar brtsams so/ /de bzhin du khab gnyis pa dang / gsum pa nas bdun pa'i bar dag bcug ste bcug na de lta na yang 'phyo bar brtsams so/ /lcags mgar gyis bsams pa/ 'di bdag pas</text></item>
<item><p>170a7</p><section>'dul ba</section><text>bzo ches lhag pa yin gyis 'di la bu mo sbyin no snyam du rig nas/ bu mo de rgyan thams cad kyis klubs te lag pa g.yon pas bzung nas lag pa g.yas pas ril ba bhring gar thogs te bram ze'i khye'u de'i mdun du 'dug nas smras pa/ bram ze'i</text></item>
<item><p>170a8</p><section>'dul ba</section><text>khye'u khyod la kho bos bu mo 'di chung mar sbyin no/ /des smras pa/ kho bo 'di don du mi gnyer te/ 'di ltar kho bos khyod kyi nga rgyal gcag par bya ba'i phyir bzo nye bar bstan to/ /dge slong dag de'i tshe de'i dus na bram ze'i khye'u gang yin pa de ni nga nyid yin no/ /</text></item>
<item><p>170b1</p><section>'dul ba</section><text>de'i tshe de'i dus na lcags mgar gang yin pa de ni kun du rgyu ma du 'di yin no/ /de'i tshe de'i dus na lcags mgar gyi chung ma gang yin pa de ni bur ma 'di yin no/ /de'i tshe de'i dus na lcags mgar gyi bu mo gang yin pa de ni dpe med ma 'di yin te/ de'i</text></item>
<item><p>170b2</p><section>'dul ba</section><text>dus na yang ngas dpe med ma 'di rnyed pa na ma blangs la da ltar yang ngas 'di rnyed pa na ma blangs so/ /yang dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa rgan zhugs 'di</text></item>
<item><p>170b3</p><section>'dul ba</section><text>dpe med ma la brten nas tshul ma lags pas sdug bsngal bar gyur pa la gzigs/ bcom ldan 'das kyis bka' stsal pa/ dge slong dag da ltar du ma zad de/ 'di ltar 'das pa'i dus na yang 'di dpe med ma la brten nas btsun mo'i 'khor dang</text></item>
<item><p>170b4</p><section>'dul ba</section><text>bcas pa tshul ma yin pas sdug bsngal bar gyur te de nyon cig /dge slong dag sngon byung ba rgyal po'i pho brang seng ge lta bu na rgyal po seng ge ral pa can gyis rgyal srid 'byor pa/ rgyas pa/ bde ba/ lo legs pa/ skye bo dang mi mang pos gang ba/ thab mo dang 'thab pa dang /</text></item>
<item><p>170b5</p><section>'dul ba</section><text>phyi dgra dang / nang 'khrug rab tu zhi ba/ chom rkun dang / mu ge dang nad dang bral ba/ sa lu dang / bu ram shing gi phreng ba dang / ba lang dang / ma he phun sum tshogs pa byed du bcug ste/ chos dang ldan pa chos kyi rgyal pos chos kyi rgyal srid byed du bcug go/ /</text></item>
<item><p>170b6</p><section>'dul ba</section><text>de'i tshe na rgyal po'i pho brang seng ge lta bu na ded dpon seng ge zhes bya ba phyug pa/ nor mang ba/ longs spyod che ba/ yongs su gzung ba yangs shing rgya che ba/ rnam thos kyi bu'i nor dang ldan pa/ rnam thos kyi bu la nor gyis 'gran pa zhig 'dug pa</text></item>
<item><p>170b7</p><section>'dul ba</section><text>des rigs mnyam pa las chung ma blangs nas/ de de dang lhan cig rtse bar byed/ dga' bar byed/ dga' mgur spyod par byed do/ /rtse bar byed/ dga' bar byed/ dga' mgur spyod pa de'i chung ma la sems can zhugs par gyur to/ /</text></item>
<item><p>170b8</p><section>'dul ba</section><text>bud med kyi yul mkhas pa'i rang bzhin can la la la ma 'dres pa'i chos lnga yod de/ lnga gang zhe na/ skyes pa chags par gyur pa shes shing chags pa dang bral ba shes pa dang dus shes shing zla mtshan shes pa dang / mngal na gnas pa</text></item>
<item><p>171a1</p><section>'dul ba</section><text>zhugs pa shes pa dang / gang las mngal na gnas pa zhugs pa de shes pa dang / khye'u shes shing bu mo shes pa ste/ gal te khye'u yin na dku g.yas par rten cing 'dug la/ gal te bu mo yin na dku g.yon par rten</text></item>
<item><p>171a2</p><section>'dul ba</section><text>cing 'dug pa'o/ /de yid dga' zhing yid dga' nas khyim thab la smras pa/ rje'i sras mkhyen par mdzod cig /bdag la sems can zhugs par gyur pa ni 'di ltar bdag gi dku g.yas par rten cing mchis pas nges par khye'ur</text></item>
<item><p>171a3</p><section>'dul ba</section><text>'gyur ro/ /de yang yid dga' zhing yid dga' nas 'di skad ces kho bo yun ring po nas mngon par 'dod pa bu'i ngo mthong ba dang / kho bo dang 'thun par skye zhing mi mthun par mi skye ba dang / kho bo'i bya ba dag byed pa dang / gsos pas phyir gso ba</text></item>
<item><p>171a4</p><section>'dul ba</section><text>dang / bgo skal la spyod pa dang / kho bo'i rigs rgyud yun ring du gnas par 'gyur ba dang / bdag cag shi zhing dus la bab pa dag la nyung ngu 'am mang po yang rung ba'i sbyin pa dag byin zhing bsod nams dag byas nas/ 'di de gnyis gang du</text></item>
<item><p>171a5</p><section>'dul ba</section><text>skyes par 'gro zhing rjes su 'gro bar gyur cig ces ming gis yon bshad pa byed par gyur cig ces ched du brjod pa ched du brjod par byed do/ /de la sems can zhugs par rig nas 'di lta ste/ mngal na gnas pa yongs su smin par bya ba'i</text></item>
<item><p>171a6</p><section>'dul ba</section><text>phyir steng gi khang bzangs kyi gzhir gtogs par grang ba na grang ba'i yo byad dag dang / dro ba na dro ba'i yo byad dag dang / sman pas bcas pa'i zas ha cang mi kha ba dang / ha cang mi skyur ba dang / ha cang lan tshwa mi che ba dang / ha cang</text></item>
<item><p>171a7</p><section>'dul ba</section><text>mi mngar ba dang / ha cang mi tsha ba dang / ha cang mi bska ba dang / kha ba dang / skyur ba dang / lan tshwa dang / mngar ba dang / tsha ba dang / bska ba rnam par spangs pa'i zas dag dang / do shal dang / se mo do dang / rgyan gyis</text></item>
<item><p>171a8</p><section>'dul ba</section><text>klubs pa'i lus lha'i bu mo dga' ba'i tshal na rnam par spyod pa lta bu dang / khri nas khrir dang / khri'u nas khri'ur dang / shod kyis gzhir mi 'bab pa dang / des sgra yid du mi 'ong ba cung zad kyang mi thos par gnod pa med pa nyid</text></item>
<item><p>171b1</p><section>'dul ba</section><text>du rim gro byed du 'jug go/ /de zla ba brgyad dam dgu 'das te btsas pa las khye'u gzugs bzang ba/ blta na sdug pa/ mdzes pa/ gsal ba/ gser gyi mdog 'dra ba/ mgo gdugs lta bu dang ldan pa/ lag pa ring ba/ dpral ba'i dbyes che ba/</text></item>
<item><p>171b2</p><section>'dul ba</section><text>smin ma 'jar ba/ sna'i gzangs mtho ba zhig byung ngo / /de'i nye du dag 'dus shing lhags nas nyi ma bdun gsum nyi shu gcig tu btsas pa'i btsas ston rgya cher byas nas/ khye'u ming cir gdags shes ming 'dogs par byed do/ /de'i nye du dag gis</text></item>
<item><p>171b3</p><section>'dul ba</section><text>smras pa/ gang gi phyir khye'u 'di ded dpon seng ge'i bu yin pa de'i phyir khye'u 'di'i ming sing ga la zhes bya'o/ /zhes de'i ming sing ga la zhes bya bar btags so/ /khye'u sing ga la ma ma brgyad po pang na 'tsho ba'i ma ma gnyis dang / nu ma snun pa'i ma ma gnyis</text></item>
<item><p>171b4</p><section>'dul ba</section><text>dang / dri ma 'phyi ba'i ma ma gnyis dang / rtsed grogs kyi ma ma gnyis la rjes su gtad do/ /de ma ma brgyad po dag gis 'o ma dang / zho dang / mar dang zhun mar dang / mar gyi snying khu dang / gzhan yang yo byad kyi bye brag gtso bo gtso bo dag</text></item>
<item><p>171b5</p><section>'dul ba</section><text>gis sring bar byed/ skyed par byed cing rdzing na gnas pa'i pad ma bzhin du myur du skyed par byed do/ /de gang gi tshe chen por gyur pa de'i tshe yi ge dang / grangs dang rtsis dang / lag rtsis dang / dbyung ba dang gzhug pa dang / gzhag pa la nye bar zhugs nas/</text></item>
<item><p>171b6</p><section>'dul ba</section><text>de'i yi ge mthar phyin cing 'byed pa dang / klog pa dang / mkhas pa dang / spyod pa gsal ba dang / brtag pa brgyad po 'di lta ste/ rin po che brtag pa dang / gzhi brtag pa dang / gos brtag pa dang / shing rta brtag pa dang / glang po che brtag</text></item>
<item><p>171b7</p><section>'dul ba</section><text>pa dang / rta brtag pa dang / bud med brtag pa dang / skyes pa brtag pa la mkhas par gyur to/ /phas de'i chung ma'i 'khor gsum po rab dang / 'bring dang / tha ma dag rnam par bzhag go/ /'dug pa'i gnas gsum po dgun gyi dang / dpyid kyi dang / dbyar gyi dag byed</text></item>
<item><p>171b8</p><section>'dul ba</section><text>du bcug go/ /skyed mos tshal gsum po dgun gyi dang / dpyid kyi dang / dbyar gyi dag byed du bcug go/ /de steng gi khang bzangs kyi gzhir gtogs pa na skyes pa med par sil snyan gyis rtse bar byed/ dga' bar byed/ dga' mgur spyod par byed do/ /</text></item>
<item><p>172a1</p><section>'dul ba</section><text>de dus gzhan zhig na pha la smras pa/ yab bdag rgya mtsho chen por 'jug par ci gnang / des smras pa/ bu re shig kho bo la nor gyi rnam pa mang du yod de/ gal te khyod til dang / 'bras dang rgya shug dang / rgya sran la sogs pa la spyod pa bzhin</text></item>
<item><p>172a2</p><section>'dul ba</section><text>du rin po che dag la spyod par byed kyang de lta na yang kho bo'i longs spyod srabs pa nyid dang / yongs su zad pa dang / yongs su gtugs par mi 'gyur gyis/ de'i phyir ji srid du kho bo gson pa de srid du khyod rtse bar gyis/ dga' bar gyis/ dga'</text></item>
<item><p>172a3</p><section>'dul ba</section><text>mgur spyod par gyis la kho bo 'das pa dang nor bsgrub par gyis shig /des yang dang yang du smras pa/ yab bdag rgya mtsho chen por 'jug par ci gnang / des gdon mi za bar dus kyis 'chi bar shes nas smras pa/ bu de ltar gyis shig /'di ltar</text></item>
<item><p>172a4</p><section>'dul ba</section><text>khyod kyis 'jigs pa dang / 'jigs su rung ba dag bzod par bya'o/ /des rgyal po'i pho brang seng ge lta bur dril bsgrags pa byed du bcug ste/ rgyal po'i pho brang seng ge lta bu na gnas pa dang / yul tha dad pa nas lhags pa'i tshong pa shes ldan dag nyon</text></item>
<item><p>172a5</p><section>'dul ba</section><text>cig /ded dpon sing ga la rgya mtsho chen por 'jug par 'gyur gyis/ khyed cag las gang ded dpon sing ga la dang lhan cig sho gam med pa dang / la can med pa dang / gru btsas med par rgya mtsho chen por 'jug par 'dod pa des rgya mtsho chen por 'gro</text></item>
<item><p>172a6</p><section>'dul ba</section><text>ba'i zong sta gon gyis shig ces bsgo'o/ /tshong pa lnga brgyas rgya mtsho chen por 'gro ba'i zong sta gon byas so/ /de nas ded dpon sing ga las pha ma dang / gzhan yang snying du sdug cing 'brel ba'i rtsa lag dag la bltas nas nyi ma dang / tshes</text></item>
<item><p>172a7</p><section>'dul ba</section><text>grangs dang / yud tsam dang / sbyor bas dge mtshan dang / bkra shis dang / bde legs su 'gyur ba byas nas/ shing rta dag dang / khur dag dang / gle ba dag dang / spyad dag dang / rnga mo dag dang / ba lang dag dang / bong bu mang po dag gis</text></item>
<item><p>172a8</p><section>'dul ba</section><text>rgya mtsho chan por 'gro ba'i zong khyer te tshong pa lnga brgya'i 'khor dang lhan cig 'phags so/ /de mthar gyis grong dang / grong khyer dang / grong rdal dang / yul 'khor dang / rgyal po'i pho brang dag tu tshong rdal dag la rnam par lta zhing 'gro ba na rgya</text></item>
<item><p>172b1</p><section>'dul ba</section><text>mtsho chen po'i 'gram du phyin to/ /des rnying pa lnga brgyas gru sbyar nas zho shas 'tsho ba lnga po stobs par byed pa dang / sel bar byed pa dang / gru pa dang / rkyal chen pa dang / rlung yor thogs pa dag khrid de lan gsum dril bsgrags pa byas te rgya</text></item>
<item><p>172b2</p><section>'dul ba</section><text>mtsho chen por 'jug par brtsams so/ /de nas tshong pa de dag 'di snyam du sems te/ shes ldan dag bdag cag rgya mtsho chen po'i nang du dong ba rnams la 'di lta ste/ phan tshun bde ba nyid kyis nges par rgal ba shes par dkas/ bdag cag nor sgrub pa</text></item>
<item><p>172b3</p><section>'dul ba</section><text>dag gis so so/ so so dag nas phongs pa'i don du chur rkyal pa dag thogs te rgya mtsho chen por 'jug par byas/ bdag cag las kha cig gis ni shal ma la'i spang leb dag bkur/ kha cig gis ni sngas shing bal can dag bkur/  kha cig gis</text></item>
<item><p>172b4</p><section>'dul ba</section><text>ni bsku ba'i gzings dag bkur/ kha cig gis ni ra rkyal dag bkur ro snyam nas/ de nas nor sgrub pa de dag gis de ltar so sor brtags nas so so so so dag nas phongs pa'i don du chur rkyal ba/ kha cig gis ni shal ma la'i spang leb dag /kha cig gis ni</text></item>
<item><p>172b5</p><section>'dul ba</section><text>sngas shing bal can dag /kha cig gis ni bsku ba'i gzings dag /kha cig gis ni ra rkyal dag khyer te rgya mtsho chen por zhugs so/ /de dag rgya mtsho chen po'i nang du dong ba chu srin nya'i rigs kyis rgya mtsho'i gru bcag go/ /de dag rgya mtsho'i gru bcag pa na</text></item>
<item><p>172b6</p><section>'dul ba</section><text>so so so so dag nas phongs pa'i don du chur rkyal ba khyer te 'ongs pa dag la zhon te 'di lta ste/ kha cig gis ni shal ma la'i spang leb dag la zhon/ kha cig gis ni sngas shing bal can dag la zhon/ kha cig gis ni bsku ba'i gzings dag la zhon/ kha</text></item>
<item><p>172b7</p><section>'dul ba</section><text>cig ni ra rkyal dag la zhon te chu'i steng na 'phyo'o/ /de dag gi las kyi rnam par smin pas byang phyogs nas rlung langs nas des de dag lho phyogs kyi 'gram du bdas pa dang / zangs gling na srin mo khrung khrung gzhon nu ma zhes bya ba dag 'khod pa de dag tshong pa</text></item>
<item><p>172b8</p><section>'dul ba</section><text>gru chag pa rnams la gtam snyan pa dang dga' ba'i tshul gyis slu bar byed do/ /de dag la rgyal mtshan dga' ba'i gnas dang 'thun pa dang / phongs pa'i gnas dang 'thun pa gnyis yod de/ ji tsam na dga' ba'i gnas dang 'thun pa'i rgyal mtshan g.yo bar</text></item>
<item><p>173a1</p><section>'dul ba</section><text>brtsams pa dang / de dag gis smras pa/ phu nu mo dag dga' ba'i gnas dang 'thun pa'i rgyal mtshan g.yos pas 'dzam bu'i gling pa'i tshong pa dag gi rgya mtsho'i gru chu srin nya'i rigs kyis bcag ste 'ong gor ma chag gis btsal lo zhes de dag gis</text></item>
<item><p>173a2</p><section>'dul ba</section><text>rgya mtsho'i 'gram du btsal bar brtsams pa dang / ji tsam na skye bo phal po che'i tshogs chur rkyal ba sna tshogs dag gis rkyal zhing 'ong ba mthong ngo / /mthong nas kyang bdag nyid gzugs bzang mor mngon par sprul nas rgyan sna tshogs kyis brgyan te/ lha'i</text></item>
<item><p>173a3</p><section>'dul ba</section><text>gos dang / phreng ba rgyus klubs nas rgya mtsho'i 'gram nas bod par brtsams pa/  jo bo dag tshur spyon/ bzhin bzangs dag tshur spyon/ bdag cag khyim thab ma mchis pa rnams kyi khyim thab mdzod cig /bdag po ma mchis pa rnams kyi bdag po mdzod cig /</text></item>
<item><p>173a4</p><section>'dul ba</section><text>gnas ma mchis pa rnams kyi gnas mdzod cig /gling ma mchis pa rnams kyi gling mdzod cig /skyob pa ma mchis pa rnams kyi skyob pa mdzod cig /skyabs ma mchis pa rnams kyi skyabs mdzod cig /dpung gnyen ma mchis pa rnams kyi dpung gnyen</text></item>
<item><p>173a5</p><section>'dul ba</section><text>mdzod cig /'di dag ni khyed kyi zas kyi gnas dag dang / skom gyi gnas dag dang / gos kyi gnas dag dang / gnas mal gyi gnas dag dang / kun dga'i ra ba dga' bar 'gyur ba dag dang / nags tshal dga' bar 'gyur ba dag dang / rdzing bu dga' bar 'gyur</text></item>
<item><p>173a6</p><section>'dul ba</section><text>ba dag dang / 'dzam bu'i gling pa'i rin po che mang po 'di lta ste/ nor bu dag dang / mu tig dag dang / bai dūrya dag dang / man shel dkar po dag dang / byi ru dag dang / dngul dag dang / gser dag dang / rdo'i snying po dag dang / spug dag dang / dmar po dag dang /</text></item>
<item><p>173a7</p><section>'dul ba</section><text>g.yas su 'khyil ba dag lags kyis/ khyed cag tshur spyon bdag cag dang lhan cig rtse ba dang /  dga' ba dang / dga' mgur spyod par mdzod cig /khyed cag las 'ga' yang shin du myos par gyur kyang lho lam du 'gro bar mi bya'o zhes zer ro/ /</text></item>
<item><p>173a8</p><section>'dul ba</section><text>bcom ldan 'das kyis dge slong dag ngas 'di lta ste/ skyes pa la bud med kyi gzugs ji ltar chags par 'gyur ba dang / rgyags par 'gyur ba dang / 'dod par 'gyur ba dang / sdug par 'gyur ba dang / byams par 'gyur ba dang / rngod par 'gyur</text></item>
<item><p>173b1</p><section>'dul ba</section><text>ba dang / brgyal bar 'gyur ba dang / 'ching bar 'gyur ba dang / sgrub par 'gyur ba dang /  kun du sbyar bar 'gyur ba de lta bu'i gzugs gzhan cig kyang yang dag par rjes su ma mthong ngo zhes gsungs pas/ de dag srin mo de dag gis brngod pa na</text></item>
<item><p>173b2</p><section>'dul ba</section><text>rgya mtsho chen po las rgal te de dag dang lhan cig rtse bar byed/ dga' bar byed/ dga' mgur spyod par byed do/ /de dag de dag dang lhan cig rtse bar byed/ dga' bar byed/ dga' mgur spyod par byed pa dag la bsten pa'i rgyu las bu dang bu mo dag kyang byung</text></item>
<item><p>173b3</p><section>'dul ba</section><text>ngo / /de nas ded dpon sing ga la 'di snyam du sems te/ ci'i phyir bud med 'di dag lho lam shin du srung bar sems/ bdag bud med 'di dang lhan cig nyal zhing de gnyid log pa dang mal du zhugs par rig nas khad kyis dal bu dal bus mal chen po</text></item>
<item><p>173b4</p><section>'dul ba</section><text>las babs te/ ral gri rnon po mchan du bcug nas lho lam du 'gro'o snyam mo/ /de nas ded dpon sing ga la bud med gang dang lhan cig nyal ba de gnyid log cing mal du zhugs par rig nas/ khad kyis dal bu dal bus mal chen po nas babs te/</text></item>
<item><p>173b5</p><section>'dul ba</section><text>ral gri rnon po mchan du bcug nas lho lam du song ba dang / des de na skye bo phal po che smre sngags 'don pa'i sgra kyi hud pha/ kyi hud ma/ kyi hud phu nu/ kyi hud bu sring / kyi hud 'dzam bu'i gling dga' bar 'gyur ba sna tshogs/ 'dzam bu'i</text></item>
<item><p>173b6</p><section>'dul ba</section><text>gling dga' bar 'gyur ba khyod kyis bdag cag spangs sam zhes zer ba thos so/ /thos nas kyang de 'jigs pa dang / skrag pa dang sngangs pa dang / spu zing zhes byed par gyur to/ /de nas ded dpon sing ga la yud tsam zhig cang mi smra</text></item>
<item><p>173b7</p><section>'dul ba</section><text>bar 'dug ste/ 'jigs pa dang / skrag pa dang / sngangs pa dang / spu zing zhes byed pa de dag bsal nas lho lam de nyid du song ba dang /  des de na lcags kyi grong khyer chen po phang mtho ba/ thag gru che ba zhig mthong nas des grong khyer de la sge'u chung</text></item>
<item><p>173b8</p><section>'dul ba</section><text>'ga' zhig yod dam snyam nas kho ra khor yug tu byul na/ des grong khyer de'i kho ra khor yug tu byul ba na grong khyer de la tha na byi la 'dzul ba tsam gyi sge'u chung yang ma rnyed do/ /de'i byang phyogs kyi ngos na shing ljon pa shi ri sha chen po phang mtho</text></item>
<item><p>174a1</p><section>'dul ba</section><text>ba/ thag gru che ba dag yod nas/  de shing ljon pa shi rî sha chen po phang mtho ba/ thag gru che ba de la 'dzegs te skye bo phal po che'i tshogs de la 'di skad ces smras so/ /shes ldan dag khyed ci'i phyir kyi hud pha/ kyi hud ma/ kyi hud phu nu/ kyi hud</text></item>
<item><p>174a2</p><section>'dul ba</section><text>bu sring /  kyi hud 'dzam bu'i gling dga' bar 'gyur ba sna tshogs/ 'dzam bu'i gling dga' bar 'gyur ba khyod kyis bdag cag spangs sam zhes shin tu smre sngags 'don par byed/ de dag gis smras pa/ bzod ldan kho bo cag ni 'dzam bu'i gling</text></item>
<item><p>174a3</p><section>'dul ba</section><text>pa'i tshong pa nor sgrub pa rgya mtsho'i gru bsgrubs te rgya mtsho chen por 'jug 'dod nas kho bo cag 'di snyam du sems te/ shes ldan dag bdag cag rgya mtsho chen po'i nang du dong ba rnams la 'di lta ste/ phan tshun bde ba nyid kyis nges par rgal bar shes par</text></item>
<item><p>174a4</p><section>'dul ba</section><text>dkas bdag cag nor sgrub pa dag gis so so so so dag nas phongs pa'i don du chur rkyal ba dag thogs te rgya mtsho chen por 'jug par byas/ bdag cag las kha cig gis ni shal ma la'i spang leb dag bkur/ kha cig gis ni sngas shing bal</text></item>
<item><p>174a5</p><section>'dul ba</section><text>can dag bkur/ kha cig gis ni bsku ba'i gzings dag bkur/ kha cig gis ni ra rkyal dag bkur ro snyam nas/ de nas nor sgrub pa bdag cag gis de ltar so sor brtags nas/ so so dag nas phongs pa'i don du chur rkyal ba kha cig gis</text></item>
<item><p>174a6</p><section>'dul ba</section><text>shal ma la'i spang leb dag /kha cig gis ni sngas shing bal can dag /kha cig gis ni bsku ba'i gzings dag /kha cig gis ni ra rkyal dag khyer nas rgya mtsho chen por zhugs so/ /bdag cag rgya mtsho chen po'i nang du dong ba na chu srin nya'i rigs kyis</text></item>
<item><p>174a7</p><section>'dul ba</section><text>rgya mtsho'i gru bcag go/ /bdag cag rgya mtsho'i gru bcag pa na so so so so dag nas phongs pa'i don du chur rkyal ba khyer te 'ongs pa dag la zhon te 'di lta ste/ kha cig ni shal ma la'i spang leb dag la zhon/ kha cig ni sngas shing bal can dag la zhon/</text></item>
<item><p>174a8</p><section>'dul ba</section><text>kha cig ni bsku ba'i gzings dag la zhon/ kha cig ni ra rkyal dag la zhon te chu'i steng na 'phyo'o/ /bdag cag gi las kyi rnam par smin pas byang phyogs nas rlung langs nas des bdag cag lho phyogs kyi 'gram du bdas pa dang / zangs gling 'di na srin mo khrung</text></item>
<item><p>174b1</p><section>'dul ba</section><text>khrung gzhon nu ma zhes bya ba 'khod pa de dag bdag cag tshong pa gru chag pa rnams la gtam snyan pa dang dga' ba'i tshul gyis slu bar byed do/ /de dag la rgyal mtshan dga' ba'i gnas dang 'thun pa dang / phongs pa'i gnas dang 'thun pa gnyis yod de/ ji tsam</text></item>
<item><p>174b2</p><section>'dul ba</section><text>na dga' ba'i gnas dang 'thun pa'i rgyal mtshan g.yo bar brtsams pa dang / de dag gis smras pa/ phu nu mo dag dga' ba'i gnas dang 'thun pa'i rgyal mtshan g.yos pas 'dzam bu'i gling pa'i tshong pa dag gi rgya mtsho'i gru chu srin nya'i rigs kyis bcag</text></item>
<item><p>174b3</p><section>'dul ba</section><text>ste 'ong gor ma chag gis btsal lo zhes de dag gis rgya mtsho'i 'gram du btsal bar brtsams pa dang / ji tsam na bdag cag tshong pa phal po che'i tshogs chur rkyal ba sna tshogs dag gis rkyal zhing 'ong ba mthong ngo / /mthong nas kyang bdag nyid gzugs bzang</text></item>
<item><p>174b4</p><section>'dul ba</section><text>mor mngon par sprul nas/ rgyan sna tshogs kyis brgyan te/ lha'i gos dang / phreng ba rgyus klubs nas rgya mtsho'i 'gram nas bod par brtsams pa/ jo bo dag tshur spyon/ bzhin bzangs dag tshur spyon/ bdag cag khyim thab ma mchis pa rnams kyi khyim thab</text></item>
<item><p>174b5</p><section>'dul ba</section><text>mdzod cig /bdag po ma mchis pa rnams kyi bdag po mdzod cig /gnas ma mchis pa rnams kyi gnas mdzod cig /gling ma mchis pa rnams kyi gling mdzod cig /skyob pa ma mchis pa rnams kyi skyob pa mdzod cig /skyabs ma mchis pa rnams kyi skyabs mdzod</text></item>
<item><p>174b6</p><section>'dul ba</section><text>cig /dpung gnyen ma mchis pa rnams kyi dpung gnyen mdzod cig /'di dag ni khyed kyi zas kyi gnas dag dang / skom gyi gnas dag dang / gos kyi gnas dag dang / gnas mal gyi gnas dag dang / kun dga' ra ba dga' bar 'gyur ba dag dang / nags tshal</text></item>
<item><p>174b7</p><section>'dul ba</section><text>dga' bar 'gyur ba dag dang / rdzing bu dga' bar 'gyur ba dag dang / 'dzam bu'i gling pa'i rin po che mang po 'di lta ste/ nor bu dag dang / mu tig dag dang / bai dūrya dag dang / man shel dkar po dag dang / byi ru dag dang / dngul dag dang / gser dag dang /</text></item>
<item><p>174b8</p><section>'dul ba</section><text>rdo'i snying po dag dang / spug dag dang / dmar po dag dang / g.yas su 'khyil pa dag lags kyis khyed cag tshur spyon bdag cag dang lhan cig rtse ba dang / dga' ba dang / dga' mgur spyod pa mdzod cig /khyed cag las 'ga' yang shin du myos par</text></item>
<item><p>175a1</p><section>'dul ba</section><text>gyur kyang lho lam du 'gro bar mi bya'o zhes zer ro/ /bdag cag srin mo de dag gis brngod pa na rgya mtsho chen po las rgal te/ de dag dang lhan cig rtse bar byed/ dga' bar byed/ dga' mgur spyod par byed do/ /bdag cag de dag dang lhan cig rtse bar byed/</text></item>
<item><p>175a2</p><section>'dul ba</section><text>dga' bar byed/ dga' mgur spyod par byed pa dag la bsten pa'i rgyu las bu dang bu mo dag kyang byung ngo / /bud med de dag bdag cag dang lhan cig rtse bar byed/ dga' bar byed/ dga' mgur spyod par byed pa na ji srid du 'dzam bu'i gling pa'i tshong pa mang po</text></item>
<item><p>175a3</p><section>'dul ba</section><text>gzhan dag chu srin nya'i rigs kyis rgya mtsho'i gru bcag ste 'ong bar ma thos kyi bar du de dag bdag cag dang lhan cig rtse bar byed/ dga' bar byed/ dga' mgur spyod par byed do/ /gang gi tshe de dag gis 'dzam bu'i gling pa'i tshong pa rab tu mang po gzhan</text></item>
<item><p>175a4</p><section>'dul ba</section><text>dag chu srin nya'i rigs kyis rgya mtsho'i gru bcag ste 'ong bar thos pa de'i tshe na de dag bdag cag gi gan du 'ongs shing bdag cag las gzhan dag zos nas/ 'di ltar skyes bu za ba na skra dang / spu dang / sen mo dang / so'i lhag ma gang dag yin pa</text></item>
<item><p>175a5</p><section>'dul ba</section><text>de dag kyang ma lus par za bar byed cing /  de dag skyes bu za ba na khrag dron mo'i thigs pa sa la lhung ba gang dag yin pa de dag kyang sor mo'i rtse mos byogs shing byogs shing sa dang bcas bzhin du khar 'jug par byed do/ /ma zos pa de dag gi lhag</text></item>
<item><p>175a6</p><section>'dul ba</section><text>ma ni kho bo cag yin te/ lcags kyi mkhar chen po 'dir bcug ste/ bzod ldan bud med de dag ni srin mo yin gyis bzod ldan khyod kyang bdag nyid srungs shig /sing ga las smras pa/ shes ldan dag gang gis khyed cag dang kho bo cag</text></item>
<item><p>175a7</p><section>'dul ba</section><text>bde legs dang / bde ba dag tu 'dzam bu'i gling du phyin par 'gyur ba'i thabs 'ga' yod dam/ de dag gis smras pa/ bzod ldan kho bo cag la ni gang gis bde legs dang / bde ba dag tu 'dzam bu'i gling du phyin par 'gyur ba'i thabs</text></item>
<item><p>175a8</p><section>'dul ba</section><text>'ga' yang med do/ /de ci'i phyir zhe na/ bdag cag gis gal te 'di snyam du kye ma bdag cag lcags kyi grong khyer 'di'i 'og brtol te 'bros so snyam na/ de 'og nyis 'gyur sum 'gyur du skyel/ gal te 'di snyam du kye ma bdag cag lcags</text></item>
<item><p>175b1</p><section>'dul ba</section><text>kyi grong khyer 'di'i steng nas rgal te 'bros so snyam na/ de'i steng nyis 'gyur sum 'gyur du skye ba'i phyir te/ bzod ldan de'i phyir kho bo cag la ni gang gis bde legs dang / bde ba dag tu 'dzam bu'i gling du phyin par 'gyur ba'i thabs 'ga' yang med</text></item>
<item><p>175b2</p><section>'dul ba</section><text>do/ /khyed cag la ni gang gis bde legs dang / bde ba dag tu 'dzam bu'i gling du phyin par 'gyur ba'i thabs yod do/ /shes ldan dag gang gis kho bo cag bde legs dang / bde ba dag tu 'dzam bu'i gling du phyin par 'gyur ba'i thabs de gang yin/ bzod</text></item>
<item><p>175b3</p><section>'dul ba</section><text>ldan 'di na bdag cag gis steng na lha dag rnam par rgyu ba'i sgra thos pa/ kye 'dzam bu'i gling pa'i tshong pa byis pa dag 'di nyid kyi gso sbyong bcwa lnga pa la byang lam du deng shig dang / de na rta'i rgyal po sprin gyi shugs can zhes bya ba ma rmos ma btab</text></item>
<item><p>175b4</p><section>'dul ba</section><text>pa'i 'bras sa lu'i 'bru zos nas bde ba dang / nad med pa dang / stobs dang ldan pa dang / dbang po tshim pas ro stod bsrang ste pha rol du su 'gro/ pha rol du su 'gro/ su zhig pha rol du bkur bar bya/ su zhig bde legs dang / bde ba dag tu 'dzam bu'i</text></item>
<item><p>175b5</p><section>'dul ba</section><text>gling du phyin par bya zhes lan gsum ched du brjod pa ched du rjod par byed kyis/ khyed cag de'i gan du song la 'di skad ces bdag cag pha rol du 'gro'o/ /bdag cag pha rol du 'gro'o/ /bdag cag pha rol du khyer cig /bdag cag bde legs dang /</text></item>
<item><p>175b6</p><section>'dul ba</section><text>bde ba dag tu 'dzam bu'i gling du phyin par gyis shig ces brjod par bya'o zhes zer ba thos kyis/ bzod ldan gang gis khyed cag bde legs dang / bde ba dag tu 'dzam bu'i gling du phyin par 'gyur ba'i thabs ni de yin no/ /</text></item>
<item><p>175b7</p><section>'dul ba</section><text>de nas ded dpon sing ga la skye bo phal po che'i tshogs kyis smras pa'i tshig de legs par shin du bzung ste/ kun chub par byas nas khad kyis dal bu dal bus shing ljon pa shi ri sha chen po de las babs nas yang mal de nyid</text></item>
<item><p>175b8</p><section>'dul ba</section><text>du song ngo / /de nas ded dpon sing ga las bud med gang dang lhan cig nyal ba de gnyid log cing mal du zhugs par rig nas khad kyis dal bu dal bus nyal lo/ /de nas ded dpon sing ga la nang par sngar langs te 'dzam</text></item>
<item><p>176a1</p><section>'dul ba</section><text>bu'i gling pa'i tshong pa rab tu mang po ga la ba der song ste phyin nas 'dzam bu'i gling pa'i tshong pa rab tu mang po la 'di skad ces smras so/ /shes ldan dag tshur sheg /skyed mos tshal dben pa zhig yod pa der kho bo khyed cag dang phag</text></item>
<item><p>176a2</p><section>'dul ba</section><text>tu gsang ste smra ba cung zhig yod kyis khyed cag las gang gis kyang shin tu myos par gyur na yang khye'u dang bu mo dag khrid de ma 'ong shig /de nas 'dzam bu'i gling pa'i tshog pa rab tu mang po nang par sngar langs nas skyed mos tshal dben pa ga la ba</text></item>
<item><p>176a3</p><section>'dul ba</section><text>der song ngo / /de nas ded dpon sing ga las 'dzam bu'i gling pa'i tshong pa rab tu mang po la skye bo phal po che'i tshogs de dang bar skabs su gtam ci byas pa de dag thams cad rgyas par brjod nas smras pa/ shes ldan dag 'di dag gi ni bud med</text></item>
<item><p>176a4</p><section>'dul ba</section><text>ma yin gyi/ 'di dag ni srin mo yin gyis bdag nyid srungs shig /de nas 'dzam bu'i gling pa'i tshong pa rab tu mang po dag de nyid kyi gso sbyong bcwa lnga pa la byang lam du dong ngo / /de'i tshe na rta'i rgyal po sprin gyi shugs can ma rmos ma btab</text></item>
<item><p>176a5</p><section>'dul ba</section><text>pa'i 'bras sa lu'i 'bru za zhing 'dug go/ /tshong pa rtag pa'i rang bzhin can zhig gis rta'i rgyal po sprin gyi shugs can ma rmos ma btab pa'i 'bras sa lu'i 'bru za zhing 'dug pa mthong ngo / /mthong nas kyang 'dzam bu'i gling pa'i</text></item>
<item><p>176a6</p><section>'dul ba</section><text>tshong pa rab tu mang po la 'di skad ces smras so/ /shes ldan dag rta'i rgyal po sprin gyi shugs can 'di ma rmos ma btab pa'i 'bras sa lu'i 'bru za zhing 'dug gis 'di'i gan du song la 'di skad ces bdag cag pha rol tu 'gro'o/ /bdag</text></item>
<item><p>176a7</p><section>'dul ba</section><text>cag pha rol du 'gro'o/ /bdag cag pha rol du khyer shig /bdag cag bde legs dang / bde ba dag tu 'dzam bu'i gling du phyin par gyis shig /ces brjod par bya'o/ /de nas ded dpon sing ga las 'dzam bu'i gling pa'i tshong pa rab tu</text></item>
<item><p>176a8</p><section>'dul ba</section><text>mang po la 'di skad ces smras so/ /shes ldan dag kho bos skye bo phal po che'i tshogs de'i smras pa'i don shes pas da dung bdag cag rta'i rgyal po sprin gyi shugs can gyi gan du song ste/ 'di skad ces bdag cag pha rol du 'gro'o/ /bdag cag</text></item>
<item><p>176b1</p><section>'dul ba</section><text>pha rol du 'gro'o/ /bdag cag pha rol du khyer cig /bdag cag bde legs dang / bde ba dag tu 'dzam bu'i gling du phyin par gyis shig ces brjod par bya ba'i dus la ma bab bo/ /'di ltar kho bos skye bo phal po che'i tshogs de'i smras pa'i don shes te/ gang gi tshe</text></item>
<item><p>176b2</p><section>'dul ba</section><text>rta'i rgyal po sprin gyi shugs can ma rmos ma btab pa'i 'bras sā lu'i 'bru zos nas bde ba dang / nad med pa dang / stobs dang ldan pa dang / dbang po tshim pas ro stod bsrang ste/ pha rol du su 'gro/ pha rol du su 'gro/ su zhig pha rol du bkur bar</text></item>
<item><p>176b3</p><section>'dul ba</section><text>bya/ su zhig bde legs dang / bde ba dag tu 'dzam bu'i gling du phyin par bya zhes lan gsum ched du brjod pa ched du rjod par byed pa de'i tshe na bdag cag rta'i rgyal po sprin gyi shugs can gyi gan du song ste/ 'di skad ces bdag cag pha rol</text></item>
<item><p>176b4</p><section>'dul ba</section><text>du 'gro'o/ /bdag cag pha rol du 'gro'o/ /bdag cag pha rol du khyer shig /bdag cag bde legs dang / bde ba dag du 'dzam bu'i gling du phyin par gyis shig ces brjod par bya'o/ /de nas rta'i rgyal po sprin gyi shugs can gyi</text></item>
<item><p>176b5</p><section>'dul ba</section><text>ma rmos ma btab pa'i 'bras sā lu'i 'bru zos nas bde ba dang / nad med pa dang / stobs dang ldan pa dang / dbang po tshim pas ro stod bsrang ste/ pha rol du su 'gro/ pha rol du su 'gro/ su zhig pha rol du bkur bar bya/ su zhig bde legs dang / bde ba</text></item>
<item><p>176b6</p><section>'dul ba</section><text>dag tu 'dzam bu'i gling du phyin par bya'o/ /zhes lan gsum ched du brjod pa ched du brjod par byed do/ /de nas 'dzam bu'i gling pa'i tshong pa rab tu mang po rta'i rgyal po sprin gyi shugs can ga la ba der dong ste phyin nas/ bla gos phrag pa gcig tu byas te</text></item>
<item><p>176b7</p><section>'dul ba</section><text>pus mo g.yas pa'i lha nga sa la btsugs te rta'i rgyal po sprin gyi shugs can ga la ba de logs su thal mo sbyar ba btud nas rta'i rgyal po sprin gyi shugs can la 'di skad ces smras so/ /bdag cag pha rol du 'gro'o/ /bdag cag pha rol du 'gro'o/ /</text></item>
<item><p>176b8</p><section>'dul ba</section><text>bdag cag pha rol du khyer cig /bdag cag bde legs dang / bde ba dag tu 'dzam bu'i gling du phyin par gyis shig /de nas rta'i rgyal po sprin gyi shugs can gyis 'dzam bu'i gling pa'i tshong pa rab tu mang po la shes ldan dag bud med de dag ches gzugs bzang ba dang /</text></item>
<item><p>177a1</p><section>'dul ba</section><text>ches blta na sdug pa dang / ches mdzes par bsgyur nas khye'u dang bu mo dag thogs te 'di skad ces jo bo dag tshur spyon/ bzhin bzangs dag tshur spyon/ bdag cag khyim thab ma mchis pa rnams kyi khyim thab mdzod cig /bdag po ma</text></item>
<item><p>177a2</p><section>'dul ba</section><text>mchis pa rnams kyi bdag po mdzod cig /gnas ma mchis pa rnams kyi gnas mdzod cig /gling ma mchis pa rnams kyi gling mdzod cig /skyob pa ma mchis pa rnams kyi skyob pa mdzod cig /skyabs ma mchis pa rnams kyi skyabs mdzod cig /</text></item>
<item><p>177a3</p><section>'dul ba</section><text>dpung gnyen ma mchis pa rnams kyi dpung gnyen mdzod cig /'di dag ni khyed kyi zas kyi gnas dag dang / skom gyi gnas dag dang / gos kyi gnas dag dang / gnas mal gyi gnas dag dang / kun dga' ra ba dga' bar 'gyur ba dag dang /</text></item>
<item><p>177a4</p><section>'dul ba</section><text>nags tshal dga' bar 'gyur ba dag dang / rdzing bu dga' bar 'gyur ba dag dang / 'dzam bu'i gling pa'i rin po che mang po 'di lta ste/ nor bu dag dang / mu tig dag dang / bai dūrya dag dang / man shel dkar po dag dang / byi ru dag dang / dngul dag dang /</text></item>
<item><p>177a5</p><section>'dul ba</section><text>gser dag dang / rdo'i snying po dag dang / spug dag dang / dmar po dag dang / g.yas su 'khyil pa dag lags kyis tshur spyon/ khyed cag bdag cag dang lhan cig rtse ba dang / dga' ba dang / dga' mgur spyad pa mdzod cig /gal te khyed cag las su yang bdag</text></item>
<item><p>177a6</p><section>'dul ba</section><text>cag don du mi gnyer na re shig rang rang gi khye'u dang bu mo 'di dag snoms te bzhud cig ces zer bar 'gyur gyis/ de la khyed cag las gang dag 'di snyam du bdag gi chung ma 'am/ bu 'am bu mo 'am/ zas kyi gnas dag 'am/ skom gyi gnas dag gam/ gos kyi gnas dag</text></item>
<item><p>177a7</p><section>'dul ba</section><text>gam/ gnas mal gyi gnas dag gam/ kun dga' ra ba dga' bar 'gyur ba dag gam/  nags tshal dga' bar 'gyur ba dag gam/ rdzing bu dga' bar 'gyur ba dag gam/ 'dzam bu'i gling pa'i rin po che mang po 'di lta ste nor bu</text></item>
<item><p>177a8</p><section>'dul ba</section><text>dag dang / mu tig dag dang / bai dūrya dag dang / man shel dkar po dag dang / byi ru dag dang / dngul dag dang / gser dag dang / rdo'i snying po dag dang / spug dag dang / dmar po dag dang / g.yas su 'khyil pa dag yin no snyam du sems pa de dag ni nga'i gshul</text></item>
<item><p>177b1</p><section>'dul ba</section><text>lam rgyab tu zhon par gyur tu zin kyang de dag shing tog smin pa rtse dag las 'brul ba bzhin du ltung bar 'gyur zhing bud med de dag 'ongs shing 'ongs shing za bar 'gyur te/ 'di ltar skyes bu za ba na skra dang / spu dang sen mo dang / so'i lhag ma gang dag yin pa de dag kyang ma lus</text></item>
<item><p>177b2</p><section>'dul ba</section><text>par za bar 'gyur la/ de dag skyes bu za ba na khrag dron mo'i thigs pa sa la lhung ba gang dag yin pa de dag kyang sor mo'i rtse mos byogs shing byogs shing sa dang bcas par khar 'jug par 'gyur ro/ /de la khyed cag las gang dag 'di snyam du bdag gi chung ma</text></item>
<item><p>177b3</p><section>'dul ba</section><text>'am/ bu 'am bu mo 'am/ zas kyi gnas dag gam/ skom gyi gnas dag gam/ gos kyi gnas dag gam/ gnas mal gyi gnas dag gam/ kun dga' ra ba dga' bar 'gyur ba dag gam/ nags tshal dga' bar 'gyur ba dag gam/</text></item>
<item><p>177b4</p><section>'dul ba</section><text>rdzing bu dga' bar 'gyur ba dag gam/ 'dzam bu'i gling pa'i rin po che/ mang po 'di lta ste/ nor bu dag dang / mu tig dag dang / bai dūrya dag dang / man shel dkar po dag dang / byi ru dag dang / dngul dag dang / gser dag dang / rdo'i snying po dag dang /</text></item>
<item><p>177b5</p><section>'dul ba</section><text>spug dag dang / dmar po dag dang / g.yas su 'khyil pa dag yin no snyam du mi sems pa de dag ni nga'i spu dag la 'jus par gyur du zin kyang de dag bde legs dang / bde ba dag tu 'dzam bu'i gling du phyin par 'gyur ro zhes legs par shin tu yang dag par</text></item>
<item><p>177b6</p><section>'dul ba</section><text>bsgo/ yang dag par bstan to/ /de nas rta'i rgyal po sprin gyi shugs can gyis 'dzam bu'i gling pa'i tshong pa rab tu mang po la legs par shin tu yang dag par bsgo/ yang dag par bstan nas rgyab bzed pa dang / de nas 'dzam bu'i gling pa'i</text></item>
<item><p>177b7</p><section>'dul ba</section><text>tshong pa rab tu mang po de dag las kha cig ni rta'i rgyal po sprin gyi shugs can gyi rgyab du zhon/ kha cig ni gshul du zhon/ kha cig ni spu dag la 'jus so/ /de nas rta'i rgyal po sprin gyi shugs can gyis mthar gyis lus kyi mthu</text></item>
<item><p>177b8</p><section>'dul ba</section><text>dang stobs bskyed nas/ de'i 'og tu steng gi nam mkha' la song ngo / /srin mo de dag gi phongs pa'i gnas dang 'thun pa'i rgyal mtshan g.yo bar brtsams pa dang / de dag gis bsams pa/ 'di ltar bdag cag gi phongs pa'i gnas dang 'thun pa'i</text></item>
<item><p>178a1</p><section>'dul ba</section><text>rgyal mtshan g.yos pa las na 'dzam bu'i gling pa'i tshong pa rab tu mang po dag byer bar gyur gor ma chag snyam nas/ de dag de nas ches gzugs bzang ba dang / ches blta na sdug pa dang / ches mdzes par bsgyur nas/ khye'u dang bu mo dag</text></item>
<item><p>178a2</p><section>'dul ba</section><text>thogs te 'di skad ces jo bo dag tshur spyon/ bzhin bzangs dag tshur spyon/ bdag cag khyim thab ma mchis pa rnams kyi khyim thab mdzod cig /bdag po ma mchis pa rnams kyi bdag po mdzod cig /gnas ma mchis pa rnams kyi</text></item>
<item><p>178a3</p><section>'dul ba</section><text>gnas mdzod cig /gling ma mchis pa rnams kyi gling mdzod cig /skyob pa ma mchis pa rnams kyi skyob pa mdzod cig /skyabs ma mchis pa rnams kyi skyabs mdzod cig /dpung gnyen ma mchis pa rnams kyi dpung gnyen mdzod cig /'di dag ni</text></item>
<item><p>178a4</p><section>'dul ba</section><text>khyod kyi zas kyi gnas dag dang / skom gyi gnas dag dang / gos kyi gnas dag dang / gnas mal gyi gnas dag dang / kun dga'i ra ba dga' bar 'gyur ba dag dang / nags tshal dga' bar 'gyur ba dag dang /  rdzing bu dga' bar 'gyur ba dag dang / 'dzam</text></item>
<item><p>178a5</p><section>'dul ba</section><text>bu'i gling pa'i rin po che mang po 'di lta ste nor bu dag dang / mu tig dag dang / bai dūrya dag dang / man shel dkar po dag dang / byi ru dag dang / dngul dag dang / gser dag dang / rdo'i snying po dag dang / spug dag dang / dmar po dag dang / g.yas su 'khyil pa dag</text></item>
<item><p>178a6</p><section>'dul ba</section><text>lags kyis tshur spyon/ khyed cag bdag cag dang lhan cig rtse ba dang / dga' ba dang / dga' mgur spyad pa mdzod cig /gal te khyed cag las su yang bdag cag don du mi gnyer na re shig rang rang gi khye'u dang bu mo 'di dag snoms te bzhud cig ces</text></item>
<item><p>178a7</p><section>'dul ba</section><text>zer ro/ /de la de dag las gang dag 'di snyam du bdag gi chung ma 'am/ bu 'am bu mo 'am/ zas kyi gnas dag gam/ skom gyi gnas dag gam/ gos kyi gnas dag gam/ gnas mal gyi gnas dag gam/ kun dga' ra ba</text></item>
<item><p>178a8</p><section>'dul ba</section><text>dga' bar 'gyur ba dag gam/ nags tshal dga' bar 'gyur ba dag gam/ rdzing bu dga' bar 'gyur ba dag gam/ 'dzam bu'i gling pa'i rin po che mang po 'di lta ste/ /nor bu dag dang / mu tig dag dang / bai dūrya dag dang / man shel dkar po dag dang /</text></item>
<item><p>178b1</p><section>'dul ba</section><text>byi ru dag dang / dngul dag dang / gser dag dang / rdo'i snying po dag dang / spug dag dang / dmar po dag dang / g.yas su 'khyil pa dag yin no snyam du sems pa de dag ni de'i gshul lam rgyab tu zhon par gyur du zin kyang de dag shing tog smin pa rtse dag las</text></item>
<item><p>178b2</p><section>'dul ba</section><text>'brul ba bzhin du lhung bar gyur cing bud med de dag 'ongs shing 'ongs shing zos par gyur te/ 'di ltar skyes bu za ba na skra dang / spu dang / sen mo dang / so'i lhag ma gang dag yin pa de dag kyang ma lus par zos par gyur la/ de dag skyes bu za ba na khrag dron</text></item>
<item><p>178b3</p><section>'dul ba</section><text>mo'i thigs pa sa la lhung ba gang dag yin pa de dag kyang sor mo'i rtse mos byogs shing byogs shing sa dang bcas par khar bcug par gyur to/ /de la de dag las gang dag 'di snyam du bdag gi chung ma 'am/ bu 'am bu mo 'am/ zas kyi gnas dag 'am/</text></item>
<item><p>178b4</p><section>'dul ba</section><text>skom gyi gnas dag 'am/ gos kyi gnas dag 'am/ gnas mal gyi gnas dag 'am/ kun dga'i ra ba dga' bar 'gyur ba dag 'am/  nags tshal dga' bar 'gyur ba dag 'am/ rdzing bu dga' bar 'gyur ba dag 'am/ 'dzam bu'i gling pa'i rin po che</text></item>
<item><p>178b5</p><section>'dul ba</section><text>mang po 'di lta ste/ nor bu dag dang / mu tig dag dang / bai dūrya dag dang / man shel dkar po dag dang / byi ru dag dang / dngul dag dang / gser dag dang / rdo'i snying po dag dang / spug dag dang / dmar po dag dang / g.yas su 'khyil pa dag yin no snyam</text></item>
<item><p>178b6</p><section>'dul ba</section><text>du mi sems pa de dag ni de'i spu dag la 'jus par gyur du zin kyang de dag bde legs dang / bde ba dag tu 'dzam bu'i gling du phyin par gyur to/ /dge slong dag de bzhin du khyed cag las gang dag bdag mig go/ /bdag gi mig go/ /bdag</text></item>
<item><p>178b7</p><section>'dul ba</section><text>rna ba'o/ /sna'o/ /lce'o/ /lus so/ /yid do/ /bdag gi yid do/ /bdag gzugs so/ /bdag gi gzugs so/ /bdag sgra'o/ /dri'o/ /ro'o/ /reg bya'o/ /chos so/ /bdag gi chos so/ /bdag sa'i khams so/ /bdag gi sa'i khams so/ /bdag chu'i</text></item>
<item><p>178b8</p><section>'dul ba</section><text>khams so/ /me'i khams so/ /rlung gi khams so/ /nam mkha'i khams so/ /rnam par shes pa'i khams so/ /bdag gi rnam par shes pa'i khams so/ /bdag gzugs kyi phung po'o/ /bdag gi gzugs kyi phung po'o/ /bdag tshor ba'i phung po'o/ /</text></item>
<item><p>179a1</p><section>'dul ba</section><text>'du shes kyi phung po'o/ /'du byed kyi phung po'o/ /rnam par shes pa'i phung po'o/ /bdag gi rnam par shes pa'i phung po'o snyam du sems pa de dag ni srin mo rnams kyis tshong pa dag sdug bsngal bar 'gyur ba ji bzhin no/ /dge slong dag khyed</text></item>
<item><p>179a2</p><section>'dul ba</section><text>cag las gang dag bdag mig go/ /bdag gi mig go/ /bdag rna ba'o/ /sna'o/ /lce'o/ /lus so/ /yid do/ /bdag gi yid do/ /bdag gzugs so/ /bdag gi gzugs so/ /bdag sgra'o/ /dri'o/ /ro'o/ /reg bya'o/ /chos so/ /bdag gi chos</text></item>
<item><p>179a3</p><section>'dul ba</section><text>so/ /bdag sa'i khams so/ /bdag gi sa'i khams so/ /bdag chu'i khams so/ /me'i khams so/ /rlung gi khams so/ /nam mkha'i khams so/ /rnam par shes pa'i khams so/ /bdag gi rnam par shes pa'i khams so/ /</text></item>
<item><p>179a4</p><section>'dul ba</section><text>bdag gzugs kyi phung po'o/ /bdag gi gzugs kyi phung po'o/ /bdag tshor ba'i phung po'o/ /'du shes kyi phung po'o/ /'du byed kyi phung po'o/ /rnam par shes pa'i phung po'o/ /bdag gi rnam par shes pa'i phung po'o snyam du mi sems pa de dag ni/ sprin shugs can gyi tshong</text></item>
<item><p>179a5</p><section>'dul ba</section><text>pa dag /bde legs pha rol 'gro ba bzhin/ /mi gang byis pa 'dra ba dag /sangs rgyas bstan la ma dad pa/ /srin mo rnams kyis tshong pa dag /sdug bsngal 'gyur ba ji bzhin no/ /mi gang shes rab ldan pa dag /sangs rgyas</text></item>
<item><p>179a6</p><section>'dul ba</section><text>bstan la dad byed pa/ /sprin shugs can gyi tshong pa dag /bde legs pha rol 'gro ba bzhin/ /tshong pa de dag thams cad rta'i rgyal po sprin gyi shugs can las lhung nas srin mo de dag gis zos so/ /ded dpon sing ga la 'ba' shig bde</text></item>
<item><p>179a7</p><section>'dul ba</section><text>legs pa dang / bde ba dag tu 'dzam bu'i gling du phyin to//                 //'dul ba rnam par 'byed pa/ bam po bdun bcu rtsa bdun pa/ ded dpon sing ga la'i chung ma srin mo de la srin mo gzhan</text></item>
<item><p>179a8</p><section>'dul ba</section><text>dag gis smras pa/ kho mo cag gis ni rang rang gi khyim thab dag zos na khyod kyis rang gi khyim thab btang gis gal te je khrid de 'ongs na de lta na legs/ gal te mi 'ong na khyod nyid bza' bar bya'o/ /de skrag nas smras pa/ gal te khyod cag de ltar</text></item>
<item><p>179b1</p><section>'dul ba</section><text>dngan dus byed na mi rings par sdod cig dang khrid de 'ong ngo / /de dag gis smras pa/ ma nyes kyis de bzhin gyis shig /de mchog tu 'jigs su rung ba'i gzugs su sprul nas myur ba myur ba kho nar song ste ded dpon sing ga la'i mdun du 'dug pa dang /</text></item>
<item><p>179b2</p><section>'dul ba</section><text>ded dpon sing ga las ral gri shubs nas phyung ste bsdigs pa dang de skrag ste bros so/ /ji tsam na yul dbus nas don 'thun 'ongs pa dang / srin mo des ded dpon gyi rkang pa gnyis la gtugs te smras pa/ ded dpon bdag ni zangs gling gi</text></item>
<item><p>179b3</p><section>'dul ba</section><text>rgyal po'i bu mo ded dpon sing ga la'i mchis 'brang du stsal ba lags na rgya mtsho chan po'i nang du mchis pa'i gru chu srin nya'i rigs kyis bcag nas des bdag bkra mi shis so zhes bor na/ de'i slad du bdag la thugs brtse bas bzod pa</text></item>
<item><p>179b4</p><section>'dul ba</section><text>bgyid du stsal bar ci gnang / des bzod pa byed du gzhug go zhes dang du blangs so/ /de de'i gan du song nas bag dbab pa'i gtam brjod pas yud tsam zhig bsdad de smras pa/ shed 'thun khyod kyis zangs gling gi rgyal po'i bu mo blangs</text></item>
<item><p>179b5</p><section>'dul ba</section><text>pa de gnas ma yin par yongs su ma dor bar bzod pa gyis shig /des smras pa/ shed 'thun de ni de'i rgyal po'i bu mo ma yin te/ zangs gling nas 'ongs pa'i srin mo yin no/ /'o na 'dir ji ltar 'ongs/ des ji ltar gyur pa brjod pa dang</text></item>
<item><p>179b6</p><section>'dul ba</section><text>de cang mi smra bar 'dug go/ /ded dpon sing ga la mthar gyis rang gi khyim du phyin pa dang / srin mo de yang bu thogs te rgyal po'i pho brang seng ge lta bur phyin nas ded dpon sing ga la'i khyim gyi sgo drung na sdod do/ /skye bo'i tshogs</text></item>
<item><p>179b7</p><section>'dul ba</section><text>kyis khye'u de mthong nas bzhin gzugs las ngo shes nas de dag gis smras pa/ shes ldan dag khye'u 'di ni ded dpon sing ga la'i bu yin par shes so/ /srin mos smras pa/ shes ldan dag khyed kyis shes te 'di ni de'i bu yin no/ /</text></item>
<item><p>179b8</p><section>'dul ba</section><text>de dag gis smras pa/ sring mo khyod ga las 'ongs/ khyod su'i yin/ des smras pa/ shes ldan dag bdag ni zangs gling gi rgyal po'i bu mo ded dpon sing ga la'i chung mar byin pa yin na/ de rgya mtsho chen por song ba'i gru chu</text></item>
<item><p>180a1</p><section>'dul ba</section><text>srin nya'i rigs kyis bcag nas des bdag bkra mi shis so zhes gnas ma yin par bor nas 'dir ji lta zhig tu phyin te/ bu chung ngu dang bdag la ded dpon sing ga la bzod pa bgyid du stsal ba'i rigs so/ /de dag gis de'i pha ma</text></item>
<item><p>180a2</p><section>'dul ba</section><text>gnyis la sbran pa dang / de gnyis kyis de la smras pa/ bu rgyal po'i bu mo de ma dor bar bu chung ngu dang nyon mongs ma 'di la bzod pa gyis shig /yab yum gnyis 'di ni rgyal po'i bu mo ma lags te/ 'di ni zangs gling nas mchis pa'i srin mo lags</text></item>
<item><p>180a3</p><section>'dul ba</section><text>so/ /de gnyis kyis smras pa/ bu bud med lta zhig thams cad kyang srin mo yin gyis bzod pa gyis shig /des smras pa/ yab yum gnyis gal te khyed cag 'di la dgyes na 'di khyim du srel cig /bdag ni gzhan du mchi'o/ /de gnyis kyis smras</text></item>
<item><p>180a4</p><section>'dul ba</section><text>pa/ bu nged kyis khyed kyi don du 'di shin du srel ba yin na/ gal te khyod 'di mi 'dod na nged kyis 'di ci'i phyir mi bskrad ces de gnyis kyis de bskrad do/ /de nas srin mo de rgyal po seng ge ral pa can gyi gan du song ba dang / blon po rnams kyis</text></item>
<item><p>180a5</p><section>'dul ba</section><text>rgyal po la sbran pa/ lha bud med gzugs 'di lta bu lang tsho la bab pa zhig rgyal po'i chab sgo na sdod do/ /rgyal pos smras pa/ bltas 'jug tu chug shig /de dag gis de 'jug tu bcug go/ /bud med kyi gzugs ni dbang po rnams 'phrog pa</text></item>
<item><p>180a6</p><section>'dul ba</section><text>yin pas rgyal pos de mthong nas 'dod chags kyis gzir bas 'ongs pa legs so zhes bya ba'i kun tu spyad pas de la kun tu spyad nas smras pa/ bzang mo khyod ga las 'dir 'ongs/ khyod su'i yin/ des rkang pa gnyis la gtugs</text></item>
<item><p>180a7</p><section>'dul ba</section><text>te smras pa/ lha bdag ni zangs gling gi rgyal po'i bu mo ded dpon sing ga la'i mchis 'brang du stsal ba lags na/ de rgya mtsho chan po'i nang du mchis pa'i gru chu srin nya'i rigs kyis bcag nas/ des bdag bkra mi shis so zhes gnas</text></item>
<item><p>180a8</p><section>'dul ba</section><text>ma lags par bor te/ ji lta zhig tu 'dir mchis na/ lhas bu chung ngu dang bdag la ded dpon sing ga la bzod pa bgyid du stsal bar ci gnang / rgyal pos de'i bag phab nas blon po rnams la bsgo ba/ shes ldan dag deng la ded dpon sing ga la bos</text></item>
<item><p>180b1</p><section>'dul ba</section><text>shig /de dag gis de bos pa dang / rgyal pos de la smras pa dang / sing ga la rgyal po'i bu mo 'di ma dor bar bu chung ngu dang / 'di la bzod pa gyis shig /des smras pa/ lha 'di ni rgyal po'i bu mo ma lags te/ 'di ni zangs gling nas mchis pa'i srin mo</text></item>
<item><p>180b2</p><section>'dul ba</section><text>lags so/ /rgyal pos smras pa/  ded dpon bud med lta zhig thams cad kyang srin mo yin gyis 'di la bzod pa gyis shig /'on te khyod mi 'dod na ni nga la byin cig /des smras pa/ lha 'di ni srin mo lags pas bdag mi dbul mi zlog go/ /rgyal</text></item>
<item><p>180b3</p><section>'dul ba</section><text>pos de btsun mo'i 'khor gyi nang du bcug nas des rgyal po dbang du byas so/ /ji tsam dus gzhan zhig na des rgyal po btsun mo'i 'khor dang bcas pa gnyid log par byas nas zangs gling du srin mo de dag gi nang du song ste smras pa/ phu nu mo dag khyed</text></item>
<item><p>180b4</p><section>'dul ba</section><text>la ded dpon sing ga las ci bya/ kho mos rgyal po seng ge ral pa can btsun mo'i 'khor dang bcas pa gnyid log par byas kyis tshur sheg de bza' bar bya'o/ /de dag gis rkang lag dang mig bsgyur te bdag nyid 'jigs pa dang /  'jigs su</text></item>
<item><p>180b5</p><section>'dul ba</section><text>rung ba chen mor mngon par sprul nas mtshan mo rgyal po'i pho brang seng ge lta bur lhags te/ de dag gis rgyal po seng ge ral pa can 'khor dang bcas pa zos so/ /mtshan mo nam nangs pa na rgyal po'i pho brang gi sgo 'byed pa med de/ ma phyed pa na rgyal po'i pho</text></item>
<item><p>180b6</p><section>'dul ba</section><text>brang gi steng nas mi ro za ba'i bya mang po dag rgyu bar brtsams so/ /blon po dang / khrom gyi ru sna dang / grong rdal gyi mi dang / yul gyi mi dag kyang rgyal po'i pho brang gi sgo na sdod do/ /rgyal po'i pho brang seng ge lta bu kun tu sgra 'di skad ces rgyal po'i pho brang</text></item>
<item><p>180b7</p><section>'dul ba</section><text>gi sgo 'byed pa med de/ ma phyed pa na rgyal po'i pho brang gi steng nas mi ro za ba'i bya mang po dag rgyu zhing blon po dang / khrom gyi ru sna dang / grong rdal gyi mi dang / yul gyi mi dag kyang rgyal po'i pho brang gi sgo na sdod cing 'khod do zhes bya ba de lta bu grags</text></item>
<item><p>180b8</p><section>'dul ba</section><text>par gyur to/ /ded dpon sing ga las de thos nas de myur ba myur ba kho nar ral gri mchan du bcug ste song nas smras pa/ shes ldan dag srin mo des rgyal po zos kyis thabs soms shig /blon po rnams kyis smras pa/ 'di la ji ltar bsgrub</text></item>
<item><p>181a1</p><section>'dul ba</section><text>par bya/ ya gad 'on cig dang 'dzegs te blta bar bya'o/ /de dag gis khyer te 'ongs pa dang / ded dpon sing ga la ral gri thogs te 'dzegs nas des de dag bsdigs pa dang / srin mo de dag kha cig ni mi'i rkang lag dag thogs te byer/ kha cig</text></item>
<item><p>181a2</p><section>'dul ba</section><text>ni mgo dag thogs te byer ro/ /de nas ded dpon sing ga las rgyal po'i pho brang gi sgo dag phye nas blon po rnams kyis rgyal po'i pho brang byi dor byas nas/ pho brang 'khor gyi mi dang / blon po dang / yul mi dag sdus te smras pa/ shes ldan dag rgyal po btsun</text></item>
<item><p>181a3</p><section>'dul ba</section><text>mo'i 'khor dang bcas pa srin mos zos te gzhon nu yang med na su zhig rgyal por dbang bskur bar bya/ de na kha cig gis smras pa/ gang snying stobs can shes rab dang ldan pa'o/ /kha cig gis smras pa/ ded dpon sing ga la las snying stobs can shes</text></item>
<item><p>181a4</p><section>'dul ba</section><text>rab dang ldan pa su zhig yod kyi ded dpon sing ga la rgyal por dbang bskur bar bya'o/ /de ltar bya'o/ /zhes de dag gis ded dpon sing ga la la smras pa/ ded dpon rgyal srid long shig /des smras pa/ kho bo ni tshong pa'i tha snyad kyis 'tsho ba yin pas</text></item>
<item><p>181a5</p><section>'dul ba</section><text>kho bo la rgyal srid kyis ci bya/ de dag gis smras pa/ ded dpon gzhan gyis rgyal srid byed du 'jug mi nus kyis long shig /des smras pa/ dam tshig gis blang bar bya ste/ gal te khyed cag kho bo'i tshig bzhin byed na'o/ /de dag gis smras pa/</text></item>
<item><p>181a6</p><section>'dul ba</section><text>byed kyis long shig /ma nyes so/ /de dag gis grong khyer mdzes par byas nas ded dpon sing ga la bkur sti chen pos rgyal srid la dbang bskur to/ /rgyal po sing ga las yul tha dad pa na gnas pa'i rig sngags smra ba dag bos</text></item>
<item><p>181a7</p><section>'dul ba</section><text>te rig sngags rgya cher slob tu bcug go/ /de bzhin du yul tha dad pa na gnas pa'i 'phongs gi slob dpon dag kyang bos te rgya cher 'phong slob tu bcug nas blon po rnams la bsgo ba/ shes ldan dag dpung gi tshogs yan lag bzhi pa go</text></item>
<item><p>181a8</p><section>'dul ba</section><text>skon cig /srin mo de dag zangs gling nas skrod du 'dong ngo / /blon po rnams kyis dpung gi tshogs yan lag bzhi pa go bskon nas rgyal po sing ga las dpung gi tshogs yan lag bzhi pa glang po che ba'i tshogs dang / rta pa'i tshogs dang /</text></item>
<item><p>181b1</p><section>'dul ba</section><text>shing rta pa'i tshogs dang / dpung bu chung gi tshogs grur btsud de zangs gling du 'phags so/ /mthar gyis rgya mtsho'i 'gram du phyin pa dang / srin mo de dag gi phongs pa'i gnas dang 'thun pa'i rgyal mtshan g.yo bar brtsams nas de dag gis gros</text></item>
<item><p>181b2</p><section>'dul ba</section><text>bya bar brtsams pa/ phu nu mo dag phongs pa'i gnas dang 'thun pa'i rgyal mtshan g.yos pa las na 'dzam bu'i gling pa'i mi g.yul 'gyed par 'dod pa dag lhags gor ma chag gis blta'o zhes de dag rgya mtsho'i 'gram du dong ba dang / ji tsam na gru bo</text></item>
<item><p>181b3</p><section>'dul ba</section><text>che ba du ma dag rgya mtsho'i 'gram du phyin pa mthong ngo / /mthong nas srin mo de dag gis kyang g.yul bshams pa dang / de nas rig sngags smra ba dag gis rig sngags dag gis phab nas 'phong gi slob dpon dag gis phal cher bsad do/ /</text></item>
<item><p>181b4</p><section>'dul ba</section><text>lhag ma rnams kyis rgyal po sing ga la'i rkang pa gnyis la gtugs te smras pa/ lha bzod par gsol/ des smras pa/ dam tshig gis bzod par bya ste/ gal te khyed cag gi grong khyer 'di phyung ste/ gzhan du 'dong zhing nga'i yul du gnod pa</text></item>
<item><p>181b5</p><section>'dul ba</section><text>'ga' yang mi byed na bzod do/ /de dag gis smras pa/ de ltar bgyi'o/ /ma nyes so/ /de dag gis grong khyer de dag phyung nas gzhan du dong ste 'khod do/ /rgyal po sing ga las kyang der grong khyer brtsigs nas rgyal po sing ga las gnas bcas</text></item>
<item><p>181b6</p><section>'dul ba</section><text>pas sing ga la'i gling sing ga la'i gling zhes bya ba'i ming du gyur to/ /dge slong dag de'i tshe de'i dus na ded dpon sing ga la gang yin pa de ni nga nyid yin no/ /de'i tshe de'i dus na rgyal po seng ge ral pa can gang yin pa de ni rgan zhugs</text></item>
<item><p>181b7</p><section>'dul ba</section><text>'di nyid yin no/ /de'i tshe de'i dus na srin mo gang yin pa de ni dpe med ma 'di yin te/ de'i tshe yang dpe med ma 'dis 'di btsun mo'i 'khor dang bcas pa tshul ma yin pas sdug bsngal bar byas la/ da ltar yang 'dis 'di tshul ma yin</text></item>
<item><p>181b8</p><section>'dul ba</section><text>pas sdug bsngal bar byas so/ /kun tu rgyu ma dus dpe med ma khrid de kau shambīr 'ongs nas skyed mos tshal zhig na 'dug go/ /skyed mos tshal srung ba'i mis rgyal po shar pa la sbran pa/ lha bud med gzugs bzang ba/ blta na sdug pa/</text></item>
<item><p>182a1</p><section>'dul ba</section><text>mdzes pa zhig skyed mos tshal na mchis te/ de ni lha la 'os pa lags so/ /rgyal pos thos nas skyed mos tshal du song ba dang des mthong ngo / /bud med kyi yul ni dbang po rnams 'phrog pa yin pas mthong ma thag tu chags</text></item>
<item><p>182a2</p><section>'dul ba</section><text>par gyur nas/ des kun du rgyu ma du la smras pa/ ma du 'di su'i bu mo yin/ lha bdag gi bu mo lags so/ /su la byin/ lha su yang ma stsal to/ /nga la ci'i phyir mi sbyin/ lha gsol lo/ /rgyal pos bag mar blangs te/ btsun mo'i</text></item>
<item><p>182a3</p><section>'dul ba</section><text>'khor gyi nang du bcug nas de la khang bzangs me tog gi so'i phyed kyang byin/ bsnyen bkur ma lnga brgya yang byin/ nyi ma re re zhing dri dang / phreng ba rgyu'i rin kar sha pa ṇa lnga brgya lnga brgya yang byin no/ /kun du rgyu ma du yang blon po'i</text></item>
<item><p>182a4</p><section>'dul ba</section><text>mchog tu bcug go/ /de'i tshe na bad sa'i rgyal po shar pa la blon po'i mchog gsum yod de/ sbyor ba 'dzin dang / gdangs can dang / ma du'o/ /ji tsam dus gzhan zhig na bad sa'i rgyal po shar pa'i gan du mi zhig 'ongs nas rgyal</text></item>
<item><p>182a5</p><section>'dul ba</section><text>pos dris pa/ khyod su yin/ des smras pa/ lha bdag snyan smra lags so/ /rgyal pos blon po rnams la bsgo ba/ shes ldan dag snyan smra la 'tsho ba byin cig /de dag gis de la 'tsho ba byin no/ /ji tsam na yang rgyal po'i gan du</text></item>
<item><p>182a6</p><section>'dul ba</section><text>mi zhig 'ongs nas rgyal pos de la dris pa/ khyod su yin/ des smras pa/ lha bdag mi snyan smra lags so/ /rgyal pos blon po rnams la bsgo ba/ shes ldan dag mi snyan smra la 'tsho ba byin cig /de dag gis smras pa/ lha gal te na</text></item>
<item><p>182a7</p><section>'dul ba</section><text>lhas mi snyan pa gsan par 'gyur yang gda' bas 'di la 'tsho ba mi stsal to/ /rgyal pos smras pa/ shes ldan dag rgyal po'i bya ba dag ni rgya ches byin cig /de dag gis de la yang 'tsho ba byin no/ /ji tsam dus gzhan zhig na bad sa'i</text></item>
<item><p>182a8</p><section>'dul ba</section><text>rgyal po shar pa btsun mo sngo bsangs can dang / dpe med ma dang lhan cig 'dug pa na de na rgyal po sbrid pa byung ba dang / sngo bsangs can gyis sangs rgyas la phyag 'tshal lo zhes smras pa dang / dpe med mas lha la phyag 'tshal lo zhes byas te smras pa/ lha sngo</text></item>
<item><p>182b1</p><section>'dul ba</section><text>bsangs can lha'i 'tshal ma 'tshal zhing dge sbyong gau ta ma la phyag 'tshal ba la gzigs/ rgyal pos smras pa/ dpe med ma 'di la nyes pa med de/ sngo bsangs can dge bsnyen ma yin pas los kyang dge sbyong gau ta ma la phyag 'tshal mod/ de cang mi</text></item>
<item><p>182b2</p><section>'dul ba</section><text>smra bar 'dug go/ /des bu mo mngag gzhug ma la smras pa/ bu mo gang gi tshe lha sngo bsangs can dang / kho mo dang lhan cig dben pa na bzhugs pa de'i tshe na khyod kyis them skas nas khar phor rbab tu thong shig /des jo mo bka' bzhin 'tshal zhes gang gi</text></item>
<item><p>182b3</p><section>'dul ba</section><text>tshe de dag lhan cig 'dug pa de'i tshe na them skas nas khar phor rbab tu btang ba na/ sngo bsangs can gyis sangs rgyas la phyag 'tshal lo zhes smras pa dang / dpe med mas lha la phyag 'tshal lo zhes byas te smras pa/ lha sngo bsangs can lha'i 'tshal ma</text></item>
<item><p>182b4</p><section>'dul ba</section><text>'tshal zhing dge sbyong gau ta ma la phyag 'tshal ba la gzigs/ rgyal pos smras pa/ dpe med ma thong shig /nyes rtsom ma byed cig /'di la nyes pa med de/ sngo bsangs can dge bsnyen ma yin pas los kyang dge sbyong gau ta ma la phyag 'tshal/</text></item>
<item><p>182b5</p><section>'dul ba</section><text>de cang mi smra bar 'dug go/ /rgyal po shar pa nyi ma gcig ni sngo bsangs can gyi gan du zan za la/ nyi ma gnyis pa la ni dpe med ma'i gan du zan za'o/ /dpe med mas bya pa la bsgo ba/ gang gi nyin mo lha sngo bsangs can gyi gan du bshos</text></item>
<item><p>182b6</p><section>'dul ba</section><text>gsol ba'i res bab pa de'i nyin mo gong ma sreg gson po dbul bar bya'o/ /bya pas gang gi nyin mo rgyal po sngo bsangs can gyi gan du zan za ba de'i nyin mo rgyal po la gong ma sreg gson po phul ba dang /  rgyal pos smras pa/ dpe med</text></item>
<item><p>182b7</p><section>'dul ba</section><text>ma la gtod cig /dpe med mas thos nas des smras pa/ lha bdag gi res ma lags te/ sngo bsangs can gyi res lags so/ /rgyal pos smras pa/ kwa'i bya pa song la sngo bsangs can la gtod cig /des sngo bsangs can la</text></item>
<item><p>182b8</p><section>'dul ba</section><text>phul te smras pa/ lha'i don du g.yos mdzod cig /des smras pa/ ci kho mo bya pa mo 'am/ kho mo srog gcod par mi byed kyis song shig /des rgyal po'i gan du song ste smras pa/ lha sngo bsangs can gyi mchid nas/ ci kho mo bya</text></item>
<item><p>183a1</p><section>'dul ba</section><text>pa mo 'am/ kho mo srog gcod par mi byed kyis song zhig ces mchi'o/ /dpe med mas thos nas smras pa/ lha gal te de la dge sbyong gau ta ma'i slad du g.yos gyis shig ces bgyis na ni da tsam 'khor dang bcas te g.yos bgyid par 'gyur</text></item>
<item><p>183a2</p><section>'dul ba</section><text>ro/ /rgyal pos bsams pa/ de ltar 'gyur ba snyam zhes des mi de la smras pa/ kwa'i bya pa song la 'di skad ces bcom ldan 'das kyi phyir g.yos gyis shig ces byos shig /de 'phags pa dang / dpe med mas lkog tu sod la phul cig ces bsgo nas/</text></item>
<item><p>183a3</p><section>'dul ba</section><text>des bsad de sngo bsangs can la phul nas smras pa/ lha'i zhal nas bcom ldan 'das kyi phyir g.yos gyis shig ces byung ngo / /sngo bsangs can 'khor dang bcas pas g.yos bya bar brtsams so/ /bya pas song ste rgyal po la smras pa/ lha sngo bsangs</text></item>
<item><p>183a4</p><section>'dul ba</section><text>can 'khor dang bcas pas g.yos bgyi bar brtsams so/ /dpe med mas smras pa/ lhas gsan tam/ gal te srog gcod par mi bgyid na ni dge sbyong gau ta ma'i slad du yang mi bgyid la/ lha'i slad du yang mi bgyid pa'i rigs na/ dge sbyong gau</text></item>
<item><p>183a5</p><section>'dul ba</section><text>ta ma'i slad du ni bgyid la/ lha'i slad du ni mi bgyid pa de ji lta bu zhig /rgyal po khros par gyur nas gzhu bkang ste 'phags so/ /'jig rten ni mdza' bshes dang / dgra bo dang tha mal pa yin pas kha cig gis ni sngo bsangs can la smras pa/ lha</text></item>
<item><p>183a6</p><section>'dul ba</section><text>shin tu khros nas gzhu bkang ste 'ong gis thabs soms shig /des rang gi 'khor la smras pa/ nu mo dag khyed cag thams cad byams pa la snyoms par zhugs shig /de dag thams cad byams pa la snyoms par zhugs so/ /rgyal pos</text></item>
<item><p>183a7</p><section>'dul ba</section><text>gzhu rna drung du thug par bkang ste mda' 'phangs pa dang / de lam phyed du ltung ngo / /mda' gnyis pa 'phangs pa dang / de phyir log ste rgyal po'i drung du ltung ngo / /mda' gsum pa 'phang bar brtsams pa dang / sngo bsangs can gyis smras pa/ lha ma 'phen</text></item>
<item><p>183a8</p><section>'dul ba</section><text>cig /khyod thams cad kyi thams cad du ma mchis par 'gyur ba ma mdzad cig /rgyal po skrag ste smras pa/ khyod lha mo 'am/ klu mo 'am/ gnod sbyin mo 'am/ dri za mo 'am/ nam mkha' lding mo 'am/ mi 'am ci mo 'am/ lto 'phye</text></item>
<item><p>183b1</p><section>'dul ba</section><text>chen mo 'am su yin/ des smras pa/ lha bdag ni lha mo yang ma lags/ klu mo yang ma lags/ gnod sbyin mo yang ma lags/ dri za mo yang ma lags/ mi 'am ci yang ma lags/ lto 'phye chen mo yang ma lags so/ /'o na khyod su yin/</text></item>
<item><p>183b2</p><section>'dul ba</section><text>lha bdag ni bcom ldan 'das kyi nyan thos ma phyir mi 'ong ba ste/ bdag gis bcom ldan 'das kyi drung nas phyir mi 'ong ba'i 'bras bu mngon sum du bgyis so/ /bud med lnga brgya po 'di dag gis kyang bden pa dag mthong ngo / /rgyal po mngon par dad par</text></item>
<item><p>183b3</p><section>'dul ba</section><text>gyur nas smras pa/ khyod la dam pa ci zhig sbyin par bya ba smros shig /des smras pa/ gal te lha bdag la mngon par dad na gang gi tshe lha btsun mo'i 'khor gyi nang du gshegs pa de'i tshe na bdag la sring mo'i 'du shes nye bar zhog shig /rgyal pos smras pa/</text></item>
<item><p>183b4</p><section>'dul ba</section><text>ma nyes kyis de bzhin bya'o/ /rgyal po de dpe med ma dang lhan cig rtse ba dang / dga' ba dang / dga' mgur spyod par byed pa nyams su myong bar byed do/ /sngo bsangs can la chos kyi rgyu las byung ba'i dad pa skyed par byed cing / de la lo tog sar pa dang /</text></item>
<item><p>183b5</p><section>'dul ba</section><text>'bras bu sar pa dang / dus tshigs sar pa pa gang dag 'grub pa de dag kyang dang po kho nar sngo bsangs can la 'bul bar byed do/ /bud med kyi yul ni phrag dog gi rang bzhin can yin pas dpe med mas bsams pa/ rgyal po 'di bdag dang lhan</text></item>
<item><p>183b6</p><section>'dul ba</section><text>cig rtse ba dang / dga' ba dang / dga' mgur spyod par byed pa nyams su myong bar byed la/ 'di la lo tog sar pa dang / 'bras bu sar pa dang / dus tshigs sar pa pa gang dag 'grub pa de dag ni dang po kho nar sngo bsangs can la 'bul bar byed pas</text></item>
<item><p>183b7</p><section>'dul ba</section><text>gang gis sngo bsangs can 'di gsad par 'gyur ba de lta bu'i thabs kyi rnam pa zhig bya'o snyam nas/ de gsad pa'i phyir glan ka tshol zhing de lhur len cing 'dug go/ /ji tsam dus gzhan zhig na bad sa'i rgyal po shar pa'i ri brags pa zhig log</text></item>
<item><p>183b8</p><section>'dul ba</section><text>nas/ des der ru gcig btang na de bcom zhing rab tu bcom ste 'ongs so/ /de bzhin du ru gnyis pa dang / gsum pa btang na de yang bcom zhing rab tu bcom ste 'ongs nas/ blon po rnams kyis smras pa/ lha'i dpung ni nyams shing ri brags pa'i dpung ni</text></item>
<item><p>184a1</p><section>'dul ba</section><text>skyes te/ gal te lha rang nyid ma gshegs na de phebs dka' bar 'gyur ba gang lags pa de lta bu'i gnas mchis par 'gyur ro/ /des kau shambīr dril bsgrag pa byed du bcug ste/ nga'i yul na gang dag mtshon chas 'tsho ba ji snyed 'khod pa de dag</text></item>
<item><p>184a2</p><section>'dul ba</section><text>thams cad kyis 'dong bar bya'o zhes bsgo ste de nas 'phags so/ /rgyal pos sbyor ba 'dzin la smras pa/ khyod sngo bsangs can la mkho ba stobs shing 'di nyid na 'dug shig /des smras pa/ lha de ltar mi rung ste/ bdag kyang lha nyid dang thabs gcig mchi'o/ /</text></item>
<item><p>184a3</p><section>'dul ba</section><text>rgyal pos gdangs can la smras pa/ khyod sngo bsangs can la mkho ba stobs shing 'di nyid na 'dug shig /des kyang smras pa/ lha de ltar mi rung ste/ bdag kyang lha nyid dang thabs gcig mchi'o/ /rgyal pos ma du bzhag ste smras pa/ khyod sngo bsangs can</text></item>
<item><p>184a4</p><section>'dul ba</section><text>la mkho ba stobs shing 'di nyid na 'dug shig ces bsgo ste 'phags pa dang / des kyang phyi bzhin skyel bzhin du lha de ltar mi rung ste/ bdag kyang lha nyid dang thabs gcig mchi'o zhes lan gsum gyi bar du gsol kyang rgyal pos ma gnang nas</text></item>
<item><p>184a5</p><section>'dul ba</section><text>des khas blangs so/ /ma du dpe med ma'i gan du song ba dang / des dris pa/ yab lhas 'dir su bzhag /bdag bzhag go/ /des bsams pa/ ma nyes kyis grogs 'dis khon gyi sha glan par nus so snyam du rig nas smras pa/ yab</text></item>
<item><p>184a6</p><section>'dul ba</section><text>sngo bsangs can bdag gi cir 'ong mkhyen tam/ bu mo 'tshal te chen ma'o/ /yab bud med kyi yul la chos gang shin tu gnod pa mkhyen tam/ bu mo 'tshal te/ phrag dog dang ser sna'o/ /yab gal te de lta na sngo bsangs can khum shig /bu</text></item>
<item><p>184a7</p><section>'dul ba</section><text>mo ci bdag la mgo gnyis mchis sam/ rgyal pos lan gsum gyi bar du sngo bsangs can la mkho ba stobs shig ces bka' stsal gyi/ khyod kyi ming yang ma smos so/ /des smras pa/ yab khyod 'di ltar glen nam/ bu mo'i don du pha la</text></item>
<item><p>184a8</p><section>'dul ba</section><text>cung zad 'tshol ba su yod de/ rgyu med par yang de la byams par byed do/ /de'i phyir gal te je de gsod na de lta na legs/ gal te mi gsod na kho mos khyod sngon gyi gnas nyid du gzhag par bya'o/ /de skrag ste bsams pa/ rgyal po de bud med kyi dbang du song</text></item>
<item><p>184b1</p><section>'dul ba</section><text>ba yin pas de ltar 'gyur ro snyam du rig nas/ smras pa/ bu mo gyi na de bzhin du gsad par mi nus te/ 'di ltar thabs kyi rnam pa zhig bya'o/ /des smras pa/ ma nyes kyis de bzhin gyis shig /des sngo bsangs can la smras pa/ lha mo ci bgyi bka'</text></item>
<item><p>184b2</p><section>'dul ba</section><text>stsol cig /des smras pa/ ma du bya ba cung zad kyang med de/ 'di ltar bu mo 'di dag mtshan mo me mar la sangs rgyas kyi bka' klog pas der gro ba dang / 'bru mar dang / snag tsha dang / smyug gu dang shing bal dgos so/ /des smras pa/ lha mo ma nongs</text></item>
<item><p>184b3</p><section>'dul ba</section><text>kyis sbyor du stsal to zhes des mang po sbyor du bcug ste nang du bskyas nas sgo khang du phung por bcer te bzhag go/ /sngo bsang can gyis smras pa ma du chog gis thong shig ma dus smras pa/ lha mo 'jug stsal te slan chad yang dang yang du 'jug tu mi stsal bar bgyi'o zhes</text></item>
<item><p>184b4</p><section>'dul ba</section><text>des 'jug tu bcug nas gro ba'i khur phyi mar me bcug ste 'jug tu bcug pa dang / me 'bar ba des sgo khang la mched nas kau shambī na gnas pa'i skye bo'i tshogs kyis me gsod du brgyugs pa dang / ma dus ral gri shubs nas phyung ste/ khyed cag ci'i</text></item>
<item><p>184b5</p><section>'dul ba</section><text>phyir rgyal po'i btsun mo'i 'khor gyi nang du 'jug par 'dod/ sdod cig ces skye bo'i tshogs phyir bzlog par brtsams so/ /'khrul 'khor gyi sgyu rtsal gyi slob dpon gyis smras pa/ kho bos sgo khang me mched pa 'di 'khrul 'khor gyis gnas</text></item>
<item><p>184b6</p><section>'dul ba</section><text>gzhan du spo bar bya'o/ /ma dus de yang de bzhin du phyir bzlog go/ /sngo bsangs can rdzu 'phrul gyis nam mkha' la gyen du 'phags te smras pa/ nu mo dag bdag cag gis las tshogs rnyed pa/ rkyen yongs su bsgyur ba/ 'od pa bzhin du nye bar</text></item>
<item><p>184b7</p><section>'dul ba</section><text>gnas pa/ gdon mi za bar 'byung bar 'gyur ba dag byas shing bsags pas bdag cag gis las byas shing bsags pa dag gzhan su zhig gis so sor myong bar 'gyur/ bcom ldan 'das kyis kyang / bar snang rgya mtsho'i nang dang ni/ /ri yi sul</text></item>
<item><p>184b8</p><section>'dul ba</section><text>du zhugs gyur tam/ /gang du gnas na las rnams kyis/ /mi tshugs 'gyur ba'i sa phyogs med/ /ces gsungs pas bdag cag la las de gzhol bar 'gyur ro zhes smras nas tshigs su bcad pa smras pa/ bdag gis rtsig ngos skar khung nas/ /</text></item>
<item><p>185a1</p><section>'dul ba</section><text>bcom ldan 'das ni mthong 'gyur te/ /sangs rgyas kyi ni bstan pa la/ /bden pa dag ni kun shes byas/ /de dag phye ma leb bzhin du gyen du mchong zhing mchong zhing mer lhung bar gyur to/ /de na sngo bsangs can la sogs pa bud med lnga brgya ni tshig go/ /sgur</text></item>
<item><p>185a2</p><section>'dul ba</section><text>mchog ni chu'i stor khung nas bros so/ /ma dus bud med lnga brgya po de dag gi ro dur khrod du bor nas rgyal po'i pho brang nang dang phyi rol dang bcas pa'i byi dor byas te/ kau shambi na gnas pa dang / yul tha dad pa nas lhags pa'i skye bo'i tshogs ngu ba dag bzlog go/ /de nas</text></item>
<item><p>185a3</p><section>'dul ba</section><text>dge slong rab tu mang po dag snga dro sham thabs bgos/ lhung bzed dang chos gos thogs te/ kau shambir bsod snyoms la zhugs pa dang / dge slong rab tu mang po dag kau shambir bsod snyoms la rgyu bas/ bad sa'i rgyal po shar pa ljongs su song ba'i btsun mo'i 'khor sngo</text></item>
<item><p>185a4</p><section>'dul ba</section><text>bsangs can la sogs pa bud med lnga brgya tsam mes tshig ces thos so/ /thos nas kyang kau shambir bsod snyoms brgyus nas/ zas kyi bya ba byas te/ phyi ma'i zas kyi bsod snyoms las phyir log pas ji ltar longs spyad pa'i gnas mal mkhos su phab ste/ rkang pa</text></item>
<item><p>185a5</p><section>'dul ba</section><text>gnyis bkrus nas bcom ldan 'das ga la ba der dong ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /mtha' gcig tu 'dug nas bcom ldan 'das la dge slong rab tu mang po dag gis 'di skad ces gsol to/ /</text></item>
<item><p>185a6</p><section>'dul ba</section><text>btsun pa 'di na bdag cag dge slong rab tu mang po dag snga dro sham thabs 'tshal lhung bzed dang chos gos thogs te kau shambir bsod snyoms la zhugs pa na/ btsun pa bdag cag dge slong rab tu mang po kau shambir bsod snyoms la rgyu ba dag gis bad sa'i rgyal po</text></item>
<item><p>185a7</p><section>'dul ba</section><text>shar pa ljongs su mchis pa'i mchis brang gi 'khor sngo bsangs can la sogs pa bud med lnga brgya tsam zhugs kyis dral ces thos so/ /dge slong dag gang gis bad sa'i rgyal po shar pa ljongs su song ba'i btsun mo'i 'khor sngo bsangs can</text></item>
<item><p>185a8</p><section>'dul ba</section><text>la sogs pa bud med lnga brgya tsam mes bsregs pa'i mi gti mug can des bsod nams ma yin pa mang po bskyed do/ /dge slong dag 'di ltar mi gti mug can des bsod nams ma yin pa mang po bskyed mod kyi/ bud med de dag ni</text></item>
<item><p>185b1</p><section>'dul ba</section><text>'bras bu med par dus la bab pa ma yin no/ /de ci'i phyir zhe na/ btsun mo'i 'khor de na bud med gang dag gis tha ma'i cha dang 'thun pa'i kun du sbyor ba lnga spangs pas rdzus te skye zhing / der yongs su mya ngan las 'da' ba phyir mi 'ong ba yang 'jig rten 'dir</text></item>
<item><p>185b2</p><section>'dul ba</section><text>phyir mi ldog pa'i chos can de lta bu'i bud med dag btsun mo'i 'khor de na yod pa dang / btsun mo'i 'khor de na bud med gang dag gis kun du sbyor ba gsum spangs pas 'dod chags dang zhe sdang dang / gti mug srabs pa'i phyir lan cig phyir 'ong ba lan cig</text></item>
<item><p>185b3</p><section>'dul ba</section><text>'jig rten 'dir 'ongs nas sdug bsngal mthar byed par 'gyur ba de lta bu'i bud med dag kyang btsun mo'i 'khor de na yod pa dang / btsun mo'i 'khor de na bud med gang dag gis kun du sbyor ba gsum spangs pas rgyun du zhugs pa log par mi ltung ba'i</text></item>
<item><p>185b4</p><section>'dul ba</section><text>chos can rdzogs pa'i byang chub la nges par gzhol ba re ltar thogs na srid pa lan bdun pa lan bdun lha dang mi rnams su mtshams sbyar nas sdug bsngal mthar byed par 'gyur ba de lta bu'i bud med dag kyang btsun mo'i 'khor de na yod pa dang /</text></item>
<item><p>185b5</p><section>'dul ba</section><text>btsun mo'i 'khor de na bud med gang dag rang gi srog gi phyir yang bslab pa dag las 'da' bar mi byed pa de lta bu'i bud med dag kyang btsun mo'i 'khor de na yod pa dang / btsun mo'i 'khor de na bud med gang dag nga la sems dad pas</text></item>
<item><p>185b6</p><section>'dul ba</section><text>dus byas shing lus zhig nas bde 'gro mtho ris kyi 'jig rten lha rnams kyi nang du skye ba de lta bu'i bud med dag kyang btsun mo'i 'khor de na yod pa'i phyir ro/ /dge slong dag tshur sheg sngo bsangs can la sogs pa bud med lnga brgya</text></item>
<item><p>185b7</p><section>'dul ba</section><text>po dag gi ro ga la ba der 'dong ngo / /dge slong rnams kyis btsun pa bka' bzhin 'tshal zhes bcom ldan 'das las mnyan to/ /de nas bcom ldan 'das dge slong rab tu mang po dag dang thabs gcig bud med</text></item>
<item><p>185b8</p><section>'dul ba</section><text>lnga brgya po de dag gi ro ga la ba der gshegs te byon nas/ dge slong rnams la bka' stsal pa/ dge slong dag bud med lnga brgya'i ro 'di dag ni gang la bad sa'i rgyal po shar pa chags pa dang / zhen pa dang /</text></item>
<item><p>186a1</p><section>'dul ba</section><text>'chums pa dang / mdud pa bor ba dang / brgyal ba dang / lhag par chags pa dang / lhag par chags shing 'dug pa dag yin na/ da ni 'di dag la rkang pa dag gis reg par yang su zhig byed/ tshigs su bcad pa yang bka' stsal pa/ 'jig</text></item>
<item><p>186a2</p><section>'dul ba</section><text>rten snying po med brel la/ /skal ldan su zhig lta bar byed/ /byis pa nyon mongs bcings gyur cing / /mun pa yongs su bskor ba dag /dam pa min la dam par lta/ /mthong ba rnams la ci yang med/ /dge slong dag de lta bas na khyed kyis 'di ltar bslab par</text></item>
<item><p>186a3</p><section>'dul ba</section><text>bya ste/ ka ba tshig pa gang yin pa la yang sems rab tu sdang bar mi bya na/ rnam par shes pa dang bcas pa'i lus la lta smos kyang ci dgos te/ dge slong dag khyed kyis de ltar bslab par bya'o/ /kau shambi na gnas pa dang / pho brang 'khor gyi mi dag</text></item>
<item><p>186a4</p><section>'dul ba</section><text>'dus te gros bya bar brtsams pa/ shes ldan dag rgyal po la gnod pa 'di lta bu byung na de bdag cag las gang gis rgyal po la brjod par bya/ de na kha cig gis smras pa/ mi snyan smra gang yin pa de rjod du gzhug gis de bod do/ /gzhan</text></item>
<item><p>186a5</p><section>'dul ba</section><text>dag gis smras pa/ ma nyes kyis de ltar bya'o zhes de dag gis de bos te smras pa/ lha la mi snyan pa 'di go rims bzhin du gsol cig /des smras pa/ de'i tshe khyed cag na re ci'i phyir mi snyan smra la 'tsho ba sbyin par bya zhes zer na/ da de'i dus</text></item>
<item><p>186a6</p><section>'dul ba</section><text>'di yin gyis khyed cag nyid kyis gsol cig /de dag gis smras pa/ de'i don nyid du khyod la 'tsho ba byin pa yin na gzhan su zhig gsol bar byed/ khyod kyis gsol cig /des smras pa/ dam tshig gis gsol bar</text></item>
<item><p>186a7</p><section>'dul ba</section><text>bya ste/ kho bo ci zer ba de bzhin gyis shig dang gsol bar bya'o/ /smros shig dang / de bzhin bya'o/ /go rims 'di ltar gsol bar bya ste/ kho bo la glang po che lnga brgya dang / bal lang mo lnga brgya dang / rta lnga brgya dang / rgod ma lnga</text></item>
<item><p>186a8</p><section>'dul ba</section><text>brgya dang / gzhon nu lnga brgya dang / gzhon nu ma lnga brgya dang / gser 'bum dang / ras la kau shambi'i gnas dang / khang bzangs me tog gi so dang / ji ltar ma dus gro ba dang / 'bru mar dang / snag tsha dang / smyu gu dang / shing bal</text></item>
<item><p>186b1</p><section>'dul ba</section><text>bskyas shing gro ba'i khur phyi ma'i nang du me bcug pa dang / ji ltar sgo khang la me mched pa dang / ji ltar kau shambi na gnas pa'i skye bo'i tshogs kyis me gsod du brgyugs pa na ma dus ral gri shubs nas phyung ste/ phyir bzlog pa dang / ji ltar 'khrul</text></item>
<item><p>186b2</p><section>'dul ba</section><text>'khor gyi sgyu rtsal gyi slob dpon gyis sgo khang la me mched pa 'khrul 'khor gyis gnas gzhan du spo'o zhes zer ba na ma dus de bzhin du phyir bzlog pa dang / ji ltar sngo bsangs can la sogs pa bud med lnga brgya phye ma leb bzhin du gyen du 'chong</text></item>
<item><p>186b3</p><section>'dul ba</section><text>zhing 'chong zhing mer lhung ba dag ri mor bris te byin cig /de dag gis smras pa/ de ltar bya'o zhes de dag gis de la glang po che lnga brgya dang / ba lang mo lnga brgya dang / rta lnga brgya dang / rgod ma lnga brgya dang / gzhon nu lnga brgya dang / gzhon nu ma lnga</text></item>
<item><p>186b4</p><section>'dul ba</section><text>brgya dang / gser 'bum dang / ras la kau shambi'i gnas dang / khang bzangs me tog gi so dang / ji ltar ma dus gro ba dang / 'bru mar dang / snag tsha dang / smyu gu dang / shing bal bskyas shing gro ba'i khur phyi ma'i nang du me bcug pa dang / ji ltar sgo</text></item>
<item><p>186b5</p><section>'dul ba</section><text>khang la me mched pa dang / ji ltar kau shambi na gnas pa'i skye bo'i tshogs kyis me gsod du brgyugs pa na ma dus ral gri shubs nas phyung ste phyir bzlog pa dang / ji ltar 'khrul 'khor gyi sgyu rtsal gyi slob dpon gyis sgo khang la me mched pa 'khrul</text></item>
<item><p>186b6</p><section>'dul ba</section><text>'khor gyis gnas gzhan du spo'o zhes zer ba na ma dus de bzhin du phyir bzlog pa dang / ji ltar sngo bsangs can la sogs pa bud med lnga brgya phye ma leb bzhin du gyen du 'chong zhing 'chong zhing mer lhung ba dag ri mor bris te byin no/ /de nas mi snyan</text></item>
<item><p>186b7</p><section>'dul ba</section><text>smras blon po rnams la yi ge spring ste/ rgyal po la gnod pa 'di lta bu byung ba kho bos thabs 'dis brjod par byas/ khyed kyis grogs gyis shig ces byas so/ /des de dag la yi ge spring nas dpung gi tshogs yan lag bzhi pa go bskon</text></item>
<item><p>186b8</p><section>'dul ba</section><text>te phyogs gzhan zhig tu song nas der bsdad de/ rgyal po shar pa la phrin yig 'di skad ces lha bdag ni yul ga ge mo zhig gi rgyal po ste/ bdag gi bu 'chi bdag gis phrogs nas de'i phyir bdag de dang lhan cig g.yul sprod</text></item>
<item><p>187a1</p><section>'dul ba</section><text>par byed de/ gal te re shig g.yul sprad pas de pham par nus na de lta na legs/ gal te ma nus na glang po che lnga brgya dang / ba lang mo lnga brgya dang / rta lnga brgya dang / rgod ma lnga brgya dang / gzhon nu lnga brgya dang / gzhon nu ma lnga brgya</text></item>
<item><p>187a2</p><section>'dul ba</section><text>dang / gser 'bum phul nas bu blangs te 'ong ngo zhes bris te bskur ro/ /rgyal po shar pa'i ri brags pa de dpung dang ldan pas ma phebs nas/ des blon po rnams la smras pa shes ldan dag rgyal po de 'di ltar blun pa la ltos/ 'chi bdag gis bu phrogs</text></item>
<item><p>187a3</p><section>'dul ba</section><text>pa phyir khrugs par nus pa 'ga' yang yod re skan/ de ni mjal gyis de la phrin yig 'di skad ces kho bo'i ri brags pa zhig log pa ma phebs kyis je kho bo'i grogs gyis shig dang / kho bos kyang phyis khyod kyi grogs bya'o zhes bris te skur</text></item>
<item><p>187a4</p><section>'dul ba</section><text>cig /blon po rnams kyis de la phrin yig de skad ces bris te bskur ba dang / des phrin yig blags nas blags ma thag tu ri brags der 'ongs nas de ha cang thag mi ring ba zhig na 'dug pa dang / ri brags pa dag gis thos nas bsams pa/</text></item>
<item><p>187a5</p><section>'dul ba</section><text>bdag cag rgyal po dag gis phyogs bcu dag nas bskor bar chad de/ rgyal po gnyis pa 'di yang nye bar 'ongs kyis yul ni rnam pa thams cad du phyir 'thob par yang rung gi/ srog ni phyir 'thob par mi rung gis phyir 'byung ngo snyam nas/ de dag ral gri</text></item>
<item><p>187a6</p><section>'dul ba</section><text>mgul nas phog ste phyir byung nas/ rgyal po shar pa'i rkang pa gnyis la gtugs pa dang / rgyal po shar pas de dag lo thang dang / dpya 'jal du bcug go/ /de nas mi snyan smra rgyal po'i yo lang gis rgyal po shar pa'i gan du song ste</text></item>
<item><p>187a7</p><section>'dul ba</section><text>smras pa/ lha bdag gi bu 'chi bdag gis phrogs te lhas bdag gi grogs gyis shig dang / bdag de dang lhan cig g.yul sprod par byed do/ /gal te re shig g.yul sprad pas de pham par nus na de lta na legs/</text></item>
<item><p>187a8</p><section>'dul ba</section><text>gal te ma nus na de la glang po lnga brgya dang / bal lang mo lnga brgya dang / rta lnga brgya dang / rgod ma lnga brgya dang / gzhon nu lnga brgya dang / gzhon nu ma lnga brgya dang / gser 'bum phul te blang bar bya'o/ /rgyal po shar pas</text></item>
<item><p>187b1</p><section>'dul ba</section><text>smras pa/ shed 'thun khyod glen pa zhig ste/ 'chi bdag las phyir len par nus pa 'ga' yang yod re skan/ des smras pa/ lha mi nus sam/ mi nus so/ /gal te de lta na ri mo 'di ltos shig /des ri mo brkyang ste/ rgyal pos ri mo brtags</text></item>
<item><p>187b2</p><section>'dul ba</section><text>nas gnad du bsnun pa dang 'dra bar gdung bzhin du smras pa/ kye ji skad sngo bsangs can la sogs pa bud med lnga brgya mes tshig ces zer ram/ des cod pan dang / thor tshugs phog ste tshigs su bcad pa smras pa/ bdag ni rgyal po ma</text></item>
<item><p>187b3</p><section>'dul ba</section><text>lags rgyal srid min/ /lha khyod zhabs 'bring zhabs kyis 'tsho ba ste/ /mi snyan don 'di khyod la gsol slad du/ /bdag 'dir khyod kyi zhabs kyi drung du mchis/ /rgyal po shin tu brtags nas 'di ni grong khyer kau shambi'o/ /'di ni rgyal po'i</text></item>
<item><p>187b4</p><section>'dul ba</section><text>pho brang ngo / /'di ni khang bzangs me tog gi so'o/ /'di ni ma du'o/ /'di ni gro ba la sogs pa'i sbyor bas sreg pa'o/ /'di dag ni sngo bsangs can la sogs pa bud med lnga brgya phye ma leb bzhin du gyen du 'chong zhing 'chong zhing mer lhung ba dag go</text></item>
<item><p>187b5</p><section>'dul ba</section><text>zhes rnam par dpyod par byed do/ /rnam par dpyad nas smras pa/ kwa'i nang rje ji skad sngo bsangs can la sogs pa bud med lnga brgya mes tshig ces zer ram/ lha bdag de skad mi mchi'o/ /'di ltar lha nyid de skad gsung ngo / /kwa'i nang</text></item>
<item><p>187b6</p><section>'dul ba</section><text>rje khyod kyis nga la thabs kyis gsol bar zad kyi gzhan du na ngas khyod kyi mgo drung pa nas bcad de/ sa la bsgyel bar 'gyur ro zhes smras nas/ rgyal po brgyal te sa la sgyel to/ /de nas chus gdab pas dbugs phyir byung nas</text></item>
<item><p>187b7</p><section>'dul ba</section><text>smras pa/ shes ldan dag dpung gi tshogs yan lag bzhi pa go skon cig /kau shambir 'dong ngo / /blon po rnams kyis dpung gi tshogs yan lag bzhi po go bskon nas rgyal po kau shambir 'phags te mthar gyis kau shambir phyin pa dang /</text></item>
<item><p>187b8</p><section>'dul ba</section><text>des pho brang 'khor gyi mi rnams kyi nang na ches rgyus mkhas pa thams cad smras so/ /de nas blon po'i mchog sbyor ba 'dzin la bsgo ba/ sbyor ba 'dzin song la ma du rgya skyegs kyi khang par chug la sregs shig /dpe med ma yang rte'u ma dul ba'i</text></item>
<item><p>188a1</p><section>'dul ba</section><text>rkang pa la thogs la 'or cig /sbyor ba 'dzin gyis ma du rgya skyegs kyi khang par bcug ste bsregs so/ /de nas bsams pa/ dpe med ma ni gal te rgyal pos bsams nas dpe med ma 'on cig ces zer na bdag gis ji</text></item>
<item><p>188a2</p><section>'dul ba</section><text>ltar byas/ re shig sdod cig snyam nas des dpe med ma sa khang du bcug ste bzhag go/ /rgyal po nyi ma bdun pa la mya ngan sangs nas de mya ngan sangs pas smras pa/ sbyor ba 'dzin dpe med ma ga re/ des lha bdag gis rte'u ma thul ba'i rkang pa</text></item>
<item><p>188a3</p><section>'dul ba</section><text>la btags te bor ro/ /rgyal pos smras pa/ ma nyes so/ /ma dus ni sngo bsangs can bsad la/ khyod kyis kyang dpe med ma bsad kyis da nga rab tu 'byung bar bya'o/ /sbyor ba 'dzin gyis smras pa/ lha de nyid kyi slad du bdag gis dpe med ma sa khang du stsal te</text></item>
<item><p>188a4</p><section>'dul ba</section><text>bzhag go/ /gal te gson na blta'o/ /des de sa khang nas phyung ba dang / gnas skabs de kho na bzhin du nyon mongs pa can ma yin pa dang / lus ma rnyis par 'dug go/ /rgyal pos mthong nas bsams pa/ ji ltar 'di gnas skabs de kho na bzhin du nyon</text></item>
<item><p>188a5</p><section>'dul ba</section><text>mongs can ma yin pa dang / lus ma rnyis par 'dug la/ na yang mi na/ zas kyang mi za ba las na gor ma chag par skyes pa gzhan dang lhan cig dga' mgur spyad do snyam du rig nas smras pa/ dpe med ma khyod kyis 'khrul pa byas so/ /des smras pa/ lha</text></item>
<item><p>188a6</p><section>'dul ba</section><text>sdig pa ci zhig /bdag de ltar mi bgyid do/ /ci mngon/ lha khyod bcom ldan 'das la mngon par dad dam/ rgyal pos smras pa/ de ni mjal te/ khyod de'i tshe na ni dge sbyong gau ta ma zhes zer la/ da ni bcom ldan 'das zhes zer mod/ 'di ltar nga ro</text></item>
<item><p>188a7</p><section>'dul ba</section><text>dang 'dra ba khyod kyi phyir bcom ldan 'das la mi zhu'i/ sngo bsangs can gyi don du bcom ldan 'das la zhu'o zhes de bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'dug</text></item>
<item><p>188a8</p><section>'dul ba</section><text>go/ /mtha' gcig tu 'dug nas bcom ldan 'das la bad sa'i rgyal po shar pas 'di skad ces gsol to/ /btsun pa sngo bsangs can la sogs pa bud med lnga brgyas las ci bgyis na/ des zhugs kyis gral cing / sgur mchog ni</text></item>
<item><p>188b1</p><section>'dul ba</section><text>chab kyi stor khung nas bros par gyur/ bcom ldan 'das kyis bka' stsal pa/ rgyal po chen po de dag nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas</text></item>
<item><p>188b2</p><section>'dul ba</section><text>shing bsags pas de dag nyid kyis las byas shing bsags pa dag gzhan su zhig gis so sor myong bar 'gyur/ rgyal po chen po las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/</text></item>
<item><p>188b3</p><section>'dul ba</section><text>me'i khams la mi 'gyur/ rlung gi khams la mi 'gyur gyi/ 'di ltar las dge ba dang mi dge ba byas shing bsags pa dag ni zin pa'i phung po dang / khams dang / skye mched dag la rnam par smin par 'gyur te/ las rnams bskal pa brgyar yang ni/ /chud mi za</text></item>
<item><p>188b4</p><section>'dul ba</section><text>ba 'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /rgyal po chen po sngon byung ba grong khyer bā rā ṇa sī na rgyal po tshangs byin zhes bya bas rgyal srid 'byor pa rgyas pa/ bde ba lo legs pa/ skye bo dang mi mang</text></item>
<item><p>188b5</p><section>'dul ba</section><text>pos gang ba/ thab mo dang / 'thab pa dang / phyi dgra dang / nang 'khrug rab tu zhi ba/ chom rkun dang / mu ge dang / nad dang bral ba/ sa lu dang / bu ram shing gi phreng ba dang / ba lang dang / ma he phun sum tshogs pa byed du bcug ste/ chos dang ldan</text></item>
<item><p>188b6</p><section>'dul ba</section><text>pa chos kyi rgyal pos chos kyi rgyal srid byed du bcug go/ /sangs rgyas rnams 'byung ba med pa'i tshe rang sangs rgyas dman pa dang / bkren pa la rjes su snying brtse ba dang / bas mtha'i gnas mal la dga' ba/ bse ru lta bu gcig pu</text></item>
<item><p>188b7</p><section>'dul ba</section><text>'jig rten gyi yon gnas su gyur pa dag 'jig rten du byung ngo / /ji tsam na rang sangs rgyas zhig ljongs rgyu zhing 'gro ba na bā rā ṇa sīr phyin nas de skyed mos tshal zhig na spyil bu na gnas so/ /rgyal po tshangs byin gyi btsun mo'i</text></item>
<item><p>188b8</p><section>'dul ba</section><text>'khor lnga brgya skyed mos tshal der byung nas/ btsun mo'i 'khor de dag rtsed mo'i rdzing du khrus byas nas grang bas sbrebs nas/ de na btsun mo dam pas bu mo mngag gzhug ma la smras pa/ bu mo shin du grang bas sbrebs kyis song la/ spyil</text></item>
<item><p>189a1</p><section>'dul ba</section><text>bu 'di la me thong shig /des sgron me sbar te song ba dang / rang sangs rgyas de mthong nas des btsun mo'i mchog la smras pa/ lha mo 'di na rab tu byung ba zhig mchis so/ /des smras pa rab tu byung ba 'dug kyang rung / gzhan 'dug</text></item>
<item><p>189a2</p><section>'dul ba</section><text>kyang rung gis me thong shig /des ma btang bar bros pa dang / de nas btsun mo'i mchog de 'khrugs nas de rang gis me btang ba dang / rang sangs rgyas de phyir byung ngo / /btsun mo'i 'khor gzhan dag gis kyang lha mo khyod kyis zhugs btang ba legs pa</text></item>
<item><p>189a3</p><section>'dul ba</section><text>bgyis te bdag cag thams cad zhugs 'de'o zhes rjes su yi rang ba byas so/ /rang sangs rgyas bdag nyid chen po des bsams pa/ btsun mo'i 'khor nyon mongs pa 'di dag ha cang smas pa dang / nyams par gyur na mi rung gis 'di dag la</text></item>
<item><p>189a4</p><section>'dul ba</section><text>lag nas drang ba sbyin no snyam nas/ des ngang pa'i rgyal po 'dab ma brkyang ba ltar steng gi nam mkha' la mngon par 'phags nas 'bar ba dang / gsal ba dang / char 'beb pa dang / glog 'byin pa'i cho 'phrul dag bya bar brtsams so/ /so so'i skye bo ni</text></item>
<item><p>189a5</p><section>'dul ba</section><text>rdzu 'phrul la myur du sems gtod par byed pa yin pas btsun mo'i 'khor de dag shing ljon pa rtsa ba nas bcad pa bzhin du rang sangs rgyas de'i rkang pa'i drung du 'gyel nas smras pa/ yon gnas yang dag par gyur pa mar gshegs su</text></item>
<item><p>189a6</p><section>'dul ba</section><text>gsol/ mar gshegs su gsol/ nyon mongs pa'i 'dam du bying ba bdag cag gi sug pa nas drang pa stsal du gsol/ rang sangs rgyas de btsun mo'i 'khor de dag la rjes su snying brtse ba'i phyir steng gi nam mkha' las shod du</text></item>
<item><p>189a7</p><section>'dul ba</section><text>babs so/ /de dag gis de la mchod pa byas nas rkang pa gnyis la phyag 'tshal te smon lam 'di skad ces bdag cag yon gnas yang dag par gyur pa 'di lta bu la gnod par byas pa gang yin pa'i las de'i cha dang 'thun par ma gyur par</text></item>
<item><p>189a8</p><section>'dul ba</section><text>mchod pa byas pa gang yin pa'i dge ba'i rtsa ba 'dis bdag cag 'di bas ches khyad par du 'phags pa'i ston pa mnyes par byed cing / thugs byung bar mi byed pa'i yon tan gyi rnam pa de lta bu thob par gyur cig ces btab bo/ /rgyal po chen po</text></item>
<item><p>189b1</p><section>'dul ba</section><text>de'i tshe de'i dus na rgyal po tshangs byin gyi btsun mo dam pa gang yin pa de ni sngo bsangs can 'di yin no/ /de'i tshe de'i dus na bud med gzhan bzhi brgya dgu bcu rtsa dgu po gang dag yin pa de dag ni bud med bzhi brgya dgu bcu rtsa dgu po 'di dag yin no/ /</text></item>
<item><p>189b2</p><section>'dul ba</section><text>de'i tshe de'i dus na bu mo mngag gzhug ma gang yin pa de ni sgur mchog 'di yin no/ /de dag gis rang sangs rgyas kyi spyil bu bsregs shing rjes su yi rang ba byas pa gang yin pa'i las de'i rnam par smin pas lo mang po dag</text></item>
<item><p>189b3</p><section>'dul ba</section><text>tu sems can dmyal ba chen po rnams su bsregs nas da ltar bden pa mthong gi bar du yang mes tshig par gyur to/ /sgur mchog me gtong du ma btubs pas ni da ltar chu'i stor khung nas bros par gyur to/ /de dag gis rang sangs rgyas la mchod</text></item>
<item><p>189b4</p><section>'dul ba</section><text>pa byas nas smon lam btab pa gang yin pa des ni da ltar nga'i drung du bden pa mthong bar byas shing / de dag gis rang sangs rgyas bye ba phrag 'bum pas ches khyad par 'phags pa'i ston pa nga mnyes par byas shing thugs byung bar ma byas</text></item>
<item><p>189b5</p><section>'dul ba</section><text>so/ /rgyal po chen po de ltar na las gcig tu gnag pa rnams kyi rnam par smin pa ni gcig tu gnag pa yin la/ las gcig tu dkar ba rnams kyi rnam par smin pa yang gcig tu dkar ba yin/ las 'dren ma rnams kyi rnam par</text></item>
<item><p>189b6</p><section>'dul ba</section><text>smin pa yang 'dren ma yin no/ /rgyal po chen po de lta bas na las gcig tu gnag pa rnams dang / 'dren ma rnams spangs nas las gcig tu dkar ba rnams la brtsal bar bya ste/ rgyal po chen po khyod kyis de ltar bslab par</text></item>
<item><p>189b7</p><section>'dul ba</section><text>bya'o/ /de nas bad sa'i rgyal po shar pas bcom ldan 'das kyis bka' stsal pa la mngon par dga' ba dang rjes su yi rang ba byas nas/ bcom ldan 'das kyi zhabs gnyis la mgo bos phyag 'tshal te/ bcom ldan</text></item>
<item><p>189b8</p><section>'dul ba</section><text>'das kyi spyan snga nas song ngo //              //'dul ba rnam par 'byed pa/ bam po bdun bcu rtsa brgyad pa/ dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa sgur</text></item>
<item><p>190a1</p><section>'dul ba</section><text>mchog gis las ci bgyis na des na sgur bar gyur/ bcom ldan 'das kyis bka' stsal pa/ dge slong dag sgur mchog nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa gdon</text></item>
<item><p>190a2</p><section>'dul ba</section><text>mi za bar 'byung bar 'gyur ba dag byas shing bsags pas de nyid kyis las byas shing bsags pa dag gzhan su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la</text></item>
<item><p>190a3</p><section>'dul ba</section><text>rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur gyi/ de ltar las dge ba dang mi dge ba byas shing bsags pa dag ni zin pa'i phung po dang / khams dang skye mched dag la rnam par smin par</text></item>
<item><p>190a4</p><section>'dul ba</section><text>'gyur te/ las rnams bskal pa brgyar yang ni/ /chud mi za ba 'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag sngon byung ba grong khyer bā rā ṇa sī na rgyal po tshangs byin zhes bya bas rgyal srid 'byor pa/ rgyas</text></item>
<item><p>190a5</p><section>'dul ba</section><text>pa/ bde ba lo legs pa/ skye bo dang mi mang pos gang ba/ thab mo dang / 'thab pa dang / phyi dgra dang / nang 'khrug rab tu zhi ba/ chom rkun dang / mu ge dang nad dang bral ba/ sa lu dang bu ram shing gi phreng ba dang ba lang dang ma he phun sum tshogs pa</text></item>
<item><p>190a6</p><section>'dul ba</section><text>byed du bcug ste/ chos dang ldan pa chos kyi rgyal pos chos kyi rgyal srid byed du bcug go/ /ji tsam dus gzhan zhig na ltas pa dag gis lo bcu gnyis su char mi 'bab par lung bstan nas/ rgyal po tshangs byin gyis bā rā ṇa sīr dril bsgrag</text></item>
<item><p>190a7</p><section>'dul ba</section><text>pa byed du bcug ste/ 'di skad ces gang la lo bcu gnyis kyi zan yod pa des ni gnas par bya'o/ /gang la med pa des ni gzhan du 'gro bar bya zhing lo bcu gnyis 'das nas phyir yang 'ong bar bya'o zhes bsgo'o/ /de'i tshe bā rā ṇa sī na khyim</text></item>
<item><p>190a8</p><section>'dul ba</section><text>bdag gzungs byed ces bya ba phyug pa/ nor mang ba/ longs spyod che ba/ yongs su gzung ba yangs shing rgya che ba/ rnam thos kyi bu'i nor dang ldan pa/ rnam thos kyi bu la nor gyis 'gran pa zhig 'dug pa des mdzod pa bos te smras pa/ kwa'i nang rje mdzod pa</text></item>
<item><p>190b1</p><section>'dul ba</section><text>kho bo 'khor dang bcas pa'i lo bcu gnyis kyi zan yod dam/ des smras pa/ jo bo mchis so/ /sangs rgyas rnams 'byung ba med pa'i tshe rang sangs rgyas dman pa dang bkren pa la rjes su snying brtse ba/ bas mtha'i gnas mal la dga' ba bse ru</text></item>
<item><p>190b2</p><section>'dul ba</section><text>lta bu gcig pu 'jig rten gyi yon gnas su gyur pa dag 'jig rten du byung ngo / /ji tsam na rang sangs rgyas lnga brgya ljongs rgyu zhing 'dong ba na bā rā ṇa sīr phyin nas de dag khyim bdag gzungs byed kyi gan du dong ste phyin nas smras pa/ khyim bdag khyod kyis kho bo cag rab</text></item>
<item><p>190b3</p><section>'dul ba</section><text>tu byung ba lnga brgya la lo bcu gnyis su mkho ba stobs par nus sam/ des smras pa/ 'phags pa dag je mdzod pa la rmas te slad kyis gsol lo zhes des mdzod pa bos te smras pa kwa'i nang rje mdzod pa kho bo 'khor dang bcas pa dang / rab tu byung ba lnga</text></item>
<item><p>190b4</p><section>'dul ba</section><text>brgya po 'di dag gi lo bcu gnyis kyi zan yod dam/ des smras pa/ jo bo mchis so/ /khyim bdag gzungs byed kyis rang sangs rgyas lnga brgya po de dag la smras pa/ 'phags pa dag mchis kyis bzhugs shig dang gsol lo/ /de dag de nyid</text></item>
<item><p>190b5</p><section>'dul ba</section><text>du 'khod do/ /ji tsam na rang sangs rgyas gzhan lnga brgya ljongs rgyu zhing 'dong ba na bā rā ṇa sīr phyin nas de dag kyang khyim bdag gzungs byed kyi gan du dong ste phyin nas smras pa/ khyim bdag khyod kyis kho bo cag rab tu byung ba lnga brgya la lo bcu gnyis</text></item>
<item><p>190b6</p><section>'dul ba</section><text>su mkho ba stobs par nus sam/ des smras pa/ 'phags pa dag khyed cag la gsol lags na ci'i slad du yang sgrub par mdzad/ khyim bdag de dag kyang gzhan la kho bo cag kyang gzhan no/ /'phags pa dag je mdzod pa la rmas te</text></item>
<item><p>190b7</p><section>'dul ba</section><text>slad kyis gsol lo zhes des mdzod pa bos te smras pa/ kwa'i nang rje mdzod pa kho bo 'khor dang bcas pa dang / rab tu byung ba stong po 'di dag gi lo bcu gnyis kyi zan yod dam/ des smras pa/ jo bo mchis so/ /des rab tu byung</text></item>
<item><p>190b8</p><section>'dul ba</section><text>ba gzhan lnga brgya po de dag la smras pa/ 'phags pa dag mchis kyis bzhugs shig dang gsol lo/ /de dag kyang der 'khod do/ /des sbyin pa'i khang pa rtsig tu bcug ste/ des sbyin pa'i zhal ta pa'i mi dang spyan 'dren yang bskos</text></item>
<item><p>191a1</p><section>'dul ba</section><text>so/ /der nyi ma re re zhing rang sangs rgyas stong stong zan za'o/ /de na rang sangs rgyas gcig na bar gyur nas de de'i nyin mo ma 'ongs pa dang / khyim bdag gzungs byed la bu mos smras pa/  yab deng rab tu byung ba gcig ma mchis so/ /des smras pa/</text></item>
<item><p>191a2</p><section>'dul ba</section><text>bu mo ji lta bu zhig /des rgyab btud de smras pa/ yab 'di lta bu zhig go/ /dge slong dag de'i tshe de'i dus na khyim bdag gzungs byed kyi bu mo gang yin pa de ni sgur mchog 'di yin te/ 'dis rang sangs rgyas la tho brtsams pa gang yin pa'i las</text></item>
<item><p>191a3</p><section>'dul ba</section><text>de'i rnam par smin pas sgur bar gyur to/ /yang dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa sgur mchog gis las ci bgyis na des na thos pa 'dzin par gyur/ bcom</text></item>
<item><p>191a4</p><section>'dul ba</section><text>ldan 'das kyis bka' stsal pa/ dge slong dag sgur mchog nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas shing bsags pas de nyid kyis las</text></item>
<item><p>191a5</p><section>'dul ba</section><text>byas shing bsags pa dag gzhan su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/</text></item>
<item><p>191a6</p><section>'dul ba</section><text>rlung gi khams la mi 'gyur gyi/ 'di ltar las dge ba dang mi dge ba byas shing bsags pa dag ni zin pa'i phung po dang / khams dang / skye mched dag la rnam par smin par 'gyur te/ las rnams bskal pa brgyar yang ni/ /chud mi za ba 'ang tshogs dang</text></item>
<item><p>191a7</p><section>'dul ba</section><text>dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag khyim bdag gzungs byed kyi sbyin gnas rang sangs rgyas stong po de dag nyid kyi dge 'dun gyi gnas brtan gang yin pa de rlung nad can yin pas de lag pa 'dar bas</text></item>
<item><p>191a8</p><section>'dul ba</section><text>zan za ba na lhung bzed 'gul nas gzungs byed kyi bu mo des rang gi lag pa las gdu bu rgyan can phud de rang sangs rgyas de la phul te smras pa/ 'phags pa 'di'i steng du lhung bzed bzhag tu gsol/ des de'i steng du lhung bzed bzhag pa dang / mi</text></item>
<item><p>191b1</p><section>'dul ba</section><text>g.yo ba nyid du 'dug nas/ des de'i rkang pa gnyis la gtugs te smon lam btab pa/ ji ltar lhung bzed 'di mi g.yo bar 'dug pa de bzhin du bdag gi rgyud la chos gang dag zhugs pa de dag kyang mi g.yo ba nyid du gyur cig ces btab bo/ /las de'i rnam par smin</text></item>
<item><p>191b2</p><section>'dul ba</section><text>pas 'di da ltar thos pa 'dzin par gyur to/ /yang dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa sgur mchog gis las ci bgyis na des bran mor gyur/ bcom ldan 'das kyis bka' stsal pa/</text></item>
<item><p>191b3</p><section>'dul ba</section><text>dge slong dag sgur mchog nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas shing bsags pas de nyid kyis las byas shing bsags pa dag gzhan su zhig gis so sor myong bar</text></item>
<item><p>191b4</p><section>'dul ba</section><text>'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur gyi/ 'di ltar las dge ba dang mi dge ba byas shing bsags</text></item>
<item><p>191b5</p><section>'dul ba</section><text>pa dag ni zin pa'i phung po dang / khams dang / skye mched dag la rnam par smin par 'gyur te/ las rnams bskal pa brgyar yang ni/ /chud mi za ba 'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag</text></item>
<item><p>191b6</p><section>'dul ba</section><text>de nyid na 'di dbang phyug gi dregs pas rgyags pas 'khor gyi mi rnams la bran gyi tshig gis kun du spyad pas las de'i rnam par smin pas da ltar bran mor gyur to/ /yang dge slong rnams the tshom skyes nas the tshom thams cad gcod pa sangs rgyas</text></item>
<item><p>191b7</p><section>'dul ba</section><text>bcom ldan 'das la zhus pa/ btsun pa dpe med mas las ci bgyis na des gdugs bdun du zan ma mchis par sa khang du stsal cing nyon mongs pa can ma lags pa dang / lus ma rnyis par phyung bar gyur/  bcom ldan 'das kyis bka' stsal pa/</text></item>
<item><p>191b8</p><section>'dul ba</section><text>dge slong dag dpe med ma nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas shing bsags pas de nyid kyis las byas shing bsags pa dag gzhan su zhig gis so sor</text></item>
<item><p>192a1</p><section>'dul ba</section><text>myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur gyi 'di ltar las</text></item>
<item><p>192a2</p><section>'dul ba</section><text>dge ba dang mi dge ba byas shing bsags pa dag ni zin pa'i phung po dang / khams dang / skye mched dag la rnam par smin par 'gyur te/ las rnams bskal pa brgyar yang ni/ /chud mi za ba 'ang tshogs dang dus/ /rnyed na lus can rnams la ni/ /'bras</text></item>
<item><p>192a3</p><section>'dul ba</section><text>bu dag tu 'gyur ba nyid/ /dge slong dag sngon byung ba ri brags shig na rgyal rigs kyi bu mo zhig dang / bram ze'i bu mo phan tshun bshes pa gnyis shig 'khod do/ /sangs rgyas rnams 'byung ba med pa'i tshe rang sangs rgyas dman pa dang bkren pa la</text></item>
<item><p>192a4</p><section>'dul ba</section><text>rjes su snying brtse ba/ bas mtha'i gnas mal la dga' ba/ bse ru lta bu gcig pu 'jig rten gyi yon gnas su gyur pa dag 'jig rten du byung ngo / /ji tsam du na rang sangs rgyas shig sa phyogs zhi ba zhig tu mtshan mo gnas par</text></item>
<item><p>192a5</p><section>'dul ba</section><text>khas blangs nas phyi de nyin par snga dro sham thabs bgos lhung bzed dang chos gos thogs te ri brags der bsod snyoms la zhugs pa dang / rgyal rigs kyi bu mo des de'i nyin mo de la bsod snyoms byin to/ /de bzhin du nyi ma gnyis pa dang /</text></item>
<item><p>192a6</p><section>'dul ba</section><text>gsum pa dang / nyin gcig mi chad par yang de la bsod snyoms sbyin par brtsams so/ /rgyal rigs kyi bu mo de dus gzhan zhig na bram ze'i bu mo des mgron du bos nas de'i khyim du song ba dang / rang sangs rgyas de yang bsod snyoms la</text></item>
<item><p>192a7</p><section>'dul ba</section><text>rgyu zhing rgyal rigs kyi bu mo de'i khyim du zhugs pa na de med nas/ mthar gyis bram ze'i bu mo de'i khyim du zhugs pa dang / rgyal rigs kyi bu mo des mthong nas des bram ze'i bu mo de la smras pa/ bu mo 'phags pa 'di la bsod snyoms phul cig /des</text></item>
<item><p>192a8</p><section>'dul ba</section><text>smras pa/ ji srid du lha dang / bram ze dang / snying du sdug cing 'brel ba'i rtsa lag dag la ma phul gyi bar du dge sbyong mgo reg 'di la ga la sbyin/ des smras pa/ nu mo gal te de lta na kho mo re shig 'di la bsod snyoms 'bul du 'gros phul nas phyir 'ong ngo / /des smras pa/</text></item>
<item><p>192b1</p><section>'dul ba</section><text>che ge gal te de lta na 'dug shig dang / bdag gis 'di la bsod snyoms dbul lo/ /des de la bsod snyoms phul nas smon lam log pa btab ste/ bdag gis dge sbyong mgo reg 'di la bsod snyoms phul ba gang yin pa 'di dag la 'jig rten 'dir</text></item>
<item><p>192b2</p><section>'dul ba</section><text>yang rnam par smin par ma gyur la/ 'jig rten pha rol du yang rnam par smin par ma gyur cig ces btab bo/ /dge slong dag de'i tshe de'i dus na bram ze'i bu mo gang yin pa de ni dpe med ma 'di yin te/ 'dis rang sangs rgyas la bsod snyoms phul nas</text></item>
<item><p>192b3</p><section>'dul ba</section><text>smon lam log pa 'di skad ces bdag gis dge sbyong mgo reg 'di la bsod snyoms phul ba gang yin pa 'di 'jig rten 'dir yang rnam par smin par ma gyur la/ 'jig rten pha rol du yang rnam par smin par ma gyur cig ces btab pa gang yin pa'i las de'i rnam par smin</text></item>
<item><p>192b4</p><section>'dul ba</section><text>pas 'di nyi ma bdun du zan med par sa khang du bcug cing nyon mongs pa can ma yin pa dang lus ma rnyis par phyung ngo / /dus gzhan zhig na mgu byed rgas par gyur nas des 'chi ba'i dus kyi tshe smon lam btab pa/ bdag gis dge slong gi dge 'dun la ji srid 'tsho'i</text></item>
<item><p>192b5</p><section>'dul ba</section><text>bar du bsnyen bkur byas pa'i dge ba'i rtsa ba gang yin pa 'dis bdag khyim bdag gdangs can gyi chung ma'i mchog gi mngal du skye zhing sngo bsangs can gyi mchu zheng ci 'dra ba de lta bu bdag kyang gyur te/ bad sa'i rgyal po shar pa bdag gi khyim thab</text></item>
<item><p>192b6</p><section>'dul ba</section><text>tu gyur cig ces btab bo/ /de shi zhing dus la bab nas khyim bdag gdangs can gyi chung ma'i mchog gi mngal du skyes so/ /gang gi nyin mo skyes pa de nyid kyi nyin mo khyim de dpal dag gis snang bar gyur to/ /de zla ba brgyad dam/ dgu 'das te</text></item>
<item><p>192b7</p><section>'dul ba</section><text>btsas pa las bu mo gzugs bzang ba/ blta na sdug pa mdzes pa zhig byung ngo / /byung ma thag tu yang des pha'i khyim rgya cher dpal dag gis snang bar gyur to/ /de'i nye du dag 'dus shing lhags nas nyi ma bdun gsum nyi shu gcig tu</text></item>
<item><p>192b8</p><section>'dul ba</section><text>btsas pa'i btsas ston rgya cher byas nas bu mo 'di'i ming cir gdags shes ming 'dogs par byed do/ /nye du rnams kyis smras pa/ gang gi phyir bu mo 'di gang gi nyin mo ma'i mngal du zhugs pa de nyid kyi nyin mo khyim de dpal dag gis</text></item>
<item><p>193a1</p><section>'dul ba</section><text>snang bar gyur la/ btsas pa na yang 'dis pha'i khyim rgya cher dpal dag gis snang bar gyur pa de'i phyir bu mo 'di'i ming dpal ldan du gdags so zhes de'i ming dpal ldan zhes bya bar btags so/ /gang gi tshe de smra shes par gyur pa</text></item>
<item><p>193a2</p><section>'dul ba</section><text>de'i tshe na dge slong gang dag khyim der bsod snyoms la zhugs pa de dag gi gan du song ste/ rkang pa la phyag 'tshal nas snyun gsol bar byed do/ /ji tsam na tshe dang ldan pa kun dga' bo der bsod snyoms la zhugs pa dang / de de'i gan du song ste</text></item>
<item><p>193a3</p><section>'dul ba</section><text>rkang pa gnyis la phyag 'tshal nas smras pa/ btsun pa kun dga' bo ji ltar bcom ldan 'das dang /  dge slong gnas brtan gnas brtan che ge mo dag gnod pa chung ngam/ nyam nga ba chung ngam/ bskyod pa yang ngam/ 'tsho 'am/ stobs dang ldan</text></item>
<item><p>193a4</p><section>'dul ba</section><text>nam/ bde 'am/ kha na ma tho ba ma mchis sam/ bde ba la reg par gnas sam/ des smras pa/ sring mo bcom ldan 'das dang / dge slong gnas brtan gnas brtan che ge mo dag gnod pa chung / nyam nga ba nyung / bskyod pa yang / 'tsho ba stobs</text></item>
<item><p>193a5</p><section>'dul ba</section><text>dang ldan/ bde/ kha na ma tho ba med/ bde ba la reg par gnas so/ /de smras pa'i tshig thos nas khyim bdag gdangs can gyi nang mi dag mchog tu ngo mtshar bar gyur to/ /de nas tshe dang ldan pa kun dga' bos a rog khya zhes byas te song</text></item>
<item><p>193a6</p><section>'dul ba</section><text>nas/ bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te gsol pa/ bcom ldan 'das khyim bdag gdangs can gyi bu mo byis pa zhig /bcom ldan 'das dang / dge</text></item>
<item><p>193a7</p><section>'dul ba</section><text>slong gnas brtan gnas brtan dag la snyun gsol zhing / khyim bdag gdangs can gyi nang mi dag gis de thos nas mchog tu ngo mtshar skyes par gyur to/ /bcom ldan 'das kyis bka' stsal pa/ kun dga' bo khyod kyis bu</text></item>
<item><p>193a8</p><section>'dul ba</section><text>mo de mi shes sam/ bcom ldan 'das ma 'tshal to/ /kun dga' bo de ni mgu byed yin te/ smon lam gyi dbang gis khyim bdag gdangs can gyi chung ma'i mchog gi mngal du skyes te da ltar bu mo dpal ldan zhes bya'o/ /gang gi</text></item>
<item><p>193b1</p><section>'dul ba</section><text>tshe dpal ldan chen mor gyur pa de'i tshe na de slong ba rgyal po dag dang / nor can dag dang / tshong dpon dag dang / ded dpon dag dang / kro'u dya dag dang / shākya dag dang / li tsa bi dag dang / gzhan yang mang po dag 'ong bar brtsams so/ /khyim bdag</text></item>
<item><p>193b2</p><section>'dul ba</section><text>gdangs can 'di snyam du dpal ldan slong ba mang po dag 'ong ste/ gang dag la ma byin pa de dag bdag gi dgrar 'gyur ro snyam nas/ de lag pa la 'gram pa gtad de sems khongs su chud cing 'dug go/ /dpal ldan gyis de mthong nas smras</text></item>
<item><p>193b3</p><section>'dul ba</section><text>pa/ yab khyod ci'i slad du phyag la zhal gtad de sems khongs su chud cing bzhugs/ des smras pa/ bu mo khyod slong ba rgyal po dag dang / nor can dag dang / tshong dpon dag dang / ded dpon dag dang / kro'u dya dag dang / shākya dag dang / li tsa</text></item>
<item><p>193b4</p><section>'dul ba</section><text>bi dag dang / gzhan yang mang po dag 'ong ste/ gang dag la ma byin pa de dag bdag gi dgrar 'gyur na/ ji ltar lag pa la 'gram pa gtad de sems khongs su chud cing mi 'dug tu rung / des smras pa/ yab thugs ngan ma mdzad cig /bdag</text></item>
<item><p>193b5</p><section>'dul ba</section><text>gis khyim thab 'tshal lags so/ /bu mo gang / yab bad sa'i rgyal po shar pa'o/ /bu mo gal te de lta na je go rims bya'o/ /yab go rims ji lta bu lags/ bu mo kho bos bad sa'i rgyal po shar pa 'di nyid du spyan drang gis/ gang gi</text></item>
<item><p>193b6</p><section>'dul ba</section><text>tshe des bshos gsol ba de'i tshe na khyod steng gi khang bzangs kyi gzhi na 'dug pas pho long 'phang bar bya'o/ /yab ma nongs kyis de bzhin bgyi'o/ /des bad sa'i rgyal po shar pa khyim gzhan du mgron du bos te zan zos pa dang / dpal</text></item>
<item><p>193b7</p><section>'dul ba</section><text>ldan steng gi khang bzangs kyi gzhi na 'dug pas pho long 'phangs so/ /rgyal pos steng du brtag par brtsams pa dang / rgyal pos de mthong nas smras pa/ gdangs can khyod na re sngo bsangs can dus la bab ces zer na 'di na 'dug pa</text></item>
<item><p>193b8</p><section>'dul ba</section><text>'di ma yin nam/ lha 'di ni sngo bsangs can ma lags so/ /'o na 'di ci ming / lha 'di ni sngo bsangs can gyi nu mo dpal ldan zhes bgyi'o/ /ci 'ga' zhig la byin nam/ lha su la yang ma stsal to/ /gal te de lta na nga la ci'i phyir mi sbyin/ lha gsol</text></item>
<item><p>194a1</p><section>'dul ba</section><text>lo/ /khyim bdag gdangs can gyis byin nas bad sa'i rgyal po shar pas dpal gyi 'byor pas bag mar blangs te btsun mo'i 'khor gyi nang du bcug go/ /dus gzhan zhig na des rgyal po la smras pa/ lha bdag dge slong mthong bar</text></item>
<item><p>194a2</p><section>'dul ba</section><text>'tshal lo/ /rgyal pos smras pa/ khyod 'dod mod kyi/ dge slong dag rgyal po'i pho brang du mi 'jug go/ /lha de lta na bdag rnam pa thams cad du btson rar stsal du bas mod/ gal te dge slong mthong bar mi gnang na/ deng slan cad 'tshal ma yang mi</text></item>
<item><p>194a3</p><section>'dul ba</section><text>'tshal/ phyag kyang mi 'tshal lo/ /des zan gcad pa la zhugs pa dang / rgyal pos khyim bdag gdangs can la smras pa/ khyim bdag khyod so sor mi rtog gam/ lha ci lags/ dpal ldan zan gcad pa la zhugs so/ /lha ci'i slad du</text></item>
<item><p>194a4</p><section>'dul ba</section><text>dge slong mthong bar 'dod na dge slong dag rgyal po'i pho brang du mi 'jug go/ /lha 'o na 'di la ji ltar bsgrub par bgyi/ khyim bdag de'i phyir khyod kyis bdag nyid kyi ming gis ra bar dge slong gi dge 'dun spyan drongs te/ bar du sgo thod la bshos</text></item>
<item><p>194a5</p><section>'dul ba</section><text>gsol cig /khyim bdag gdangs can gyi khyim rgyal po dang 'dab chags su 'dug pas des ra ba'i bar du sgo gtod nas sa'i byi dor byed du bcug go/ /de nas de bcom ldan 'das ga la ba der song ste phyin nas/ bcom ldan 'das kyi</text></item>
<item><p>194a6</p><section>'dul ba</section><text>zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das khyim bdag gdangs can la chos dang ldan pa'i bka' mchid kyis yang dag par ston par mdzad/ yang dag</text></item>
<item><p>194a7</p><section>'dul ba</section><text>par 'dzin du 'jug par mdzad/ yang dag par gzeng bstod par mdzad/ yang dag par rab tu dga' bar mdzad do/ /rnam grangs du mar chos dang ldan pa'i bka' mchid kyis yang dag par bstan/ yang dag par 'dzin du bcug /</text></item>
<item><p>194a8</p><section>'dul ba</section><text>yang dag par gzeng bstod/ yang dag par rab tu dga' bar mdzad nas cang mi gsung ngo / /de nas khyim bdag gdangs can gyis bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /</text></item>
<item><p>194b1</p><section>'dul ba</section><text>bcom ldan 'das dge slong gi dge 'dun dang bcas pas sang bdag gi sdum par gdugs tshod gsol bar ci gnang / bcom ldan 'das kyis khyim bdag gdangs can la cang mi gsung bas gnang ngo / /de nas khyim bdag gdangs can</text></item>
<item><p>194b2</p><section>'dul ba</section><text>gyis bcom ldan 'das kyi cang mi gsung bas gnang bar rig nas/ bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas song ngo / /de nas khyim bdag gdangs can gyis de nyid kyi mtshan</text></item>
<item><p>194b3</p><section>'dul ba</section><text>mo bza' ba dang / bca' ba gtsang zhing bsod pa dag sta gon byas nas nang par sngar langs te gdan bshams nas chu ra bzhag ste/ bcom ldan 'das la spyan 'dren gyis btsun pa gdugs tshod g.yar dgongs 'tshal na/ bcom ldan 'das</text></item>
<item><p>194b4</p><section>'dul ba</section><text>kyis da de'i dus la bab par dgongs su gsol zhes spyan drangs pa dang / tshe dang ldan pa shā ri'i bu la sogs pa dge slong gi dge 'dun ni zhugs so/ /bcom ldan 'das ni rdzas las byung ba na bzhugs shing bsod snyoms mngon par bsgrubaso/ /sangs rgyas</text></item>
<item><p>194b5</p><section>'dul ba</section><text>bcom ldan 'das rnams ni rgyu lngas rdzas las byung ba na bzhugs shing bsod snyoms mngon par sgrub par mdzad de/ lnga gang zhe na/ nang du yang dag 'jog bzhed pa dang / lha rnams la chos ston par bzhed pa dang / nad pa la lta bar bzhed pa dang /</text></item>
<item><p>194b6</p><section>'dul ba</section><text>gnas mal la rtog par bzhed pa dang / 'dul ba la nyan thos rnams kyi bslab pa'i gzhi bca' bar bzhed pa'o/ /don 'dir ni bcom ldan 'das 'dul ba la nyan thos rnams kyi bslab pa'i gzhi bca' bar bzhed pas rdzas las</text></item>
<item><p>194b7</p><section>'dul ba</section><text>byung ba na bzhugs shing bsod snyoms mngon par sgrub par mdzad do/ /tshe dang ldan pa shā ri'i bu 'jug pa na rgyal po btsun mo'i 'khor dang bcas pa 'dug nas de'i phyir ldog par brtsams pa dang / rgyal pos mthong nas smras pa/ 'phags pa shā</text></item>
<item><p>194b8</p><section>'dul ba</section><text>ri'i bu gshegs su gsol/ de nas tshe dang ldan pa shā ri'i bus dge slong rnams la smras pa tshe dang ldan pa dag bzhi po dag gi tshig ni mi gcag pa yin te/ de bzhin gshegs pa dgra bcom pa yang dag par rdzogs pa'i sangs rgyas kyi bka' dang / dge</text></item>
<item><p>195a1</p><section>'dul ba</section><text>slong dgra bcom pa zag pa zad pa'i tshig dang / dge bskos kyi tshig dang / rgyal po rgyal rigs spyi bor dbang bskur ba'i tshig yin gyis/ tshe dang ldan pa dag dran pa nye bar zhog shig dang 'jug par bya'o zhes de zhugs nas/ dge slong gi dge 'dun gyi gong</text></item>
<item><p>195a2</p><section>'dul ba</section><text>du stan bshams pa nyid la 'dug go/ /de nas btsun mo dpal ldan gyis tshe dang ldan pa shā ri'i bu la sogs pa dge slong gi dge 'dun bde bar 'khod par rig nas/ rang gi lag nas bca' ba dang / bza' ba gtsang zhing bsod pas tshim par byed/ stobs</text></item>
<item><p>195a3</p><section>'dul ba</section><text>par byed do/ /rnam grangs du mar rang gi lag nas bca' ba dang / bza' ba gtsang zhing bsod pas tshim par byas shing bstabs nas/ tshe dang ldan pa shā ri'i bu la sogs pa dge slong gi dge 'dun gdugs tshod gsol cing phyag bcabs lhung bzed bzhag par</text></item>
<item><p>195a4</p><section>'dul ba</section><text>rig nas/ stan ches dma' ba zhig blangs te/ chos mnyan pa'i phyir tshe dang ldan pa shā ri'i bu mdun du 'dug go/ /de nas tshe dang ldan pa shā ri'i bu btsun mo dpal ldan la chos dang ldan pa'i gtam gyis yang dag par ston par byed/ yang dag par 'dzin du</text></item>
<item><p>195a5</p><section>'dul ba</section><text>'jug par byed/ yang dag par gzeng stod par byed/ yang dag par rab tu dga' bar byed do/ /rnam grangs du mar chos dang ldan pa'i gtam gyis yang dag par bstan/ yang dag par 'dzin du 'jug /yang dag par gzeng bstod/ yang dag</text></item>
<item><p>195a6</p><section>'dul ba</section><text>par rab tu dga' bar byed na des bden pa dag ma mthong ngo / /tshe dang ldan pa shā ri'i bus bsams pa/ ci 'di la dge ba'i rtsa ba dag yod dam/ 'on te med snyam na/ yod par mthong ngo / /su la rag las snyam na/ bdag nyid la rag las</text></item>
<item><p>195a7</p><section>'dul ba</section><text>par mthong nas/ de de la chos ston cing rnam par dpyod pa na nyi ma nub pa'i dus la bab nas dge slong rnams stan las langs te dong ngo / /tshe dang ldan pa shā ri'i bus bsams pa 'di ltar bcom ldan 'das kyis ma gnang mod kyi/ 'di</text></item>
<item><p>195a8</p><section>'dul ba</section><text>nyid rkyen du mdzad nas gnang bar 'gyur ba gang yin pa de lta bu'i gnas yod par 'gyur ro/ /snyam nas/ de gdul ba la ltos pas de nyid du 'dug go/ /tshe dang ldan pa shā ri'i bus btsun mo dpal ldan gyi bsam pa dang / bag la</text></item>
<item><p>195b1</p><section>'dul ba</section><text>nyal dang / khams dang / rang bzhin khong du chud nas/ gang thos nas btsun mo dpal ldan gyis stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras</text></item>
<item><p>195b2</p><section>'dul ba</section><text>bu mngon sum du byas pa de ltar chos bstan pa byas so/ /des bden pa mthong nas smras pa/ 'phags pa bdag gis dge ba'i bshes gnyen 'phags pa shā ri'i bu la brten nas 'phags pas bdag la gang mdzad pa 'di lta bu ni</text></item>
<item><p>195b3</p><section>'dul ba</section><text>bdag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang bram ze dag gis kyang ma bgyis/ byams pa dang / mdza'</text></item>
<item><p>195b4</p><section>'dul ba</section><text>bshes dang / rtsa lag gi tshogs dag gis kyang ma bgyis te/ khrag dang mchi ma'i rgya mtsho ni bskams/ rus pa'i ri dag las ni sgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang /</text></item>
<item><p>195b5</p><section>'dul ba</section><text>dud 'gro dang / yi dgas dag nas ni rkang pa phyung / lha dang mi rnams kyi nang du ni bzhag /'khor ba ni mthar bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom</text></item>
<item><p>195b6</p><section>'dul ba</section><text>ste rgyun du zhugs pa'i 'bras bu ni thob ste/ btsun pa bdag ni mngon par zhugs pa lags so/ /btsun pa bdag ni mngon par zhugs pa lags te/  btsun pa bdag bcom ldan 'das dang / chos dang / dge slong gi dge 'dun la</text></item>
<item><p>195b7</p><section>'dul ba</section><text>skyabs su mchi yis/ bdag dge bsnyen mar gzung du gsol/ deng slan chad nas ji srid 'tsho'i bar du glo ba thag pa nas rab tu dang bas skyabs su mchi'o/ /de nas tshe dang ldan pa shā ri'i bus btsun mo dpal ldan bden pa</text></item>
<item><p>195b8</p><section>'dul ba</section><text>dag la bzhag ste song nas/ bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas tshe dang ldan pa shā ri'i</text></item>
<item><p>196a1</p><section>'dul ba</section><text>bus skabs de bcom ldan 'das la rgyas par gsol pa dang / bcom ldan 'das kyis bka' stsal pa/ shā ri'i bu legs so legs so/ /bdun po dag gi tshig ni mi gcag pa yin te/ de bzhin gshegs pa dgra</text></item>
<item><p>196a2</p><section>'dul ba</section><text>bcom pa yang dag par rdzogs pa'i sangs rgyas kyi bka' dang / dge slong dgra bcom pa zag pa zad pa'i tshig dang / dge 'dun gyi gnas brtan gyi tshig dang / dge bskos kyi tshig dang / mkhan po'i tshig dang / slob dpon gyi tshig dang /</text></item>
<item><p>196a3</p><section>'dul ba</section><text>rgyal po rgyal rigs spyi bor dbang bskur ba'i tshig go/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang 'thun pa dang / de'i shas</text></item>
<item><p>196a4</p><section>'dul ba</section><text>che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni rjes su gnang ba yin te/ nga'i nyan thos rnams kyis 'dul ba la</text></item>
<item><p>196a5</p><section>'dul ba</section><text>bslab pa'i gzhi 'di ltar gdon par bya ste/ yang dge slong gang nam ma nangs/ skya reng ma shar/ rin po che dag gam/ rin po cher smos pa dag ma bsdus par rgyal po rgyal rigs spyi bor dbang bskur ba'i sgo gtan nam/ sgo gtan gyi nyen</text></item>
<item><p>196a6</p><section>'dul ba</section><text>kor las 'da' na de 'dra ba'i rkyen ma gtogs te ltung byed do/ /yang dge slong gang zhes bya ba ni 'char ka 'am/ gzhan yang de lta bu gang yin pa'o/ /nam ma nangs zhes bya ba ni nam nangs par ma gyur pa'o/ /skya ring zhes bya ba ni skya</text></item>
<item><p>196a7</p><section>'dul ba</section><text>ring gsum po skya ring dang po dang / skya ring bar ma dang / skya ring tha ma'o/ /de la skya ring dang po ni sngon por snang ba'o/ /skya ring bar ma ni ser por snang ba'o/ /skya ring tha ma ni dmar por snang ba ste/ 'dir ni skya ring tha ma yin par</text></item>
<item><p>196a8</p><section>'dul ba</section><text>dgongs so/ /ma shar ces bya ba ni ma byung ba'o/ /rin po che dag ces bya ba la/ rin po che dag ces bya ba ni nor bu dag dang / mu tig dag dang / bai dūrya dag dang / man shel dkar po dag dang / byi ru dag dang / gser dag dang / dngul dag dang /</text></item>
<item><p>196b1</p><section>'dul ba</section><text>rdo'i snying po dag dang / spug dag dang / dmar po dag dang / g.yas su 'khyil ba dag go/ /rin po cher smos pa dag ces bya ba la/ rin po cher smos pa dag ces bya ba ni g.yul ngor spyad pa'i mtshon cha thams cad dang / rol mor spyad pa'i cha spyad thams cad do/ /</text></item>
<item><p>196b2</p><section>'dul ba</section><text>ma bsdus pa zhes bya ba ni ma brtul bar ro/ /rgyal po rgyal rigs spyi bor dbang bskur ba'i zhes bya ba ni 'di lta ste/ bud med rgyal srid la dbang bskur bas dbang bskur bar gyur na de yang rgyal po rgyal rigs spyi bor dbang bskur ba yin la/</text></item>
<item><p>196b3</p><section>'dul ba</section><text>rgyal rigs dang / bram ze dang / rje'u rigs dang / dmangs rigs rgyal srid la dbang bskur bas dbang bskur bar gyur na de yang rgyal po rgyal rigs spyi bor dbang bskur ba yin no/ /sgo gtan nam zhes bya ba ni sgo gtan rnam pa gsum</text></item>
<item><p>196b4</p><section>'dul ba</section><text>ste/ grong khyer gyi sgo gtan dang / rgyal po'i pho brang gi sgo gtan dang / btsun mo'i 'khor gyi sgo gtan no/ /sgo gtan gyi nyen kor las shes bya ba ni de'i drung las so/ /'da' na zhes bya ba ni 'gro na'o/ /de 'dra ba'i rkyen ma gtogs te/ zhes</text></item>
<item><p>196b5</p><section>'dul ba</section><text>bya ba ni de 'dra ba'i rkyen bzhag ste'o/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang</text></item>
<item><p>196b6</p><section>'dul ba</section><text>ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do/ /zhes gsungs so/ /de la ltung bar ji ltar 'gyur zhe na/ dge slong gis nam ma nangs pa la nam ma nangs</text></item>
<item><p>196b7</p><section>'dul ba</section><text>par 'du shes pas grong khyer gyi sgo gtan las 'da' na nyes byas su 'gyur ro/ /nam ma nangs pa la yid gnyis za bas grong khyer gyi sgo gtan las 'da' na nyes byas su 'gyur ro/ /nam nangs pa la nam ma nangs par 'du shes pas grong khyer</text></item>
<item><p>196b8</p><section>'dul ba</section><text>gyi sgo gtan las 'da' na nyes byas su 'gyur ro nam nangs pa la yid gnyis za bas grong khyer gyi sgo gtan las 'da' na nyes byas su 'gyur ro/ /dge slong gis nam ma nangs pa la nam nangs par 'du shes pas rgyal po'i pho brang gi sgo</text></item>
<item><p>197a1</p><section>'dul ba</section><text>gtan las 'da' na nyes byas su 'gyur ro/ /nam ma nangs pa la yid gnyis za bas rgyal po'i pho brang gi sgo gtan las 'da' na nyes byas su 'gyur ro/ /nam nangs pa la nam ma nangs par 'du shes pas rgyal po'i</text></item>
<item><p>197a2</p><section>'dul ba</section><text>pho brang gi sgo gtan las 'da' na nyes byas su 'gyur ro/ /nam nangs pa la yid gnyis za bas rgyal po'i pho brang gi sgo gtan las 'da' na nyes byas su 'gyur ro/ /dge slong gis nam ma nangs pa la nam ma nangs par 'du shes</text></item>
<item><p>197a3</p><section>'dul ba</section><text>pas btsun mo'i 'khor gyi sgo gtan las 'da' na ltung byed du 'gyur ro/ /nam ma nangs pa la yid gnyis za bas btsun mo'i 'khor gyi sgo gtan las 'da' na ltung byed du 'gyur ro/ /nam nangs pa la nam ma nangs par 'du shes pas</text></item>
<item><p>197a4</p><section>'dul ba</section><text>btsun mo'i 'khor gyi sgo gtan las 'da' na nyes byas su 'gyur ro/ /nam nangs pa la yid gnyis za bas btsun mo'i 'khor gyi sgo gtan las 'da' na nyes byas su 'gyur ro/ /rgyal po dang / btsun mo dang / gzhon nu dang / blon po dag</text></item>
<item><p>197a5</p><section>'dul ba</section><text>gis bos pa dang / bar chad brgyad po rgyal po dang chom rkun dang / mi dang mi ma yin pa dang / gdug pa dang / me dang chu dang klu dag nye bar gnas pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis</text></item>
<item><p>197a6</p><section>'dul ba</section><text>nyen pa la ltung ba med do/ /rgyal po'i pho brang du nub mo 'gro ba'i ltung byed de/ brgyad bcu rtsa gnyis pa rdzogs so//               // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na</text></item>
<item><p>197a7</p><section>'dul ba</section><text>bzhugs so/ /bcom ldan 'das kyis zla ba phyed phyed cing so sor thar pa'i mdo 'don pa gdon par bya'o zhes bka' stsal pa dang / zla ba phyed phyed cing so sor thar pa'i mdo gdon pa 'don pa'i tshe drug sde dag gus par byas te/ chos nyan</text></item>
<item><p>197a8</p><section>'dul ba</section><text>par mi byed/ bla mar byas te mi byed/ ru shing ltar byas te mi byed/ yid la byas te mi byed/ sems rtse gcig tu mi byed/ rna blags te mi byed/ sems thams cad kyis bsams te chos nyan par mi byed cing dge slong rnams la yang 'di skad ces</text></item>
<item><p>197b1</p><section>'dul ba</section><text>tshe dang ldan pa dag 'di ltar chos 'di yang mdo'i nang du gtogs/ mdo'i nang du 'dus par bdag cag gis da gdod shes so zhes zer nas dge slong rnams kyis de dag la smras pa/ tshe dang ldan pa dag gis so sor thar pa'i mdo</text></item>
<item><p>197b2</p><section>'dul ba</section><text>gdon pa 'don pa da gdod thos sam ci na gang gi phyir de skad zer/ de dag gis smras pa/ tshe dang ldan pa dag ci kho bo cag la las de tsam 'ba' zhig tu zad dam/ 'dod pa'i rnam par rtog pa la yang rnam par brtag dgos so/ /gnod</text></item>
<item><p>197b3</p><section>'dul ba</section><text>sems kyi rnam par rtog pa dang / rnam par 'tshe ba'i rnam par rtog pa la yang rnam par brtag dgos so/ /dge slong don nyung ngu dag ci'i phyir dge slong dag zla ba phyed phyed cing so sor thar pa'i mdo gdon pa 'don pa'i tshe gus par byas</text></item>
<item><p>197b4</p><section>'dul ba</section><text>te chos nyan par mi byed/ bla mar byas te mi byed/ ru shing ltar byas te mi byed/ yid la byas te mi byed/ sems rtse gcig tu mi byed/ rna blags te mi byed/ sems thams cad kyis bsams te chos nyan par mi byed cing / dge slong rnams</text></item>
<item><p>197b5</p><section>'dul ba</section><text>la yang 'di skad ces/ tshe dang ldan pa dag 'di ltar chos 'di yang mdo'i nang du gtogs/ mdo'i nang du 'dus par bdag cag gis da gzod shes so zhes zer nas smod par byed/ phyar ka gtong bar byed/ kha zer bar byed pa'i skabs de/ dge slong</text></item>
<item><p>197b6</p><section>'dul ba</section><text>rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan</text></item>
<item><p>197b7</p><section>'dul ba</section><text>'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la rmas pa/ dge slong dag khyed zla ba phyed phyed cing so sor thar pa'i mdo gdon pa</text></item>
<item><p>197b8</p><section>'dul ba</section><text>'don pa'i tshe gus par byas te chos nyan par mi byed/ bla mar byas te mi byed/ ru shing ltar byas te mi byed/ yid la byas te mi byed/ sems rtse gcig tu mi byed/ rna blags te mi byed/ sems thams cad kyis bsams te chos nyan</text></item>
<item><p>198a1</p><section>'dul ba</section><text>par mi byed cing / dge slong rnams la yang 'di skad ces tshe dang ldan pa dag 'di ltar chos 'di yang mdo'i nang du gtogs/ mdo'i nang du 'dus par bdag cag gis da gdod shes so zhes zer ba bden nam btsun pa mad do/ /</text></item>
<item><p>198a2</p><section>'dul ba</section><text>sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa tshul dang 'thun pa ma yin pa de ni rab tu byung bas bya ba ma yin no/ /zhes rnam par smad pa mdzad do/ /de nas bcom ldan 'das kyis</text></item>
<item><p>198a3</p><section>'dul ba</section><text>rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin</text></item>
<item><p>198a4</p><section>'dul ba</section><text>no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang zla ba phyed phyed cing so sor thar pa'i mdo gdon pa 'don pa'i tshe 'di skad ces tshe dang ldan pa dag 'di ltar chos 'di yang mdo'i nang du gtogs/</text></item>
<item><p>198a5</p><section>'dul ba</section><text>mdo'i nang du 'dus par bdag gis da gdod shes so zhes zer la/ de la gal te dge slong rnams kyis kyang tshe dang ldan pa 'di sngon gso sbyong gi las gnyis sam/ gsum gyi tshe 'dug par shes shing lan mang du lta ci smos na/ tshe dang ldan pa de mi shes pas</text></item>
<item><p>198a6</p><section>'dul ba</section><text>mi 'grol bas de ltung ba gang byung ba de chos bzhin du byed du gzhug gi steng du khyod zla ba phyed phyed cing so sor thar pa'i mdo gdon pa 'don pa'i tshe gus par byas te chos nyan par mi byed/ bla mar byas te mi byed/ ru shing ltar byas te mi byed/ yid la byas</text></item>
<item><p>198a7</p><section>'dul ba</section><text>te mi byed/ sems rtse gcig tu mi byed/ rna blags te mi byed/ sems thams cad kyis bsams te chos nyan par mi byed pas tshe dang ldan pa khyod kyis ma rnyed de/ rnyed pa ma yin zhing nyes pa rnyed de/ legs pa rnyed pa ma yin no zhes 'gyod par bya'o/ /</text></item>
<item><p>198a8</p><section>'dul ba</section><text>tshe dang ldan pa de la 'gyod par bya ba ni de yin te ltung byed do/ /yang dge slong gang zhes bya ba ni drug sde 'am/ gzhan yang de lta bu gang yin pa'o/ /zla ba phyed phyed cing zhes bya ba ni zla ba phyed phyed cing so sor thar pa zhes bya ba la so sor thar pa zhes bya ba ni pham par 'gyur</text></item>
<item><p>198b1</p><section>'dul ba</section><text>ba'i chos bzhi dang / dge 'dun lhag ma'i chos bcu gsum dang / ma nges pa'i chos gnyis dang / spang ba'i ltung byed kyi chos sum bcu dang / ltung byed kyi chos dgu bcu dang / so sor bshags par bya ba'i chos bzhi dang / bslab pa'i chos mang po dang / rtsod pa zhi bar</text></item>
<item><p>198b2</p><section>'dul ba</section><text>bya ba'i chos bdun po dag go/ /mdo gdon pa zhes bya ba la/ mdo gdon pa zhes bya ba ni yang dag par sbyor ba'o/ /'don pa'i tshe zhes bya ba ni rab tu ston pa'i tshe'o/ /'di skad ces zhes bya ba ni 'di skad ces zer na'o/ /tshe dang ldan pa dag 'di ltar chos 'di yang</text></item>
<item><p>198b3</p><section>'dul ba</section><text>mdo'i nang du gtogs/ mdo'i nang du 'dus par bdag gis da gdod shes so zhes zer la zhes bya ba ni bcom ldan 'das kyis gsungs pa'i chos 'di yang ngo / /de la gal te dge slong rnams kyis kyang zhes bya ba ni de na dge slong gang dag 'khod pa rnams</text></item>
<item><p>198b4</p><section>'dul ba</section><text>kyis kyang ngo / /tshe dang ldan pa 'di zhes bya ba ni dge slong gang yin pa 'di'o/ /sngon gso sbyong gi las gnyis sam/ gsum gyi tshe 'dug par shes shing zhes bya ba ni 'dis so sor thar pa lan gnyis sam/ gsum thos par shes shing ngo / /lan mang du lta</text></item>
<item><p>198b5</p><section>'dul ba</section><text>ci smos na zhes bya ba ni lan mang du 'dug par shes pa lta ci smos na'o/ /tshe dang ldan pa de mi shes pas mi 'grol bas shes bya ba ni de des ltung ba las mi 'grol bas de ltung ba dang bcas pa nyid yin pa'o/ /de la ltung ba gang byung ba zhes bya ba ni ltung byed do/ /de chos</text></item>
<item><p>198b6</p><section>'dul ba</section><text>bzhin du byed du gzhug ces bya ba ni 'chags su gzhug pa'o/ /steng du khyod zla ba phyed phyed cing so sor thar pa'i mdo gdon pa 'don pa'i tshe gus par byas ste chos nyan par mi byed/ bla mar byas te mi byed/ ru shing ltar byas te mi byed/ yid la byas</text></item>
<item><p>198b7</p><section>'dul ba</section><text>te mi byed/ sems rtse gcig tu mi byed/ rna blags te mi byed/ sems thams cad kyis bsams te chos nyan par mi byed pas tshe dang ldan pa khyod kyis ma rnyed de/ rnyed pa ma yin zhing nyes pa rnyed de/ legs pa rnyed pa ma yin no zhes 'gyod par</text></item>
<item><p>198b8</p><section>'dul ba</section><text>bya'o zhes bya ba ni 'gyod du gzhug par bya'o/ /tshe dang ldan pa de la 'gyod par bya ba ni 'di yin te zhes bya ba ni de ltar 'gyod par bya'o/ /ltung byed do zhes bya ba ni sems can dmyal ba dang / dud 'gro dang yi dgas ngan song dang / ngan 'gro dang /</text></item>
<item><p>199a1</p><section>'dul ba</section><text>log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs</text></item>
<item><p>199a2</p><section>'dul ba</section><text>so/ /de la ltung bar ji ltar 'gyur zhe na/ dge slong gis ji tsam cung zad pham par 'gyur ba'i chos bzhi dang / dge 'dun lhag ma'i chos bcu gsum dang / ma nges pa'i chos gnyis dang / spang ba'i ltung byed kyi chos sum bcu dang / ltung</text></item>
<item><p>199a3</p><section>'dul ba</section><text>byed kyi chos dgu bcu dang / so sor bshags par bya ba'i chos bzhi dang / bslab pa'i chos mang po dang / rtsod pa zhi bar bya ba'i chos bdun po dag gdon pa 'don pa'i tshe gus par byas te/ chos nyan par mi byed/ bla mar byas te mi byed/ ru shing</text></item>
<item><p>199a4</p><section>'dul ba</section><text>ltar byas te mi byed/ yid la byas te mi byed/ sems rtse gcig tu mi byed/ rna blags te mi byed/ sems thams cad kyis bsams te chos nyan par mi byed cing / 'di skad ces tshe dang ldan pa dag 'di ltar chos 'di yang mdo'i nang du gtogs/</text></item>
<item><p>199a5</p><section>'dul ba</section><text>mdo'i nang du 'dus par bdag gis da gdod shes so/ /zhes zer na thams cad du ltung byed du 'gyur ro/ /lam gol bar rgas par gyur cing yang dag pa kho nar mi shes na ltung ba med do/ /las dang po pa dang / smyos pa dang / sems 'khrugs pa dang /</text></item>
<item><p>199a6</p><section>'dul ba</section><text>tshor ba dag gis nyen pa la ltung ba med do/ /bslab pa'i gzhi'i dngos po la khyad du gsod pa'i ltung byed de/ brgyad bcu rtsa gsum pa rdzogs so//              // 'dul ba rnam par 'byed pa/ bam po bdun bcu rtsa dgu pa/</text></item>
<item><p>199a7</p><section>'dul ba</section><text>sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na gcer bu pa'i nyan thos chos zhes bya ba ba so mkhan zhig 'dug pa de gcer bu pa dag la</text></item>
<item><p>199a8</p><section>'dul ba</section><text>shin du mngon par dad do/ /de dus gzhan zhig na dge slong bsod snyoms pa zhig gis chos bstan pas btul nas/ des kyang de las skyabs su 'gro ba dang / bslab pa'i gzhi dag blangs so/ /yang bsod snyoms pa des de la</text></item>
<item><p>199b1</p><section>'dul ba</section><text>rdzas las byung ba'i bsod nams bya ba'i gzhi bdun gyi bsngags pa rgya cher brjod pa dang / de mngon par dad par gyur nas smras pa/ 'phags pa bdag gis kyang rdzas las byung ba'i bsod nams bya ba'i gzhi cung zad cig yang dag</text></item>
<item><p>199b2</p><section>'dul ba</section><text>par blags te 'jug par bgyi'o/ /bzhin bzangs ci zhig byed/ 'phags pa dge slong gi dge 'dun la rang gis bzos bsnyen bkur bgyi'o/ /ma nyes kyis de bzhin gyis shig /bsod snyoms pas gtsug lag khang du</text></item>
<item><p>199b3</p><section>'dul ba</section><text>song ste/ dge slong rnams la smras pa/ tshe dang ldan pa dag bdag gis gcer bu pa'i nyan thos chos shes bya ba ba so mkhan de skyabs su 'gro ba dang / bslab pa'i gzhi dag la bzhag nas de dge slong gi dge 'dun la rang gi</text></item>
<item><p>199b4</p><section>'dul ba</section><text>bzos bsnyen bkur byed kyis su ci 'dod pa des de byed du chug shig /ji tsam na dge slong zhig la khab ral med nas de de'i gan du song ste smras pa/ bzhin bzangs kho bo la khab ral med kyis de gyis shig /'phags pa ji</text></item>
<item><p>199b5</p><section>'dul ba</section><text>lta bu zhig bgyi/ gang bzang ba'o/ /'phags pa ba so las bgyis pa bzang ngo / /bzhin bzangs ba so las byas pa gyis shig /des de'i khab ral ba so las byas pa byas te byin no/ /dge slong des de dge slong rnams la bstan pa dang /</text></item>
<item><p>199b6</p><section>'dul ba</section><text>dge slong gzhan gyis kyang de lta bu byed du bcug cing / gzhan gyis kyang byed du bcug /gzhan gyis kyang byed du bcug pas de'i ba so zad par gyur to/ /dge slong gzhan zhig kyang 'ongs te smras pa/ bzhin bzangs kho bo'i khab ral</text></item>
<item><p>199b7</p><section>'dul ba</section><text>gyis shig /'phags pa ji lta bu zhig bgyi/ gang bzang ba'o/ /'phags pa ba so las bgyis pa bzang na ba so de ni bas so/ /gal te bzhed na rus pa las bgyis pa bgyi'o/ /bzhin bzangs ma nyes kyis gyis</text></item>
<item><p>199b8</p><section>'dul ba</section><text>shig /des de'i khab ral rus pa las byas pa byas te byin no/ /dge slong des de dge slong rnams la bstan pa dang / dge slong gzhan gyis kyang de lta bu byed du bcug cing / gzhan gyis kyang byed du bcug /</text></item>
<item><p>200a1</p><section>'dul ba</section><text>gzhan gyis kyang byed du bcug pas de'i rus pa yang zad par gyur to/ /dge slong gzhan zhig kyang 'ongs te smras pa/ bzhin bzangs kho bo'i khab ral gyis shig /'phags pa ji lta bu zhig bgyi/ gang bzang ba'o/ /'phags pa ba so las bgyis</text></item>
<item><p>200a2</p><section>'dul ba</section><text>pa bzang na ba so de ni bas so/ /bzhin bzangs gal te de lta na rus pa las byas pa gyis shig /'phags pa rus pa yang bas so/ /gal te bzhed na rwa las bgyis pa bgyi'o/ /bzhin bzangs ma nyes kyis gyis shig /des de'i khab ral rwa las byas</text></item>
<item><p>200a3</p><section>'dul ba</section><text>pa byas te byin no/ /dge slong des de dge slong rnams la bstan pa dang / dge slong gzhan gyis kyang de lta bu byed du bcug cing / gzhan gyis kyang de lta bu byed du bcug /gzhan gyis kyang de lta bu byed du bcug pas de'i rwa yang zad par gyur to/ /de rang gi zan dang / rang gi yo byad dag gis dge slong rnams</text></item>
<item><p>200a4</p><section>'dul ba</section><text>kyi las byed pa ni dbul por gyur to/ /gcer bu pa dag chos 'di gang gi tshe kho bo cag la mngon par dad par gyur pa de'i tshe na 'di thams cad phun sum tshogs par gyur na/ 'di da ltar shākya'i bu'i dge sbyong rnams la mngon par dad pas zan yang slong bar</text></item>
<item><p>200a5</p><section>'dul ba</section><text>byed do zhes 'phya ba la zhugs pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ zhes bya ba</text></item>
<item><p>200a6</p><section>'dul ba</section><text>la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong rnams la rmas pa/</text></item>
<item><p>200a7</p><section>'dul ba</section><text>dge slong dag khyed ba so las byas pa dang / rus pa las byas pa dang / rwa las byas pa'i khab ral byed du 'jug pa bden nam/ btsun pa mad do/ /sangs rgyas bcom ldan 'das kyis 'dod pa che ba dang / chog mi shes pa dang / gso</text></item>
<item><p>200a8</p><section>'dul ba</section><text>dka' ba dang / dgang dka' ba rnam par smad pa mdzad do/ /de nas bcom ldan 'das kyis 'dod pa chung ba dang / chog shes pa dang / gso sla ba dang / dgang sla ba dang / phri ba dang / yo byad bsnyungs pa dang / sbyangs pa'i yon tan dang /</text></item>
<item><p>200b1</p><section>'dul ba</section><text>mdzes pa dang / drod rig pa nyid kyi bsngags pa brjod pa mdzad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba</text></item>
<item><p>200b2</p><section>'dul ba</section><text>la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang ba so 'am/ rus pa 'am/ rwa'i khab ral byed du 'jug na bcag nas ltung byed do/ /yang dge slong gang</text></item>
<item><p>200b3</p><section>'dul ba</section><text>zhes bya ba ni chos 'di pa'o/ /ba so 'am zhes bya ba ni ba so nyid do/ /rus pa 'am zhes bya ba yang rus pa nyid do/ /rwa'i zhes bya ba yang rwa nyid kyi'o/ /khab ral zhes bya ba ni khab ral gnyis te/ sbub bu can dang / chang pa lta bu'o/ /</text></item>
<item><p>200b4</p><section>'dul ba</section><text>don 'di ni gnyi ga yin par dgongs so/ /byed du 'jug na zhes bya ba ni rang gis sam gzhan no/ /bcag nas ltung byed do zhes bya ba ni dngos po de bcag nas ltung byed kyi ltung ba bshags par bya ba'o/ /ltung byed do zhes bya ba ni sems can</text></item>
<item><p>200b5</p><section>'dul ba</section><text>dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i</text></item>
<item><p>200b6</p><section>'dul ba</section><text>chos rnams la sgrib par byed pa ste/ des na ltung byed do/ /zhes gsungs so/ /de la ltung bar ji ltar 'gyur zhe na/ dge slong gis ji tsam cung zad ba so 'am/ rus pa 'am/ rwa'i khab ral byed dam/ byed du 'jug na thams</text></item>
<item><p>200b7</p><section>'dul ba</section><text>cad du ltung byed du 'gyur ro/ /gang gi mdun du 'chags par byed pa des khyod kyis dngos po de bcag gam/ zhes dri bar bya'o/ /ma dris par 'chags pa dang du len na nyes byas su 'gyur ro/ /ltung ba de yang bshags</text></item>
<item><p>200b8</p><section>'dul ba</section><text>pa ma yin pas yang bshags par bya'o/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /khab ral 'chos pa'i ltung byed de brgyad bcu rtsa bzhi pa rdzogs sho//             //</text></item>
<item><p>201a1</p><section>'dul ba</section><text>sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na dge slong zhig ljongs rgyu zhing 'gro ba na mnyan yod du phyin nas mnyan yod du lam gyis dub</text></item>
<item><p>201a2</p><section>'dul ba</section><text>pa'i ngal bsos te/ rgyal byed kyi tshal du song nas de sgo khang du 'dug go/ /de khri dma' ba zhig rnyed nas des de nyid kyi mdun du rkang pa gnyis bkrus nas skyil mo dkrung bcas te 'dug go/ /sos ka'i tsha ba'i dus la bab pas</text></item>
<item><p>201a3</p><section>'dul ba</section><text>sbrul dug myur du khyab par byed pa tsha bas gdungs pas bsil ba 'dod pa zhig phyogs der bskyil te nyal ba dang / ji tsam na dge slong de lam gyis dub pas yur bar brtsams nas de'i lus yud tsam yud tsam zhing mchog</text></item>
<item><p>201a4</p><section>'dul ba</section><text>pas khri yang sgra tseg tseg zer ro/ /sbrul dug myur du khyab par byed pa des bsams pa/ 'di bdag la 'tshe'o snyam nas/ des gdengs ka byas te 'dug go/ /ji tsam na yang de lus mchog cing khri sgra tseg tseg</text></item>
<item><p>201a5</p><section>'dul ba</section><text>zer nas des de'i 'phral bar bzung ste/ spyod lam de nyid kyis shi zhing dus la bab nas sum bcu rtsa gsum pa'i lha'i ris bzang po rnams kyi nang du skyes so/ /de'i gan du lha'i bu mo dag lhags pa dang / des se</text></item>
<item><p>201a6</p><section>'dul ba</section><text>gol gyi sgras de dag phyir bzlog nas de dag lha'i dbang po brgya byin gyi gan du song ste smras pa/ lha 'di ni lha'i bu skyes nas ring po ma lags pa zhig skyil mo dkrung bcas te mchis nas bdag cag de'i drung du mchis pa dang / des</text></item>
<item><p>201a7</p><section>'dul ba</section><text>se gol gyi sgras bdag cag slar bzlog go/ /brgya byin gyis smras pa/ lha mo dag de ni sngon dge slong yin gyis de'i mdun du me long zung shig dang / dran pa rnyed par 'gyur ro/ /de dag gis de'i mdun du me long bzung ba dang / des</text></item>
<item><p>201a8</p><section>'dul ba</section><text>bdag nyid dpung rgyan dang / rna cha gdub kor dang / phreng ba rgyu dang / rgyan sna tshogs kyis brgyan par mthong nas dran pa rnyed do/ /de nas des de dag 'dod par brtsams pa dang / de dag gis smras pa/ bzod ldan bdag cag de bzhin du</text></item>
<item><p>201b1</p><section>'dul ba</section><text>bsnyen bkur mi byed de/ gang lha'i dbang po brgya byin la phyag 'tshal ba de la bdag cag bsnyen bkur byed do/ /des bsams pa/ bdag gis bcom ldan 'das 'dod pa'i dri nga ba med pa la phyag byas nas da ji ltar lha'i dbang po brgya byin</text></item>
<item><p>201b2</p><section>'dul ba</section><text>'dod pa'i longs spyod can la phyag bya snyam du rig nas smras pa/ sring mo dag gang gis lha'i dbang po brgya byin la phyag 'tshal bar mi byed pa de lta bu'i thabs 'ga' yod dam/ bzod ldan yod de/ gang na lha'i drang srong dag tshangs par spyad pa</text></item>
<item><p>201b3</p><section>'dul ba</section><text>spyod cing 'khod pa de dag gi nang du gang tshangs par spyad pa spyod par byed pa de ni lha'i dbang po brgya byin la phyag mi 'tshal te/ lha'i dbang po brgya byin nyid de la phyag 'tshal lo/ /de de dag gi nang du zhugs pa dang / lha'i dbang po brgya byin gyis ji ltar de</text></item>
<item><p>201b4</p><section>'dul ba</section><text>lha'i drang srong gi nang du zhugs te tshangs par spyad pa spyod pa thos nas lha'i dbang po brgya byin de'i gan du song ste phyin nas rkang pa la phyag 'tshal te song ngo / /de nas sngon dge slong lha'i bu de 'di snyam du sems te/ gang gi phyir bdag yongs</text></item>
<item><p>201b5</p><section>'dul ba</section><text>su gnas pa bsten te/ bcom ldan 'das la blta ba dang bsnyen bkur bya ba'i phyir nye bar 'gro ba ni bdag gi tshul dang 'thun pa ma yin gyis bdag yongs su gnas pa ma bsten pa kho nar bcom ldan 'das la blta ba dang bsnyen bkur bya ba'i phyir</text></item>
<item><p>201b6</p><section>'dul ba</section><text>nye bar 'gro'o snyam mo/ /de nas sngon dge slong lha'i bu rna cha gdub kor g.yo zhing dri ma med pa thogs te/ do shal dang / se mo dos brgyan pa'i lus kyis lha'i utpa la dang / pad ma dang / ku mu ta dang / pad ma dkar po dag gis thu ba</text></item>
<item><p>201b7</p><section>'dul ba</section><text>bkang ste/ kha dog shin du 'das pas mtshan mo la bab pa dang / bcom ldan 'das ga la ba der song ste phyin nas bcom ldan 'das la me tog dag gis mngon par gtor te/ bcom ldan 'das kyi zhabs gnyis la mgo bos phyag</text></item>
<item><p>201b8</p><section>'dul ba</section><text>'tshal nas mtha' gcig tu 'dug pa dang / 'di ltar sngon dge slong lha'i bu kha dog gi mthus rgyal byed kyi tshal thams cad snang ba rgya chen pos khyab par gyur to/ /de nas sngon dge slong lha'i bus bcom ldan 'das la tshigs su bcad pa'i</text></item>
<item><p>202a1</p><section>'dul ba</section><text>dbyangs kyis zhu ba zhus pa/ rmongs pa zhes bgyi'i tshal de ni/ /lha mo'i tshogs kyis kun sgrags shing / /sha za mo bzhin yongs bskor na/ /ji ltar mchi ma 'byung bar 'gyur/ /bcom ldan 'das kyis bka' stsal pa/ /drang po zhes</text></item>
<item><p>202a2</p><section>'dul ba</section><text>bya'i lam de nas/ /'jigs med phyogs shes bya ba der/ /sgra med ces bya'i shing rta ni/ /chos kyi rtog pas bskyod gyur pa/ /de yi dmigs pa ngo tsha shes/ /dran pa de yi 'khor yin te/ /kha lo sgyur ba shes rab yin/ /sna 'dren yang dag lta zhes</text></item>
<item><p>202a3</p><section>'dul ba</section><text>bya/ /skyes pa 'am bud med gang la 'ang rung / /bzhon pa 'di 'dra yod gyur cing / /de 'dra'i bzhon pa zhon gyur na/ /de ni 'jigs med phyogs su 'gro/ /de nas bcom ldan 'das kyis sngon dge slong lha'i bu'i bsam pa dang bag la nyal dang / khams</text></item>
<item><p>202a4</p><section>'dul ba</section><text>dang / rang bzhin thugs su chud nas gang thos nas dge slong lha'i bus stan de nyid la 'dug bzhin du 'jigs tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa de lta bur 'phags pa'i</text></item>
<item><p>202a5</p><section>'dul ba</section><text>bden pa bzhi yang dag par so sor rtogs par byed pa'i chos bstan pa mdzad do/ /des bden pa mthong nas btsun pa bcom ldan 'das kyis bdag la gang mdzad pa 'di lta bu ni bdag la phas kyang ma bgyis mas kyang ma bgyis rgyal pos kyang ma bgyis lha rnams</text></item>
<item><p>202a6</p><section>'dul ba</section><text>kyis kyang ma bgyis/ sngon gyi pha mes dag gis kyang ma bgyis/ dge sbyong dang / bram ze dag gis kyang ma bgyis/ byams pa dang / mdza' bshes dang / rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/</text></item>
<item><p>202a7</p><section>'dul ba</section><text>rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang / dud 'gro dang / yi dgas dag nas ni rkang pa phyung / lha dang mi rnams kyi nang du ni bzhag go zhes lan gsum ched</text></item>
<item><p>202a8</p><section>'dul ba</section><text>du brjod pa ched du brjod do/ /yang smras pa/ khyod mthus rab drag nyes pa mang ldan pa'i/ /ngan song shul bkag bsod nams rab ldan pa'i/ /mtho ris 'gro ba phye zhing bdag gis ni/ /mya ngan 'das pa'i shul yang thob par gyur/ /</text></item>
<item><p>202b1</p><section>'dul ba</section><text>shin du rnam dag khyod brten bdag gis ni/ /de ring skyon bral dag pa'i mig 'thob cing / /go 'phang zhi ba 'phags pa dgyes thob ste/ /sdug bsngal rgya mtsho'i pha rol rgal bar gyur/ /'gro bar lha min mi dang lhas mchod pa/ /skye dang rga dang</text></item>
<item><p>202b2</p><section>'dul ba</section><text>na 'chi bral ba po/ /srid pa stong du mthong ba rab dkon na/ /thub pa de ring khyod mthong 'bras bu mchis/ /de nas gdud byas do shal rab 'phyang bas/ /zhabs la phyag 'tshal rangs pa skyes gyur nas/ /dgra thul g.yas nas yongs su</text></item>
<item><p>202b3</p><section>'dul ba</section><text>bskor byas te/ /lha yi 'jig rten mngon phyogs mkha' la song / /de nas sngon dge slong lha'i bu tshong pa khe spogs rnyed pa lta bu dang / zhing pa lo tog 'byor pa lta bu dang / dpa' bo g.yul las rnam par rgyal ba lta bu dang /</text></item>
<item><p>202b4</p><section>'dul ba</section><text>nad pa nad thams cad las yongs su thar ba lta bur gyur te/ cha lugs gang gis bcom ldan 'das kyi spyan sngar 'ongs pa'i cha lugs de nyid kyis rang gi gnas su song ngo / /ji tsam na mtshan mo nam nangs nas khang skyong gis sgo phye</text></item>
<item><p>202b5</p><section>'dul ba</section><text>ste phyags ma thogs nas sgo khang phyag par brtsams pa dang / de skyil mo dkrung gis 'dug pa mthong nas des smras pa/ tshe dang ldan pa longs shig /ci khyod mdo sder bsam gtan byed pa yin nam/ de tshig mi smra nas/ des de'i</text></item>
<item><p>202b6</p><section>'dul ba</section><text>lag pa gnyis nas bzung ste bsgul bar brtsams pa dang / ji tsam na dus la bab par mthong ngo / /des 'di ci zhig gis dus la bab ces brtag par brtsams pa dang / ji tsam na khri 'og na sbrul dug myur du khyab par byed pa</text></item>
<item><p>202b7</p><section>'dul ba</section><text>'dug pa mthong nas de sngangs te/ dge slong rnams kyi gan du song ste smras pa/ tshe dang ldan pa dag dge slong sgo khang du nyal ba gang yin pa de sbrul dug myur du khyab par byed pas bzung ste dus la bab bo/ /dge slong rnams</text></item>
<item><p>202b8</p><section>'dul ba</section><text>kyis de dur khrod du bskyal te bsregs nas phyir lhags pa'i skabs de dge slong rnams kyis bcom ldan 'das la gsol to/ /bcom ldan 'das kyis dgongs pa/ nyes dmigs gang cung zad ci byung ba</text></item>
<item><p>203a1</p><section>'dul ba</section><text>de thams cad dge slong dag khri dma' ba la mal 'cha' zhing de'i mdun du rkang pa gnyis 'khrus pa las gyur pa yin no/ /snyam du dgongs nas bka' stsal pa/ de lta bas na dge slong gis khri dma' ba la mal</text></item>
<item><p>203a2</p><section>'dul ba</section><text>bca' bar mi bya zhing khri'i mdun du rkang pa gnyis bkru bar mi bya'o/ /bcom ldan 'das kyis dge slong gis khri dma' ba la mal bca' bar mi bya zhing khri'i mdun du rkang pa gnyis bkru bar mi bya'o zhes bka' stsal nas dge slong</text></item>
<item><p>203a3</p><section>'dul ba</section><text>gzhan dag la mchil lham mi bdog pa de dag la gnod par gyur nas bcom ldan 'das kyis bka' stsal pa/ gang dag la mchil lham mi bdog pa de dag gis mgo logs dang rkang pa logs su rkang pa gnyis bkru bar bya ste 'di la 'gyod par</text></item>
<item><p>203a4</p><section>'dul ba</section><text>mi bya'o/ /drug sde dag gis dge slong khri dma' ba la nyal ba sbrul dug myur du khyab par byed pas zin te dus la bab nas bcom ldan 'das kyis dge slong gis khri dma' ba la mal bca' bar mi bya'o/ /zhes bkag pa thos nas de dag gis khri</text></item>
<item><p>203a5</p><section>'dul ba</section><text>rkang pa khru bcu gnyis pa bcas te ya gad mthon po btsugs pa dang / dge slong rnams kyis de dag la smras pa/ tshe dang ldan pa dag ci khyed cag bya ra byed dam/ de dag gis smras pa/ su zhig bya ra byed/ khyed kyis dge slong sbrul dug</text></item>
<item><p>203a6</p><section>'dul ba</section><text>myur du khyab par byed pas zin te dus la bab pa ma mthong ngam ci/ khyed drug sde dag kyang sbrul dug myur du khyab par byed pas bzung ste dus la bab cing / kho bo cag shi ba'i yo byad dag 'ged par 'dod dam/ dge slong don nyung ngu</text></item>
<item><p>203a7</p><section>'dul ba</section><text>dag ci'i phyir dge slong dag dge slong rnams kyis bzlog pa na de dang / de skad zer zhes smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /</text></item>
<item><p>203a8</p><section>'dul ba</section><text>de nas bcom ldan 'das kyis byung ba 'di dang / gleng gzhi 'di dang skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin</text></item>
<item><p>203b1</p><section>'dul ba</section><text>du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la rmas pa/ dge slong dag khyed dge slong rnams kyis bzlog pa na de dang de skad zer ba bden nam/ btsun pa mad do/ /</text></item>
<item><p>203b2</p><section>'dul ba</section><text>sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan</text></item>
<item><p>203b3</p><section>'dul ba</section><text>'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste/</text></item>
<item><p>203b4</p><section>'dul ba</section><text>zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gis dge 'dun gyi khri 'am khri'u byed du 'jug na rtsa ba bde bar gshegs pa'i sor brgyad kyi tshad du</text></item>
<item><p>203b5</p><section>'dul ba</section><text>byed du gzhug par bya'o/ /de las lhag pa byed du 'jug na bcad nas ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' bar mdzad do/ /tshe dang ldan pa 'char ka tshad</text></item>
<item><p>203b6</p><section>'dul ba</section><text>las shin du 'das pa yin pas de'i pus mo gnyis ko sko la reg pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na bu gar gzhug pa ma</text></item>
<item><p>203b7</p><section>'dul ba</section><text>gtogs so/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas/ dge slong rnams la de dang 'thun pa dang / de'i shas che ba dang /</text></item>
<item><p>203b8</p><section>'dul ba</section><text>de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni rjes su gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge</text></item>
<item><p>204a1</p><section>'dul ba</section><text>slong gis dge 'dun gyi khri 'am/ khri'u byed du 'jug na rtsa ba bu gar gzhug pa ma gtogs par bde bar gshegs pa'i sor brgyad kyi tshad du byed du gzhug par bya'o/ /de las lhag pa byed du 'jug na bcad nas ltung byed do/ /dge slong gis</text></item>
<item><p>204a2</p><section>'dul ba</section><text>shes bya ba ni chos 'di pas so/ /dge 'dun gyi zhes bya ba ni de bzhin gshegs pa'i nyan thos kyi dge 'dun gyi'o/ /khri 'am zhes bya ba ni khri nyid kyi'o/ /khri'u zhes bya ba yang khri'u nyid do/ /byed du 'jug na zhes bya ba ni bdag nyid kyis sam/</text></item>
<item><p>204a3</p><section>'dul ba</section><text>gzhan no/ /rtsa ba bu gar gzhug pa ma gtogs par zhes bya ba ni rtsa ba bu gar gzhug pa bzhag ste'o/ /bde bar gshegs pa'i sor brgyad kyi tshad du byed du gzhug par bya'o zhes bya ba la bde bar gshegs pa zhes bya ba ni ston pa'o/ /de'i sor</text></item>
<item><p>204a4</p><section>'dul ba</section><text>brgyad gang dag yin pa de la ni tshad dang ldan pa'i khru gang ngo / /de las lhag pa byed du 'jug na zhes bya ba ni de las gong ma'o/ /bcad nas ltung byed do zhes bya ba ni dngos po de bcad nas ltung byed kyi ltung ba bshags par bya ba'o/ /</text></item>
<item><p>204a5</p><section>'dul ba</section><text>ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor</text></item>
<item><p>204a6</p><section>'dul ba</section><text>ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam cung zad dge 'dun gyi khri 'am/ khri'u rtsa ba bu gar gzhug pa ma gtogs par</text></item>
<item><p>204a7</p><section>'dul ba</section><text>bde bar gshegs pa'i sor brgyad kyi tshad las lhag pa byed du 'jug na thams cad du ltung byed du 'gyur ro/ /gang gi mdun du 'chags par byed pa des khyod kyi dngos po de bcad dam zhes dri bar bya'o/ /ma dris par 'chags pa dang du len par byed</text></item>
<item><p>204a8</p><section>'dul ba</section><text>na nyes byas su 'gyur ro/ /ltung ba de yang ma bshags pa yin pas yang bshags par bya'o/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /khri rkang 'chos pa'i ltung byed de brgyad bcu rtsa lnga pa rdzogs sho// //</text></item>
<item><p>204b1</p><section>'dul ba</section><text>sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /nye dga' gsar bu yin pas de'i khri thob bo cog ches rgan pas phrogs shing gnas mal sko ba'i dus la yang bab nas</text></item>
<item><p>204b2</p><section>'dul ba</section><text>des bsams pa/ gang gis bdag gi khri mi phrogs pa'i thabs de lta bu ci yod snyam pa dang / des bya ba 'ga' zhig gi phyir shing bal dag kyang blangs nas de la blo skyes pa/ shing bal gyis bdal te bzhag go snyam nas des khri'i steng du shing bal bdal te</text></item>
<item><p>204b3</p><section>'dul ba</section><text>bzhag go/ /ji tsam na dge slong ches rgan pa zhig 'ongs nas des smras pa/ tshe dang ldan pa 'di su'i/ nye dgas smras pa/ kho bo'i shing bal lo/ /de nas dge slong zhig 'dug pa des smras pa/ nye dga' ji skad zer ba de bzhin te/ shing bal ni nye</text></item>
<item><p>204b4</p><section>'dul ba</section><text>dga'i yin no/ /'di ltar khri ni dge 'dun gyi yin no/ /de skad ces smras pa dang / nye dga' khros nas des shing bal khyer te khri de'i steng du shing bal cung zad cung zad bdal te bzhag go/ /dge slong des so sor ma brtags pa nyid du der nyal nas</text></item>
<item><p>204b5</p><section>'dul ba</section><text>mtshan mo nam nangs te langs pa dang gos thams cad shing bal gyis skya bor gyur nas dge slong rnams kyis de la smras pa/ ci khyod g.yul gyi gzhir nyal lam/ des ji ltar gyur pa brjod pa dang / dge slong don nyung ngu dag ci'i</text></item>
<item><p>204b6</p><section>'dul ba</section><text>phyir dge slong dag dge 'dun gyi khri 'am/ khri'u la shing bal bdal te 'jog par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas</text></item>
<item><p>204b7</p><section>'dul ba</section><text>bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad</text></item>
<item><p>204b8</p><section>'dul ba</section><text>pa ste zhes bya ba la sogs pa yang snga ma bzhin te/ sangs rgyas bcom ldan 'das kyis tshe dang ldan pa nye dga' la rmas pa/ nye dga' khyod dge 'dun gyi khri la shing bal bdal te 'jog pa bden nam/ btsun pa mad do/ /sangs rgyas bcom ldan</text></item>
<item><p>205a1</p><section>'dul ba</section><text>'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no/ /zhes rnam par smad pa mdzad do/ /de nas bcom ldan 'das kyis rnam grangs du mas rnam</text></item>
<item><p>205a2</p><section>'dul ba</section><text>par smad nas/ dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i</text></item>
<item><p>205a3</p><section>'dul ba</section><text>nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge 'dun gyi khri 'am khri'u la shing bal 'dal lam/ 'dal du 'jug na bsdus nas ltung byed do/ /yang dge slong gang zhes bya ba ni</text></item>
<item><p>205a4</p><section>'dul ba</section><text>shākya'i bu nye dga' 'am/ gzhan yang de lta bu gang yin pa'o/ /dge 'dun gyi zhes bya ba ni de bzhin gshegs pa'i nyan thos kyi dge 'dun gyi'o/ /khri 'am zhes bya ba ni khri nyid do/ /khri'u la zhes bya ba yang khri'u nyid la'o/ /shing bal zhes</text></item>
<item><p>205a5</p><section>'dul ba</section><text>bya ba ni lnga po shal ma li'i dang / a ka'i dang / ka sha'i dang / bu ka'i dang / e ra ka'i shing bal dag las gang yang rung ba'o/ /bdal lam zhes bya ba ni bdag nyid kyis so/ /bdal du 'jug na zhes bya ba ni gzhan no/ /bsdus nas ltung</text></item>
<item><p>205a6</p><section>'dul ba</section><text>byed do zhes bya ba ni dngos po de bsdus nas ltung byed kyi ltung ba bshags par bya ba'o/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par byed/ 'tshod par</text></item>
<item><p>205a7</p><section>'dul ba</section><text>byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis</text></item>
<item><p>205a8</p><section>'dul ba</section><text>ji tsam cung zad dge 'dun gyi khri 'am khri'u la shing bal 'dal lam 'dal du 'jug na thams cad du ltung byed du 'gyur ro/ /gang gi mdun du 'chags par byed pa des khyod kyis dngos po de bsdus sam zhes dri bar bya'o/ /</text></item>
<item><p>205b1</p><section>'dul ba</section><text>ma dris par 'chags pa dang du len par byed na nyes byas su 'gyur ro/ /ltung ba de yang bshags pa ma yin pas yang bshags par bya'o/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /shing bal gyis</text></item>
<item><p>205b2</p><section>'dul ba</section><text>gos par byas pa'i ltung byed de/ brgyad bcu rtsa drug pa rdzogs sho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis dge slong gis gding ba byed</text></item>
<item><p>205b3</p><section>'dul ba</section><text>du gzhug go zhes bka' stsal nas/ dge slong dag tshad las ha cang lhag pa byed du 'jug nas dge slong don nyung ngu dag bcom ldan 'das kyis dge slong gis gding ba byed du gzhug go zhes bka' stsal na/ ci'i phyir dge slong dag tshad las ha cang lhag par</text></item>
<item><p>205b4</p><section>'dul ba</section><text>byed du 'jug ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi</text></item>
<item><p>205b5</p><section>'dul ba</section><text>dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis</text></item>
<item><p>205b6</p><section>'dul ba</section><text>dge slong rnams la rmas pa/ dge slong dag ngas dge slong gis gding ba byed du gzhug go zhes bka' stsal na/ khyed cag tshad las ha cang lhag par byed du 'jug pa bden nam/ btsun pa mad do/ /sangs rgyas bcom ldan 'das kyis 'dod</text></item>
<item><p>205b7</p><section>'dul ba</section><text>pa che ba dang / chog mi shes pa dang / gso dka' ba dang / dgang dka' ba rnam par spang pa mdzad do/ /de nas bcom ldan 'das kyis 'dod pa chung ba dang / chog shes pa dang / gso sla ba dang / dgang sla ba dang / phri ba dang / yo byad bsnyungs pa dang /</text></item>
<item><p>205b8</p><section>'dul ba</section><text>sbyangs pa'i yon tan dang / mdzes pa dang / drod rig pa nyid kyi bsngags pa brjod nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi</text></item>
<item><p>206a1</p><section>'dul ba</section><text>bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gis gding ba byed du 'jug na tshad bzhin du byed du chug shig /de la</text></item>
<item><p>206a2</p><section>'dul ba</section><text>gding ba'i tshad ni 'di yin te/ srid du bde bar gshegs pa'i mtho'i mtho do/ /zheng du mtho phyed dang do'o/ /de las lhag pa byed du 'jug na bcad nas ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar</text></item>
<item><p>206a3</p><section>'dul ba</section><text>bca' ba mdzad do/ /tshe dang ldan pa 'char ka tshad las ha cang lhag pas de'i gding ba des mi chog nas des gnas mal srung ba'i phyir rkang pa'i mtha' logs su lo ma'i chun po dag bzhag go/ /sangs rgyas bcom ldan 'das 'tsho zhing</text></item>
<item><p>206a4</p><section>'dul ba</section><text>bzhugs la gson zhing gzhes pa rnams kyi chos nyid ni gdul bar gyur pa'i skye bo la rjes su thugs brtse bas dus dang dus su sems can dmyal ba rgyur gshegs pa dang / dud 'gro rgyu ba dang / yi dgas rgyu ba dang / lha rgyu ba dang / ljongs rgyu ba dang /</text></item>
<item><p>206a5</p><section>'dul ba</section><text>chu klung rgyu ba dang / ri rgyu ba dang / dur khrod rgyu ba dang / gtsug lag khang rgyur gshegs pas don 'dir ni sangs rgyas bcom ldan 'das gtsug lag khang rgyur gshegs par bzhed nas bcom ldan 'das tshe dang ldan pa 'char ka'i gtsug lag khang</text></item>
<item><p>206a6</p><section>'dul ba</section><text>ga la ba der gshegs so/ /bcom ldan 'das kyis tshe dang ldan pa 'char ka'i rkang pa'i mtha' logs na lo ma'i chun po dag bzhag pa gzigs so/ /gzigs nas kyang tshe dang ldan pa kun dga' bo la bka' stsal pa/</text></item>
<item><p>206a7</p><section>'dul ba</section><text>kun dga' bo 'di su'i mal/ btsun pa tshe dang ldan pa 'char ka'i 'o/ /'o na ci'i phyir rkang pa'i mtha' logs su lo ma'i chun po dag bzhag /btsun pa bcom ldan 'das kyis dge slong gis gding ba byed du 'jug na tshad bzhin du byed du</text></item>
<item><p>206a8</p><section>'dul ba</section><text>chug shig /de la gding ba'i tshad ni 'di yin te/ srid du bde bar gshegs pa'i mtho'i mtho do/ zheng du mtho phyed dang do'o/ /de las lhag pa byed du 'jug na bcad nas ltung byed do zhes 'dul ba la nyan thos rnams kyi bslab pa'i gzhi de ltar bca'</text></item>
<item><p>206b1</p><section>'dul ba</section><text>ba mdzad nas tshe dang ldan pa 'char ka tshad las ha cang lhag pas de'i gding ba des mi 'tshal nas des gnas mal srung ba'i slad du sug pa'i mtha' logs su lo ma'i chun po dag bzhag go/ /kun dga' bo de lta bas na srid du mtho gang gis srings shig /</text></item>
<item><p>206b2</p><section>'dul ba</section><text>de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang 'thun pa dang / de'i shas che ba dang / de dang</text></item>
<item><p>206b3</p><section>'dul ba</section><text>'tsham pa'i chos dang ldan pa'i bka' mchid mdzad nas dge slong rnams la bka' stsal pa dge slong dag de lta bas na snga ma ni bcas pa yin la/ 'di ni rjes su gnang ba yin te/ nga'i nyan thos rnams kyis</text></item>
<item><p>206b4</p><section>'dul ba</section><text>'dul ba la bslab pa'i gzhi 'di ltar gdon par bya ste/ dge slong gis gding ba byed du 'jug na tshad bzhin du byed du chug shig /de la gding ba'i tshad ni 'di yin te/ srid du bde bar gshegs pa'i mtho'i mtho do/ /zheng du</text></item>
<item><p>206b5</p><section>'dul ba</section><text>mtho phyed dang do'o/ /srid du mtho gang gis srings shig /de las lhag pa byed du 'jug na bcad nas ltung byed do/ /dge slong gis shes bya ba ni chos 'di pas so/ /gding ba zhes bya ba ni steng rim du gding ba'o/ /byed du 'jug na zhes bya ba ni</text></item>
<item><p>206b6</p><section>'dul ba</section><text>bdag nyid kyis sam gzhan no/ /tshad bzhin du byed du 'jug ces bya ba ni gding ba'i tshad gang yin pa de bzhin du'o/ /de la gding ba'i tshad ni 'di yin te/ srid du bde bar gshegs pa'i mtho'i mtho do/ zheng du mtho phyed dang do zhes bya ba la srid du</text></item>
<item><p>206b7</p><section>'dul ba</section><text>zhes bya ba ni chur ro/ /bde bar gshegs pa zhes bya ba ni ston pa'o/ /de'i mtho'i mtho do gang yin pa de la ni tshad dang ldan pa'i khru gsum mo/ /zheng du zhes bya ba ni rgyar ro/ /mtho phyed dang do zhes bya ba la bde bar gshegs pa'i mtho phyed dang do gang yin</text></item>
<item><p>206b8</p><section>'dul ba</section><text>pa de la ni tshad dang ldan pa'i khru do dang sor drug go/ /srid du mtho gang gis srings shig ces bya ba ni mi chog na srid du bde bar gshegs pa'i mtho gang gis bsring ba ste/ bde bar gshegs pa'i mtho gang yin pa de la ni tshad dang ldan pa'i khru phyed dang</text></item>
<item><p>207a1</p><section>'dul ba</section><text>do ste/ des na gding ba'i srid kyi tshad ni tshad dang ldan pa'i khru phyed dang lnga'o/ /de las lhag pa byed du 'jug na zhes bya ba ni de las gong ma'o/ /bcad nas ltung byed do zhes bya ba ni dngos po de spangs pa'i bcad nas ltung byed kyi ltung ba bshags</text></item>
<item><p>207a2</p><section>'dul ba</section><text>par bya'o/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing</text></item>
<item><p>207a3</p><section>'dul ba</section><text>so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam cung zad gding ba'i srid du khru phyed dang lnga/ zheng du khru do dang sor drug las lhag pa byed du 'jug</text></item>
<item><p>207a4</p><section>'dul ba</section><text>na thams cad du ltung byed du 'gyur ro/ /gang gi mdun du 'chags par byed pa des khyod kyi dngos po de bcad dam zhes dri bar bya'o/ /ma dris par 'chags pa dang du len par byed na nyes byas su 'gyur ro/ /ltung ba de yang ma bshags pa yin pas yang</text></item>
<item><p>207a5</p><section>'dul ba</section><text>bshags par bya'o/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /gding ba las gyur pa'i ltung byed de brgyad bcu rtsa bdun pa rdzogs sho//          //</text></item>
<item><p>207a6</p><section>'dul ba</section><text>sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis dge slong gis g.yan pa dgab pa byed du gzhug go zhes bka' stsal pa/ dge slong</text></item>
<item><p>207a7</p><section>'dul ba</section><text>dag tshad las ha cang lhag pa byed du 'jug nas dge slong don nyung ngu dag bcom ldan 'das kyis dge slong gis g.yan pa dgab pa byed du gzhug go zhes bka' stsal nas/ dge slong dag ci'i phyir tshad las ha cang lhag pa byed du 'jug</text></item>
<item><p>207a8</p><section>'dul ba</section><text>ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun</text></item>
<item><p>207b1</p><section>'dul ba</section><text>bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong rnams</text></item>
<item><p>207b2</p><section>'dul ba</section><text>la rmas pa/ dge slong dag ngas dge slong gis g.yan pa dgab pa byed du gzhug go zhes bka' stsal na/ khyed cag tshad las ha cang lhag pa byed du 'jug pa bden nam/ btsun pa mad do/ /sangs rgyas bcom ldan 'das kyis 'dod pa che</text></item>
<item><p>207b3</p><section>'dul ba</section><text>ba dang / chog mi shes pa dang / gso dka' ba dang / dgang dka' ba rnam par smad pa mdzad do/ /de nas bcom ldan 'das kyis 'dod pa chung ba dang / chog shes pa dang / gso sla ba dang / dgang sla ba dang / phri ba dang / yo byad bsnyungs pa dang / sbyangs</text></item>
<item><p>207b4</p><section>'dul ba</section><text>pa'i yon tan dang / mdzes pa dang / drod rig pa nyid kyi bsngags pa brjod nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca'</text></item>
<item><p>207b5</p><section>'dul ba</section><text>bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gis g.yan pa dgab pa byed du 'jug na tshad bzhin du byed du chug shig /de la g.yan pa</text></item>
<item><p>207b6</p><section>'dul ba</section><text>dgab pa'i tshad ni 'di yin te/ srid du bde bar gshegs pa'i mtho'i mtho bzhi/ zheng du mtho do'o/ /de las lhag pa byed du 'jug na bcad nas ltung byed do/ /dge slong gis shes bya ba ni chos 'di pas so/ /g.yan pa dgab</text></item>
<item><p>207b7</p><section>'dul ba</section><text>pa zhes bya ba ni na ba'i gos so/ /byed du 'jug na zhes bya ba ni bdag nyid kyis sam gzhan no/ /tshad bzhin du byed du chug shig ces bya ba ni g.yan pa dgab pa'i tshad gang yin pa de bzhin du'o/ /de la g.yan pa dgab pa'i tshad ni 'di</text></item>
<item><p>207b8</p><section>'dul ba</section><text>yin te/ srid du bde bar gshegs pa'i mtho'i mtho bzhi/ zheng du mtho do'o zhes bya ba la/ srid du zhes bya ba ni mchur ro/ /bde bar gshegs pa zhes bya ba ni ston pa'o/ /de'i mtho'i mtho bzhi gang yin pa de la ni tshad dang ldan pa'i khru drug go/ /</text></item>
<item><p>208a1</p><section>'dul ba</section><text>zheng du zhes bya ba ni rgyar ro/ /mtho do'o zhes bya ba la/ bde bar gshegs pa'i mtho do gang yin pa de la ni tshad dang ldan pa'i khru gsum mo/ /de las lhag pa byed du 'jug na zhes bya ba ni de las gong ma'o/ /bcad nas ltung byed do zhes</text></item>
<item><p>208a2</p><section>'dul ba</section><text>bya ba ni dngos po de bcad nas ltung byed kyi ltung ba bshags par bya ba'o/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par byed/ 'tshod par byed</text></item>
<item><p>208a3</p><section>'dul ba</section><text>ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam</text></item>
<item><p>208a4</p><section>'dul ba</section><text>cung zad g.yan pa dgab pa srid du khru drug /zheng du khru gsum las lhag pa byed du 'jug na thams cad du ltung byed du 'gyur ro/ /gang gi mdun du 'chags par byed pa des khyod kyi dngos po de bcad dam zhes dri bar bya'o/ /ma dris par</text></item>
<item><p>208a5</p><section>'dul ba</section><text>'chags pa dang du len par byed na nyes byas su 'gyur ro/ /ltung ba de yang bshags pa ma yin pas yang bshags par bya'o/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /</text></item>
<item><p>208a6</p><section>'dul ba</section><text>g.yan pa dgab pa las gyur pa'i ltung byed de/ brgyad bcu rtsa brgyad pa rdzogs sho//              //sangs rgyas bcom ldan 'das mnyan yod na rgyal byed kyi tshal mgon med</text></item>
<item><p>208a7</p><section>'dul ba</section><text>zas sbyin gyi kun dga' ra ba na bzhugs so/ /bcom ldan 'das kyis dge slong gis dbyar gyi gos ras chen byed du gzhug go zhes bka' stsal nas/ dge slong dag ha cang tshad las lhag pa byed du 'jug nas dge slong don nyung ngu dag</text></item>
<item><p>208a8</p><section>'dul ba</section><text>bcom ldan 'das kyis dge slong gis dbyar gyi gos ras chen byed du gzhug go zhes bka' stsal na/ ci'i phyir dge slong dag ha cang tshad las lhag pa byed du 'jug ces smod par byed/ phyar ka gtong bar byed/ kha zer bar byed pa'i skabs de</text></item>
<item><p>208b1</p><section>'dul ba</section><text>dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom</text></item>
<item><p>208b2</p><section>'dul ba</section><text>ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong rnams la smras pa/ dge slong dag ngas dge slong gis dbyar gyi gos ras chen byed du</text></item>
<item><p>208b3</p><section>'dul ba</section><text>gzhug go zhes bka' stsal na khyed tshad las ha cang lhag pa byed du 'jug pa bden nam/ btsun pa mad do/ /sangs rgyas bcom ldan 'das kyis 'dod pa che ba dang / chog mi shes pa dang / gso dka' ba dang / dgang dka' ba rnam par</text></item>
<item><p>208b4</p><section>'dul ba</section><text>smad pa mdzad do/ /de nas bcom ldan 'das kyis 'dod pa chung ba dang / chog shes pa dang / gso sla ba dang / dgang sla ba dang / phri ba dang / yo byad bsnyungs pa dang / sbyangs pa'i yon tan dang / mdzes pa dang / drod rig pa nyid kyi bsngags</text></item>
<item><p>208b5</p><section>'dul ba</section><text>pa brjod nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan</text></item>
<item><p>208b6</p><section>'dul ba</section><text>thos rnams kyis 'dul ba la bslab pa'i gzhi 'di ltar gdon par bya ste/ dge slong gis dbyar gyi gos ras chen byed du 'jug na tshad bzhin du byed du chug shig /de la dbyar gyi gos ras chen gyi tshad ni 'di yin te/ srid du bde bar</text></item>
<item><p>208b7</p><section>'dul ba</section><text>gshegs pa'i mtho'i mtho drug /zheng du mtho phyed dang gsum mo/ /de las lhag pa byed du 'jug na bcad nas ltung byed do/ /dge slong gis shes bya ba ni chos 'di pas so/ /dbyar gyi gos ras chen zhes bya ba ni char pa skyob pa'i gos so/ /</text></item>
<item><p>208b8</p><section>'dul ba</section><text>byed du 'jug na zhes bya ba ni bdag nyid kyis sam gzhan no/ /tshad bzhin du byed du chug shig ces bya ba ni dbyar gyi gos ras chen gyi tshad gang yin pa de bzhin du'o/ /de la dbyar gyi gos ras chen gyi tshad ni 'di yin te/ srid du bde bar gshegs pa'i</text></item>
<item><p>209a1</p><section>'dul ba</section><text>mtho'i mtho drug /zheng du mtho phyed dang gsum mo zhes bya ba la srid du zhes bya ba ni chur ro/ /bde bar gshegs pa zhes bya ba ni ston pa'o/ /de'i mtho'i mtho drug gang yin pa de la ni tshad dang ldan pa'i khru dgu'o/ /zheng du zhes bya ba</text></item>
<item><p>209a2</p><section>'dul ba</section><text>ni rgyar ro/ /mtho phyed dang gsum mo zhes bya ba la/ bde bar gshegs pa'i mtho phyed dang gsum gang yin pa de la ni tshad dang ldan pa'i khru gsum dang sor bcwa brgyad do/ /de las lhag pa byed du 'jug na zhes bya ba ni de las gong ma'o/ /bcad</text></item>
<item><p>209a3</p><section>'dul ba</section><text>nas ltung byed do zhes bya ba ni dngos po de bcad nas ltung byed kyi ltung ba bshags par bya ba'o/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par</text></item>
<item><p>209a4</p><section>'dul ba</section><text>byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na/ dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar</text></item>
<item><p>209a5</p><section>'dul ba</section><text>'gyur zhe na/ dge slong gis ji tsam cung zad dbyar gyi gos ras chen srid du khru dgu dang / zheng du khru gsum dang sor bcwa brgyad las lhag pa byed du 'jug na thams cad du ltung byed du 'gyur ro/ /gang gi mdun du 'chags par byed</text></item>
<item><p>209a6</p><section>'dul ba</section><text>pa des khyod kyis dngos po de bcad dam zhes dri bar bya'o/ /ma dris par 'chags pa dang du len par byed na nyes byas su 'gyur ro/ /ltung ba de yang ma bshags pa yin pas yang bshags par bya'o/ /las dang po pa dang / smyos pa dang / sems</text></item>
<item><p>209a7</p><section>'dul ba</section><text>'khrugs pa dang / tshor ba dag gis nyen pa la ltung ba med do/ /dbyar gyi ras chen las gyur pa'i ltung byed de/ brgyad bcu rtsa dgu pa rdzogs sho//              // sangs rgyas bcom ldan 'das mnyan yod na rgyal byed kyi tshal mgon med</text></item>
<item><p>209a8</p><section>'dul ba</section><text>zas sbyin gyi kun dga' ra ba na bzhugs so/ /tshe dang ldan pa nye dga' bzang mkhan gyi gan du song ste/ yud tsam zhig gtam 'dre bas 'dug nas smras pa/ bzhin bzangs bde bar gshegs pa'i chos gos kyi tshad kyi chos gos 'tshem</text></item>
<item><p>209b1</p><section>'dul ba</section><text>nus sam/ des smras pa/ 'phags pa khyod la bde bar gshegs pa'i chos gos kyi tshad kyi chos gos kyis ci bya/ des smras pa/ bkren pa khyod la 'dir ci 'god/ gal te gla 'dod na tshems shig /des bsams pa/ 'di zer ba ma</text></item>
<item><p>209b2</p><section>'dul ba</section><text>nyes te/ bdag la 'dir ci 'god/ bdag la gla dgos kyis btsem mo snyam du rig nas smras pa 'phags pa btsem mo/ /des de la ras dang gla byin pa dang / des de btsems so/ /nye dga' de las chung shig gyon te lhag ma phrag pas khyer te 'phags pa dang / de</text></item>
<item><p>209b3</p><section>'dul ba</section><text>dge slong zhig gis mthong nas des smras pa/ gnas brtan gtur bu gzigs shig dang / ngal sor gzhug go/ /nye dgas smras pa/ tshe dang ldan pa 'di gtur bu ma yin no/ /'o na ci lags/ bde bar gshegs pa'i chos gos so/ /gnas</text></item>
<item><p>209b4</p><section>'dul ba</section><text>brtan khyod bde bar gshegs pa'i chos gos gyon du rung ngam/ dgra bo dag gi gnya' ba rdog pas mnan na rung ngo / /gnas brtan la yang dgra bo dag yod dam/ je dang por khyod kho bo'i dgra bo'i thu bo yin te/ des na kho bo bde bar gshegs pa'i</text></item>
<item><p>209b5</p><section>'dul ba</section><text>chos gos gyon pa mi bzod do/ /dge slong don nyung ngu dag ci'i phyir dge slong dag bde bar gshegs pa'i chos gos kyi tshad kyi chos gos 'chang bar byed ces smod par byed/ phyar ka gtong bar byed/ kha zer bar byed pa'i skabs de dge slong rnams</text></item>
<item><p>209b6</p><section>'dul ba</section><text>kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das</text></item>
<item><p>209b7</p><section>'dul ba</section><text>rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis nye dga' la rmas pa/ nye dga' khyod bde bar gshegs pa'i chos gos kyi tshad kyi chos gos byed du 'jug pa bden</text></item>
<item><p>209b8</p><section>'dul ba</section><text>nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa rjes su 'thun pa ma yin pa rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das</text></item>
<item><p>210a1</p><section>'dul ba</section><text>kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs</text></item>
<item><p>210a2</p><section>'dul ba</section><text>pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang bde bar gshegs pa'i chos gos kyi tshad kyi chos gos byed du 'jug na ltung byed do zhes bcom ldan 'das kyis 'dul</text></item>
<item><p>210a3</p><section>'dul ba</section><text>ba la nyan thos rnams kyi bslab pa'i gzhi de ltar bca' bar mdzad do/ /bcom ldan 'das kyis yang dge slong gang bde bar gshegs pa'i chos gos kyi tshad kyi chos gos byed du 'jug na ltung byed do zhes 'dul ba la nyan thos rnams kyi bslab pa'i</text></item>
<item><p>210a4</p><section>'dul ba</section><text>gzhi de ltar bca' ba mdzad pa dang / tshe dang ldan pa nye dgas lhag pa byed du bcug nas dge slong don nyung ngu dag bcom ldan 'das kyis yang dge slong gang bde bar gshegs pa'i chos gos kyi tshad kyi chos gos byed du 'jug na ltung byed do zhes 'dul</text></item>
<item><p>210a5</p><section>'dul ba</section><text>ba la nyan thos rnams kyi bslab pa'i gzhi de ltar bca' ba mdzad na/ ci'i phyir dge slong dag de bas lhag pa byed du 'jug ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la</text></item>
<item><p>210a6</p><section>'dul ba</section><text>gsol pa dang / bcom ldan 'das kyis bka' stsal pa/ dge slong dag de lta bas na snga ma ni bcas pa yin la/ 'di ni rjes su bcas pa yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/</text></item>
<item><p>210a7</p><section>'dul ba</section><text>yang dge slong gang bde bar gshegs pa'i chos gos kyi tshad kyi chos gos byed du 'jug gam/ bde bar gshegs pa'i chos gos las lhag pa byed du 'jug na ltung byed do/ /de la bde bar gshegs pa'i chos gos kyi tshad ni 'di yin</text></item>
<item><p>210a8</p><section>'dul ba</section><text>te/ srid du bde bar gshegs pa'i mtho bcu/ zheng du mtho drug ste/ de la 'di ni bde bar gshegs pa'i chos gos kyi tshad do/ /yang dge slong gang zhes bya ba ni shākya'i bu nye dga' 'am/ gzhan yang de lta bu gang yin pa'o/ /bde</text></item>
<item><p>210b1</p><section>'dul ba</section><text>bar gshegs pa zhes bya ba ni ston pa'o/ /de'i chos gos kyi tshad kyi zhes bya ba ni bde bar gshegs pa'i chos gos kyi tshad gang yin pa de'i 'o/ /chos gos shes bya ba ni bdun po bal gos dang / sha na'i gos dang / zar ma'i</text></item>
<item><p>210b2</p><section>'dul ba</section><text>gos dang / ko tam pa'i gos dang / du gu la'i gos dang / ras bal gyi gos dang / nyi 'og gi gos dag las gang yang rung ba'o/ /byed du 'jug gam zhes bya ba ni bdag nyid kyis sam gzhan no/ /bde bar gshegs pa'i chos gos las</text></item>
<item><p>210b3</p><section>'dul ba</section><text>lhag pa byed du 'jug na zhes bya ba ni de'i gong ma'o/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /</text></item>
<item><p>210b4</p><section>'dul ba</section><text>gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la bde bar gshegs pa'i chos gos kyi tshad ni 'di yin te/ srid du bde bar</text></item>
<item><p>210b5</p><section>'dul ba</section><text>gshegs pa'i mtho bcu/ zheng du mtho drug ste/ de la 'di ni bde bar gshegs pa'i chos gos kyi tshad do zhes bya ba la/ bde bar gshegs pa'i mtho bcu gang yin pa de la ni tshad dang ldan pa'i khru bcwa lnga'o/ /bde bar gshegs pa'i mtho</text></item>
<item><p>210b6</p><section>'dul ba</section><text>drug gang yin pa de la ni tshad dang ldan pa'i khru dgu'o/ /de la ltung bar ji ltar 'gyur zhe na/ dge slong gis ji tsam cung zad bde bar gshegs pa'i chos gos kyi tshad kyi chos gos sam/ bde bar gshegs pa'i chos gos las lhag</text></item>
<item><p>210b7</p><section>'dul ba</section><text>pa'i chos gos byed du 'jug na thams cad du ltung byed du 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /bde bar gshegs pa'i chos gos</text></item>
<item><p>210b8</p><section>'dul ba</section><text>kyi tshad las gyur pa'i ltung byed de dgu bcu pa rdzogs sho//               //ltung byed 'ba' shig tu 'gyur ba rnams rdzogs sho//           //'dul ba rnam par 'byed pa/ bam po brgyad bcu pa/</text></item>
<item><p>211a1</p><section>'dul ba</section><text>sdom la/ grong dang khyim gzhan nyid dang ni/ /slab pa rnams dang dgon pa ni/ /sangs rgyas phan pa gsung ba yis/ /so sor bshags par bya bar gsungs/ sangs rgyas bcom ldan 'das 'od ma'i tshal ka lan da ka'i gnas na bzhugs so/ /rdo 'jog</text></item>
<item><p>211a2</p><section>'dul ba</section><text>na khyim bdag phyug pa/ nor mang ba/ longs spyod che ba/ yongs su gzung ba yangs shing rgya che ba/ rnam thos kyi bu'i nor dang ldan pa/ rnam thos kyi bu la nor gyis 'gran pa zhig 'dug pa des rigs mnyam pa las chung ma blangs nas/ de de dang lhan cig rtse bar byed/</text></item>
<item><p>211a3</p><section>'dul ba</section><text>dga' bar byed/ dga' mgur spyod par byed do/ /rtse bar byed/ dga' bar byed/ dga' mgur spyod par byed pa de'i chung ma la dus gzhan zhig na sems can zhugs par gyur nas/ de zla ba brgyad dam dgu 'das te btsas pa las bu mo gzugs</text></item>
<item><p>211a4</p><section>'dul ba</section><text>bzang ba/ blta na sdug pa/ mdzes pa/ mig utpa la 'dra ba/ utpa la'i dri dang ldan pa/ utpa la'i ze 'bru'i mdog 'dra ba zhig byung ngo / /de'i nye du dag 'dus shing lhags nas zhag bdun gsum nyi shu gcig tu btsas pa'i btsas</text></item>
<item><p>211a5</p><section>'dul ba</section><text>ston rgya cher byas nas bu mo 'di'i ming cir gdags shes de'i ming 'dogs par byed do/ /nye du dag gis smras pa/ gang gi phyir bu mo 'di mig utpa la dang 'dra ba/ utpa la'i dri dang ldan pa/ utpa la'i ze 'bru'i mdog</text></item>
<item><p>211a6</p><section>'dul ba</section><text>'dra ba de'i phyir bu mo 'di'i ming utpa la'i mdog ces bya bar gdags so zhes de'i ming utpa la'i mdog ces bya bar btags so/ /de bsrings shing bskyed nas chen mor gyur to/ /de'i pha la bu med nas des bsams pa/</text></item>
<item><p>211a7</p><section>'dul ba</section><text>bdag gis bu mo 'di su la yang rigs kyi phyir yang mi sbyin/ nor gyi phyir yang mi sbyin/ gzugs kyi phyir yang mi sbyin gyi/ 'di ltar gang bdag gi khyim na 'dug pa'i dmag par 'dug pa de la bdag gis sbyin par</text></item>
<item><p>211a8</p><section>'dul ba</section><text>bya'o snyam mo/ /rdo 'jog na khyim bdag gzhan zhig 'dug pa des rigs mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed do/ /rtse bar byed/ dga' bar byed/ dga'</text></item>
<item><p>211b1</p><section>'dul ba</section><text>mgur spyod par byed pa de'i chung ma la dus gzhan zhig na sems can zhugs par gyur nas/ de zla ba brgyad dam dgu 'das te btsas pa las khye'u zhig byung nas de yang rigs dang 'thun pa'i ming btags nas des bsrings</text></item>
<item><p>211b2</p><section>'dul ba</section><text>shing bskyed de chen por gyur to/ /dus gzhan zhig na de'i pha ma gnyis dus la bab nas/ de phan tshun 'khyam pa na stes dbang gis khyim bdag de'i khyim du phyin pa dang / khyim bdag des smras pa/ bu khyod su'i/</text></item>
<item><p>211b3</p><section>'dul ba</section><text>khyim bdag che ge mo zhig gi'o/ /bu khyod kyi pha ga re/ dus la bab bo/ /bu khyod kyi ma ga re/ de yang dus la bab bo/ /bu gal te de lta na kho bos khyod la bu mo sbyin gyis/ khyod kho bo'i khyim na 'dug pa'i dmag pa gyis shig /</text></item>
<item><p>211b4</p><section>'dul ba</section><text>yab ma nongs te bdag kyang pha ma gnyis dang bral nas phan tshun 'khyam zhing yi chad par gyur na/ khyod de skad gsung ba ma nongs kyis de bzhin bgyi'o/ /khyim bdag des de la utpa la'i mdog byin nas nyi ma dang /</text></item>
<item><p>211b5</p><section>'dul ba</section><text>tshes grangs dang / yud tsam gyi sbyor bas bag mar btang nas khye'u des kyang khyim der 'dug par brtsams so/ /ji tsam na dus gzhan zhig na utpa la'i mdog gi pha dus la bab nas de'i ma ci dga' mgur gnas pa dang /</text></item>
<item><p>211b6</p><section>'dul ba</section><text>rgyu ba'i sbyor bas zas dang gos bzang po dag gis rtas pas nyon mongs pa dag gis gnod par brtsams pa dang / des bsams pa/ gal te bdag gis 'dir skyes pa gzhan bkug na bdag gi dmag pa 'dis shes par 'gyur gyis/</text></item>
<item><p>211b7</p><section>'dul ba</section><text>bdag 'di nyid dang lhan cig rtse bar bya ba dang / dga' ba dang / dga' mgur spyad pa nyams su myong bar bya'o snyam nas des de la mtshan ma bstan to/ /bud med kyi yul ni dbang po dag 'phrog cing don du gnyer 'dod par 'gyur ba yin pas des de la</text></item>
<item><p>211b8</p><section>'dul ba</section><text>brtags par gyur to/ /yang des de la mtshan ma bstan pa dang / de de dang lhan cig sten par gyur to/ /de'i tshe na utpa la'i mdog la sems can zhugs par gyur cing / de btsa' ba'i dus la bab nas des bu mo mngag gzhug ma la smras pa/ bu mo song</text></item>
<item><p>212a1</p><section>'dul ba</section><text>la yum bos shig /de song ba dang ji tsam na de dmag pa dang lhan cig dben pa na 'dug pa mthong nas des yud tsam zhig rtog cing der bsdad pa dang / ji tsam na de phyir byung nas des smras pa/ utpa la'i mdog khyod la 'bod kyis bzhud do/ /de der song</text></item>
<item><p>212a2</p><section>'dul ba</section><text>ba dang / ji tsam na bu mo zhig btsas nas utpa la'i mdog gis bu mo mngag gzhug ma la smras pa/ bu mo khyod ci thogs/ des smras pa/ khyod kyi yum dang khyim thab nad med par gyur cig /des smras pa/ des ci nyes/ des ji ltar gyur pa brjod pa dang / des smras pa bu mo</text></item>
<item><p>212a3</p><section>'dul ba</section><text>khyod kho mo'i ma dang khyim thab la skur pa 'debs sam/ des smras pa/ jo mo khyod thugs mi ches na/ bdag gis khyod kyi mngon sum du 'gyur bar bgyi'o zhes de de gnyis kyi skabs btsal ba de lhur len cing 'dug pa dang / ji tsam na de gnyis dben par 'dug par gyur nas</text></item>
<item><p>212a4</p><section>'dul ba</section><text>des myur ba myur bar song ste/ utpa la'i mdog la smras pa/ tshur spyon da gzigs shig /de yang myur ba myur bar song ste bltas pa dang / de gnyis sten par mthong nas/ utpa la'i mdog gis bsams pa/ skal chad ma 'dis rdo 'jog na skyes</text></item>
<item><p>212a5</p><section>'dul ba</section><text>pa gzhan ma mthong ngam ci na/ gang gi phyir dmag pa dang lhan cig sten par byed/ skal chad pa 'dis kyang rdo 'jog na bud med gzhan ma mthong ngam ci na/ gang gi phyir sgyug mo dang lhan cig sten par byed snyam du rig nas mi bzod pa</text></item>
<item><p>212a6</p><section>'dul ba</section><text>skyes nas des khyim thab la skal chad pa khyod da phyin chad 'di dang lhan cig dga' mgur spyod cig ces bu mo de pha'i gan du 'phangs pa dang / de pha'i lus las 'dril nas sgo'i them par lhung ste glad pa zhom mo/ /utpa la'i mdog mgo</text></item>
<item><p>212a7</p><section>'dul ba</section><text>g.yogs te khyim nas byung ba dang / ji tsam na don 'thun bcom brlag tu 'phags pa mthong nas/ de de dang lhan cig 'phags pa dang / ded dpon gyis mthong nas/ de de'i gzugs dang lang tsho mdzes pa la chags nas/</text></item>
<item><p>212a8</p><section>'dul ba</section><text>des smras pa/ sru khyod su'i/ ded dpon kho mo gang kho mo la zas dang gos sbyin pa de'i 'o/ /ded dpon des de chung mar byas nas don 'thun mthar gyis bcom brlag tu phyin pa dang / des de nyid du bzhag go/ /de de nas ded</text></item>
<item><p>212b1</p><section>'dul ba</section><text>dpon des zong bsgyur nas zong gi rin khyer te phyir rdo 'jog tu 'ongs pa dang / de na tshong pa de dag phan tshun khyim gzhan du mgron du bos te ston mo byed pa na/ ded dpon des 'ga' yang zan ma byin nas tshong pa dag gis smras pa/</text></item>
<item><p>212b2</p><section>'dul ba</section><text>ded dpon khyod kyis 'ga' yang g.yar drangs te 'tshal ma ma stsal to/ /des smras pa/ khyed cag ni khyim mi mo dag bdog pas des na ston mo byed mod/ kho bo la ni gang bsnyen bkur byed pa 'ga' yang med pas kho bos ji</text></item>
<item><p>212b3</p><section>'dul ba</section><text>ltar zan sbyin/ de dag gis smras pa/ gal te de lta na ci'i slad du bu mo mi tshol/ des smras pa/ kho bo'i chung ma dang 'dra ba'i bu mo 'ga' zhig yod na de bag mar blang ngo / /de dag gis smras pa/ je khyod kyi btsun mo ci</text></item>
<item><p>212b4</p><section>'dul ba</section><text>'dra bltas gsungs shig /des utpa la'i mdog gi gzugs dang / lang tsho mdzes pa brjod pa dang / de dag gis smras pa/ ded dpon de ni bud med rin po che zhig ste/ 'on kyang de lta bu gzhan 'ga' mchis kyang gangs</text></item>
<item><p>212b5</p><section>'dul ba</section><text>btsal lo zhes de dag gis btsal bar brtsams pa dang / ji tsam na utpa la'i mdog nyid kyi bu mo de de 'dra bar mthong nas de dag gis bu mo slong ngo zhes de bslangs pa dang / de dag gis smras pa/ su'i phyir/</text></item>
<item><p>212b6</p><section>'dul ba</section><text>ded dpon che ge mo zhig yod pa de'i phyir ro/ /shes ldan dag bdag cag gis ni sbyin la rag na/ 'di ltar khyed la skyon yod de khyed kyis bag ma blangs nas bor te 'dong ngo / /mi dor ro/ /gal te de lta na sbyin no</text></item>
<item><p>212b7</p><section>'dul ba</section><text>de dag gis de bslangs nas ded dpon gyis bag mar blangs so/ /de nas tshong pa de dag gis zong bsgyur te zong rin khyer nas yang bcom brlag tu 'phags pa dang / ji tsam na mthar gyis bcom brlag dang ha cang mi ring ba na ri</text></item>
<item><p>212b8</p><section>'dul ba</section><text>brags shig yod pa der phyin to/ /ded dpon des zong de dang bu mo de ri brags der bzhag nas nyung shas shig dang bcom brlag tu song ba dang / utpa la'i mdog gis byon pa legs so zhes bya ba'i tshig gis kun du spyad de smras pa/</text></item>
<item><p>213a1</p><section>'dul ba</section><text>ded dpon bde bar byon tam/ des smras pa/ bzang mo ga la bde bar 'ongs/ kho bo bcom mo/ /rje'i sras khyod gson por byon pa dgyes mod/ nor lta slad kyis kyang mchis par 'gyur ro/ /de dus cung zad cig 'dug nas smras</text></item>
<item><p>213a2</p><section>'dul ba</section><text>pa/ bzang mo kho bo bcom pa'i rdzas tshol du 'gro'o/ /des smras pa/ ma nongs kyis bzhud cig /de song ma thag kho nar de'i shed 'thun 'ongs te/ utpa la'i mdog la dris pa/ ded dpon gar song des smras pa bcom pa'i rdzas tshol du song ngo / /de gang du sus</text></item>
<item><p>213a3</p><section>'dul ba</section><text>bcom/ bdag kyang mi shes te de na re kho bo bcom gyis/ bcom pa'i rdzas tshol du 'gro'o zhes zer ro/ /des smras pa/ de da ltar ji ltar phun sum tshogs shing 'ongs pa de ltar sngon lan 'ga' yang phun sum tshogs shing ma 'ongs pas des khyod brid do/ /shed 'thun gtam</text></item>
<item><p>213a4</p><section>'dul ba</section><text>byos shig /gtam gzhan ci zhig bya/ des rdo 'jog nas sa 'dzin ma 'di lta bu zhig khrid de 'ongs pas khyod de'i rkang pa gnyis 'khru bar yang mi rung ngo / /shed 'thun de bden nam/ bden no/ /des sdod cig ces byas te cang mi smra bar 'dug go/ /ji tsam na ded dpon</text></item>
<item><p>213a5</p><section>'dul ba</section><text>de 'ongs nas des brnyas thabs sngon du btang ste smras pa/ rje'i sras khyod kyis bcom pa'i rdzas btsal tam/ bzang mo btsal to/ /rje'i sras khyod kyis kho mo brid de/ khyod gang du sus kyang ma bcom gyi/ kho mos ji ltar khyod kyis rdo 'jog</text></item>
<item><p>213a6</p><section>'dul ba</section><text>nas sa 'dzin ma zhig khrid de 'ongs shes thos kyis de 'di nyid du khrid de spyon cig /gang gi gnas gnyis su 'god par 'gyur ba de'i longs spyod dag ni srabs pa nyid dang / yongs su zad pa dang / yongs su mthar thug</text></item>
<item><p>213a7</p><section>'dul ba</section><text>par 'gyur ro/ /bzang mo gal te de lta yin du zin kyang khyod kyis gang gi khyim na chung ma gnyis yod pa des lan 'ga' yang skyo ma grang mo mi 'thungs shing 'thab mo dang / 'tshang 'dru ba dang / rtsod pa dang / 'gyed par 'gyur</text></item>
<item><p>213a8</p><section>'dul ba</section><text>ro zhes bya ba ma thos sam/ rje'i sras de zhi bar gyur cig /de ltar mi 'gyur gyis de khrid de spyon cig /gal te nu mo tsam zhig na nu mo'i 'du shes nye bar gzhag par bgyi'o/ /gal te bu mo tsam zhig na bu mo'i 'du shes nye bar</text></item>
<item><p>213b1</p><section>'dul ba</section><text>gzhag par bgyi'o/ /des smras pa/ bzang mo gal te de lta na ma nyes kyis khrid de 'ong ngo zhes des de khrid de 'ongs pa dang / des de mthong nas rjes su chags pa skyes so/ /dus gzhan zhig na utpa la'i mdog gis bu mo de'i skra bya bar brtsam</text></item>
<item><p>213b2</p><section>'dul ba</section><text>pa dang / mgo la sgros yod pa mthong ngo / /mthong nas kyang dris pa bu mo 'di ci nyes/ des smras pa/ bdag gis kyang ma 'tshal te/ bdag gi phyi mo'i mchid nas khyod kyi ma pha la khros pas khyod 'phangs pas sgo'i them par ltung ste/</text></item>
<item><p>213b3</p><section>'dul ba</section><text>der sgros 'di byung ngo zhes mchi'o/ /khyod kyi phyi mo ci ming / che ge mo zhig go/ /khyod kyi ma ci ming / utpa la'i mdog go/ /des bsams pa bdag der ni ma dang chen chung ngu gyur la/ 'dir ni bu mo dang chen chung ngu gyur gyis rnam pa</text></item>
<item><p>213b4</p><section>'dul ba</section><text>thams cad du 'gro bar bya'o snyam nas/ de mgo g.yogs te khyim nas byung ba dang / ji tsam na don 'thun yul yangs pa can du 'phags pa mthong nas/ de yang de dang lhan cig 'phags pa dang de tshong pa dag dang lhan cig dga' mgur spyod</text></item>
<item><p>213b5</p><section>'dul ba</section><text>cing yangs pa can du song ngo / /yangs pa can na gnas pa'i tshogs can ma dag gis smras pa/ bcom brlag pa'i tshong pa 'di dag bdag cag dang lhan cig rtsed mo dang / dga' ba dang dga' mgur spyod pa nyams su myong bar mi</text></item>
<item><p>213b6</p><section>'dul ba</section><text>byed do de na tshogs can ma gcig gis smras pa/ de dag gis sa 'dzin ma 'di lta bu zhig khrid de 'ongs pas bdag cag de'i rkang pa gnyis 'khru bar yang mi rung bas ci'i phyir de dag bdag cag dang lhan cig rtse ba dang / dga' ba dang dga'</text></item>
<item><p>213b7</p><section>'dul ba</section><text>mgur spyod pa nyams su myong bar byed/ tshogs can ma de dag 'dus te utpa la'i mdog gi gan du dong nas smras pa/ sa 'dzin ma khyod kho mo cag gi 'tsho bas byed na ci'i phyir kho mo cag gi nang du mi 'jug /des mgo g.yogs pa bshus te smras pa/ bdag deng phyin chad</text></item>
<item><p>213b8</p><section>'dul ba</section><text>khyed cag gi nang du 'jug go zhes de de dag gi nang du zhugs so/ /ji tsam dus gzhan zhig na tshogs can ma de dag chang gral du tshogs shing gtam zer ba na smras pa/ bdag cag las gang gis tshong pa gang nor ji tsam dang bral bar byas/ de na gcig gis</text></item>
<item><p>214a1</p><section>'dul ba</section><text>smras pa/ kho mos ni tshong pa che ge mo zhig nor 'di tsam dang bral bar byas so/ /gzhan dag gis smras pa/ kho mo cag gis ni tshong pa che ge mo dag nor 'di tsam dang bral bar byas so/ /yang gzhan dag gis smras pa/ kho mo cag gis kyang</text></item>
<item><p>214a2</p><section>'dul ba</section><text>tshong pa che ge mo dag nor 'di tsam dang bral bar byas so/ /yangs pa can na spos 'tshong gi khye'u mi sdug pa thob pa zhig 'dug pa de tshogs can ma 'gas kyang rjes su 'jug par ma byas nas tshogs can ma de dag gis smras pa/ bdag cag las</text></item>
<item><p>214a3</p><section>'dul ba</section><text>gang gis spos 'tshong gi khye'u che ge mo zhig rjes su 'jug par byed nus pa'i bud med de ni bud med kyi yon tan dang ldan par bdag cag smra'o/ /utpa la'i mdog gis smras pa/ ci de skyes pa skyes pa'i dbang po dang ldan pa yin nam/ 'on te ma yin</text></item>
<item><p>214a4</p><section>'dul ba</section><text>de dag gis smras pa/ de skyes pa skyes pa'i dbang po dang ldan pa yin no/ /gal te kho mos de rjes su 'jug par byas na khyed kyi kho mo thu mo'i gnas su gzhag gam/ gzhag go/ /gal te khyod kyis de rjes su 'jug par ma nus na khyod ji</text></item>
<item><p>214a5</p><section>'dul ba</section><text>ltar bya/ kho mos khyed la kar ṣa pa ṇa drug bcu gzhal lo/ /ma nyes kyis de ltar gyis shig /utpa la'i mdog gi khyim bdag spos 'tshong gi khye'u de'i drung dgas blangs pas des bu mo mngag gzhugs ma slob tu bcug ste/</text></item>
<item><p>214a6</p><section>'dul ba</section><text>bu mo khyod kyis spos 'tshong gi khye'u che ge mo zhig las nyi ma re re zhing spos nyo bar bya'o/ /gal te su'i gan du khyer zhes zer na/ utpa la'i mdog gi gan du rigs kyi bu zhig 'ongs pa de'i gan du khyer ro zhes brjod par bya'o/ /bu mo mngag gzhug</text></item>
<item><p>214a7</p><section>'dul ba</section><text>ma de spos 'tshong gi khye'u de las nyi ma re re zhing spos nyo bar byed do/ /des de la smras pa/ bu mo khyod nyi ma re re zhing su'i gan du spos khyer bar byed/ des smras pa/ utpa la'i mdog gi gan du rigs kyi bu zhig 'ongs pa de'i gan du khyer ro/ /yang utpal</text></item>
<item><p>214a8</p><section>'dul ba</section><text>la'i mdog gis bu mo mngag gzhug ma de la smras pa/ bu mo spos 'tshong gi khye'u de las sman bska ba dang / kha ba dang / tsha ba dag nyo bar bya'o/ /gal te su'i gan du khyer zhes zer na rigs kyi bu de na bas de'i sman gyi phyir khyer ro zhes brjod par bya'o/ /gal</text></item>
<item><p>214b1</p><section>'dul ba</section><text>te dbyig su'i yin zhes zer na/ utpa la'i mdog gi yin no zhes brjod par bya'o/ /bu mo mngag gzhug ma des kar ṣa pa ṇa dag khyer te spos 'tshong gi khye'u de'i gan du song nas smras pa/ sman bska ba dang / kha ba dang / tsha ba dag byin cig /des smras pa/ su'i gan du khyer/ des smras pa/ rigs</text></item>
<item><p>214b2</p><section>'dul ba</section><text>kyi bu de na bas na de'i sman gyi phyir khyer ro/ /des smras pa/ dbyig su'i yin/ des smras pa/ utpa la'i mdog gi'o/ /des bsams pa/ de ni na cung chen mo zhig ste/ rang gi sman gyis bsnyen bkur byed do/ /snyam nas de de la rjes su chags pa skyes nas/ des bu mo de la smras pa/ bu mo utpa</text></item>
<item><p>214b3</p><section>'dul ba</section><text>la'i mdog la spos 'tshong gi khye'u de khyod lta bar 'dod do zhes gyis shig /bu mo des utpa la'i mdog la brjod pa dang / des smras pa/ bu mo song la 'di skad ces/ da dung rigs kyi bu de ma sos so zhes gyis shig /de song ste de la de skad brjod pa dang / de yang dang yang du bu mo de la nyi ma</text></item>
<item><p>214b4</p><section>'dul ba</section><text>gang la 'ong bar bya zhes 'dri'o/ /des utpa la'i mdog la brjod pa dang / des bsams pa/ de lhag par chags par gyur gyis thabs kyi rnam pa legs pa zhig bya'o snyam nas de rtswa mi zhig byas te/ khri'i steng du bzhag nas dur khrod du khyer te bsregs nas de'i 'og</text></item>
<item><p>214b5</p><section>'dul ba</section><text>tu skra bshig cing ngu ba'i bzhin gyis spos 'tshong gi khye'u de'i tshong khang dang ha cang thag mi ring ba nas 'gro bar brtsams pa dang / spos 'tshong gi khye'u des de mthong ngo / /bcom ldan 'das kyis bud med kyis skyes pa rnam pa brgyad kyis 'ching bar byed de/ gar dang /</text></item>
<item><p>214b6</p><section>'dul ba</section><text>glu dang / rol mo dang / gad mo dang / ngu ba dang / lta ba dang / reg pa dang / rma 'byed pas so zhes gsungs pas spos 'tshong gi khye'u de de la shin tu chags par gyur nas bu mo de la yang smras pa/ bu mo da 'ong ngo / /des utpa la'i mdog la brjod pa dang / des</text></item>
<item><p>214b7</p><section>'dul ba</section><text>smras pa/ bu mo song la 'di skad ces rig kyi bu de der dus la bab ste/ da dung mya ngan ma sangs pas mthong bar ga la 'gyur zhes byos shig /utpa la'i mdog gis ji lta ji ltar bskyangs pa de lta de ltar spos 'tshong gi khye'u de chags pa dang bcas pas</text></item>
<item><p>214b8</p><section>'dul ba</section><text>mthong 'dod par gyur nas/ utpa la'i mdog gis de la sdum par ma byon par skyed mos tshal ga ge mo zhig tu spyon cig ces phrin spring ba dang / spos 'tshong gi khye'u de bza' ba dang / btung ba dang gos dang / phreng ba rgyu mang po thogs te</text></item>
<item><p>215a1</p><section>'dul ba</section><text>skyed mos tshal der 'ongs nas/ des utpa la'i mdog dang lhan cig re shig zos shing 'thungs pa dang / ji tsam na de ra ro zhing chang gi dbang gis bdag nyid mi dran par gyur nas utpa la'i mdog gis bsams pa/ da ni 'di skye bo mang pos tshor bar bya'o</text></item>
<item><p>215a2</p><section>'dul ba</section><text>snyam nas/ des de'i mgo la phreng ba btags te gnya' ba bsgril nas khyim du khrid pa dang / tshogs can ma de dag gis de mthong nas de dag mchog tu ngo mtshar skyes te smras pa/ sa 'dzin ma 'dis spos 'tshong gi khye'u mi sdug pa thob pa rjes su</text></item>
<item><p>215a3</p><section>'dul ba</section><text>'jug par byas pa legs so zhes de dag gis de thu mo'i gnas su bzhag go/ /de de dang lhan cig rtse bar byed/ dga' bar byed/ dga' mgur spyod par byed pa las ji tsam dus gzhan zhig na de la sems can zhugs par gyur to/ /</text></item>
<item><p>215a4</p><section>'dul ba</section><text>yangs pa can na sgo ba gnyis yod de/ shar kyi dang / nub kyi'o/ /de gnyis phan tshun bshes par gyur nas de na gcig gis smras pa/ shed 'thun gang gis bdag cag gnyis shi zhing dus la bab kyang bshes pa'i rgyun mi chad par</text></item>
<item><p>215a5</p><section>'dul ba</section><text>'gyur ba de lta bu'i thabs ci yod/ gcig shos kyis smras pa/ shed 'thun bdag cag gnyis kyi bu mo phan tshun sha glag bya ste/ gal te kho bo la bu yod la khyod la bu mo yod na khyod kyi bu mo kho bo'i bu la sbyin par bya'o/ /gal te khyod</text></item>
<item><p>215a6</p><section>'dul ba</section><text>la bu yod la/ kho bo la bu mo yod na kho bos bu mo khyod kyi bu la sbyin par bya ste/ des na bdag cag gnyis shi zhing dus la bab na yang bshes pa'i rgyun mi 'chad par 'gyur ro/ /ma nyes kyis de ltar bya'o/ /utpa la'i mdog zla ba dgu</text></item>
<item><p>215a7</p><section>'dul ba</section><text>'das te btsas pa las khye'u zhig byung nas des bsams pa/ bud med gang la bu chung ngu yod pa de skyes pa dag gis 'di yongs su spang ngo / /zhes yongs su spong bar rig nas des bu mo mngag gzhug ma la smras pa/ bu mo khye'u 'di</text></item>
<item><p>215a8</p><section>'dul ba</section><text>dang mar me khyer la lam po cher song ste der gnas gcig tu khye'u zhog ste/ mar me tshugs la 'ga' zhig gis blangs kyi bar du mtha' gcig tu sdod cig /des de khyer te shar gyi sgo ba dang ha cang thag mi ring ba'i gnas shig tu bzhag</text></item>
<item><p>215b1</p><section>'dul ba</section><text>ste/ mar me btsugs nas mtha' gcig tu bsdad pa dang / shar gyi sgo ba des mar me mthong nas the tshom za zhing der song ba dang / ji tsam na khye'u de mthong nas des de blangs te chung ma'i gan du song nas smras pa/ bzang mo khyod kyi bu 'di re/ de rab tu dga' bas blangs</text></item>
<item><p>215b2</p><section>'dul ba</section><text>so/ /de nas mtshan mo nam nangs pa dang kun dga' bar 'gyur ba byas so/ /khyim tshes kyi skye bo dag gis phan tshun smras pa/ shes ldan dag shar gyi sgo ba 'di'i khyim na ci zhig gis kun dga' bar 'gyur ba byung / de na kha cig gis smras pa/ 'di'i bu byung</text></item>
<item><p>215b3</p><section>'dul ba</section><text>ngo / /kha cig gis smras pa/ 'di'i chung ma mi sbrum na 'di'i bu ga las byung / kha cig gis smras pa/ shes ldan dag bud med kha cig gi mngal na gnas pa mi mngon pa yang yod do/ /nub kyi sgo bas thos nas des bsams pa/ de'i bu byung bas gal te bdag</text></item>
<item><p>215b4</p><section>'dul ba</section><text>la bu mo yod par gyur na de bdag gis dmags par 'gyur ro snyam nas des de la gos dang rgyan dag bskur ro/ /de bsrings shing bskyed de chen por gyur nas ji tsam na de dga' 'dun gyi nang du zhugs so/ /ji tsam dus gzhan zhig na yang utpa</text></item>
<item><p>215b5</p><section>'dul ba</section><text>la'i mdog la sems can zhugs par gyur nas de zla ba dgu 'das te btsas pa las bu mo zhig byung nas des yangs bsams pa/ bud med gang la bu mo chung ngu yod pa de skyes pa dag gis 'di yongs su spang ngo zhes yongs su spong bar</text></item>
<item><p>215b6</p><section>'dul ba</section><text>rig nas des bu mo mngag gzhug ma la smras pa/ bu mo bu mo 'di dang mar me khyer la lam po cher song ste/ der gnas gcig tu bu mo zhog ste/ mar me tshugs la 'ga' zhig gis blangs kyi bar du mtha' gcig na sdod cig /des de khyer</text></item>
<item><p>215b7</p><section>'dul ba</section><text>te nub kyi sgo ba dang ha cang thag mi ring ba'i gnas shig tu bzhag ste/ mar me btsugs nas mtha' gcig tu bsdad pa dang / nub kyi sgo ba des mar me mthong nas the tshom za zhing der song ba dang / ji tsam na bu mo de mthong nas des de blangs te chung ma'i gan du song</text></item>
<item><p>215b8</p><section>'dul ba</section><text>nas smras pa/ bzang mo khyod kyi bu mo 'di re/ de rab tu dga' bas blangs so/ /de nas mtshan mo nam nangs pa dang / kun dga' bar 'gyur bar byas so/ /khyim tshes kyi skye bo dag gis phan tshun smras pa/ shes ldan dag nub kyi sgo ba 'di'i khyim na ci zhig gis kun</text></item>
<item><p>216a1</p><section>'dul ba</section><text>dga' bar 'gyur ba byung / de na kha cig gis smras pa/ 'di'i bu mo byung ngo / /kha cig gis smras pa/ 'di'i chung ma mi sbrum na 'di'i bu mo ga las byung / kha cig gis smras pa/ shes ldan dag bud med kha cig gi mngal na gnas pa mi mngon pa yang yod do/ /shar gyi sgo bas thos nas</text></item>
<item><p>216a2</p><section>'dul ba</section><text>des bsams pa/ de'i bu mo byung bas de bdag gi mna' mar 'gyur ro snyam nas des de la gos dang rgyan dag bskur ro/ /de bsrings shing bskyed de chen mor gyur nas ji tsam na de yang dga' 'dun ma'i nang du zhugs so/ /ji tsam dus gzhan zhig na dga' 'dun lnga brgya skyed mos tshal du 'phags pa</text></item>
<item><p>216a3</p><section>'dul ba</section><text>dang de dag gis gros bya bar brtsams pa/ bdag cag gyi na de bzhin du skyed mos tshal du dong ste cir rung / 'jud 'thun ma 'ga' zhig bkri'o/ /de ltar bya'o/ /gang bkri/ sa 'dzin ma'o/ /ma nyes te 'di ltar khrims su bya ba bab ste/ bdag cag las gang de dang lhan cig dga'</text></item>
<item><p>216a4</p><section>'dul ba</section><text>mgur spyod par mi byed pa de la dga' 'dun dag gis kar sha pa ṇa drug bcu dbab bo/ /de dag gis sa 'dzin ma utpa la'i mdog kar ṣa pa ṇa lnga brgyas glas te skyed mos tshal du khrid nas dga' 'dun de dag thams cad kyis res kyis de dang lhan cig dga' mgur spyod do/ /</text></item>
<item><p>216a5</p><section>'dul ba</section><text>shar gyi sgo ba'i bu de dga' mgur spyod par mi 'dod nas utpa la'i mdog gis de la smras pa/ rje'i sras dga' mgur spyod cig /gzhan du na 'di dag gis khyod la kar ṣa pa ṇa drug bcu phab par 'gyur ro/ /des chad pas 'jigs pas dga' mgur spyad pa dang / de utpa la'i</text></item>
<item><p>216a6</p><section>'dul ba</section><text>mdog la rjes su chags pa skyes nas des de gcig pus chung ma khud par byas so/ /li tsa bi dag khros nas shar gyi sgo ba'i bu des tshogs kyis spyad par bya ba'i bud med de gcig pus chung ma khud par byas kyis de gsod du 'dong ngo zhes zer ro/ /'jig rten ni mdza' bshes dang dgra bo</text></item>
<item><p>216a7</p><section>'dul ba</section><text>dang tha mal pa yin pas gzhan zhig shar gyi sgo ba de'i gan du song ste ji ltar gyur pa smras pa dang / shar gyi sgo ba de skrag nas li tsa bi rnams kyi gan du song ste rkang pa gnyis la gtugs nas smras pa/ bu'i slongs mo stsol cig /de dag gis smras pa/ kwa'i nang rje de ci nyes/</text></item>
<item><p>216a8</p><section>'dul ba</section><text>des de dag la rgyas par brjod pa dang / de nas kha cig gis smras pa/ shes ldan dag shar gyi sgo ba 'di bdag cag la yun ring po nas phan pa byed byed pa yin gyis/ gal te 'di'i bu tshogs can ma 'dod na sbyin no/ /gzhan dag gis smras pa/ ma nyes kyis de bzhin</text></item>
<item><p>216b1</p><section>'dul ba</section><text>bya'o zhes de dag gis de la utpa la'i mdog byin no/ /shar gyi sgo ba'i bu des tshogs las thob pas bag tsha ba med par utpa la'i mdog chung mar blangs so/ /de nas de'i phas nub kyi sgo ba la smras pa/ shed 'thun khye'u la bu mo bag mar thong shig /des smras pa/ shed 'thun khyod kyi</text></item>
<item><p>216b2</p><section>'dul ba</section><text>bus chung ma blangs zin na bag ma gzhan gyis ci bya/ des smras pa/ shed 'thun sngar 'thams zin gyis da byin cig dang / gal te kho bo la 'byor pa yod par gyur na kho bo'i bu'i chung ma'i 'khor rnam par 'jog par byed do/ /nub kyi sgo bas sngar 'thams pa'i phyir shar gyi sgo</text></item>
<item><p>216b3</p><section>'dul ba</section><text>ba'i bu la bu mo byin no/ /shar gyi sgo ba'i bu des kyang nyi ma dang / tshes grangs dang / yud tsam gyi sbyor bas de bag mar blangs so/ /de'i tshe na tshe dang ldan pa maud gal gyi bu chen po shar gyi sgo ba de'i khyim du 'gro bas des bu mo de la smras pa/ bu mo khyod kyi chen ma gang yin pa de</text></item>
<item><p>216b4</p><section>'dul ba</section><text>ni khyod kyi ma'o/ /khyod kyi khyim thab gang yin pa 'di ni khyod kyi ming po yin gyis/ ma la rab tu sdang ba'i sems ma skyed cig /sems can dmyal ba la gzhol bar 'gyur bar ma byed cig /utpa la'i mdog de dang lhan cig rtse bar byed/ dga' bar byed/ dga' mgur spyod par</text></item>
<item><p>216b5</p><section>'dul ba</section><text>byed pa las bu byung nas bu mo des khye'u de sgo khang gi phyi rol du rtser gzhug par brtsams pa dang / ji tsam na bram ze zhig lam de nas 'gro ba des mthong nas des tshigs su bcad pa smras pa/ mi rnams nang na mchog gi rab kyi mchog /mtshungs med rgyal ba skyob pa'i</text></item>
<item><p>216b6</p><section>'dul ba</section><text>nyan thos ma/ /me tog man dā ra ka rab 'dra ba/ /sring mo khye'u 'di khyod kyi ci zhig yin/ /des kyang tshigs su bcad pa smras pa/ bram ze 'di ni bdag gi ming po dang / /ming po'i bu dang bu dang skud po yin/ /'di yi pha de bdag gi pha yin te/ /ming por gyur nas da ltar</text></item>
<item><p>216b7</p><section>'dul ba</section><text>khyo 'di yin/ /utpa la'i mdog gis thos nas des bu mo mngag gzhug ma la smras pa/ bu mo 'di gnyis ci zer/ des smras pa/ 'di gnyis mad pa mchi'o/ /sho be mi mchi'o/ /'di la ci bden/ khyod kyi bu bdag gis shar sgor bor ba gang lags</text></item>
<item><p>216b8</p><section>'dul ba</section><text>pa de ni da ltar khyod kyi khyim thab 'di lags so/ /khyod kyi bu mo bdag gis nub sgor bor ba gang lags pa de ni da ltar khyod kyi chun ma 'di lags so/ /utpa la'i mdog gis bsams pa/ sngon ni bdag ma dang chen chung du gyur nas yang</text></item>
<item><p>217a1</p><section>'dul ba</section><text>bu mo dang chen chung du gyur/ da yang bdag bu mo dang chen chung du gyur cing bu khyim thab du gyur gyis/ rnam pa thams cad du 'gro bar bya'o snyam nas/ de mgo g.yogs te khyim nas byung ba dang / ji tsam na don 'thun rgyal po'i khab tu 'phags pa mthong nas de de dang lhan cig rgyal</text></item>
<item><p>217a2</p><section>'dul ba</section><text>po'i khab tu song ngo / /der yang 'jud 'thun ma'i 'tsho bas 'tsho bar byed do/ /ji tsam na dga' 'dun lnga brgya skyed mos tshal du 'phags nas de dag gis gros bya bar brtsams pa/ shes ldan dag bdag cag gyi na de bzhin du skyed mos tshal du dong ste ci rung /</text></item>
<item><p>217a3</p><section>'dul ba</section><text>'jud 'thun ma 'ga' zhig bkri'o/ /de ltar bya'o/ /gang bkri/ sa 'dzin ma'o/ /ma nyes so zhes de dag gis sa 'dzin ma utpa la'i mdog kar ṣa pa ṇa lnga brgyas glas te skyed mos tshal du khrid do/ /de dag zos shing 'thungs nas de dang lhan</text></item>
<item><p>217a4</p><section>'dul ba</section><text>cig rtse bar byed/ dga' bar byed/ dga' mgur spyod par byed do/ /tshe dang ldan pa maud gal gyi bu chen po utpa la'i mdog gdul ba'i dus shes nas de dag dang ha cang thag mi ring ba na shing ljon pa zhig gi drung na 'chag cing 'dug go/ /de na dga' 'dun</text></item>
<item><p>217a5</p><section>'dul ba</section><text>gcig gis smras pa/ 'phags pa maud gal gyi bu chen po 'di ni nyon mongs pa'i 'ching ba 'di lta bu las grol ba yin gyi bdag cag ni 'dod pa'i 'dam du bying ba yin no/ /utpa la'i mdog gis smras pa/ bdag gis yangs pa can du spos 'tshong gi khye'u mi sdug pa thob</text></item>
<item><p>217a6</p><section>'dul ba</section><text>pa rjes su 'jug par byas so/ /dga' 'dun des smras pa/ smras pa de'i don ci 'di yang rjes su 'jug par byed 'dod dam/ des smras pa/ ci 'di skyes pa skyes pa'i dbang po dang ldan pa yin nam/ 'di skyes pa skyes pa'i dbang po dang ldan pa yin no/ /</text></item>
<item><p>217a7</p><section>'dul ba</section><text>kho mos gal te 'di rjes su 'jug par bya na khyed la ci dbab/ kar ṣa pa ṇa lnga brgya'o/ /gal te khyod kyis 'di rjes su 'jug par ma nus na khyod la ci dbab/ khyod gcig pu'i chung ma khud pa'o/ /ma nyes kyis de ltar gyis shig /utpa la'i mdog</text></item>
<item><p>217a8</p><section>'dul ba</section><text>gis khas blangs nas de tshe dang ldan pa maud gal gyi bu chen po ga la ba der song ste phyin nas bud med kyi g.yo dag dang / bud med kyi gya gyu dag dang / bud med kyi ya yo dag dang / bud med kyi sgyu gang dag yin pa de dag nye bar bstan par brtsams pa dang /</text></item>
<item><p>217b1</p><section>'dul ba</section><text>tshe dang ldan pa maud gal gyi bu chen po dbang po dag phab ste 'dug go/ /des bsams pa/ bud med kyi yul gyi reg pa ni dug yin pas bdag gis 'khyud na 'di bdag gi dbang du 'gyur ro snyam nas/ des 'khyud par brtsams pa dang / tshe dang ldan pa maud gal</text></item>
<item><p>217b2</p><section>'dul ba</section><text>gyi bu chen po ngang pa'i rgyal po 'dab ma brkyang ba ltar steng gi nam mkha' la mngon par 'phags nas tshigs su bcad pa dag smras pa/ rus pa'i 'khrul 'khor gcer bu la/ /chu bas yongs su dkris gyur cing / /mi gtsang rul ba dri nga ba/ /gzhan la sten</text></item>
<item><p>217b3</p><section>'dul ba</section><text>cing bdag gir byed/ /brtsogs pas gang ba'i rkyal pa khyod/ /gsong ldong phol mig ngal skyen ldan/ /rgyun lam dgu nas rtag tu ni/ /mi gtsang rab tu 'dzag pa yin/ /ji ltar kho bos khyod shes ltar/ /skye bos khyod ni shes gyur na/ /dbyar</text></item>
<item><p>217b4</p><section>'dul ba</section><text>dus phyi sa'i gnas bzhin du/ /thag ring rnam par spong bar 'gyur/ /gang phyir byis pa gti mug gis/ /mun pas bsgribs pas mi shes pa/ /de phyir rdzab la glang rgan bzhin/ /de dag khyod la chags par byed/ /utpa la'i mdog gis</text></item>
<item><p>217b5</p><section>'dul ba</section><text>kyang tshigs su bcad pa dag smras pa/ skal ba chen po de lta lags/ /'phags pas ji skad gsungs pa bzhin/ /rus pa'i 'khrul 'khor spyil bu la/ /chu bas yongs su dkris gyur cing / /mi gtsang rus pa dri nga ba/ /</text></item>
<item><p>217b6</p><section>'dul ba</section><text>gzhan la sten cing bdag gir bgyid/ /btsog pas ltam pa'i rkyal pa bdag /gsong ldong phol mig ngal skyen ldan/ /rgyun lam dgu nas rtag tu ni/ /mi gtsang rab tu 'dzag pa lags/ /ji ltar 'phags pas bdag mkhyen ltar/ /skye</text></item>
<item><p>217b7</p><section>'dul ba</section><text>bos bdag ni 'tshal gyur na/ /dbyar dus slad sa'i gnas bzhin du/ /thag ring rnam par spong bar 'gyur/ /gang phyir byis pa gti mug gi/ /mun pas bsgribs pas ma 'tshal ba/ /de phyir rdzab la glang rgan bzhin/ /de dag bdag la chags</text></item>
<item><p>217b8</p><section>'dul ba</section><text>par bgyid/ /skal ba chen po mar gshegs te/ /'phags pa chos ni bstan du gsol/ /shes rab mchog gi bstan pa la/ /bdag gis khyod kyi nyan thos bgyi/ /de nas tshe dang ldan pa maud gal gyi bu chen po steng gi nam mkha'i dkyil nas</text></item>
<item><p>218a1</p><section>'dul ba</section><text>babs nas des de'i bsam pa dang / bag la nyal dang / khams dang / rang bzhin khong du chud nas/ 'di ltar utpa la'i mdog gis stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs</text></item>
<item><p>218a2</p><section>'dul ba</section><text>pa'i 'bras bu mngon sum du byas pa de ltar 'phags pa'i bden pa bzhi yang dag par so sor rtogs par byed pa'i chos bstan pa byas so/ /des bden pa mthong nas smras pa/ 'phags pa bdag gis dge ba'i bshes gnyen 'phags pa la brten nas 'phags</text></item>
<item><p>218a3</p><section>'dul ba</section><text>pas bdag la gang mdzad pa 'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang bram ze dag gis kyang ma bgyis/ byams pa dang</text></item>
<item><p>218a4</p><section>'dul ba</section><text>mdza' bshes dang rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang dud 'gro dang yi dag</text></item>
<item><p>218a5</p><section>'dul ba</section><text>nas ni rkang pa phyung / lha dang mi rnams kyi nang du ni bzhag /thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun tu zhugs pa'i 'bras bu ni thob ste/ 'phags pa</text></item>
<item><p>218a6</p><section>'dul ba</section><text>bdag ni mngon par zhugs pa lags so/ /'phags pa bdag ni mngon par zhugs pa lags te/ 'phags pa bdag bcom ldan 'das dang / chos dang dge slong gi dge 'dun la skyabs su mchi yis/ bdag dge bsnyen</text></item>
<item><p>218a7</p><section>'dul ba</section><text>mar gzung du gsol/ deng slan chad nas ji srid du 'tsho'i bar du glo ba thag pa nas rab tu dang bas skyabs su mchi'o/ /de nas rigs kyi bu mo utpa la'i mdog gis tshe dang ldan pa maud gal gyi bu chen po'i rkang pa gnyis la gtugs</text></item>
<item><p>218a8</p><section>'dul ba</section><text>te smras pa/ btsun pa maud gal gyi bu chen po bdag legs par gsungs pa'i chos 'dul ba la rab tu 'byung ba dang rdzogs par bsnyen pa dge slong ma'i dngos po 'thob na/ bdag bcom ldan 'das kyi spyan sngar tshangs par spyad pa spyod do/ /</text></item>
<item><p>218b1</p><section>'dul ba</section><text>des smras pa/ sring mo song la khyim thab dag la gsol cig /de de dag gi gan du song ste smras pa/ rje'i sras dag bdag rab tu 'byung bar ci gnang / de dag gis smras pa/ sa 'dzin ma ci'i phyir kho bo cag la co 'dri bar byed/ des smras pa/ mad par rab tu 'byung</text></item>
<item><p>218b2</p><section>'dul ba</section><text>ste co 'dri bar mi bgyid do/ /de dag gis smras pa/ gal te de lta na rab tu byung shig /de de dag gis gnang nas tshe dang ldan pa maud gal gyi bu chen po ga la ba der song ba dang / des de khrid nas bcom ldan 'das ga la ba der song ste phyin nas bcom ldan 'das kyi</text></item>
<item><p>218b3</p><section>'dul ba</section><text>zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la tshe dang ldan pa maud gal gyi bu chen pos 'di skad ces gsol to/ /btsun pa utpa la'i mdog 'di legs par gsungs</text></item>
<item><p>218b4</p><section>'dul ba</section><text>pa'i chos 'dul ba la rab tu 'byung ba dang rdzogs par bsnyen pa dge slong ma'i dngos po 'tshal lo/ /bcom ldan 'das kyis bka' stsal pa/ ma nyes kyis rab tu 'byung ba legs so zhes bka' stsal nas/ rang nyid kyis skye dgu'i bdag mo</text></item>
<item><p>218b5</p><section>'dul ba</section><text>chen mo la phrin yig bri bar brtsams so/ /bcom ldan 'das phrin yig mdzad pa na rgyal po gzugs can snying po 'ongs te gsol pa/ bcom ldan 'das 'jud 'thun ma 'di ci'i slad du 'dir mchis/ bcom ldan 'das kyis bka' stsal pa/ rgyal</text></item>
<item><p>218b6</p><section>'dul ba</section><text>po chen po de skad ma zer cig /khyod kyi chos kyi sring mo 'di legs par gsungs pa'i chos 'dul ba la rab tu 'byung ba dang rdzogs par bsnyen pa dge slong ma'i dngos po 'dod do/ /bcom ldan 'das gang du phrin yig mdzad/ rgyal po chen po</text></item>
<item><p>218b7</p><section>'dul ba</section><text>mnyan yod du skye dgu'i bdag mo chen mo la'o/ /bcom ldan 'das bdag gis kyang 'di la bsel ba stsal bar bgyi'o/ /rgyal po chen po ma nyes so/ /rgyal pos de'i bsel ba bskos so/ /utpa la'i mdog gis phrin yig mnos te mnyan</text></item>
<item><p>218b8</p><section>'dul ba</section><text>yod du song ba dang / skye dgu'i bdag mo chen mo gau ta mīs de rab tu phyung rdzogs par bsnyen par byas te/ gdams ngag byin nas de gcig tu dben pa bag yod pa rtun pa dang ldan pa/ bdag nyid btang bar gnas pa na 'khor ba'i 'khor lo cha lnga pa</text></item>
<item><p>219a1</p><section>'dul ba</section><text>g.yo ba 'di nyid rig ste 'du byed kyi rnam pa thams cad nyams pa dang / ltung ba dang rnam par 'thor ba dang / /rnam par 'jig pa'i chos nyid kyis zil gyis mnan nas nyon mongs pa thams cad spangs pas rigs kyi bu mo dag gang gi phyir</text></item>
<item><p>219a2</p><section>'dul ba</section><text>skra bregs te gos ngur smrig dag bgos nas yang dag pa kho nar dad pas khyim nas khyim med par rab tu 'byung bar byed pa tshangs par spyod pa'i mtha' bla na med pa de tshe de nyid la rang gi mngon par shes pas mngon sum du byas te</text></item>
<item><p>219a3</p><section>'dul ba</section><text>bsgrubs nas bdag gi skye ba zad do/ /tshangs par spyod pa spyad do/ /bya ba byas so/ /srid pa 'di las gzhan mi shes so zhes go bar byed cing dgra bcom pa khams gsum pa las 'dod chags dang bral ba/ bong ba dang gser du</text></item>
<item><p>219a4</p><section>'dul ba</section><text>mnyam pa/ nam mkha' dang lag mthil du mtshungs pa'i sems dang ldan pa/ tsan dan bzhag pa lta bu rig pas sgo nga'i sbubs dral bar gyur cing / rig pa dang mngon par shes pa dang / so so yang dag par rig pa thob pa/ srid pa dang 'dod</text></item>
<item><p>219a5</p><section>'dul ba</section><text>pa'i rnyed pa dang bkur sti la rgyab kyis phyogs pa/ dbang po dang nye dbang dang bcas pa'i lha rnams kyis mchod par bya ba dang / rjed par bya ba dang / mngon du smra bar bya bar gyur to/ /de nas bcom ldan 'das kyis dge slong rnams la bka' stsal pa/</text></item>
<item><p>219a6</p><section>'dul ba</section><text>dge slong dag nga'i nyan thos ma rdzu 'phrul che ba/ mthu che ba rnams kyi nang na 'di lta ste/ dge slong ma utpa la'i mdog 'di mchog yin no/ /dge slong rnams the tshom skyes nas the tshom thams cad gcod pa sangs rgyas bcom ldan</text></item>
<item><p>219a7</p><section>'dul ba</section><text>'das la zhus pa/ btsun pa utpa la'i mdog gis las ci zhig bgyis na des mig utpa la 'dra ba/ utpa la'i dri dang ldan pa/ utpa la'i ze 'bru'i mdog 'dra bar gyur/ las ci zhig bgyis na des skyes pa dag gis</text></item>
<item><p>219a8</p><section>'dul ba</section><text>phongs pa ma mchis par gyur cing / bcom ldan 'das kyi bstan pa la rab tu byung nas nyon mongs pa thams cad spangs pas dgra bcom pa nyid mngon sum du bgyis/ las ci zhig bgyis na de nyan thos ma rdzu 'phrul che ba mthu che ba rnams kyi</text></item>
<item><p>219b1</p><section>'dul ba</section><text>mchog tu bstan/ bcom ldan 'das kyis bka' stsal pa/ dge slong dag utpa la'i mdog nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas shing bsags pas utpa</text></item>
<item><p>219b2</p><section>'dul ba</section><text>la'i mdog nyid kyis las byas shing bsags pa dag gzhan su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi</text></item>
<item><p>219b3</p><section>'dul ba</section><text>khams la mi 'gyur gyi/ 'di ltar las dge ba dang mi dge ba byas shing bsags pa dag ni zin pa'i phung po dang / khams dang skye mched dag la rnam par smin par 'gyur te/ las rnams bskal pa brgyar yang ni/ /chud mi za ba 'ang tshogs dang</text></item>
<item><p>219b4</p><section>'dul ba</section><text>dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag sngon byung ba ri brags shig na khyim bdag cig 'dug pa des rigs mnyam pa las chung ma blangs nas de de dang lhan cig rtse bar byed/ /dga'</text></item>
<item><p>219b5</p><section>'dul ba</section><text>bar byed/ /dga' mgur spyod par byed do/ /de dus gzhan zhig na zong thogs te yul gzhan du song ngo / /de'i chung ma gos dang zas bzang bas nyon mongs pa dag gis gnod par gyur nas/ de dang ha cang thag mi ring ba na</text></item>
<item><p>219b6</p><section>'dul ba</section><text>'jud 'thun ma'i khyim zhig 'dug pa der skyes pa gzhan dag 'jug cing gzhan dag 'byung ba mthong nas des bsams pa/ bud med 'di ni bsod nams byas pa yin pas 'di skyes pa dag gis phongs pa med pa yin na/ bdag kyang gang gis</text></item>
<item><p>219b7</p><section>'dul ba</section><text>skyes pa dag gis phongs pa med par 'gyur ba de lta bu'i thabs ci yod snyam nas de de ltar sems pa na/ der gcer bu pa'i nyan thos ma zhig 'ongs nas des de la smras pa/ phu nu mo gang gis gang sems pa dang gang sgrub</text></item>
<item><p>219b8</p><section>'dul ba</section><text>pa de thams cad 'grub par 'gyur ba de lta bu'i thabs ci yod/ /des smras pa/ phu nu mo kho mo'i ming po rab tu byung ba brtul zhugs grub pa bdag nyid chen po zhig yod pa de la zan byin la smon lam thob shig dang /</text></item>
<item><p>220a1</p><section>'dul ba</section><text>khyod gang sems pa dang gang sgrub pa de thams cad grub par 'gyur ro/ /des smras pa/ phu nu mo gal te de lta na song la bdag nyid chen po de kho mo'i khyim du zan la bos shig /des de zan la bos so/ /khyim bdag gi chung ma des kyang zan sbyar</text></item>
<item><p>220a2</p><section>'dul ba</section><text>cing / utpa la dag gis lag pa sta gon byas so/ /gcer bu pa dag ni dus su yang zan za la/ dus ma yin par yang za bas de yun ring zhig thogs so/ /sangs rgyas rnams 'byung ba med pa'i tshe/ rang sangs rgyas dman pa dang bkren pa la rjes su</text></item>
<item><p>220a3</p><section>'dul ba</section><text>snying brtse ba/ bas mtha'i gnas mal la dga' ba/ bse ru lta bu gcig pu 'jig rten gyi yon gnas su gyur pa dag 'jig rten du byung ngo / /ji tsam na rang sangs rgyas shig ljongs rgyu ba na ri brags der phyin nas de snga dro sham thabs bgos lhung bzed</text></item>
<item><p>220a4</p><section>'dul ba</section><text>dang chos gos thogs te bsod snyoms la rgyu ba na khyim der zhugs pa dang / khyim bdag gi chung ma des lus mdzes pa/ sems mdzes pa de mthong nas des bsams pa/ 'di ni brtul zhugs grub pa/ bdag nyid chen po de yin gyis</text></item>
<item><p>220a5</p><section>'dul ba</section><text>zan sbyin no snyam nas/ des de zas bsod pas tshim par byas shing de la utpa la dag gis kyang mchod pa byas so/ /bdag nyid chen po de dag ni lus kyis chos ston gyi tshig gis chos mi ston pas rang sangs rgyas de</text></item>
<item><p>220a6</p><section>'dul ba</section><text>zas kyi bya ba byas nas/ de la snying brtse ba'i phyir ngang pa'i rgyal po 'dab ma brkyang ba ltar steng gi nam mkha' la mngon par 'phags nas 'bar ba dang / gsal ba dang / char 'bebs pa dang / glog 'byin pa'i cho 'phrul dag bya</text></item>
<item><p>220a7</p><section>'dul ba</section><text>bar brtsams so/ /so so'i skye bo ni rdzu 'phrul la myur du sems gtod par byed pa yin pas khyim bdag gi chung ma des gus par bsgrim pa dang bcas pas de'i rkang pa gnyis la phyag 'tshal te smon lam btab pa/ bdag gis yon gnas</text></item>
<item><p>220a8</p><section>'dul ba</section><text>yang dag par gyur pa 'di lta bu la mchod pa byas pa gang yin pa'i dge ba'i rtsa ba 'dis bdag skyes pa dag gis phongs pa med par 'gyur zhing 'di bas ches khyad par du 'phags pa'i ston pa mnyes par byed cing thugs byung bar</text></item>
<item><p>220b1</p><section>'dul ba</section><text>mi byed pa'i yon tan gyi rnam pa de lta bu dag kyang thob par gyur cig ces btab bo/ /dge slong dag de'i tshe de'i dus na khyim bdag gi chung ma gang yin pa de ni utpa la'i mdog 'di yin te/ 'dis rang sangs rgyas la zan byin te utpa la dag gis mchod pa byas</text></item>
<item><p>220b2</p><section>'dul ba</section><text>pa gang yin pa'i las de'i rnam par smin pas ni da ltar mig utpa la 'dra ba/ utpa la'i dri dang ldan pa/ utpa la'i ze 'bru'i mdog 'dra bar gyur to/ /bdag gis yon gnas yang dag par gyur pa 'di lta bu la mchod pa byas pa gang yin pa'i dge ba'i rtsa</text></item>
<item><p>220b3</p><section>'dul ba</section><text>ba 'dis bdag skyes pa dag gis phongs pa med par 'gyur zhing / 'di bas ches khyad par du 'phags pa'i ston pa mnyes par byed cing thugs byung bar mi byed pa'i yon tan gyi rnam pa de lta bu dag kyang thob par gyur cig ces smon lam btab pa des ni skyes pa</text></item>
<item><p>220b4</p><section>'dul ba</section><text>dag gis phongs pa med par gyur cing / nga'i bstan pa la rab tu byung nas nyon mongs pa thams cad spangs pas dgra bcom pa nyid mngon sum du byas shing / 'dis rang sangs rgyas bye ba phrag 'bum bas ches khyad par du 'phags pa'i ston pa nga mnyes</text></item>
<item><p>220b5</p><section>'dul ba</section><text>par byas shing thugs byung bar ma byas so/ /nyan thos ma rdzu 'phrul che ba/ mthu che ba rnams kyi mchog tu bstan pa gang yin pa de ni smon lam gyi dbang gis te/ gang du smon lam btab ce na/ dge slong dag sngon byung ba bskal pa chen po bzang po 'di nyid</text></item>
<item><p>220b6</p><section>'dul ba</section><text>la skye dgu'i tshe lo nyi khri thub pa na ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa 'jig rten mkhyen pa/ skyes bu 'dul ba'i kha lo sgyur ba/ bla na med pa/</text></item>
<item><p>220b7</p><section>'dul ba</section><text>lha dang mi rnams kyi ston pa/ sangs rgyas bcom ldan 'das 'od srung 'jig rten du byung ste/ de bā rā ṇa sī na drang srong smra ba ri dgas kyi nags na nye bar rten cing bzhugs so/ /de'i bstan pa la 'di rab tu byung nas dge slong ma gang gis de rab tu phyung</text></item>
<item><p>220b8</p><section>'dul ba</section><text>ba'i dge slong ma de de bzhin gshegs pa yang dag par rdzogs pa'i sangs rgyas 'od srung gis nyan thos ma rdzu 'phrul che ba/ mthu che ba rnams kyi mchog tu bstan to/ /de na 'dis tshe ji srid par tshangs par spyod pa spyad na yon tan gyi tshogs</text></item>
<item><p>221a1</p><section>'dul ba</section><text>'ga' yang ma thob nas/ de'i 'og tu 'chi ba'i tshe smon lam 'di skad ces bdag gis bcom ldan 'das de bzhin gshegs pa yang dag par rdzogs pa'i sangs rgyas yon gnas bla na med pa 'od srung la tshe ji srid par tshangs par spyod pa spyad na yon tan</text></item>
<item><p>221a2</p><section>'dul ba</section><text>gyi tshogs 'ga' yang ma thob ste/ bdag gis tshe ji srid par tshangs par spyod pa spyad pa'i dge ba'i rtsa ba 'dis bcom ldan 'das de bzhin gshegs pa yang dag par rdzogs pa'i sangs rgyas 'od srung gis bram ze'i khye'u bla ma la bram ze'i khye'u</text></item>
<item><p>221a3</p><section>'dul ba</section><text>khyod ma 'ongs pa'i dus na skye dgu'i tshe lo brgya thub pa na de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur</text></item>
<item><p>221a4</p><section>'dul ba</section><text>ba/ bla na med pa/ lha dang mi rnams kyi ston pa/ sangs rgyas bcom ldan 'das shākya thub pa zhes bya bar 'gyur ro zhes lung bstan pa de'i bstan pa la bdag rab tu byung nas nyon mongs pa thams cad spangs pas dgra bcom pa nyid mngon du byed cing /</text></item>
<item><p>221a5</p><section>'dul ba</section><text>ji ltar mkhan mo 'di bcom ldan 'das de bzhin gshegs pa yang dag par rdzogs pa'i sangs rgyas 'od srung gis nyan thos ma rdzu 'phrul che ba/ mthu che ba rnams kyi mchog tu bstan pa de bzhin du/ bdag kyang bcom ldan 'das shākya</text></item>
<item><p>221a6</p><section>'dul ba</section><text>thub pa/ shākya'i seng ge/ shākya'i rgyal po'i gtso bo des nyan thos ma rdzu 'phrul che ba/ mthu che ba rnams kyi mchog tu bstan par gyur cig ces gdab par brtsams pas smon lam de'i dbang gis da ltar de bzhin gshegs pas nyan thos ma rdzu</text></item>
<item><p>221a7</p><section>'dul ba</section><text>'phrul che ba/ mthu che ba rnams kyi mchog tu bstan to/ /yang dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa utpa la'i mdog gis las ci zhig bgyis na des chol</text></item>
<item><p>221a8</p><section>'dul ba</section><text>bar gyur/ bcom ldan 'das kyis bka' stsal pa/ dge slong dag utpa la'i mdog nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas shing bsags</text></item>
<item><p>221b1</p><section>'dul ba</section><text>pa/ utpa la'i mdog nyid kyis las byas shing bsags pa dag gzhan su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i</text></item>
<item><p>221b2</p><section>'dul ba</section><text>khams la mi 'gyur/ rlung gi khams la mi 'gyur gyi/ 'di ltar las dge ba dang mi dge ba byas shing bsags pa dag ni zin pa'i phung po dang / khams dang skye mched dag la rnam par smin par 'gyur te/ las rnams bskal pa brgyar yang ni/ /</text></item>
<item><p>221b3</p><section>'dul ba</section><text>chud mi za ba 'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag sngon byung ba ri brags shig na 'di bud med smyan byed pa zhig tu gyur nas de na 'dis bu lta bu mang po dag ma lta bu dag dang lhan cig bsdus</text></item>
<item><p>221b4</p><section>'dul ba</section><text>shing / ming po lta bu mang po dag kyang sring mo lta bu dag dang lhan cig bsdus pas las de'i rnam par smin pas da ltar chol bar gyur to/ /dge slong dag de ltar na las gcig tu gnag pa rnams kyi rnam par smin pa ni gcig tu gnag pa yin la/ las gcig</text></item>
<item><p>221b5</p><section>'dul ba</section><text>tu dkar ba rnams kyi rnam par smin pa yang gcig tu dkar ba yin/ las 'dren ma rnams kyi rnam par smin pa yang 'dren ma yin no/ /dge slong dag de lta bas na las gcig tu gnag pa rnams dang / 'dren ma rnams spangs nas las gcig tu dkar</text></item>
<item><p>221b6</p><section>'dul ba</section><text>ba rnams la brtsal bar bya ste/ dge slong dag khyed kyis de ltar bslab par bya'o/ /utpa la'i mdog gi kun du spyod pa ni bsod snyoms brgyus nas bsod snyoms kyi phud dang por dge 'dun la 'bul zhing phyis gzhan du brgyus te bdag nyid za</text></item>
<item><p>221b7</p><section>'dul ba</section><text>bar byed de/ ji tsam dus gzhan zhig na de bsod snyoms la zhugs nas des bsod snyoms kyi phud dge 'dun la phul nas/ de'i 'og tu bdag nyid kyi don du brgyus pa dang / dge slong glo bur du 'ongs pa zhig bsod snyoms la zhugs pa</text></item>
<item><p>221b8</p><section>'dul ba</section><text>na de spyod yul la mi mkhas pas ci yang ma rnyed pa de utpa la'i mdog gis mthong nas smras pa/ 'phags pa ci yang ma brnyes sam/ 'phags ma ci yang ma rnyed do/ /des bdag nyid kyi bsod snyoms de bsod snyoms pa de la</text></item>
<item><p>222a1</p><section>'dul ba</section><text>phul nas de'i zan chad par gyur to/ /nye dgas de mthong nas des bsams pa/ sring mo 'di ni dge 'dun la mngon par dad pa 'ba' shig tu ma zad kyi gang zag la yang mngon par dad pa 'dra na/ 'di bgam par bya'o snyam nas phyi de nyin par</text></item>
<item><p>222a2</p><section>'dul ba</section><text>utpa la'i mdog bsod snyoms la zhugs nas/ des bsod snyoms kyi phud dge 'dun la phul nas bdag nyid kyi don du gnyis pa bsgrubs pa dang / nye dga' yang 'ongs nas smras pa/ 'phags ma rnyed pa cung zad yod dam/ des smras pa/ 'phags pa</text></item>
<item><p>222a3</p><section>'dul ba</section><text>mchis na gsol na bzhed dam/ lha'i gnas kyi lhag ma ji lta ba bzhin no/ /'phags pa gal te de lta na lhung bzed bzed du gsol/ des lhung bzed bzed pa dang / des bsod snyoms de de'i lhung bzed du phul lo/ /utpa la'i mdog nyi ma gnyis su zan chad</text></item>
<item><p>222a4</p><section>'dul ba</section><text>pas nyam chung ba'i sbyor bas brgyal te sa la sgyel ba dang / ma dad pa dag gis glags rnyed nas/ shes ldan dag utpa la'i mdog 'di 'dod chags dang bral lo zhes grag na/ shākya gzhon nu gzugs bzang ba 'di mthong nas 'dod chags kyis brgyal te sa la</text></item>
<item><p>222a5</p><section>'dul ba</section><text>sgyel bar gyur pa de ji lta zhes smod pa la zhugs pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba</text></item>
<item><p>222a6</p><section>'dul ba</section><text>la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis nye dga' la rmas pa/ nye dga' khyod dge slong ma nye</text></item>
<item><p>222a7</p><section>'dul ba</section><text>du ma yin pa lam po che na 'dug pa bsod snyoms kyi phyir grong du 'gro ba las bca' ba dang bza' ba rang gi lag gis blangs te 'cha' zhing za ba bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin</text></item>
<item><p>222a8</p><section>'dul ba</section><text>pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/</text></item>
<item><p>222b1</p><section>'dul ba</section><text>dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon</text></item>
<item><p>222b2</p><section>'dul ba</section><text>par bya ste/ yang dge slong gang dge slong ma nye du ma yin pa lam po che na 'dug pa bsod snyoms kyi phyir grong du 'gro ba las bca' ba dang / bza' ba rang gi lag gis blangs te 'cha' 'am za na dge slong des phyi rol kun dga' ra bar song ste/ dge slong rnams</text></item>
<item><p>222b3</p><section>'dul ba</section><text>la tshe dang ldan pa dag bdag la smad pa'i gnas mi rigs pa so sor bshags par bya ba byung gis chos de so sor 'chags so zhes so sor bshags par bya ste/ chos 'di ni so sor bshags par bya ba'o/ /yang dge slong gang zhes bya ba ni shākya'i</text></item>
<item><p>222b4</p><section>'dul ba</section><text>bu nye dga' 'am/ gzhan yang de lta bu gang yin pa'o/ /dge slong ma zhes bya ba ni chos 'di pa'o/ /nye du ma yin pa zhes bya ba ni phyi mo dang / mes po dang / phrugs las brten pa'i bdun pa tshun cad ni nye du yin la de phan cad ni nye du ma yin no/ /lam po</text></item>
<item><p>222b5</p><section>'dul ba</section><text>che na 'dug pa zhes bya ba ni srang du song ba'o/ /bsod snyoms kyi phyir grong du 'gro ba zhes bya ba la/ grong zhes bya ba ni gang na lam po che dang srang dang bzhi mdo dang sum mdo dag yod pa'o/ /las shes bya ba ni gan nas so/ /bca' ba dang bza' ba zhes bya</text></item>
<item><p>222b6</p><section>'dul ba</section><text>ba ni bca' ba lnga dang bza' ba lnga'o/ /rang gi lag gis shes bya ba ni lag gis lag tu'o/ /blangs te zhes bya ba ni byin len stobs su bcug ste'o/ /'cha' 'am za na zhes bya ba ni mgul du mid na'o/ /dge slong des shes bya ba ni dge slong</text></item>
<item><p>222b7</p><section>'dul ba</section><text>gang yin pa des so/ /phyi rol kun dga' ra bar song ste zhes bya ba ni grong gi phyi rol gtsug lag khang du song ste'o/ /dge slong rnams la zhes bya ba ni de na dge slong gang dag 'khod pa la'o/ /tshe dang ldan pa bdag la smad pa'i gnas</text></item>
<item><p>222b8</p><section>'dul ba</section><text>shes bya ba ni smad par bya ba'o/ /mi rigs pa zhes bya ba ni tshul dang mi 'thun pa'o/ /so sor bshags par bya ba zhes bya ba ni 'thol bar bya ba'o/ /byung gis shes bya ba ni ltung ba byung gis so/ /chos de zhes bya ba ni chos ma yin pa chos kyi sgrar</text></item>
<item><p>223a1</p><section>'dul ba</section><text>gsungs pa de'o/ /so sor 'chags so zhes bya ba ni 'thol lo zhes so/ /so sor bshags par bya ste zhes bya ba ni 'thol bar bya ste'o/ /chos 'di ni so sor bshags par bya ba'o zhes bya ba ni chos 'di ni 'thol bar bya ba ste/ des na so sor bshags par</text></item>
<item><p>223a2</p><section>'dul ba</section><text>bya ba'o zhes gsungs so/ /de la ltung bar ji ltar 'gyur zhe na/ dge slong gis dge slong ma nye du ma yin pa lam po che na 'dug pa bsod snyoms kyi phyir grong du 'gro ba las nye du ma yin par 'du shes pas bca' ba dang / bza' ba rang gi lag gis blangs te</text></item>
<item><p>223a3</p><section>'dul ba</section><text>'cha' 'am za na so sor bshags par bya bar 'gyur ro/ /nye du ma yin pa la yid gnyis za bas bca' ba dang / bza' ba rang gi lag gis blangs te 'cha' 'am za na so sor bshags par bya bar 'gyur ro/ /dge slong gis dge slong ma nye du lam po</text></item>
<item><p>223a4</p><section>'dul ba</section><text>che na 'dug pa bsod snyoms kyi phyir grong du 'gro ba las nye du ma yin par 'du shes pas bca' ba dang bza' ba rang gi lag gis blangs te 'cha' 'am za na nyes byas su 'gyur ro/ /nye du la yid gnyis za bas bca' ba dang / bza' ba rang gi lag</text></item>
<item><p>223a5</p><section>'dul ba</section><text>gis blangs te 'cha' 'am za na nyes byas su 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /dge slong ma las zas len pa'i so sor bshags par bya ba ste dang po rdzogs sho// //</text></item>
<item><p>223a6</p><section>'dul ba</section><text>'dul ba rnam par 'byed pa/ bam po brgyad bcu rtsa gcig pa/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na mu ge nyam nga ba dgon pa slongs mo bas zas rnyed</text></item>
<item><p>223a7</p><section>'dul ba</section><text>par dka' zhing / pha ma dag kyang rang gi bu dag la zas sbyin pa dang bya bar sems pa dka' na slong mo pa dag la lta smos kyang ci dgos pa byung ngo / /drug sde dag snga dro sham thabs bgos lhung bzed dang / chos gos thogs te mnyan yod du bsod</text></item>
<item><p>223a8</p><section>'dul ba</section><text>snyoms la zhugs pa dang / la la nas thob/ la la nas ma thob nas de dag bkres pas nyen nas bcu gnyis sde dag gi gan du dong ba dang / de dag gis 'phags pa dag bzhugs su gsol zhes stan dag bshams so/ /de dag 'khod pa dang bcu</text></item>
<item><p>223b1</p><section>'dul ba</section><text>gnyis sde dag gis rkang pa la phyag 'tshal te mdun du 'khod nas smras pa/ 'phags pa dag 'tsho 'am/ sring mo dag 'di na ji ltar 'tsho/ kho bo cag bkres pas nyen to/ /'phags pa dag gal te de lta na sang spyon cig dang zhal tshus gsol lo/ /sring mo dag sang</text></item>
<item><p>223b2</p><section>'dul ba</section><text>khyed kyis sbyin na gnangs sus sbyin/ 'phags pa dag bdag cag nyid kyis gsol lo/ /sring mo dag de ltas 'tsho bar mi nus kyis/ 'di ltar sangs rgyas la sogs pa dge slong gi dge 'dun gang du spyan drangs pa der khyed cag gis zhal ta gyis la kho bo cag la yang dang</text></item>
<item><p>223b3</p><section>'dul ba</section><text>yang du byin cig dang / de lta na kho bo cag 'tsho bar 'gyur ro/ /sbom dga' mos smras pa/ 'phags pa dag de ltar bgyir rung ngam/ /sring mo dag legs par rung ngo / /shin du rung ngo / /sus bkag /gang du bkag /des smras pa/ 'phags pa dag gal te rung</text></item>
<item><p>223b4</p><section>'dul ba</section><text>na ma nongs kyis de bzhin bgyi'o/ /de dag gis a rog khya zhes byas te dong ngo / /ji tsam na khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs pa dang / dge slong gi dge 'dun ni zhugs so/ /</text></item>
<item><p>223b5</p><section>'dul ba</section><text>bcom ldan 'das ni rdzas las byung ba na bzhugs shing bsod snyoms mngon par bsgrubs so/ /sangs rgyas bcom ldan 'das rnams ni rgyu lngas rdzas las byung ba na bzhugs shing bsod snyoms mngon par bsgrub par mdzad de/ lnga gang zhe na/ nang du yang dag 'jog</text></item>
<item><p>223b6</p><section>'dul ba</section><text>bzhed pa dang / lha rnams la chos ston par bzhed pa dang / nad pa la lta bar bzhed pa dang / gnas mal la rtogs par bzhed pa dang / 'dul ba la nyan thos rnams kyi bslab pa'i gzhi bca' bar bzhed pa'o/ /don 'dir ni sangs rgyas bcom ldan 'das</text></item>
<item><p>223b7</p><section>'dul ba</section><text>'dul ba la nyan thos rnams kyi bslab pa'i gzhi 'cha' bar bzhed pas rdzas las byung ba na bzhugs shing bsod snyoms mngon par sgrub par mdzad do/ /khyim bdag de nang mi dang bcas pas dge slong gi dge 'dun la brim par brtsams pa dang /</text></item>
<item><p>223b8</p><section>'dul ba</section><text>sbom dga' mo rgan pa'i mtha' logs su 'dug ste/ smras pa/ khyim bdag 'di ni 'phags pa dga' bo ste/ shākya las rab tu byung ba/ sde snod gsum dang ldan pa/ chos sgrogs pa/ rigs pa dang grol ba'i spobs pa can yin gyis</text></item>
<item><p>224a1</p><section>'dul ba</section><text>'di la yang gsol cig /'di ni 'phags pa nye dga'o/ /'di ni 'gro 'gyogs so/ /'di ni nab so'o/ /'di ni 'dun pa ste/ 'di dag kyang shākya las rab tu byung ba sde snod gsum dang ldan pa/ chos sgrogs pa/ rigs pa dang grol ba'i spobs pa can</text></item>
<item><p>224a2</p><section>'dul ba</section><text>yin gyis 'di dag la yang yang gsol cig /'di ni 'phags pa 'char ka ste/ bram ze mdun na 'don gyi bu rab tu byung ba/ sde snod gsum dang ldan pa/ chos sgrogs pa/ rigs pa dang grol ba'i spobs pa can yin gyis 'di la yang yang gsol cig /khyim</text></item>
<item><p>224a3</p><section>'dul ba</section><text>bdag des de bzhin du de dag la yang dang yang du byin no/ /de bzhin du sbom dga' mos 'brim mkhan dag la yang smras nas/ de dag gis kyang de bzhin du de dag la yang dang yang du byin no/ /de na dge slong kha cig la ni 'bras can chad/ kha cig la</text></item>
<item><p>224a4</p><section>'dul ba</section><text>ni tshod ma chad/ kha cig la ni bca' ba chad/ kha cig la ni bza' ba chad/ kha cig gis ni zas cung zad thob nas zan chad par gyur/ kha cig gis ni zan ma thob par zan chad par gyur to/ /de na dge slong gang dag 'ching ba mtha' dag yod pa de dag gis</text></item>
<item><p>224a5</p><section>'dul ba</section><text>khyim bdag de la tho brtsams pa/ khyim bdag gal te khyod la 'byor pa med na ci'i phyir sangs rgyas la sogs pa dge slong gi dge 'dun spyan 'dren par byed/ des smras pa/ 'phags pa dag bdag gis zhal zas mang po sta gon bgyis na sbom dga'</text></item>
<item><p>224a6</p><section>'dul ba</section><text>mo bgres pa'i mtha' logs su mchis pas bgres pa'i mtha' logs su 'ba' zhig tu yang dang yang du stobs su stsal bas de la bdag gis ji ltar bgyi zhes zer ba'i skabs de dge slong rnams kyis bcom ldan 'das la gsol to/ /de nas</text></item>
<item><p>224a7</p><section>'dul ba</section><text>bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs</text></item>
<item><p>224a8</p><section>'dul ba</section><text>pa yang snga ma bzhin te/ sangs rgyas bcom ldan 'das kyis drug sde dag la rmas pa/ dge slong dag khyed kyis mi mdzes pa de lta bu de byas pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa</text></item>
<item><p>224b1</p><section>'dul ba</section><text>rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon</text></item>
<item><p>224b2</p><section>'dul ba</section><text>bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong rab tu mang</text></item>
<item><p>224b3</p><section>'dul ba</section><text>po khyim rnams su mgron du bos nas zan za ba'i tshe de na gal te dge slong ma zhig 'di la ni bca' ba byin cig /'di la ni 'bras can byin cig /'di la ni sran tshod byin cig /'di la ni yang byin cig ces sgo zhing 'dug na dge slong ma de la dge slong</text></item>
<item><p>224b4</p><section>'dul ba</section><text>de rnams kyis 'di skad ces sring mo khyod dge slong zan za ba'i bar du re shig sdod cig ces bsgo bar bya'o/ /gal te dge slong gcig gis kyang dge slong ma de la de skad smra ma spobs na dge slong de dag thams cad kyis phyi rol kun dga'i ra bar dong ste/</text></item>
<item><p>224b5</p><section>'dul ba</section><text>dge slong rnams la tshe dang ldan pa dag bdag cag la smad pa'i gnas mi rigs pa so sor bshags par bya ba byung gis chos de so sor 'chags so zhes so sor bshags par bya ste/ chos 'di yang so sor bshags par bya ba'o/ /dge slong</text></item>
<item><p>224b6</p><section>'dul ba</section><text>rab tu mang po zhes bya ba ni gnyis las lhag pa ni rab tu mang po'o/ /khyim rnams su zhes bya ba ni bram ze dang / khyim bdag gi khyim rnams su'o/ /mgron du bos nas zhes bya ba ni zan gyi phyir ro/ /zan za ba'i tshe zhes bya ba ni bca' ba lnga dang /</text></item>
<item><p>224b7</p><section>'dul ba</section><text>bza' ba lnga dag go/ /de la gal te dge slong ma zhig ces bya ba ni sbom dga' mo 'am/ gzhan yang de lta bu gang yin pa'o/ /dge slong ma de la zhes bya ba ni sbom dga' mo 'am/ gzhan yang de lta bu gang yin pa la'o/ /dge slong de rnams kyis</text></item>
<item><p>224b8</p><section>'dul ba</section><text>shes bya ba ni de na dge slong gang dag 'khod pa rnams kyis so/ /'di skad ces shes bya ba ni 'di skad ces bsgo bar bya ba'o/ /sring mo khyod dge slong rnams zan za ba'i bar du re shig sdod cig ces bsgo bar bya'o zhes bya ba ni sring mo khyod dge slong rnams</text></item>
<item><p>225a1</p><section>'dul ba</section><text>zan za ba'i bar du re shig yud tsam zhig kha rog par sdod cig ces brjod par bya ba'o/ /gal te dge slong gcig gis kyang dge slong ma de la de skad smra ma spobs na zhes bya ba ni gal te dge slong gcig gis kyang dge slong ma de la de skad</text></item>
<item><p>225a2</p><section>'dul ba</section><text>ma smras na'o/ /dge slong de dag thams cad kyis shes bya ba ni de na dge slong gang dag 'khod pa de dag thams cad kyis so/ /phyi rol kun dga' ra bar dong ste zhes bya ba ni grong gi phyi rol gtsug lag khang du dong ste'o/ /dge slong rnams la</text></item>
<item><p>225a3</p><section>'dul ba</section><text>tshe dang ldan pa dag bdag cag la smad pa'i gnas zhes bya ba ni smad par bya ba'o/ /mi rigs pa zhes bya ba ni tshul dang mi mthun pa'o/ /so sor bshags par bya ba zhes bya ba ni 'thol bar bya ba'o/ /byung gis shes bya ba ni</text></item>
<item><p>225a4</p><section>'dul ba</section><text>ltung ba byung gis so/ /chos de shes bya ba ni chos ma yin pa chos kyi sgrar gsungs pa de'o/ /so sor 'chags so zhes bya ba ni 'thol lo zhes bya ba'o/ /so sor bshags par bya ste zhes bya ba ni 'thol bar bya ste'o/ /chos</text></item>
<item><p>225a5</p><section>'dul ba</section><text>'di yang so sor bshags par bya ba'o zhes bya ba ni chos 'di yang 'thol bar bya ste/ des na so sor bshags par bya ba'o zhes gsungs so/ /de la ltung bar ji ltar 'gyur zhe na/ dge slong rnams khang tog na zan za zhing</text></item>
<item><p>225a6</p><section>'dul ba</section><text>gzhan dag bar khang na zan za ba'i tshe de na gal te dge slong ma zhig sgo zhing 'dug na dge slong de dag gis dge slong ma de la bsgo bar bya'o/ /ma bsgo bar za na so sor bshags par bya bar 'gyur ro/ /gang dag bar khang na</text></item>
<item><p>225a7</p><section>'dul ba</section><text>za ba de dag gis dge slong ma de la bsgo 'am zhes dri bar bya'o/ /ma dris par za na nyes byas su 'gyur ro/ /dge slong rnams 'og khang na zan za zhing gzhan dag sgo khang na zan za ba'i tshe de na gal te dge slong ma zhig bsgo</text></item>
<item><p>225a8</p><section>'dul ba</section><text>zhing 'dug na dge slong de dag gis dge slong ma de la bsgo bar bya'o/ /ma bsgo bar za na so sor bshags par bya bar 'gyur ro/ /gang dag sgo khang na za ba de dag gis dge slong ma de la bsgo 'am zhes dri bar bya'o/ /ma dris par zos na nyes byas</text></item>
<item><p>225b1</p><section>'dul ba</section><text>su 'gyur ro/ /dge slong kha cig zos te phyir 'byung zhing gzhan dag nang du 'jug na de na gang dag nang du 'jug pa de dag gis dge slong ma de la bsgo 'am zhes dri bar bya'o/ /ma dris par za na nyes byas su 'gyur ro/ /de'i ngor mgron</text></item>
<item><p>225b2</p><section>'dul ba</section><text>du bos pa dang / yang dag par 'dzin du 'jug pa la ltung ba med do/ /byug ris ston pa dang / ma byin pa la sbyin du 'jug pa la ltung ba med do/ /las dang po pa dang / smyos pa dang / sems 'khrug pa dang / tshor ba dag</text></item>
<item><p>225b3</p><section>'dul ba</section><text>gis nyen pa la ltung ba med do/ /gral rims su ma phebs par 'drim du 'jug pa ma bzlog par za ba'i so sor bshags par bya ba ste gnyis pa rdzogs sho//            //</text></item>
<item><p>225b4</p><section>'dul ba</section><text>sangs rgyas bcom ldan 'das yangs pa can na spre'u rdzing gi 'gram khang pa brtsegs pa'i khang bzangs na bzhugs so/ /gang gi tshe dmag dpon seng ges bcom ldan 'das kyi spyan snga nas bden pa dag mthong ba de'i tshe des cha gcig bzung nas</text></item>
<item><p>225b5</p><section>'dul ba</section><text>'di ltar khyu mchog rlabs po che'i tshig smras shing 'khor gyi nang du seng ge'i sgra yang dag par bsgrags te/ deng phyin cad gcer bu pa dag dang / gcer bu ma dag dang / gcer bu pa'i nyan thos dag dang / gcer bu pa'i nyan</text></item>
<item><p>225b6</p><section>'dul ba</section><text>thos ma dag gi sgo ni bcad/ bcom ldan 'das kyi nyan thos dge slong dag dang / dge slong ma dag dang / dge bsnyen dag dang / dge bsnyen ma dag gi sgo ni phye'o zhes bsgrags shing zhing las</text></item>
<item><p>225b7</p><section>'dul ba</section><text>kyi mtha' dag kyang kha na ma tho ba dang bcas pa yin no zhes yongs su btang ngo / /de dad pa dang ldan zhing bzang la dge ba'i bsam pa can te/ des sangs rgyas sam/ chos sam/ dge 'dun</text></item>
<item><p>225b8</p><section>'dul ba</section><text>nam/ yid du 'thad pa'i dge slong rnams la ma phul ba 'am/ yongs su ma btang ba ci yang med de/ des de ltar phul zhing yongs su btang</text></item>
<item><p>226a1</p><section>'dul ba</section><text>bas longs spyod srabs shing yongs su zad de/ yongs su mthar thug par gyur to/ /de'i skabs su tshe dang ldan pa shā ri'i bu dang / maud gal gyi bu chen po gnyis ljongs rgyu zhing 'dong ba na yangs pa can du phyin nas dmag dpon seng ges de gnyis khyim gzhan</text></item>
<item><p>226a2</p><section>'dul ba</section><text>du zan la mgron du bos nas de de gnyis kyi zan sbyar ba'i phyir bdag nyid srang du song ba dang gcer bu pa dag gis mthong nas/ de dag shes ldan dag gang gi tshe dmag dpon seng ge bdag cag la mngon par dad pa de'i tshe na 'di'i thams cad phun sum tshogs</text></item>
<item><p>226a3</p><section>'dul ba</section><text>par gyur na/ da ltar shākya'i bu'i dge sbyong dag la mngon par dad pas 'di la bcar med bzar yang med de bdag nyid khyim gyi las byed do zhes smod pa la zhugs pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka'</text></item>
<item><p>226a4</p><section>'dul ba</section><text>stsal pa/ dge slong dag khyed kyis dmag dpon seng ge dang gzhan yang de lta bu gang yin pa la bslab pa'i sdom pa byin cig /'di ltar sbyin par bya ste/ gnas mal bsham pa byas nas/ gaṇ ḍi brdungs te dris pa'i tshig gis dge slong rnams la yang dag par bsgo nas</text></item>
<item><p>226a5</p><section>'dul ba</section><text>dge 'dun thams cad 'dug cing 'thun par gyur pa la dge slong gcig gis gsol ba 'ba' shig gi las bya ste/ dge 'dun btsun pa rnams gsan du gsol/ dmag dpon seng ge ni dad pa dang ldan zhing bzang la dge ba'i bsam pa can te/ des sangs rgyas</text></item>
<item><p>226a6</p><section>'dul ba</section><text>sam/ chos sam/ dge 'dun nam/ yid du 'thad pa'i dge slong rnams la ma phul ba 'am/ yongs su ma btang ba ci yang ma mchis te/ des de ltar phul zhing yongs su btang bas longs spyod srabs shing yongs su bas te yongs su mthar thug na/</text></item>
<item><p>226a7</p><section>'dul ba</section><text>gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dmag dpon seng ge la bslab pa'i sdom pa stsol to/ /'di ni gsol ba'o/ /dge 'dun gyis gang la bslab pa'i sdom pa byin pa der dge slong gis</text></item>
<item><p>226a8</p><section>'dul ba</section><text>khyim du 'gro bar mi bya/ stan la longs spyad par mi bya/ bsod snyoms bza' bar mi bya/ chos bstan par mi bya'o/ /bcom ldan 'das kyis gang la dge 'dun gyis bslab pa'i sdom pa byin pa der dge slong gis khyim</text></item>
<item><p>226b1</p><section>'dul ba</section><text>du 'gro bar mi bya/ stan la longs spyad par mi bya/ bsod snyoms bza' bar mi bya/ chos bstan par mi bya'o zhes bka' stsal nas/ tshe dang ldan pa shā ri'i bu dang / maud gal gyi bu gnyis sngar mgron du bos pa yang de'i khyim</text></item>
<item><p>226b2</p><section>'dul ba</section><text>du ma dong ngo / /de nas dmag dpon seng ges kha zas sta gon byas nas/ tshe dang ldan pa shā ri'i bu dang / maud gal gyi bu chen po gnyis ga la ba der song ste phyin nas/ tshe dang ldan pa shā ri'i bu dang / maud gal gyi bu gnyis</text></item>
<item><p>226b3</p><section>'dul ba</section><text>kyi rkang pa la mgo bos phyag 'tshal te 'di skad ces smras so/ /'phags pa gnyis gdugs tshod g.yar dgongs 'tshal na da de'i dus la bab par dgongs su gsol/ de gnyis kyis smras pa/ khyim bdag khyod la</text></item>
<item><p>226b4</p><section>'dul ba</section><text>dge 'dun gyis bslab pa'i sdom pa byin gyis mi 'gro'o/ /des smras pa/ 'phags pa gnyis bdag gis khyed gnyis sngar spyan drangs kyis gshegs su gsol/ de gnyis kyis smras pa/ khyim bdag 'o na bcom ldan</text></item>
<item><p>226b5</p><section>'dul ba</section><text>'das la zhu'o zhes de gnyis kyis skabs de bcom ldan 'das la rgyas par gsol pa dang / bcom ldan 'das kyis bka' stsal pa/ sngar mgron du bos pa gang yin pa des bza' bar bya ste 'di la 'gyod par mi bya'o/ /de gnyis</text></item>
<item><p>226b6</p><section>'dul ba</section><text>dmag dpon seng ge'i khyim du 'phags pa dang / drug sde dag gis de gnyis mthong nas/ de dag gis smras pa/ khyod gnyis gar bzhud/ dmag dpon seng ge'i khyim du'o/ /de la dge 'dun gyis bslab pa'i sdom pa</text></item>
<item><p>226b7</p><section>'dul ba</section><text>ma byin nam/ gang la byin pa de la byin gyis kho bo cag gnyis sngar mgron du bos so/ /gal te de lta na kho bo cag ches sngar mgron du bos te/ gang gi tshe dmag dpon seng ges bcom ldan 'das kyi spyan snga nas</text></item>
<item><p>226b8</p><section>'dul ba</section><text>bden pa dag mthong ba de'i tshe na/ des cha gcig bzung nas/ 'di ltar khyu mchog rlabs po che'i tshig smras shing 'khor gyi nang du seng ge'i sgra yang dag par bsgrags te/ deng phyin cad gcer bu pa dag dang /</text></item>
<item><p>227a1</p><section>'dul ba</section><text>gcer bu ma dag dang / gcer bu pa'i nyan thos dag dang / gcer bu ma'i nyan thos ma dag gi sgo ni bcad do/ /bcom ldan 'das kyi nyan thos dge slong dag dang / dge slong ma dag dang / dge bsnyen dag dang / dge bsnyen ma</text></item>
<item><p>227a2</p><section>'dul ba</section><text>dag gi sgo ni phye'o zhes bsgrags pas de'i phyir kho bo cag ches sngar mgron du bos so/ /de gnyis cang mi smra bar dong ba dang de dag kyang de gnyis kyi phyi bzhin phyi bzhin du rjes su 'brang ba na dmag dpon seng ges dge slong rab tu mang po dag 'ong</text></item>
<item><p>227a3</p><section>'dul ba</section><text>ba mthong nas mchog tu dga' ba bskyed de khyim mi la dgos pa gang dag yin pa de dag kyang dge slong rnams la brims so/ /de dag gis zos te dong ba dang de'i bu dag gis zas bslang bar brtsams pa na des smras pa/ bu dag</text></item>
<item><p>227a4</p><section>'dul ba</section><text>khyim mi la dgos pa gang yin pa de dag kyang dge slong rnams la brims kyis gzhan sgrub kyi bar du re shig sdod cig /de dag gis ngu bar brtsams pa thos nas dge slong don nyung ngu dag ci'i phyir dge slong dag slob pa dag gi khyim gang dag</text></item>
<item><p>227a5</p><section>'dul ba</section><text>dge 'dun gyi bslab pa'i sdom pas bsdams pa dag tu sngar mgron du ma bos par dong ste rang gi lag gis bca' ba dang / bza' ba blangs nas 'cha' bar byed/ za bar byed ces smod par byed/ phyar ka gtong bar byed/ kha zer bar byed pa'i skabs de</text></item>
<item><p>227a6</p><section>'dul ba</section><text>dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /</text></item>
<item><p>227a7</p><section>'dul ba</section><text>sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la rmas pa/ dge slong dag khyed slob pa dag gi khyim</text></item>
<item><p>227a8</p><section>'dul ba</section><text>gang dag dge 'dun gyi bslab pa'i sdom pas bsdams pa de dag tu sngar mgron du ma bos par dong ste/ rang gi lag gis bca' ba dang / bza' ba blangs nas 'cha' zhing za ba bden nam/ btsun pa mad do/ /sangs rgyas</text></item>
<item><p>227b1</p><section>'dul ba</section><text>bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam</text></item>
<item><p>227b2</p><section>'dul ba</section><text>grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /</text></item>
<item><p>227b3</p><section>'dul ba</section><text>nga'i nyan thos rnams kyis 'dul ba la bslab pa'i gzhi 'di ltar gdon par bya ste/ slob pa dag gi khyim gang dag dge 'dun gyi bslab pa'i sdom pas bsdam par gyur la/ yang dge slong gang slob pa dag gi khyim gang dag dge 'dun gyi bslab</text></item>
<item><p>227b4</p><section>'dul ba</section><text>pa'i sdom pas bsdams pa de lta bu dag tu sngar mgron du ma bos par song ste rang gi lag gis bca' ba dang / bza' ba blangs nas 'cha' 'am za na dge slong des phyi rol kun dga'i ra bar song ste/ dge slong rnams la tshe dang ldan pa dag bdag la</text></item>
<item><p>227b5</p><section>'dul ba</section><text>smad pa'i gnas mi rigs pa so sor bshags par bya ba byung gis chos de so sor 'chags so zhes so sor bshags par bya ste/ chos 'di yang so sor bshags par bya ba'o/ /gang gi tshe bcom ldan 'das kyis 'dul ba la nyan thos rnams kyi bslab pa'i gzhi</text></item>
<item><p>227b6</p><section>'dul ba</section><text>de ltar bca' ba mdzad pa de'i tshe na dge slong 'ga' yang dmag dpon seng ge'i khyim du mi 'gro'o/ /de nas dmag dpon seng ge'i chung mas dmag dpon seng ge la 'di skad ces smras so/ /rje'i sras mkhyen par mdzod cig /dge 'dun</text></item>
<item><p>227b7</p><section>'dul ba</section><text>gyis skol cag la bslab pa'i sdom pa stsal nas/ dge slong 'ga' yang mi mchi bas don gyis na dge 'dun gyis tshul shing gis skol gyi dge slong rnams kyi bshos shin du bkag kyang gdan gyi longs spyod dang / chos ston pa la nongs pa ci mchis</text></item>
<item><p>227b8</p><section>'dul ba</section><text>shes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na dge slong dag gis dmag dpon seng ge'i khyim du 'gro bar bya/ stan la longs spyad par bya/ chos bstan par bya</text></item>
<item><p>228a1</p><section>'dul ba</section><text>zhing bsod snyoms blang bar ni mi bya'o/ /dge slong dag lhung bzed stong pa kho nas dang por de'i khyim du 'jug cing 'byung nas/ dmag dpon seng ge'i chung mas de mthong ba dang / sngon ni 'phags pa 'di dag lhung bzed stong pa kho nas dang</text></item>
<item><p>228a2</p><section>'dul ba</section><text>por bdag gi khyim du zhugs nas lhung bzed gang ba dang lag pa gang ba dag gis 'byung na/ da ni lhung bzed stong pa dang lag pa stong pa dag gis 'byung ngo zhes ngu bar brtsams pa'i skabs de dge slong rnams kyis bcom ldan 'das la</text></item>
<item><p>228a3</p><section>'dul ba</section><text>gsol pa dang / bcom ldan 'das kyis bka' stsal pa/ de lta bas na dge slong dag gis lhung bzed stong pa kho nas dang por de'i khyim du 'jug par mi bya'o/ /dge slong dag gis bsod snyoms brgyus nas lhung bzed gang bas de'i</text></item>
<item><p>228a4</p><section>'dul ba</section><text>khyim du 'jug par brtsams pa dang / de'i bu byis pa khye'u dag bca' ba dag slong ba na dge slong rnams kyis ma byin nas/ bcom ldan 'das kyis bka' stsal pa/ sbyin par bya'o/ /dge slong dag gis ril por sbyin par brtsams pa dang / byis</text></item>
<item><p>228a5</p><section>'dul ba</section><text>pa khye'u dag gis blangs nas 'cha' zhing phyir byung ba gcer bu pa dag gis mthong nas/ dris pa khye'u dag khyed cag gis bca' ba ga las rnyed/ 'phags pa dag gis byin no/ /ma nyes so bum pas bum pa 'gengs te/ khyed kyang de dag la sbyin la/</text></item>
<item><p>228a6</p><section>'dul ba</section><text>de dag kyang khyed la sbyin no zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na dge slong dag gis bca' ba ril por mi sbyin par dum bur byas te sbyin par</text></item>
<item><p>228a7</p><section>'dul ba</section><text>bya'o/ /ji tsam dus gzhan zhig na dmag dpon seng ge'i chung mas dge slong 'ongs pa rnams la ga gon dang la bug la sogs pa 'bras bu dang / rtsa ba dag dang / ldam ldum la sogs pa tshod ma dag phul ba dang / dge slong dag mi len nas des</text></item>
<item><p>228a8</p><section>'dul ba</section><text>smras pa/ 'phags pa dag 'di dag gis bdag cag gi mdzod dang / bang ba dag bas par 'gyur ram ci bzhes shig ces zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na dge slong dag gis ga gon dang la pug</text></item>
<item><p>228b1</p><section>'dul ba</section><text>la sogs pa 'bras bu dang / rtsa ba dag dang / ldam ldum la sogs pa tshod ma khyim nas 'byung ba blang bar bya'o/ /de'i tshe na yangs pa can gyi li tsa bi dag dpang sa'i khang pa na gtam 'dre zhing 'khod pa de dag gis dge slong de dag dmag dpon seng ge'i khyim</text></item>
<item><p>228b2</p><section>'dul ba</section><text>nas byung ba mthong nas de na gang dag ma dad pa de dag gis smras pa/ shes ldan dag gang gi tshe dmag dpon seng ge dge sbyong gau ta ma la mngon par dad par gyur pa de tshun chad nas de'i longs spyod dag srabs pa dang / yongs su zad pa dang / yongs su gtugs</text></item>
<item><p>228b3</p><section>'dul ba</section><text>par gyur to/ /dad pa can dag gis smras pa/ shes ldan dag gang bcom ldan 'das la mngon par dad pa de'i longs spyod dag srabs pa dang / yongs su zad pa dang / yongs su gtugs par ga la 'gyur/ 'di ltar dmag dpon seng ges ni bcom ldan 'das kyi</text></item>
<item><p>228b4</p><section>'dul ba</section><text>spyan snga nas bden pa dag mthong nas de'i zhing las kyi mtha' dag kha na ma tho ba dang bcas pa yin no zhes rgyun bcad pas des na de'i longs spyod dag srabs pa dang / yongs su zad pa dang / yongs su gtugs par gyur to/ /yangs pa can gyi li tsa bi dag</text></item>
<item><p>228b5</p><section>'dul ba</section><text>gis gros byas nas/ dmag dpon seng ge'i zhing pa dag la smras pa/ shes ldan dag khyed ci'i phyir dmag dpon seng ge'i zhing las kyi mtha' dag mi byed/ gla ma thob bam ci/ de dag gis smras pa/ shes ldan dag gla ma thob pa ma yin te/ dmag</text></item>
<item><p>228b6</p><section>'dul ba</section><text>dpon gyis bdag cag bkag na ji ltar bya/ khyed cag la tshogs kyis bsgos/ deng la dmag dpon gyi zhing las kyi mtha' dag gyis shig /de dag gis yangs pa can gyi li tsa bi dag gi tshig gis dmag dpon seng ge'i zhing las kyi mtha' dag bya bar</text></item>
<item><p>228b7</p><section>'dul ba</section><text>brtsams pa dang / lhas dus su char gyi rgyun legs par phab nas lo tog gi 'byor pa chen po skyes par gyur to/ /dmag dpon seng ge yang longs spyod dag gis mtho bar gyur nas de bcom ldan 'das ga la ba der song ste phyin nas</text></item>
<item><p>228b8</p><section>'dul ba</section><text>bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la dmag dpon seng ges 'di skad ces gsol to/ /btsun pa sngon bdag gi longs spyod dag srabs</text></item>
<item><p>229a1</p><section>'dul ba</section><text>pa dang / yongs su bas pa dang / yongs su gtug par gyur nas dge 'dun don bzhed pa/ phan pa bzhed pa bdag la bslab pa'i sdom pa stsal na/ da ni yangs pa can gyi li tsa bi'i tshogs kyis bdag gi longs spyod bsgrubs nas</text></item>
<item><p>229a2</p><section>'dul ba</section><text>longs spyod dag 'phel bar gyur na/ bcom ldan 'das kyis thugs brtse ba'i slad du bdag la bslab pa'i sdom pa gzhig pa mdzad na legs so/ /bcom ldan 'das kyis dmag dpon seng ge la cang mi gsung bas gnang ngo / /de nas dmag dpon</text></item>
<item><p>229a3</p><section>'dul ba</section><text>seng ges bcom ldan 'das kyis cang mi gsung bas gnang bar rig nas bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas song ngo / /de nas bcom ldan 'das kyis dge slong rnams la bka' stsal pa/</text></item>
<item><p>229a4</p><section>'dul ba</section><text>dge slong dag dmag dpon seng ge dang gzhan yang de lta bu gang yin pa'i bslab pa'i sdom pa gzhig par bya'o 'di ltar gzhig par bya ste/ gnas mal bsham pa byas nas gaṇ ḍi brdungs te dris pa'i tshig gis dge slong rnams la yang dag par bsgo nas dge 'dun</text></item>
<item><p>229a5</p><section>'dul ba</section><text>thams cad 'dug cing 'thun par gyur pa na dmag dpon seng ges phyag byas te rgan pa'i mtha' logs su tsog tsog por 'dug nas thal mo sbyar te 'di skad ces brjod par bya'o/ /dge 'dun btsun pa rnams gsan du gsol/ bdag</text></item>
<item><p>229a6</p><section>'dul ba</section><text>dmag dpon seng ge dad pa dang ldan zhing bzang la dge ba'i bsam pa can te/ bdag gis 'di lta ste/ sangs rgyas sam/ chos sam/ dge 'dun nam/ yid du 'thad pa'i dge slong rnams la ma phul ba 'am/ yongs su ma btang ba ci yang</text></item>
<item><p>229a7</p><section>'dul ba</section><text>ma mchis te/ bdag gis de ltar phul zhing de ltar yongs su btang bas longs spyod srabs shing yongs su bas te yongs su mthar thug nas dge 'dun don bzhed pa/ phan pa bzhed pas bdag la bslab pa'i sdom pa stsal ba las</text></item>
<item><p>229a8</p><section>'dul ba</section><text>bdag dmag dpon seng ge yang longs spyod 'phel nas/ bdag dmag dpon seng ge bslab pa'i sdom pa stsal ba/ bslab pa'i sdom pa gzhig par gsol na/ thugs brtse ba can dge 'dun btsun pa rnams kyis thugs brtse ba'i</text></item>
<item><p>229b1</p><section>'dul ba</section><text>slad du bdag la bslab pa'i sdom pa gzhig pa stsal du gsol/ de skad lan gnyis lan gsum du bzlas so/ /de nas dmag dpon seng ge thos pa'i nyen kor nas bkar te mthong ba'i nyen kor du bzhag nas dge slong gcig gis gsol ba</text></item>
<item><p>229b2</p><section>'dul ba</section><text>'ba' zhig gi las bya'o/ /dge 'dun btsun pa rnams gsan du gsol/ dmag dpon seng ge de ni dad pa dang ldan zhing bzang la dge ba'i bsam pa can te/ des sangs rgyas sam/ chos sam/ dge 'dun nam/ yid du</text></item>
<item><p>229b3</p><section>'dul ba</section><text>'thad pa'i dge slong rnams la ma phul ba 'am/ yongs su ma btang ba ci yang ma mchis te/ des de ltar phul zhing yongs su btang bas longs spyod srabs shing yongs su bas te yongs su mthar thug nas de la dge 'dun don bzhed pa/</text></item>
<item><p>229b4</p><section>'dul ba</section><text>phan pa bzhed pas bslab pa'i sdom pa stsal ba las dmag dpon seng ge de yang longs spyod 'phel te/ dmag dpon seng ge bslab pa'i sdom pa stsal ba dge 'dun las sdom pa gzhig par gsol na/ gal te dge 'dun</text></item>
<item><p>229b5</p><section>'dul ba</section><text>gyi dus la bab cing bzod na dge 'dun gyis gnang bar mdzod cig dang / dge 'dun gyis dmag dpon seng ge la bslab pa'i sdom pa gzhig pa mdzad do/ /'di ni gsol ba'o/ /dge 'dun gyis gang la bslab pa'i sdom pa</text></item>
<item><p>229b6</p><section>'dul ba</section><text>bshig pa der dge slong rnams kyis 'gro bar bya/ stan la longs spyad par bya/ bsod snyoms blang bar bya/ chos bstan par bya'o/ /slob pa dag gi zhes bya ba la/ slob pa dag ces bya ba ni rgyun tu zhug pa dag dang /</text></item>
<item><p>229b7</p><section>'dul ba</section><text>lan cig phyir 'ong ba dag dang / phyir mi 'ong ba dag go/ /khyim gang dag ces bya ba ni bram ze dang / khyim bdag gi khyim dag go/ /dge 'dun gyi zhes bya ba ni de bzhin gshegs pa'i nyan thos kyi dge 'dun gyi'o/ /bslab</text></item>
<item><p>229b8</p><section>'dul ba</section><text>pa'i sdom pas bsdams par gyur la zhes bya ba ni gsol ba'i las kyis so/ /yang dge slong gang zhes bya ba ni drug sde 'am/ gzhan yang de lta bu gang yin pa'o/ /slob pa dag gi khyim gang dag dge 'dun gyi bslab</text></item>
<item><p>230a1</p><section>'dul ba</section><text>pa'i sdom pas bsdams pa de lta bu dag tu zhes bya ba ni ji skad bstan pa lta bu dag tu'o/ /sngar mgron du ma bos par zhes bya ba ni sngar ma bstan par ro/ /song ste zhes bya ba ni song nas so/ /rang gi lag gis shes bya ba ni</text></item>
<item><p>230a2</p><section>'dul ba</section><text>lag pas lag par ro/ /bca' ba dang bza' ba zhes bya ba ni bca' ba lnga dang bza' ba lnga'o/ /blangs na shes bya ba ni byin len stobs su bcug nas so/ /'cha' 'am za na zhes bya ba ni mgul du mid na'o/ /dge slong des shes bya ba ni dge slong gang yin</text></item>
<item><p>230a3</p><section>'dul ba</section><text>pa des so/ /phyi rol kun dga' ra bar song ste zhes bya ba ni grong gi phyi rol gtsug lag khang du song ste'o/ /dge slong rnams la zhes bya ba ni de na dge slong gang dag 'khod pa rnams la 'o/ /tshe dang ldan pa dag bdag la smad pa'i gnas shes</text></item>
<item><p>230a4</p><section>'dul ba</section><text>bya ba ni smad par bya ba'o/ /mi rigs pa zhes bya ba ni tshul dang mi mthun pa'o/ /so sor bshags par bya ba zhes bya ba ni 'thol bar bya ba 'o/ /byung gis shes bya ba ni ltung ba byung gis so chos de zhes bya ba ni chos ma yin pa chos kyi sgrar gsungs pa de'o/ /so sor</text></item>
<item><p>230a5</p><section>'dul ba</section><text>'chags so zhes bya ba ni mthol lo zhes so/ /so sor bshags par bya ste zhes bya ba ni 'thol bar bya ste'o/ /chos 'di yang so sor bshags par bya ba'o zhes bya ba ni chos 'di yang 'thol bar bya ba ste/ des na so sor bshags par bya ba'o zhes</text></item>
<item><p>230a6</p><section>'dul ba</section><text>gsungs so/ /de la ltung bar ji ltar 'gyur zhe na/ dge slong gis ji tsam cung zad slob pa dag gis khyim gang dag dge 'dun gyi bslab pa'i sdom pas bsdams pa de lta bu dag tu sngar mgron du ma bos par song ste rang gi lag gis bca'</text></item>
<item><p>230a7</p><section>'dul ba</section><text>ba dang bza' ba blangs nas 'cha' 'am za na thams cad du so sor bshags par bya bar 'gyur ro/ /sngar mgron du bos pa la ltung ba med do/ /las dang po pa dang / smyos pa dang sems 'khrugs pa dang / tshor ba dag gis nyen</text></item>
<item><p>230a8</p><section>'dul ba</section><text>pa la ltung ba med do/ /bslab pa dral te khyim du 'jug pa'i so sor bshags par bya ba ste gsum pa rdzogs sho//             // sangs rgyas bcom ldan 'das ser skya'i gnas na ser skya'i gnas kyi nags su dbyar gnas par zhal</text></item>
<item><p>230b1</p><section>'dul ba</section><text>gyis bzhes so/ /bcom ldan 'das kyis dge slong rnams kyis zhag bdun nam brgyad na dgag dbye 'byung bar 'gyur ba na spyod yul gyi grong du zhag 'di snyed na dgag dbye 'byung bar 'gyur ro/ /zhes brjod par bya'o zhes bka' stsal nas dge slong</text></item>
<item><p>230b2</p><section>'dul ba</section><text>rnams dong ste brjod do/ /de nas ser skya'i gnas na gnas pa'i shākya dag de gnyis kyi dgag dbye bcwa lnga pa la bcom ldan 'das ga la ba der dong ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /</text></item>
<item><p>230b3</p><section>'dul ba</section><text>mtha' gcig tu 'khod nas bcom ldan 'das ser skya'i gnas na gnas pa'i shākya rnams la chos dang ldan pa'i bka' mchid kyis yang dag par ston par mdzad/ yang dag par 'dzin du 'jug par mdzad/ yang dag par rab tu dga' bar</text></item>
<item><p>230b4</p><section>'dul ba</section><text>mdzad do/ /rnam grangs du mar chos dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad nas cang mi gsung ngo / /de nas ser skya'i gnas</text></item>
<item><p>230b5</p><section>'dul ba</section><text>na gnas pa'i shākya rnams kyis bcom ldan 'das kyis bka' stsal pa la mngon par dga' ba dang rjes su yi rang ba byas nas bcom ldan 'das la 'di skad ces gsol to/ /bcom ldan 'das dge slong gi dge 'dun dang bcas pas sang 'di</text></item>
<item><p>230b6</p><section>'dul ba</section><text>nyid du bdag cag gi gdug tshod gsol bar ci gnang / sang dge slong 'gas kyang bsod snyoms la 'jug par mi bgyi ste/ bdag cag bsod snyoms 'tshal te mchi zhing / bcom ldan 'das nyan thos kyi dge 'dun dang bcas pa la</text></item>
<item><p>230b7</p><section>'dul ba</section><text>rang gi sug pa nas tshim zhing stobs par bgyid do/ /bcom ldan 'das kyis ser skya'i gnas na gnas pa'i shākya rnams la cang mi gsungs bas gnang ngo / /de nas ser skya'i gnas na gnas pa'i shākya rnams kyis bcom ldan</text></item>
<item><p>230b8</p><section>'dul ba</section><text>'das kyis cang mi gsung bas gnang bar rig nas bcom ldan 'das kyi zhabs gnyis la mgo bos phyag 'tshal te/ bcom ldan 'das kyi spyan snga nas dong ngo / /de dag gis ser skya'i gnas su dong ste/ de nyid kyi mtshan mo</text></item>
<item><p>231a1</p><section>'dul ba</section><text>bca' ba dang bza' ba gtsang zhing bsod pa dag sta gon byas nas de nas nang par sngar langs te bca' ba dang bza' ba dag gis shing rta dag bkang nas shākya mo rnams la smras pa/ khyed cag shing rta dag zhon la deng shig dang kho bo cag</text></item>
<item><p>231a2</p><section>'dul ba</section><text>kyang phyi bzhin 'ong ngo / /de nas de dag rgyan thams cad kyis brgyan te shing rta dag la zhon nas 'phags so/ /ser skya'i gnas kyi nyen kor thibs po yin pas de dag lam kar chom rkun pa dag gis mthong nas de dag gis smras pa/</text></item>
<item><p>231a3</p><section>'dul ba</section><text>shes ldan dag shākya mo rgyan thams cad kyis brgyan pa 'di dag 'dong gis tshur sheg gzhom mo/ /chom rkun pa'i dmag dpon gyis smras pa/ shes ldan dag 'dong du zad mod khyed cag la 'di dag bcom pas ci bya/ shākya gdug pa pha rol gnon pa</text></item>
<item><p>231a4</p><section>'dul ba</section><text>dag gnon pa byed par 'gyur gyis thong shig /de dag gis smras pa/ dmag dpon zla ba'i rgyab sus mthong / gzhom mo zhes de dag gis de'i tshig tshig ma yin par byas te de dag bcom nas/ gos dang rgyan thams cad phrogs te dong ngo / /shākya</text></item>
<item><p>231a5</p><section>'dul ba</section><text>mo de dag kyang 'jigs shing skrag nas sgren mor tshang tshing dang nags ma dag gi nang du yib ste 'khod do/ /shing rta ded pa dag kyang skrag nas byer ro/ /glang dag kyang chu dag bcad nas ci dgar yan cing 'khod do/ /shing rta dag kyang shing rta'i mda' dang</text></item>
<item><p>231a6</p><section>'dul ba</section><text>bral te 'dug go/ /drug sde dag gis phan tshun gros bya bar brtsams pa/ dga' bo nye dga' shākya bag med pa dag yun ring du thogs pas bdag cag gis zan gcad par bya 'am ci/ bsod snyoms la 'dong ngo / /de ltar bya'o zhes de</text></item>
<item><p>231a7</p><section>'dul ba</section><text>dag lhung bzed dang chos gos thogs te 'phags pa dang / ji tsam na lam ka na shing rta bca' ba dang / bza' bas gang ba shing rta'i mda' dang bral ba dag 'dug pa dang / glang dag chu dag bcad de ci dgar yan cing 'khod pa dag</text></item>
<item><p>231a8</p><section>'dul ba</section><text>mthong nas de dag gis phan tshun rnam par bltas nas bod par brtsams pa/ shes ldan dag 'di na su 'khod/ de dag gis skad phyung ba dang / drug sde dag gis smras pa khyed cag su yin/ 'phags pa dag bdag cag shākya mo dag go</text></item>
<item><p>231b1</p><section>'dul ba</section><text>tshur sheg kho bo cag la brims shig /'phags pa dag bdag cag chom rkun pa dag gis bcom ste sgren mor mchis so/ /kho bo cag gdug tshod yol gyis tshur sheg khyed cag gi yan lag dang nying lag dag las kho bo cag gis sngon ma mthong</text></item>
<item><p>231b2</p><section>'dul ba</section><text>ba gang yod tshur sheg de dag lo ma dag gis g.yogs te byung nas brim par brtsams pa dang / drug sde dag gis smras pa/ dga' bo nye dga' ltos shig shākya mo 'di dag gi mig ci 'dra/ sna ci 'dra mchu ci 'dra nu ma ci 'dra lag</text></item>
<item><p>231b3</p><section>'dul ba</section><text>pa ci 'dra rked pa ci 'dra/ rkang pa ci 'dra ltos shig /de dag de ltar gtses pa na ngo tsha nas tshang tshing dang nags ma de dag nyid kyi nang du yib ste 'khod do/ /bsel ba dag gis shākya rnams la shākya mo rnams bcom mo zhes</text></item>
<item><p>231b4</p><section>'dul ba</section><text>sbran pa dang / de nas shākya dag mda' gzhu lag na thogs shing mtshon gzas pa dag gis lam gar dong ste/ lam bgags nas de dag gis chom rkun pa de dag bzung ngo / /de na kha cig gis smras pa/ 'di dag la btang snyoms byar ci yod</text></item>
<item><p>231b5</p><section>'dul ba</section><text>gsad do kha cig gis smras pa/ re shig der khrid la shākya mo rnams la dris te/ gang la yan lag gang gis nyes pa byas pa de'i de gcad par bya'o/ /de dag gis de dag khrid nas shākya mo rnams kyi gan du dong ste smras pa/ tshur sheg chom</text></item>
<item><p>231b6</p><section>'dul ba</section><text>rkun pa 'di dag las gang gis khyed cag la yan lag gang gis nyes pa byas pa smros shig /de dag gis smras pa/ chom rkun pa'i dmag dpon 'di ni nyes pa med pa gnod pa mi byed pa yin te/ 'dis de dag bzlog na de dag ma btub</text></item>
<item><p>231b7</p><section>'dul ba</section><text>pas 'di ni thong shig /de dag gis de btang ngo de srog de'u chad pa las phyir thob nas des de dag gi rkang pa la gtugs te smras pa/ shes ldan dag khyed cag dad pa skyes te/ sangs rgyas la sogs pa dge slong gi dge 'dun</text></item>
<item><p>231b8</p><section>'dul ba</section><text>gdugs tshod gsol du 'gro ba yin na 'di dag bsad pas khyed la ci bya/ nyes pa byed pa 'di dag kyang btang bar gsol/ de dag gis de dag las bcom pa'i rdzas dag phyir bkug ste btang ngo / /de nas shākya de dag gis shākya mo de dag gos bskon cing rgyan</text></item>
<item><p>232a1</p><section>'dul ba</section><text>thogs su bcug nas shing rta dag kyang chu dag btags te shing rta la zhon nas bcom ldan 'das kyi spyan sngar dong ngo / /bcom ldan 'das dge slong gi dge 'dun gyi gong du gdan bshams pa nyid la bzhugs pa dang / shākya dang shākya mo</text></item>
<item><p>232a2</p><section>'dul ba</section><text>rnams kyis sangs rgyas la sogs pa dge slong gi dge 'dun la brim par brtsams so/ /shākya mo rnams drug sde dag la zas mi sbyin nas shākya rnams kyis smras pa/ ci'i phyir 'phags pa dag la zhal zas mi gsol/ de dag gis smras pa/</text></item>
<item><p>232a3</p><section>'dul ba</section><text>'di dag gis zos zin to/ /gang du gsol/ de nyid du'o sus brims/ kho mo cag gis so/ /khyed cag sgren mo dag gis ji ltar brims/ de'i phyir 'di dag gis kho mo cag tho brtsams te ji ltar kho mo cag lo ma dag gis g.yogs te tshang tshing dang nags</text></item>
<item><p>232a4</p><section>'dul ba</section><text>ma dag gi nang nas byung ste brim par brtsams pa dang / 'di dag gis tho brtsams te 'di ltar brjod par bya ba mang du yod do/ /de ni mjal gyis 'di dag ni gnas ngan len kun tu spyod pa yin gyis 'di dag la zas mi sbyin no/ /de dag cang mi smra bar 'khod do/ /</text></item>
<item><p>232a5</p><section>'dul ba</section><text>de nas de dag gis dge slong gi dge 'dun la brims nas smras pa/ 'phags pa dag kye ma khyed kyis lam 'di 'jigs pa dang bcas pa yin no zhes bka' stsal na bdag cag bag bgyid cing mchi'o zhes zer ba'i skabs de dge slong rnams kyis</text></item>
<item><p>232a6</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ de lta bas na dge slong nags nyul ba bsko bar bya ste/ dge slong nags nyul ba chos lnga dang ldan pa ni ma bskos pa yang bsko bar mi bya la/ bskos pa yang dbyung bar bya</text></item>
<item><p>232a7</p><section>'dul ba</section><text>ste/ lnga gang zhe na 'dun pas 'gro ba dang zhe sdang gis 'gro ba dang gti mug gis 'gro ba dang / 'jigs pas 'gro ba dang / nags byul ba dang ma byul ba mi shes pa'o/ /nags nyul ba chos lnga dang ldan pa ni ma bskos pa yang bsko bar bya la/</text></item>
<item><p>232a8</p><section>'dul ba</section><text>bskos pa yang dbyung bar mi bya ste/ lnga gang zhe na 'dun pas mi 'gro ba dang / zhe sdang gis mi 'gro ba dang / gti mug gis mi 'gro ba dang / 'jigs pas mi 'gro ba dang / nags byul ba dang ma byul ba shes pa'o/ /'di ltar bsko bar bya</text></item>
<item><p>232b1</p><section>'dul ba</section><text>ste gnas mal bsham pa byas nas gaṇ ḍi brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing 'thun par gyur pa na rje dang por spro bar bya ste/ ming 'di zhes bya ba khyod dge</text></item>
<item><p>232b2</p><section>'dul ba</section><text>'dun gyi nags nyul bar spro 'am/ gal te spro na des spro'o zhes brjod par bya'o/ /de nas dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong ming 'di zhes bgyi ba 'di dge 'dun</text></item>
<item><p>232b3</p><section>'dul ba</section><text>gyi nags nyul bar spro na gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dge slong ming 'di zhes bgyi ba dge 'dun gyi nags nyul bar bsko ste/ dge slong nags nyul ba ming 'di zhes</text></item>
<item><p>232b4</p><section>'dul ba</section><text>bgyi ba 'di dge 'dun gyi nags nyul lo/ /'di ni gsol ba'o las ni 'di ltar bya ste/ dge 'dun btsun pa rnams gsan du gsol/ dge slong ming 'di zhes bgyi ba 'di dge 'dun gyi nags nyul bar spro na/ de'i slad du dge 'dun gyis ming 'di</text></item>
<item><p>232b5</p><section>'dul ba</section><text>zhes bgyi ba nags nyul bar bskos te ming 'di zhes bgyi ba 'di dge 'dun gyi nags nyul na/ tshe dang ldan pa gang dag ming 'di zhes bgyi ba nags nyul bar bsko bar bzod pa de dag ni cang ma gsung shig /gang dag mi bzod pa de dag ni gsungs</text></item>
<item><p>232b6</p><section>'dul ba</section><text>shig dge 'dun gyis bzod cing gnang nas dge 'dun gyis dge slong ming 'di zhes bgyi ba nags nyul bar bskos lags so/ /ming 'di zhes bgyi ba 'di dge 'dun gyi nags nyul te 'di ltar cang mi gsung bas de de bzhin du 'dzin to/ /</text></item>
<item><p>232b7</p><section>'dul ba</section><text>ngas dge slong nags nyul ba'i kun tu spyod pa'i chos dag bca' bar bya ste/ dge slong nags nyul bas dpag tshad phyed nas bzung ste kho ra khor yug tu nags byul bar bya'o/ /bcom ldan 'das kyis dge slong nags nyul bas dpag tshad</text></item>
<item><p>232b8</p><section>'dul ba</section><text>phyed nas bzung ste kho ra khor yug tu nags byul bar bya'o/ /zhes bka' stsal nas de lam gyis dub cing gcig pu 'jigs par gyur nas/ bcom ldan 'das kyis bka' stsal pa/ de gal te 'dod na khye'u sus sbyin par bya</text></item>
<item><p>233a1</p><section>'dul ba</section><text>zhing grogs kyang sbyin par bya'o/ /gal te nags 'jigs pa dang bcas pa nyid yin na des dud brda gtul bar bya'o/ /ba dan sngon po bsgreng bar bya'o/ /'dab ma'i chang bu dag lam kar gzhag par bya'o/ /gal te nags 'jigs</text></item>
<item><p>233a2</p><section>'dul ba</section><text>pa med pa nyid yin na ba dan dkar po bsgreng bar bya'o/ /dge slong nags nyul bas kun tu spyod pa'i chos ji ltar bcas pa dag yang dag par blangs te 'jug par mi byed na 'gal tshabs can du 'gyur ro/ /dge slong don nyung ngu dag ci'i phyir</text></item>
<item><p>233a3</p><section>'dul ba</section><text>dge slong nags sngar ma byul bar kun dga'i ra ba'i phyi rol tu bca' ba dang bza' ba blangs te 'cha' zhing za zhes smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das</text></item>
<item><p>233a4</p><section>'dul ba</section><text>la gsol to/ /de nas bcom ldan 'das kyis byung ba 'di dang / gleng gzhi 'di dang skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das ni mkhyen bzhin du</text></item>
<item><p>233a5</p><section>'dul ba</section><text>rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la rmas pa/ dge slong dag khyed sngar nags ma byul bar kun dga'i ra ba'i phyi rol tu bca' ba dang bza' ba blangs te</text></item>
<item><p>233a6</p><section>'dul ba</section><text>'cha' zhing za ba bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin</text></item>
<item><p>233a7</p><section>'dul ba</section><text>no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul</text></item>
<item><p>233a8</p><section>'dul ba</section><text>ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge 'dun gyi gnas mal</text></item>
<item><p>233b1</p><section>'dul ba</section><text>dgon pa gang dag dogs pa dang bcas par grags pa/ 'jigs pa dang bcas par grags pa/ 'jigs pa tha dad pas 'jigs su rung ba dang bcas par grags par gyur la/ yang dge slong gang dge 'dun gyi gnas mal dgon</text></item>
<item><p>233b2</p><section>'dul ba</section><text>pa gang dag dogs pa dang bcas par grags pa/ 'jigs pa dang bcas par grags pa/ 'jigs pa tha dad pas 'jigs su rung ba dang bcas par grags pa de lta bu dag tu sngar ma byul bar kun dga'i ra ba'i phyi rol tu bca' ba dang bza'</text></item>
<item><p>233b3</p><section>'dul ba</section><text>ba blangs te 'cha' 'am za na dge slong des phyi rol kun dga' ra bar song ste/ dge slong rnams la tshe dang ldan pa dag bdag la smad pa'i gnas mi rigs pa so sor bshags par bya ba byung gis/ chos de so sor 'chags so zhes so sor</text></item>
<item><p>233b4</p><section>'dul ba</section><text>bshags par bya ste chos 'di yang so sor bshags par bya ba'o/ /dge 'dun gyi zhes bya ba ni de bzhin gshegs pa'i nyan thos kyi dge 'dun gyi'o/ /gnas mal dgon pa gang dag ces bya ba la dgon pa zhes bya ba ni rdul phra rab drug la rdul phra</text></item>
<item><p>233b5</p><section>'dul ba</section><text>mo gcig go/ /rdul phra mo drug la chu rdul gcig go/ /chu rdul drug la lcags rdul gcig go/ /lcag rdul drug la ri bong gi rdul gcig go/ /ri bong gi rdul drug la lug rdul gcig go/ /lug rdul drug la glang rdul gcig go/ /glang rdul drug</text></item>
<item><p>233b6</p><section>'dul ba</section><text>la nyi zer gyi rdul gcig go/ /nyi zer gyi rdul drug la sro ma gcig go/ /sro ma drug la shig gcig go/ /shig drug la nas gcig go/ /nas drug la sor gcig go/ /sor bzhi drug la khru gang ngo / /khru phyed dang bzhi la mi'i srid do/ /khru bzhi</text></item>
<item><p>233b7</p><section>'dul ba</section><text>la gzhu'o/ /gzhu lnga brgya la rgyang grags gcig ste/ grong nas rgyang grags gcig ni dgon pa ste/ de na gtsug lag khang gang yod pa de ni gnas mal dgon pa yin no/ /dogs pa dang bcas par grags pa zhes bya ba ni chom rkun pa</text></item>
<item><p>233b8</p><section>'dul ba</section><text>dang g.yon can gyis 'jigs par grags pa'o/ /'jigs pa dang bcas par grags pa zhes bya ba ni seng ge dang / stag dang gung gis 'jigs par grags pa'o/ /'jigs pa tha dad pas 'jigs su rung ba dang bcas par grags par gyur la zhes</text></item>
<item><p>234a1</p><section>'dul ba</section><text>bya ba ni sha sbrang dang sbrang bu mchu rings dang / rlung dang nyi ma dang sdig sbrul gyi 'jigs pa tha dad pas 'jigs su rung ba dang bcas par grags par gyur la'o/ /yang dge slong gang zhes bya ba ni drug sde 'am gzhan yang de lta bu gang yin pa'o/ /</text></item>
<item><p>234a2</p><section>'dul ba</section><text>dge 'dun gyi gnas mal dgon pa gang dag dogs pa dang bcas par grags pa/ 'jigs pa dang bcas par grags pa/ 'jigs pa tha dad pas 'jigs su rung ba dang bcas par grags pa de lta bu dag du zhes bya ba ni ji skad bstan pa lta bu</text></item>
<item><p>234a3</p><section>'dul ba</section><text>dag tu'o/ /sngar ma byul bar zhes bya ba ni nags nyul bas sngar ma byul bar ro/ /kun dga' ra ba'i phyi rol tu zhes bya ba ni gtsug lag khang gi phyi rol tu'o/ /bca' ba dang bza' ba zhes bya ba ni bca' ba lnga dang bza' ba lnga'o/ /blangs te zhes bya ba ni</text></item>
<item><p>234a4</p><section>'dul ba</section><text>byin len stobs su bcug ste'o/ /'cha' 'am za na zhes bya ba ni mgul du mid na'o/ /dge slong des shes bya ba ni dge slong gang yin pa des so/ /phyi rol kun dga' ra bar song ste zhes bya ba ni grong gi phyi rol gtsug lag khang du song ste'o/ /dge slong</text></item>
<item><p>234a5</p><section>'dul ba</section><text>rnams la zhes bya ba ni de na dge slong gang dag 'khod pa rnams la'o/ /tshe dang ldan pa dag bdag la smad pa'i gnas shes bya ba ni smad par bya ba'o/ /mi rigs pa zhes bya ba ni tshul dang mi mthun pa'o/ /so sor bshags par bya ba zhes bya ba ni mthol</text></item>
<item><p>234a6</p><section>'dul ba</section><text>bar bya ba'o/ /byung gis shes bya ba ni ltung ba byung gis so/ /chos de zhes bya ba ni chos ma yin pa chos kyi sgrar gsungs pa de'o/ /so sor 'chags so zhes bya ba ni mthol lo zhes pa'o/ /so sor bshags par bya ste zhes bya ba ni 'thol bar bya ste</text></item>
<item><p>234a7</p><section>'dul ba</section><text>'o/ /chos 'di yang so sor bshags par bya ba'o zhes bya ba ni chos 'di yang mthol bar bya ba ste des na so sor bshags par bya ba'o zhes gsungs so/ /de la ltung bar ji ltar 'gyur zhe na/ dge slong gis nags ma byul ba la ma byul bar 'du</text></item>
<item><p>234a8</p><section>'dul ba</section><text>shes pas kun dga' ra ba'i phyi rol tu bca' ba dang bza' ba blangs te 'cha' 'am za na so sor bshags par bya bar 'gyur ro/ /nags ma byul ba la yid gnyis za bas kun dga' ra ba'i phyi rol du bca' ba dang bza' ba blangs te 'cha'</text></item>
<item><p>234b1</p><section>'dul ba</section><text>'am za na so sor bshags par bya bar 'gyur ro/ /dge slong gis nags byul ba la ma byul bar 'du shes pas kun dga' ra ba'i phyi rol du bca' ba dang bza' ba blangs te 'cha' 'am za na nyes byas su 'gyur ro/ /nags byul ba la yid gnyis za bas kun ra</text></item>
<item><p>234b2</p><section>'dul ba</section><text>ba'i phyi rol du bca' ba dang bza' ba blangs te 'cha' 'am za na nyes byas su 'gyur ro/ /nags nyul ba shi 'am bros na ltung ba med do/ /las dang po pa dang smyos pa dang / sems 'khrugs pa dang tshor ba dag gis nyen pa la ltung ba med do/ /nags brtag pa</text></item>
<item><p>234b3</p><section>'dul ba</section><text>las gyur pa'i so sor bshags par bya ba ste bzhi pa rdzogs sho/ /so sor bshags par bya ba rnams rdzogs sho//             //'dul ba rnam par 'byed pa/ bam po brgyad bcu rtsa gnyis pa/ spyi sdom la/ sham thabs zlum dang chos gos zlum/ /mgo mi g.yog dang mi mchod dang / /mig</text></item>
<item><p>234b4</p><section>'dul ba</section><text>mi bsgyur dang ma bsgo dang / /legs blang legs bza' tsug tsug dang / /'bru nas tha dad lag mi bldag /'phya dang lhung bzed 'dug pa dang / /mgo g.yogs do ker glang chen zhon/ /khar ba dang ni 'greng ba dang / /shing la 'dzeg par mi bya ba/ /bslab pa brgya po bsdus pa yin/ /</text></item>
<item><p>234b5</p><section>'dul ba</section><text>sangs rgyas bcom ldan 'das bā rā ṇa sī na drang srong smra ba ri dgas kyi nags na bzhugs so/ /gang gi tshe bcom ldan 'das kyis lnga pa dag skyon med pa la 'jug pas dge slong nyid la bkod pa de'i tshe na de dag sngon gom pa'i sbyor bas sham thabs khyim pa</text></item>
<item><p>234b6</p><section>'dul ba</section><text>bzhin du gyon par byed nas/ bram ze dang khyim bdag dad pa can dag gis mthong nas smras pa/ 'phags pa dag ji ltar khyed sham thabs gsol ba 'di ltar nor can dag dang tshong dpon dag dang / ded dpon dag 'tshal bar bgyid do zhes zer ba'i skabs de dge slong rnams kyis bcom</text></item>
<item><p>234b7</p><section>'dul ba</section><text>ldan 'das la gsol pa dang / bcom ldan 'das kyis dgongs pa/ khyim pa dag zer ba bden gyis ngas sngon gyi yang dag par rdzogs pa'i sangs rgyas rnams kyi nyan thos dag sham thabs ji ltar gyon par gyur pa bsam mo snyam du dgongs pa dang / lha rnams kyis bcom</text></item>
<item><p>234b8</p><section>'dul ba</section><text>ldan 'das la gsol pa/ btsun pa 'di lta ste/ gnas gtsang ma'i ris kyi lha rnams ji lta ba bzhin no/ /bcom ldan 'das nyid la yang 'di lta ste/ gnas gtsang ma'i ris kyi lha rnams lta bur mkhyen pa dang gzigs pa byung ngo / /de nas bcom ldan 'das</text></item>
<item><p>235a1</p><section>'dul ba</section><text>kyis dge slong rnams la bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ sham thabs zlum por bgo bar bslab par bya'o/ /bcom ldan 'das kyis sham thabs zlum</text></item>
<item><p>235a2</p><section>'dul ba</section><text>por bgo bar bslab par bya'o zhes bka' stsal nas/ dge slong lnga pa dag gis sham thabs zlum por bgo bar brtsams so/ /de bzhin du nye lnga dag dang mngon par mtho ba lnga bcu dang / bzang sde'i tshogs drug bcu dang / gzhan yang bcom ldan 'das kyis brgyud pas</text></item>
<item><p>235a3</p><section>'dul ba</section><text>dge slong dag gis rab tu phyung ba gang dag yin pa de dag gis kyang sham thabs zlum por bgo bar brtsams so/ /gang gi tshe drug sde dag rab tu phyung ba de'i tshe na de dag gis sham thabs ha cang rtsengs par bsgo bar brtsams pa dang / bram ze dang khyim bdag dad pa can dag gis</text></item>
<item><p>235a4</p><section>'dul ba</section><text>mthong nas smod par byed de/ 'phags pa dag dwa dag dang / rgyan po pa dag dang nal gyi bu dag sham thabs 'di ltar 'chol bas 'di ni tshul dang mthun pa ma lags kyis sham thabs ha cang rtsengs par ma gsol cig /de dag gis smras pa/ shes ldan dag</text></item>
<item><p>235a5</p><section>'dul ba</section><text>'di la dgos pa yod do/ /'phags pa dag dgos pa gang lags/ rje dang por khyed cag nyid mi shes pa dang bral ba dang bslab par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang /</text></item>
<item><p>235a6</p><section>'dul ba</section><text>bcom ldan 'das kyis dgongs pa/ khyim pa dag zer ba bden no snyam nas bka' stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ sham thabs ha cang rtsengs pa ma yin par</text></item>
<item><p>235a7</p><section>'dul ba</section><text>bgo bar bslab par bya'o/ /bcom ldan 'das kyis sham thabs ha cang rtsengs pa ma yin par bsgo bar bslab par bya'o/ /zhes bka' stsal nas/ drug sde dag gis ha cang 'jol bar bgo bar brtsams pa dang / bram ze dang khyim bdag dad pa can dag</text></item>
<item><p>235a8</p><section>'dul ba</section><text>gis mthong nas smod par byed de/ 'phags pa dag tag ka'i yul na gnas pa'i bud med dag dang rigs kyi mna' ma dag sham thabs 'di ltar 'tshal bas 'di ni tshul dang 'thun pa ma lags kyis/ sham thabs ha cang 'jol bar</text></item>
<item><p>235b1</p><section>'dul ba</section><text>ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos</text></item>
<item><p>235b2</p><section>'dul ba</section><text>nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi</text></item>
<item><p>235b3</p><section>'dul ba</section><text>'di ltar gdon par bya ste/ sham thabs ha cang 'jol ba ma yin par bgo bar bya'o/ /drug sde dag sham thabs gyon pa na mdun 'phyang bar byed nas bram ze dang / khyim bdag dad pa can dag smod par byed de/ 'phags pa dag byis pa khye'u</text></item>
<item><p>235b4</p><section>'dul ba</section><text>dag dang chang gis ra ro ba dag dang / 'byung po dang sha zas brlams pa dag sham thabs 'di ltar 'tshal bas 'di ni tshul dang 'thun pa ma lags kyis sham thabs 'di ltar ma gsol cig /de dag gis smras pa/ shes ldan dag 'di la</text></item>
<item><p>235b5</p><section>'dul ba</section><text>dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom</text></item>
<item><p>235b6</p><section>'dul ba</section><text>ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi 'di ltar gdon</text></item>
<item><p>235b7</p><section>'dul ba</section><text>par bya ste/ sham thabs glang po che'i sna ltar ma yin par bgo bar bslab par bya'o/ /drug sde dag sham thabs gyon pa na glo dag tu ltebs par byed nas/ bram ze dang khyim bdag dad pa can dag smod par byed de/ 'phags pa</text></item>
<item><p>235b8</p><section>'dul ba</section><text>dag gar mkhan dag tshogs kyi nang du sham thabs 'di ltar 'tshal bas 'di ni tshul dang 'thun pa ma lags kyis sham thabs 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa</text></item>
<item><p>236a1</p><section>'dul ba</section><text>dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa</text></item>
<item><p>236a2</p><section>'dul ba</section><text>dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ sham thabs ta</text></item>
<item><p>236a3</p><section>'dul ba</section><text>la'i lo ma ltar bltab pa ma yin par bgo bar bslab par bya'o/ /drug sde dag sham thabs gyon pa na glor bltab ste phur ma ltar 'jog par byed nas/ bram ze dang khyim bdag dad pa can dag smod par byed de/ 'phags</text></item>
<item><p>236a4</p><section>'dul ba</section><text>pa dag nor can dag dang tshong dpon dag dang ded dpon dag dang / bud med dag sham thabs 'di ltar 'tshal bas 'di ni tshul dang 'thun pa ma lags kyis sham thabs 'di ltar ma gsol cig /de dag gis smras pa/ shes ldan</text></item>
<item><p>236a5</p><section>'dul ba</section><text>'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams</text></item>
<item><p>236a6</p><section>'dul ba</section><text>kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi</text></item>
<item><p>236a7</p><section>'dul ba</section><text>'di ltar gdon par bya ste/ sham thabs 'bru'i phur ma ltar ma yin par bgo bar bslab par bya'o/ /drug sde dag sham thabs gyon pa na lte ba'i 'og tu sbrul mgo'i gdengs ka ltar byed nas/ bram ze dang khyim bdag dad pa</text></item>
<item><p>236a8</p><section>'dul ba</section><text>can dag smod par byed de/ 'phags pa dag rgyan po bgyid pa dag sham thabs 'di ltar 'tshal bas 'di ni tshul dang 'thun pa ma lags kyis sham thabs 'di ltar ma gsol cig /de dag gis smras pa/ shes ldan dag 'di la</text></item>
<item><p>236b1</p><section>'dul ba</section><text>dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslab par gyur pa'o/ /de dag rgya cher smod par zhugs pa thos nas skabs de dge slong rnams kyis bcom ldan</text></item>
<item><p>236b2</p><section>'dul ba</section><text>'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/</text></item>
<item><p>236b3</p><section>'dul ba</section><text>sham thabs sbrul mgo'i gdeng ka ltar ma yin par bgo bar bslab par bya'o/ /bslab pa bsdu ba'i mdo ni sham thabs zlum por bgo bar bslab par bya/ sham thabs ha cang rtsengs pa ma yin pa dang / ha cang 'jol ba ma</text></item>
<item><p>236b4</p><section>'dul ba</section><text>yin pa dang / glang po che'i sna ltar ma yin pa dang / ta la'i lo ma ltar bltab pa ma yin pa dang / 'bru'i phur ma ltar ma yin pa dang / sbrul mgo'i gdengs ka ltar ma yin par bgo bar bslab par bya'o/ /bcom ldan 'das kyis dge slong gis</text></item>
<item><p>236b5</p><section>'dul ba</section><text>sham thabs zlum por bgo bar bslab par bya/ sham thabs ha cang rtsengs pa ma yin pa dang / ha cang 'jol ba ma yin pa dang / glang po che'i sna ltar ma yin pa dang / ta la'i lo ma ltar bltab pa ma yin pa dang / 'bru'i phur ma ltar ma yin pa</text></item>
<item><p>236b6</p><section>'dul ba</section><text>dang sbrul mgo'i sdeng ka ltar ma yin par bgo bar bslab par bya'o/ /zhes bka' stsal nas/ dge slong dag chos gos gyon pa na ji ltar bgo ba mi shes nas bcom ldan 'das kyis bka' stsal pa/ de lta bas na dge slong rnams kyis</text></item>
<item><p>236b7</p><section>'dul ba</section><text>chos gos zlum por bgo bar bslab par bya'o/ /bcom ldan 'das kyis chos gos zlum por bgo bar bslab par bya'o zhes bka' stsal nas/ drug sde dag chos gos ha cang rtsengs par gyon par byed nas/ bram ze dang khyim bdag dad</text></item>
<item><p>236b8</p><section>'dul ba</section><text>pa can dag smod par byed de/ 'phags pa dag dwa dag dang / rgyan po pa dag dang / nal gyi bu dag stod g.yogs 'di ltar 'tshal bas 'di ni tshul dang 'thun pa ma lags kyis chos gos 'di ltar ma gsol cig /de dag gis smras pa/</text></item>
<item><p>237a1</p><section>'dul ba</section><text>shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslab par gyur pa'o/ /de dag rgya cher smod pa la zhugs pa thos nas skabs de dge slong</text></item>
<item><p>237a2</p><section>'dul ba</section><text>rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ chos</text></item>
<item><p>237a3</p><section>'dul ba</section><text>gos ha cang rtsengs pa ma yin par bgo bar bslab par bya'o/ /bcom ldan 'das kyis chos gos ha cang rtsengs pa ma yin par bgo bar bslab par bya'o zhes bka' stsal nas/ drug sde dag ha cang 'jol bar gyon par byed nas/ bram ze dang khyim bdag dad</text></item>
<item><p>237a4</p><section>'dul ba</section><text>pa can dag smod par byed de/ 'phags pa dag tag ka'i yul na gnas pa'i mi dag dang / rigs kyi mna' ma dag stod g.yogs 'di ltar 'tshal bas 'di ni tshul dang 'thun pa ma lags kyis chos gos 'di ltar ma gsol cig /de dag gis smras</text></item>
<item><p>237a5</p><section>'dul ba</section><text>pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge</text></item>
<item><p>237a6</p><section>'dul ba</section><text>slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi 'di</text></item>
<item><p>237a7</p><section>'dul ba</section><text>ltar gdon par bya ste/ chos gos ha cang 'jol ba ma yin par bgo bar bslab par bya'o/ /drug sde dag lag pa dang rkang pa rkyong bar byed cing khyim gzhan du 'dong nas bram ze dang / khyim bdag dad pa can dag smod par byed de/</text></item>
<item><p>237a8</p><section>'dul ba</section><text>'phags pa dag byis pa khye'u dag dang / chang gis ra ro ba dag dang 'byung po dang sha zas brlams pa dag lag pa dang rkang pa 'di ltar rkyong bar bgyid cing mchi bas 'di ni tshul dang 'thun pa ma lags kyis 'di ltar ma bzhud cig</text></item>
<item><p>237b1</p><section>'dul ba</section><text>de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de</text></item>
<item><p>237b2</p><section>'dul ba</section><text>dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi 'di ltar</text></item>
<item><p>237b3</p><section>'dul ba</section><text>gdon par bya ste shin tu bsdams shing khyim gzhan du 'gro bar bslab par bya'o/ /drug sde dag chos gos bsdus shing phrag pa la gzar te khyim gzhan du 'gro bar byed nas/ bram ze dang khyim bdag dad pa can dag smod par byed de/ 'phags pa dag gyad 'gyed</text></item>
<item><p>237b4</p><section>'dul ba</section><text>sar mchi ba dag stod g.yogs 'di ltar 'tshal bas 'di ni tshul dang 'thun pa ma lags kyis chos gos 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed</text></item>
<item><p>237b5</p><section>'dul ba</section><text>cag nyid mi shes pa dang bral ba dang bslab par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no</text></item>
<item><p>237b6</p><section>'dul ba</section><text>snyam nas bka' stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ legs par bgos shing khyim gzhan du 'gro bar bslab par bya'o/ /drug sde dag byung rgyal smra</text></item>
<item><p>237b7</p><section>'dul ba</section><text>bas sgra 'byin cing khyim gzhan du 'dong nas/ bram ze dang khyim bdag dad pa can dag smod par byed de/ 'phags pa dag byis pa khye'u dag dang / chang gis ra ro ba dag dang / 'byung po dang / sha zas brlams pa dag</text></item>
<item><p>237b8</p><section>'dul ba</section><text>'di ltar byung rgyal smra bas sgra 'byin cing mchi bas 'di ni tshul dang 'thun pa ma lags kyis/ 'di ltar sgra 'byin cing ma bzhud cig /de dag gis smras pa/ shes ldan dag 'di la dgos</text></item>
<item><p>238a1</p><section>'dul ba</section><text>pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la</text></item>
<item><p>238a2</p><section>'dul ba</section><text>gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ sgra bskyung zhing tshig nyung ngus</text></item>
<item><p>238a3</p><section>'dul ba</section><text>khyim gzhan du 'gro bar bslab par bya'o/ /drug sde dag mig yengs shing khyim gzhan du 'gro ba na de dag glang po che 'khrul pa dang lhan cig 'dom pa dang / rta 'khrul pa dang / shing rta 'khrul pa dang / rkang tang 'khrul pa dang 'dom zhing de dag</text></item>
<item><p>238a4</p><section>'dul ba</section><text>gis brngos shing phul ba na mi gtsang ba dang / rdzab kyi khung dang / phyag dar gyi khrod du sgyel nas/ bram ze dang / khyim bdag dad pa can dag smod par byed de/ 'phags pa dag skar ma la rtog pa dag dang / mig btsums pa dag bzhin ci'i phyir</text></item>
<item><p>238a5</p><section>'dul ba</section><text>gzigs/ sa la gzigs na ci nongs/ 'di ni tshul dang 'thun pa ma lags kyis/ 'di ltar yengs shing ma bzhud cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por</text></item>
<item><p>238a6</p><section>'dul ba</section><text>khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer</text></item>
<item><p>238a7</p><section>'dul ba</section><text>ba bden no snyam nas bka' stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mig g.yeng bar mi bya zhing khyim gzhan du 'gro bar bslab par bya'o/ /drug sde</text></item>
<item><p>238a8</p><section>'dul ba</section><text>dag mig rgyang ring por lta zhing khyim gzhan du 'dong ba na/ de dag spyod lam nyams shing lam shor ba la sogs par gyur nas/ bram ze dang / khyim bdag dad pa can dag smod par byed de/ 'phags pa dag skar ma la rtog pa dag dang / bya ra ba dag 'di</text></item>
<item><p>238b1</p><section>'dul ba</section><text>ltar lta bar bgyid pas 'di ni tshul dang 'thun pa ma lags kyis 'di ltar gzigs shing ma bzhud cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang</text></item>
<item><p>238b2</p><section>'dul ba</section><text>bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka'</text></item>
<item><p>238b3</p><section>'dul ba</section><text>stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ gnya' shing gang tsam du blta zhing khyim gzhan du 'gro bar bslab par bya'o/ /bslab pa bsdu ba'i mdo ni/ chos gos</text></item>
<item><p>238b4</p><section>'dul ba</section><text>zlum por bgo bar bslab par bya/ chos gos ha cang rtsengs pa ma yin pa dang / ha cang 'jol ba ma yin par bgo bar bslab par bya'o/ /shin du bsdams pa dang / legs par bgos pa dang / sgra bskyung ba dang / mig g.yeng bar mi bya ba dang /</text></item>
<item><p>238b5</p><section>'dul ba</section><text>gnya' shing gang tsam du blta zhing khyim gzhan du 'gro bar bslab par bya'o/ /drug sde dag mgo g.yogs shing khyim gzhan du 'dong bar byed nas/ bram ze dang khyim bdag dad pa can dag smod par byed de/ 'phags pa dag</text></item>
<item><p>238b6</p><section>'dul ba</section><text>rigs kyi mna' ma dag dang / mig na ba dag dang / sbrang rtsi'i sbrang bus 'jigs pa dag 'di ltar bgyid pas 'di ni tshul dang 'thun pa ma lags kyis 'di ltar ma g.yogs shig /de dag gis smras pa/ shes ldan</text></item>
<item><p>238b7</p><section>'dul ba</section><text>dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams</text></item>
<item><p>238b8</p><section>'dul ba</section><text>kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mgo mi</text></item>
<item><p>239a1</p><section>'dul ba</section><text>g.yog par khyim gzhan du 'gro bar bslab par bya'o/ /drug sde dag sham thabs brdzes te khyim gzhan du 'dong bar byed nas/ bram ze dang / khyim bdag dad pa can dag smod par byed de/ 'phags pa dag bshang ba dang gci</text></item>
<item><p>239a2</p><section>'dul ba</section><text>ba bgyid pa'i mi dag 'di ltar bgyid pas 'di ni tshul dang 'thun pa ma lags kyis 'di ltar ma brdze shig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid</text></item>
<item><p>239a3</p><section>'dul ba</section><text>mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas</text></item>
<item><p>239a4</p><section>'dul ba</section><text>bka' stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi brdze bar khyim gzhan du 'gro bar bslab par bya'o/ /drug sde dag chos gos phrag pa la gzar te khyim gzhan</text></item>
<item><p>239a5</p><section>'dul ba</section><text>du 'dong bar byed nas/ bram ze dang / khyim bdag dad pa can dag smod par byed de/ 'phags pa dag dwa dag dang / rgyan po pa dag dang / nal gyi bu dag 'di ltar bgyid pas 'di ni tshul dang 'thun pa ma lags kyis 'di ltar</text></item>
<item><p>239a6</p><section>'dul ba</section><text>ma gzar cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher</text></item>
<item><p>239a7</p><section>'dul ba</section><text>smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ dge slong</text></item>
<item><p>239a8</p><section>'dul ba</section><text>dag de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi gzar bar khyim gzhan du 'gro bar bslab par bya'o/ /drug sde dag lag pa gnya' gong du bsnol te khyim gzhan du 'dong bar</text></item>
<item><p>239b1</p><section>'dul ba</section><text>byed nas bram ze dang / khyim bdag dad pa dag smod par byed de/ 'phags pa dag dwa dag dang / rgyan po pa dag dang / nal gyi bu dag 'di ltar bgyid pas 'di ni tshul dang 'thun pa ma lags kyis 'di ltar gnya' gong du ma bsnol cig /</text></item>
<item><p>239b2</p><section>'dul ba</section><text>de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa</text></item>
<item><p>239b3</p><section>'dul ba</section><text>thos nas skabs de dge slong rnams kyis bcom ldan 'das la gsol pa/ bcom ldan 'das kyis dgongs pa/ khyim pa dag zer ba bden no snyam nas bka' stsal pa/ dge slong dag de lta bas na nga'i nyan thos rnams kyis 'dul ba la bslab</text></item>
<item><p>239b4</p><section>'dul ba</section><text>pa'i gzhi 'di ltar gdon par bya ste/ gnya' gong du mi bsnol bar khyim gzhan du 'gro bar bslab par bya'o/ /drug sde dag lag pa ltag par bsnol te khyim gzhan du 'dong bar byed nas/ bram ze dang / khyim bdag dad pa can dag smod par byed de/ 'phags</text></item>
<item><p>239b5</p><section>'dul ba</section><text>pa dag g.yog dag 'di ltar bgyid pas 'di ni tshul dang 'thun pa ma lags kyis 'di ltar ltag par ma bsnol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi</text></item>
<item><p>239b6</p><section>'dul ba</section><text>shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka'</text></item>
<item><p>239b7</p><section>'dul ba</section><text>stsal pa/ dge slong dag de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ ltag par mi bsnol bar khyim gzhan du 'gro bar bslab par bya'o/ /bslab pa bsdu ba'i mdo ni mgo mi g.yog pa</text></item>
<item><p>239b8</p><section>'dul ba</section><text>dang / mi brdze ba dang / mi gzar ba dang / gnya' gong du mi bsnol ba dang / ltag par mi bsnol bar khyim gzhan du 'gro bar bslab par bya'o/ /drug sde dag rib ma la mchong zhing khyim gzhan du 'dong nas/</text></item>
<item><p>240a1</p><section>'dul ba</section><text>bram ze dang khyim bdag dad pa can dag smod par byed de/ 'phags pa dag 'jigs pas skrag cing 'bros pa dag 'di ltar bgyid pas 'di ni tshul dang 'thun pa ma lags kyis 'di ltar ma mchong shig /de dag gis smras pa/ shes</text></item>
<item><p>240a2</p><section>'dul ba</section><text>ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis</text></item>
<item><p>240a3</p><section>'dul ba</section><text>bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/</text></item>
<item><p>240a4</p><section>'dul ba</section><text>mi mchong bar khyim gzhan du 'gro bar bslab par bya'o/ /drug sde dag gom pa ha cang chen po dag gis khyim gzhan du 'dong nas bram ze dang / khyim bdag dad pa can dag smod par byed de/ 'phags pa dag chang gis ra ro ba dag dang /</text></item>
<item><p>240a5</p><section>'dul ba</section><text>'byung po dang / sha zas brlams pa dag 'di ltar bgyid pas 'di ni tshul dang 'thun pa ma lags kyis 'di ltar ma bzhud cig /de dag gis smras pa/ shes ldan dag 'di la dgos pa yod do/ /'phags pa dag dgos pa</text></item>
<item><p>240a6</p><section>'dul ba</section><text>gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom</text></item>
<item><p>240a7</p><section>'dul ba</section><text>ldan 'das kyis dgongs pa/ khyim pa dag zer ba bden no snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi brkyang bar khyim gzhan du 'gro bar</text></item>
<item><p>240a8</p><section>'dul ba</section><text>bslab par bya'o/ /drug sde dag tsog pus khyim gzhan du 'dong nas/ bram ze dang khyim bdag dad pa can dag smod par byed de/ 'phags pa dag 'gros nyams pa dag dang / rkang bam can dag dang / byis pa khye'u dag 'di ltar bgyid pas</text></item>
<item><p>240b1</p><section>'dul ba</section><text>'di ni tshul dang 'thun pa ma lags kyis 'di ltar ma mdzad cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs</text></item>
<item><p>240b2</p><section>'dul ba</section><text>par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ de lta</text></item>
<item><p>240b3</p><section>'dul ba</section><text>bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ tsog pus ma yin par khyim gzhan du 'gro bar bslab par bya'o/ /drug sde dag rkang pa'i brang ba dag gis khyim gzhan du 'dong bar byed nas bram ze</text></item>
<item><p>240b4</p><section>'dul ba</section><text>dang khyim bdag dad pa can dag smod par byed de/ 'phags pa dag byis pa khye'u smig ma bzhin du rtse ba dag dang / rkang mthil smas pa dag 'di ltar bgyid pas 'di ni tshul dang 'thun pa ma lags kyis 'di ltar ma bzhud cig /de dag gis smras pa/</text></item>
<item><p>240b5</p><section>'dul ba</section><text>shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan</text></item>
<item><p>240b6</p><section>'dul ba</section><text>'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ brang bas ma yin par khyim</text></item>
<item><p>240b7</p><section>'dul ba</section><text>gzhan du 'gro bar bslab par bya'o/ /drug sde dag lag pa gnyis dkur brten te khyim gzhan du 'dong bar byed nas/ bram ze dang / khyim bdag dad pa can dag smod par byed de/ 'phags pa dag nor can dag dang / tshong dpon dag dang ded dpon dag 'di ltar</text></item>
<item><p>240b8</p><section>'dul ba</section><text>bgyid pas 'di ni tshul dang 'thun pa ma lags kyis 'di ltar ma bzhud cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang</text></item>
<item><p>241a1</p><section>'dul ba</section><text>bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden</text></item>
<item><p>241a2</p><section>'dul ba</section><text>no snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dkur mi brten par khyim gzhan du 'gro bar bslab par bya'o/ /bslab pa bsdu ba'i mdo ni mi mchong ba dang /</text></item>
<item><p>241a3</p><section>'dul ba</section><text>mi brkyang pa dang / tsog pus ma yin pa dang / brang bas ma yin pa dang / dkur mi brten par khyim gzhan du 'gro bar bslab pa bya'o/ /drug sde dag lus bsgyur zhing khyim gzhan du 'dong bar byed nas/ bram ze dang / khyim bdag dad pa can dag smod par byed de</text></item>
<item><p>241a4</p><section>'dul ba</section><text>'phags pa dag gzugs 'tsho ma dag dang / glang po che dag dang / bal glang mo dag 'di ltar mchi bas 'di ni tshul dang 'thun pa ma lags kyis 'di ltar ma bzhud cig /de dag gis smras pa/ shes ldan dag 'di la dgos pa yod do/ /'phags pa dag dgos</text></item>
<item><p>241a5</p><section>'dul ba</section><text>pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/</text></item>
<item><p>241a6</p><section>'dul ba</section><text>khyim pa dag zer ba bden no snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ lus mi bsgyur bar khyim gzhan du 'gro bar bslab par bya'o/ /drug sde dag lag pa dkyog</text></item>
<item><p>241a7</p><section>'dul ba</section><text>cing khyim gzhan du 'dong bar byed nas/ bram ze dang / khyim bdag dad pa can dag smod par byed de/ 'phags pa dag dwa dag dang / rgyan po pa dag dang nal gyi bu dag 'di ltar mchi bas 'di ni tshul dang 'thun pa ma lags kyis 'di</text></item>
<item><p>241a8</p><section>'dul ba</section><text>ltar ma bzhud cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod</text></item>
<item><p>241b1</p><section>'dul ba</section><text>pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ de lta bas na nga'i nyan thos rnams kyis 'dul ba la bslab</text></item>
<item><p>241b2</p><section>'dul ba</section><text>pa'i gzhi 'di ltar gdon par bya ste/ lag pa mi dkyog par khyim gzhan du 'gro bar bslab par bya'o/ /drug sde dag lus bsgyur zhing khyim gzhan du 'dong bar byed nas/ bram ze dang / khyim bdag dad pa can dag smod par byed de/ 'phags pa dag glang po</text></item>
<item><p>241b3</p><section>'dul ba</section><text>che dag dang / srog chags rtsangs pa dag 'di ltar mchi bas 'di ni tshul dang 'thun pa ma lags kyis 'di ltar ma bzhud cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag</text></item>
<item><p>241b4</p><section>'dul ba</section><text>nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no</text></item>
<item><p>241b5</p><section>'dul ba</section><text>snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mgo mi bsgyur bar khyim gzhan du 'gro bar bslab par bya'o/ /drug sde dag phrag pa sprad cing khyim gzhan du</text></item>
<item><p>241b6</p><section>'dul ba</section><text>'dong ba na/ ji tsam na mi zhig spos dang me tog gis brgyan te/ 'jig rten la bu tsam du sems shing 'gro nas drug sde dag gis smras pa/ dga' bo nye dga' bkren pa 'di 'jig rten la bu tsam du sems shing 'gro na/ ci 'di'i</text></item>
<item><p>241b7</p><section>'dul ba</section><text>snying lam na drug sde dag gis sngon lan 'ga' yang dri dang me tog thogs ma myong snyam pa 'dras tshur sheg 'di mi dga' bar bya'o/ /de ltar bya'o zhes de na de dag gcig dang gcig phrag pa sprad cing gzhan dang gzhan yang phrag pa</text></item>
<item><p>241b8</p><section>'dul ba</section><text>sprad de/ de phul ba dang sa la 'gyel nas des smras pa/ bdag gis khyed cag la nongs pa ci bgyis/ bkren pa khyod kyi snying lam na drug sde dag gis sngon lan 'ga' yang spos dang me tog thogs ma myong snyam pas khyod de ltar</text></item>
<item><p>242a1</p><section>'dul ba</section><text>mi dga' bar bya'o/ /de smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim bdag</text></item>
<item><p>242a2</p><section>'dul ba</section><text>de gnas su smod par byed do snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ phrag pa mi sprad par khyim gzhan du 'gro bar bslab par bya'o/ /drug sde</text></item>
<item><p>242a3</p><section>'dul ba</section><text>dag lag pa sbrel cing khyim gzhan du 'dong ba na/ ji tsam na mi zhig spos dang me tog gis brgyan te/ 'jig rten la bu tsam du sems shing 'gro nas/ drug sde dag gis smras pa/ dga' bo nye dga' bkren pa 'di 'jig rten la bu</text></item>
<item><p>242a4</p><section>'dul ba</section><text>tsam du sems shing 'gro na/ ci 'di'i snying lam na drug sde dag gis sngon lan 'ga' yang dri dang me tog thogs ma myong snyam pa 'dras/ tshur sheg 'di mi dga' bar bya'o/ /de ltar bya'o zhes de na de dag gcig dang gcig lag</text></item>
<item><p>242a5</p><section>'dul ba</section><text>pa sbrel cing / gzhan dang gzhan yang lag pa sbrel te phul ba dang sa la 'gyel nas/ des smras pa/ bdag gis khyed cag la nongs pa ci bgyis/ bkren pa khyod kyi snying lam na drug sde dag gis sngon lan 'ga' yang spos dang me</text></item>
<item><p>242a6</p><section>'dul ba</section><text>tog thogs ma myong snyam pas khyod de ltar mi dga' bar bya'o/ /des smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol pa dang / bcom ldan 'das</text></item>
<item><p>242a7</p><section>'dul ba</section><text>kyis dgongs pa/ khyim bdag de gnas su smod par byed do snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ lag pa mi sbrel bar khyim gzhan</text></item>
<item><p>242a8</p><section>'dul ba</section><text>du 'gro bar bslab par bya'o/ /bslab pa bsdu ba'i mdo ni lus mi bsgyur ba dang / lag pa mi dkyog pa dang / mgo mi bsgyur ba dang / phrag pa mi sprad pa dang / lag pa mi sbrel bar khyim gzhan du 'gro bar bslab par bya'o/ /sangs rgyas</text></item>
<item><p>242b1</p><section>'dul ba</section><text>bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na bram ze gtsang sbra 'dod pa zhig 'dug pa des sgo khang du mal bshams nas/ de na bu mo zhig bsil yab thogs te</text></item>
<item><p>242b2</p><section>'dul ba</section><text>sbrang ma skyob cing 'dug go/ /tshe dang ldan pa nye dga' de'i khyim du bsod snyoms la zhugs nas des smras pa/ bu mo bram ze'i gan du song la nye dga' sgo na sdod do zhes gyis shig /des smras pa/ 'phags pa bdag 'di na sbrang ma skyob</text></item>
<item><p>242b3</p><section>'dul ba</section><text>cing mchis pas mi mchi'o/ /des smras pa/ bu mo gal te de lta na kho bos re shig bsrung gis khyod song la smros shig /de song ba dang nye dga' rkang pa dang bcas par 'dzegs te/ mal de'i steng du 'dug go/ /bram ze de phyir byung ba dang nye</text></item>
<item><p>242b4</p><section>'dul ba</section><text>dga' rkang pa dang bcas pa'i mal gyi steng du 'dzegs te 'dug pa mthong ngo / /mthong nas kyang smras pa/ 'jig rten gyi gtsang sbra ni tha dad pa yin na/ ci'i phyir khyod 'dir rkang pa dang bcas par 'dzegs te 'dug des smras</text></item>
<item><p>242b5</p><section>'dul ba</section><text>pa/ bram ze dge slong gis mal la longs spyad pa gang yin pa ni khyod kyi khyim bdun pa tshun chad la phan btags pa yin no/ /de smod par byed phyar ka gtong bar byed/ kha zer bar byed pa thos nas skabs de dge slong rnams kyis bcom ldan</text></item>
<item><p>242b6</p><section>'dul ba</section><text>'das la gsol pa dang / bcom ldan 'das kyis dgongs pa/ bram ze de gnas su smod do snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ ma bsgo bar khyim gzhan</text></item>
<item><p>242b7</p><section>'dul ba</section><text>du stan la mi 'dug par bslab par bya'o/ /gang gi tshe tshe dang ldan pa 'char kas gtum mo btul ba de'i tshe na des drang srong gi stan bshams nas tshe dang ldan pa 'char kas longs spyad cing spyad cing 'gro'o/ /ji tsam dus gzhan zhig na</text></item>
<item><p>242b8</p><section>'dul ba</section><text>des gtum mo la smras pa/ sring mo khyod bltas kyis ljongs rgyur 'gro'o/ /des smras pa/ 'phags pa myur du slar spyon cig /sdod skyo ba skyed par ma mdzad cig /des smras pa/ sring mo ma nyes kyis de bzhin du bya'o/ /des de bltas te rgyal byed kyi tshal du</text></item>
<item><p>243a1</p><section>'dul ba</section><text>song ba dang / bcom ldan 'das kyis tshe dang ldan pa kun dga' bo la bka' stsal pa/ kun dga' bo song la dge slong rnams la bcom ldan 'das nyi ma bdun pa la ljongs rgyur gshegs kyis/ khyed cag las gang bcom ldan 'das dang thabs gcig</text></item>
<item><p>243a2</p><section>'dul ba</section><text>ljongs rgyur 'gro bar spro ba des chos gos kyi las gyis shig ces sgo shig /tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas/ dge slong rnams la tshe dang ldan pa dag bcom ldan 'das nyi ma bdun pa la ljongs rgyur</text></item>
<item><p>243a3</p><section>'dul ba</section><text>gshegs kyis/ khyed cag las gang bcom ldan 'das dang thabs gcig ljongs rgyur 'gro bar spro ba des chos gos kyi las gyis shig ces bsgo'o/ /tshe dang ldan pa 'char kas bsams pa/ sangs rgyas ljongs rgyur gshegs pa la phan yon bcwa brgyad</text></item>
<item><p>243a4</p><section>'dul ba</section><text>yod kyis bcom ldan 'das nyid dang thabs gcig 'gro'o snyam nas de ma 'phags so/ /de'i tshe na gtum mo'i khyim na khye'u btsas nas ring po ma lon pa zhig yod nas/ des bu mo de la smras pa/ bu mo khye'u 'di drang srong gi gdan la snyol cig dang yun</text></item>
<item><p>243a5</p><section>'dul ba</section><text>ring du 'tsho zhing tshe ring du skyong bar 'gyur ro/ /des de gos dkar po bskon te bsnyal ba dang / tshe dang ldan pa 'char ka mnyan yod du bsod snyoms la zhugs nas des bsams pa/ je gtum mo'i khyim du stan la longs spyod du 'gro zhing phyis bsod</text></item>
<item><p>243a6</p><section>'dul ba</section><text>snyoms brgyus te 'gro'o snyam nas de der song ngo / /dgra bcom pa dag ni ma bsams par shes pa dang mthong ba mi 'jug pas/ de stan de nyid la gya tshom du 'dug pa dang / nang mi brtad pa dang bcas pas 'phags pa khye'u khye'u zhes smras pa</text></item>
<item><p>243a7</p><section>'dul ba</section><text>dang / de myur ba myur bar langs nas ji tsam nas de dag gis dus la bab par mthong nas/ de dag ngu bar brtsams pa dang / des smras pa/ sring mo dag 'di la ci ngu / 'du byed thams cad kyi chos nyid 'di lta bu yin no/ /'on</text></item>
<item><p>243a8</p><section>'dul ba</section><text>kyang kho bo la brten te bcom ldan 'das 'dul ba la nyan thos rnams kyi bslab pa'i gzhi 'cha' bar 'gyur bas 'di la kho bos ngu bar bya ba yin no/ /'khor ba na sems can rnams nye du la byams pa ni thog ma med pa'i</text></item>
<item><p>243b1</p><section>'dul ba</section><text>dus nas goms pa yin pas de dag de bzhin du ngu zhing mi sdod pa thos nas dge slong rnams kyis skabs de bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di</text></item>
<item><p>243b2</p><section>'dul ba</section><text>ltar gdon par bya ste/ stan la ma brtags par khyim gzhan du stan la 'dug par mi bya bar bslab par bya'o/ /gang gi tshe bcom ldan 'das mngon par byung nas lo bcu gnyis lon zhing / rdzogs par sangs rgyas nas lo drug lon nas ser skya'i</text></item>
<item><p>243b3</p><section>'dul ba</section><text>gnas su byon pa de'i tshe na nyi ma gcig ni yab kyi gan du gdugs tshod gsol/ nyi ma gnyis pa la ni rang gi btsun mo'i 'khor du gdugs tshod gsol ba na tshe dang ldan pa 'char kas btsun mo grags 'dzin bshos 'brim pa la rkang pas rkang pa la</text></item>
<item><p>243b4</p><section>'dul ba</section><text>phul ba dang / de stobs dang ldan pas ma 'gyel nas/ des btsun mo sa 'tsho ma la smras pa sa 'tsho ma/ 'phags pa 'char kas bdag sangs rgyas la sogs pa dge slong gi dge 'dun gyi spyan sngar tho brtsams so/ /ci byas des ji ltar gyur pa brjod pa dang / des</text></item>
<item><p>243b5</p><section>'dul ba</section><text>smras pa/ de ci nas kyang phyin cad de ltar byed par mi 'gyur ba de ltar mi dga' bar bya'o/ /ji tsam nyi ma gzhan zhig la btsun mo grags 'dzin gyis khri'u ma brgyus pa zhig ras kyis g.yogs nas bu mo mngag gzhug ma la smras pa/ bu mo song la re shig</text></item>
<item><p>243b6</p><section>'dul ba</section><text>rgyal po'i pho brang gi sgor sdod la/ gang gi tshe 'phags pa 'char ka 'ong ba de'i tshe na khyod kyis 'di skad ces bram ze bram ze zhes brjod par bya'o/ /gal te bram zes ci bya zhes zer na de la btsun mo'i 'khor du 'bod do zhes brjod par bya'o/ /bu mo de byung ba dang /</text></item>
<item><p>243b7</p><section>'dul ba</section><text>tshe dang ldan pa 'char ka yang 'ongs nas/ der bram ze bram ze zhes bod par brtsams pa dang / des smras pa/ bu mo bram zes ci bya/ 'phags pa btsun mo'i 'khor du 'bod do/ /des bsams pa/ der gor ma chag par sbyin par byed kyis 'gro'o snyam nas de myur bar</text></item>
<item><p>243b8</p><section>'dul ba</section><text>myur bar song ba dang / btsun mo grags 'dzin gyis bu mo la smras pa/ bu mo kho mos khyod la bram ze bos shig ces bsgo na khyod kyis ci'i phyir dge sbyong mgo reg bos des cang mi zer bar 'dug go/ /tshe dang ldan pa 'char kas smras pa/ gal te kho bo khyod kyi khyim thab kyi gan du rab tu byung zhes te kho bo'i bram ze</text></item>
<item><p>244a1</p><section>'dul ba</section><text>yang nyams snyam 'am ci/ gal te bram ze na ni oṃ bhur bhu ba swā zhes zer la/ 'on te rab tu byung na ni/ /sdig pa thams cad mi bya ste/ /dge ba phun sum tshogs par bya/ /rang gi sems ni yongs su gdul/ /'di ni sangs rgyas bstan</text></item>
<item><p>244a2</p><section>'dul ba</section><text>pa yin zhes zer ro/ /des smras pa/ khyod bram ze yang rung / dge sbyong yang rung ste/ kho mos ni bcom ldan 'das dka' ba spyod pa na/ gal te bcom ldan 'das ser skya'i gnas su gshegs na de'i phyir bdag gis bram ze la 'di dang</text></item>
<item><p>244a3</p><section>'dul ba</section><text>'di sbyin par bya'o zhes gsol ba byas so/ /des smras pa/ bcom ldan 'das kyis srog chags 'bum phrag du ma dag lta ba'i rnam pa dang bral bar mdzad na khyod ni lta ba'i rnam pa dang bral bar ma mdzad do/ /des smras pa/ 'phags</text></item>
<item><p>244a4</p><section>'dul ba</section><text>pa bud med kyi yul ni dbral dka' ba lags pas ji ltar bgyi/ des smras pa/ de ni mjal gyis/ je slongs mo pa dag la ji zhig sbyin pa de blta'o/ /'phags pa zho'i kham phor 'di dang phye'i kham phor 'di 'greng ste long la khri'u 'di</text></item>
<item><p>244a5</p><section>'dul ba</section><text>la bzhugs shig /ci khri'u 'di yang kho bo la sbyin nam/ 'phags pa khri'u ni mi gsol lo/ /des bsams pa/ gal te khri'u mi ster na khri'u 'di bcag par bya'o snyam du rig nas/ de khri'u de nyid la lus thams cad</text></item>
<item><p>244a6</p><section>'dul ba</section><text>kyi ljid kyis phab ste 'dug pa dang / sgyel nas zho'i kham phor dang phye'i kham phor de de'i mgor bo ba dang / de dag gis rta gad kyis btab ste/ lag pa dang rkang pa dag nas bzung nas byang chub sems dpa' rol pa'i rdzing</text></item>
<item><p>244a7</p><section>'dul ba</section><text>du 'phangs so/ /de langs te gos dag 'tshir ba dge slong rnams kyis mthong nas smras pa/ tshe dang ldan pa 'char ka 'di ci nyes/ des smras pa/ kho bos ku re cung zhig byas na nyes dmigs 'di lta bu 'di byung ngo / /de dag smod par byed/</text></item>
<item><p>244a8</p><section>'dul ba</section><text>phyar ka gtong bar byed/ kha zer bar byed pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ de dag gnas su smod do snyam nas bka' stsal pa/ de lta bas na nga'i nyan thos rnams kyis</text></item>
<item><p>244b1</p><section>'dul ba</section><text>'dul ba la bslab pa'i gzhi 'di ltar gdon par bya ste/ lus thams cad kyi ljid kyis mi dbab par khyim gzhan du stan la 'dug par bslab par bya'o/ /drug sde dag khyim gzhan du rkang pa bsnol te 'dug par byed nas/ bram ze dang /</text></item>
<item><p>244b2</p><section>'dul ba</section><text>khyim bdag dad pa can dag smod par byed de/ 'phags pa dag dwa dag dang / rgyan po pa dag dang / nal gyi bu dag 'di ltar mchis pas 'di ni tshul dang 'thun pa ma lags kyis/ 'di ltar ma bzhugs shig /de dag gis smras pa/ shes ldan dag 'di la</text></item>
<item><p>244b3</p><section>'dul ba</section><text>dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la</text></item>
<item><p>244b4</p><section>'dul ba</section><text>gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ rkang pa mi bsnol bar khyim gzhan</text></item>
<item><p>244b5</p><section>'dul ba</section><text>du stan la 'dug par bslab par bya'o/ /drug sde dag khyim gzhan du brla bsnol te 'dug par byed nas/ bram ze dang / khyim bdag dad pa can dag smod par byed de/ 'phags pa dag dwa dag dang / rgyan po pa dag dang / nal gyi bu dag 'di</text></item>
<item><p>244b6</p><section>'dul ba</section><text>ltar mchis pas 'di ni tshul dang 'thun pa ma lags kyis 'di ltar ma bzhugs shig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang</text></item>
<item><p>244b7</p><section>'dul ba</section><text>bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas</text></item>
<item><p>244b8</p><section>'dul ba</section><text>bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ brla mi bsnol bar khyim gzhan du stan la 'dug par bslab par bya'o/ /drug sde dag long bu'i steng du long bu bzhag ste khyim gzhan du</text></item>
<item><p>245a1</p><section>'dul ba</section><text>'dug par byed nas/ bram ze dang / khyim bdag dad pa can dag smod par byed de/ 'phags pa dag dwa dag dang / rgyan po pa dag dang / nal gyi bu dag 'di ltar mchis par bgyid pas 'di ni tshul dang 'thun pa ma lags kyis 'di ltar ma bzhugs</text></item>
<item><p>245a2</p><section>'dul ba</section><text>shig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge</text></item>
<item><p>245a3</p><section>'dul ba</section><text>slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ long bu'i steng du</text></item>
<item><p>245a4</p><section>'dul ba</section><text>long bu mi gzhag par khyim gzhan du stan la 'dug par bslab par bya'o/ /drug sde dag rkang pa bkug ste khyim gzhan du 'dug par byed nas/ dge bsnyen ma dag lhags te phyag 'tshal ba na de dag a rog khya mi zer nas de dag gis smras pa/ 'phags pa dag</text></item>
<item><p>245a5</p><section>'dul ba</section><text>ci'i slad du a rog khya mi gsung / de dag gis smras pa/ khyed cag gis kho bo cag gi rkang pa la phyag ma byas so/ /de dag de dag gi rkang pa la phyag 'tshal ba na rkub tsos 'jal bar byed cing / dga' bo nye dga' 'di dag gi rkub tsos che khyad la</text></item>
<item><p>245a6</p><section>'dul ba</section><text>ltos shes smras pa dang / de dag ngo tsha nas cang mi smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i</text></item>
<item><p>245a7</p><section>'dul ba</section><text>gzhi 'di ltar gdon par bya ste/ rkang pa mi dgug par khyim gzhan du stan la 'dug par bslab par bya'o/ /drug sde dag rkang pa gdangs te khyim gzhan du 'dug par byed nas/ dge bsnyen ma dag lhags te phyag 'tshal ba na de dag a</text></item>
<item><p>245a8</p><section>'dul ba</section><text>rog khya lhag ma dang bcas par zer nas/ de dag gis smras pa/ 'phags pa dag ci'i slad du a rog khya lhag ma dang bcas par gsung / de dag gis smras pa/ khyed cag gis kho bo cag gi rkang pa la phyag ma byas so/ /de dag de dag gi rkang pa la phyag</text></item>
<item><p>245b1</p><section>'dul ba</section><text>'tshal ba na rkub tsos 'jal bar byed cing dga' bo nye dga' 'di dag gi rkub tsos che khyad la ltos shes smras pa dang / de dag ngo tsha nas cang mi smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das</text></item>
<item><p>245b2</p><section>'dul ba</section><text>kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ rkang pa mi gdang bar khyim gzhan du stan la 'dug par bslab par bya'o/ /drug sde dag mdoms snang bar stan la 'khod cing sgren mor snang</text></item>
<item><p>245b3</p><section>'dul ba</section><text>nas/ bram ze dang khyim bdag dad pa can dag smod par byed de 'phags pa dag byis pa khye'u dag dang / chang gis ra ro ba dag dang / 'byung po dang / sha zas brlams pa dag 'di ltar mchis pas 'di ni tshul dang 'thun pa ma lags kyis 'di ltar ma</text></item>
<item><p>245b4</p><section>'dul ba</section><text>bzhugs shig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs</text></item>
<item><p>245b5</p><section>'dul ba</section><text>pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ de lta bas na nga'i nyan thos rnams kyis 'dul ba la</text></item>
<item><p>245b6</p><section>'dul ba</section><text>bslab pa'i gzhi 'di ltar gdon par bya ste/ mdoms mi snang bar khyim gzhan du stan la 'dug par bslab par bya'o/ /bslab pa bsdu ba'i mdo ni ma bsgo bar khyim gzhan du stan la mi 'dug par bslab par bya/ stan la ma brtags</text></item>
<item><p>245b7</p><section>'dul ba</section><text>pa dang / lus thams cad kyi ljid kyis mi dbab pa dang / rkang pa mi bsnol ba dang / brla mi bsnol ba dang / long bu'i steng du long bu mi gzhag pa dang / rkang pa mi dgug pa dang / rkang pa mi gdang ba dang / mdoms mi snang bar khyim gzhan</text></item>
<item><p>245b8</p><section>'dul ba</section><text>du stan la 'dug par bslab par bya'o/ /sangs rgyas bcom ldan 'das chu srin byis pa gsod kyi ri la 'jigs rung gi tshal ri dgas kyi nags na bzhugs so/ /rgyal bu rtogs ldan gyis khang bzangs pad ma can tshon brgya rtsa gcig</text></item>
<item><p>246a1</p><section>'dul ba</section><text>gis bris pa der dge slong gi dge 'dun spyan drangs te bshos gsol ba na/ rgyal bu rtogs ldan ni dad pa dang ldan pa yin la/ 'khor ni ma dad pas 'brim mkhan rnams kyis la thu dag gis dge slong rnams kyi lhung bzed dag</text></item>
<item><p>246a2</p><section>'dul ba</section><text>gcog par byed nas/ drug sde dag gis gros byas pa/ 'di dag mi dga' bar bya'o zhes de dag 'bras chan dang / tshod ma 'brim pa na drug sde dag gis lhung bzed phyir bkyed pa dang / de dag sa la bo nas de dag gis smras pa/ 'phags pa dag</text></item>
<item><p>246a3</p><section>'dul ba</section><text>rgyal bu rtogs ldan gyi khang bzangs pad ma can tshon brgya rtsa gcig gis bris pa'i sa gzhi khyed kyis ma rung bar byas so/ /de dag gis smras pa/ bkren pa dag khyed cag sa gzhi ma rung ba na mi dga' bar byed na/ dge slong gang dag gi lhung</text></item>
<item><p>246a4</p><section>'dul ba</section><text>bzed dag chag pa de dag ji ltar byed ces zer ba thos nas skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di</text></item>
<item><p>246a5</p><section>'dul ba</section><text>ltar gdon par bya ste/ legs par zas blang bar bslab par bya'o/ /drug sde dag rgyal bu rtogs ldan gyi khyim du bsod snyoms la zhugs nas/ de dag dang por 'bras chen ji tsam gyis lhung bzed gang ba de tsam len par byed pa na/ bsod snyoms</text></item>
<item><p>246a6</p><section>'dul ba</section><text>'bul ba dag gis smras pa/ 'phags pa dag kyu rum gang du stsal/ de dag gis smras pa/ 'di nyid du lugs shig /de dag gis der blugs pa dang / de steng du lud de sa la bo nas de dag gis smras pa/ 'phags pa dag rgyal bu</text></item>
<item><p>246a7</p><section>'dul ba</section><text>rtogs ldan gyi khang bzangs pad ma can tshon brgya rtsa gcig gis bris pa'i sa gzhi khyed kyis ma rung bar byas so/ /de dag gis smras pa/ bkren pa dag re shig rgyal bu rtogs ldan gyis 'di la lhag par chags par byas nas</text></item>
<item><p>246a8</p><section>'dul ba</section><text>gang du skye bar 'gyur ba ni ma shes kyi/ khyed cag ni 'di la lhag par chags par byas nas yi dgas lba ba can rnams kyi nang du skye bar 'gyur ro zhes zer ba'i skabs de dge slong rnams kyis bcom ldan 'das la gsol pa dang /</text></item>
<item><p>246b1</p><section>'dul ba</section><text>bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mu dang kha da chad du ma yin par zas blang bar bslab par bya'o/ /drug sde dag rgyal bu rtogs ldan gyi khyim</text></item>
<item><p>246b2</p><section>'dul ba</section><text>du bsod snyoms la zhugs nas/ de dag dang por tshod ma ji tsam gyis lhung bzed gang ba de tsam len par byed pa na bsod snyoms 'bul ba dag gis smras pa/ 'phags pa dag 'bras chan gang du stsal de dag gis smras pa/ 'di nyid du</text></item>
<item><p>246b3</p><section>'dul ba</section><text>lugs shig /de dag gis der blugs pa dang / de'i steng du lud de bo nas de dag gis smras pa/ 'phags pa dag rgyal bu rtogs ldan gyi khang bzangs pad ma can tshon brgya rtsa gcig gis bris pa'i sa gzhi khyed kyis ma rung bar byas so/ /</text></item>
<item><p>246b4</p><section>'dul ba</section><text>de dag gis smras pa/ bkren pa dag re shig rgyal bu rtogs ldan gyis 'di la lhag par chags par byas nas gang du skye bar 'gyur ba ni ma shes kyi/ khyed cag ni 'di la lhag par chags par byas nas yi dgas lba ba can rnams kyi</text></item>
<item><p>246b5</p><section>'dul ba</section><text>nang du skye bar 'gyur ro zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di</text></item>
<item><p>246b6</p><section>'dul ba</section><text>ltar gdon par bya ste/ tshod ma dang mnyam pa ma yin par zas blang bar bslab par bya'o/ /drug sde dag zan za ba na tshod ma mi len par phyis thag ring du song ba dang 'bod par byed nas/ 'brim mkhan dag brel bar gyur</text></item>
<item><p>246b7</p><section>'dul ba</section><text>pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mthar chags</text></item>
<item><p>246b8</p><section>'dul ba</section><text>su zas blang bar bslab par bya'o/ /mnyan yod na khyim bdag cig 'dug pa des sangs rgyas la stsogs pa dge slong gi dge 'dun khyim gzhan du gdugs tshod la spyan drangs nas/ des zhal zas bsod pa sta gon byas nas/ des dang</text></item>
<item><p>247a1</p><section>'dul ba</section><text>por zan brim par brtsams pa dang / dge slong rnams kyis mang du blang bar brtsams pa na des smras pa/ 'phags pa dag bdag gis zhal zas bsod pa dag sta gon bgyis kyis mang du ma bzhes shig /drug sde dag</text></item>
<item><p>247a2</p><section>'dul ba</section><text>gis smras pa/ dga' bo nye dga' khyim bdag bkren pa 'di rnam pa 'dis zan yang 'gog par byed kyis mang du blang ngo zhes de dag gis mang du blangs so/ /ji tsam na rgan pa'i mtha' logs su bca' ba bsod pa dag 'brim pa drug sde</text></item>
<item><p>247a3</p><section>'dul ba</section><text>dag gis mthong nas/ de dag gi 'og na dge slong rgan zhugs shig 'dug pa de rgan pa'i mtha' logs su rnam par lta ba'i tshe drug sde dag gis de'i lhung bzed zan gyi chang bus bkang ngo / /khyim bdag des bca' ba brims pa na</text></item>
<item><p>247a4</p><section>'dul ba</section><text>rgan zhugs de la bca' ba byin pa dang / de lhung bzed kyi gzhir lhung nas/ des khyim bdag gi gdong du lta bar brtsams pa dang / des smras pa/ 'phags pa ci'i slad du khyod kyis zan mang po dag blangs/ khyim bdag bdag gis ma</text></item>
<item><p>247a5</p><section>'dul ba</section><text>blangs so/ /'o na 'di dag ga las mchis/ ma shes so/ /drug sde dag gis smras pa/ khyim bdag rgyal po nga las nu la nyi ma bdun du dbyig gi char bab ces grag pas rgan zhugs 'di la yang de dang 'dra bar zan gyi chang bu'i</text></item>
<item><p>247a6</p><section>'dul ba</section><text>char bab bo/ /de cang mi smra bar 'dug pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di</text></item>
<item><p>247a7</p><section>'dul ba</section><text>ltar gdon par bya ste/ lhung bzed la blta zhing zas blang bar bslab par bya'o/ /drug sde dag bsod snyoms la zhugs pa na ji srid du bsod snyoms mi sbyin pa de srid du lhung bzed bzed de sdod nas/ bram ze dang / khyim bdag dad pa</text></item>
<item><p>247a8</p><section>'dul ba</section><text>can dag smod par byed de/ 'phags pa dag ci'i slad du bca' ba dang bza' ba ma mchis par lhung bzed bzed de gzhes par mdzad/ 'di ni tshul dang 'thun pa ma lags kyis 'di ltar ma mdzad cig /de dag gis smras pa/ shes ldan dag</text></item>
<item><p>247b1</p><section>'dul ba</section><text>'di la dgos pa yod do/ /de dag gis smras pa/ 'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas/ skabs de dge slong rnams kyis</text></item>
<item><p>247b2</p><section>'dul ba</section><text>bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ bca' ba dang</text></item>
<item><p>247b3</p><section>'dul ba</section><text>bza' ba ma 'ongs par lhung bzed mi bzed par bslab par bya'o/ /mnyan yod na khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs nas/ khyim bdag de la 'bras chan mang / tshod ma</text></item>
<item><p>247b4</p><section>'dul ba</section><text>ni nyung nas/ drug sde dag gis 'bras chan gyis tshod ma bkab pa dang / khyim bdag des 'bras chan mthong nas smras pa/ 'phags pa dag skyu rum ma mchis sam ci/ de dag gis smras pa/ khyim bdag 'dir ltos shig /des tshod ma gzhan yang byin no/ /</text></item>
<item><p>247b5</p><section>'dul ba</section><text>dge slong rnams gtsug lag khang du dong ste smras pa/ tshe dang ldan pa dag khyim bdag des 'bras chan bzang po byas na 'di ltar tshod ma nyung ngo / /drug sde dag gis smras pa/ kho bo cag gis ni tshod ma mang du thob bo/ /ji ltar de dag gis ji ltar gyur</text></item>
<item><p>247b6</p><section>'dul ba</section><text>pa brjod pa dang / dge slong rnams kyis smras pa/ khyed cag de ltar byar rung ngam/ rung yang srid mi rung yang srid de/ kho bo cag gis ni de ltar byas so zhes zer ba'i skabs de dge slong rnams kyis bcom ldan 'das la gsol pa dang / bcom</text></item>
<item><p>247b7</p><section>'dul ba</section><text>ldan 'das kyis bka' stsal pa/ de lta bas na dge slong gis 'bras can gyis tshod ma mi dgab par bslab par bya'o/ /mnyan yod na khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la</text></item>
<item><p>247b8</p><section>'dul ba</section><text>spyan drangs nas/ khyim bdag de la tshod ma ni mang / 'bras chan ni nyung nas/ drug sde dag gis tshod mas 'bras chan bkab pa dang / khyim bdag des tshod ma mthong nas smras pa/ 'phags pa dag 'bras chan ma mchis sam ci de dag gis smras</text></item>
<item><p>248a1</p><section>'dul ba</section><text>pa/ khyim bdag 'dir ltos shig /des 'bras can gzhan yang byin no/ /dge slong rnams gtsug lag khang du dong ste smras pa/ tshe dang ldan pa dag khyim bdag des tshod ma bzang po byas na 'di ltar 'bras chan nyung ngo / /drug sde dag</text></item>
<item><p>248a2</p><section>'dul ba</section><text>gis smras pa/ kho bo cag gis ni 'bras chan mang du thob bo/ /ji ltar de dag gis ji ltar gyur pa brjod pa dang / dge slong rnams kyis smras pa/ khyed cag de ltar byar rung ngam/ rung yang srid mi rung yang srid de/ kho bo cag gis ni de ltar byas so zhes</text></item>
<item><p>248a3</p><section>'dul ba</section><text>zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na dge slong gis tshod mas 'bras can mi dgab par bslab par bya'o/ /mnyan yod na dge slong bsod</text></item>
<item><p>248a4</p><section>'dul ba</section><text>snyoms pa zhig bsod snyoms la rgyu ba na des 'bras chan dang tshod ma thob nas/ yang tshod ma dang 'bras can thob pa dang / de bdag gis 'bras can gyis tshod ma bkab cing / tshod mas 'bras can bkab par ma gyur tam snyam du 'gyod</text></item>
<item><p>248a5</p><section>'dul ba</section><text>pa skyes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag 'di la ni nyes pa med de/ de lta bas na nga'i nyan thos rnams kyis 'dul ba la bslab pa'i</text></item>
<item><p>248a6</p><section>'dul ba</section><text>gzhi 'di ltar gdon par bya ste/ yang 'dod pa'i phyir 'bras chan gyis tshod ma mi dgab/ tshod mas 'bras chan mi dgab par bslab par bya'o/ /drug sde dag bca' ba dang bza' ba'i steng du lhung bzed 'dzin par byed nas/ bram ze dang khyim</text></item>
<item><p>248a7</p><section>'dul ba</section><text>bdag dad pa can dag smod par byed de/ 'phags pa dag gtsang sbra ni tha dad pa lags na ci'i slad du bca' ba dang bza' ba'i steng du lhung bzed 'dzin par mdzad/ 'di ni tshul dang 'thun pa ma lags kyis 'di ltar ma mdzad cig /de dag</text></item>
<item><p>248a8</p><section>'dul ba</section><text>gis smras pa/ shes ldan dag 'di la dgos pa yod do/ /de dag gis smras pa/ 'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa</text></item>
<item><p>248b1</p><section>'dul ba</section><text>thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i</text></item>
<item><p>248b2</p><section>'dul ba</section><text>gzhi 'di ltar gdon par bya ste/ bca' ba dang bza' ba'i steng du lhung bzed mi gzung bar bslab par bya'o/ /bslab pa bsdu ba'i mdo ni legs par zas blang bar bslab par bya/ mu dang kha da chad du ma yin pa dang / tshod ma dang mnyam par</text></item>
<item><p>248b3</p><section>'dul ba</section><text>ma yin pa dang / thar chags su dang lhung bzed la blta ba dang / bca' ba dang bza' ba ma 'ongs par lhung bzed mi bzed pa dang yang 'dod pa'i phyir 'bras chan gyis tshod ma mi dgab tshod mas 'bras chan mi dgab pa dang / bca' ba dang bza' ba'i steng</text></item>
<item><p>248b4</p><section>'dul ba</section><text>du lhung bzed mi gzung bar bslab par bya'o//            //'dul ba rnam par 'byed pa/ bam po brgyad bcu rtsa gsum pa ste tha ma/ drug sde dag rnam par 'gyur ba dag gis zas za bar byed nas/ bram ze dang khyim bdag dad pa can dag smod par</text></item>
<item><p>248b5</p><section>'dul ba</section><text>byed de/ 'phags pa dag byis pa khye'u dag dang / gzugs 'tsho ma dag 'di ltar 'tshal bar bgyid pas 'di ni tshul dang 'thun pa ma lags kyis 'di ltar ma gsol cig /de dag gis smras pa/ shes ldan dag 'di la dgos pa yod do/ /</text></item>
<item><p>248b6</p><section>'dul ba</section><text>'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol</text></item>
<item><p>248b7</p><section>'dul ba</section><text>pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ legs par zas bza' bar</text></item>
<item><p>248b8</p><section>'dul ba</section><text>bslab par bya'o/ /drug sde dag khyim gzhan du zan za ba na kham ha cang chung ngur za bar byed nas/ bram ze dang / khyim bdag dad pa can dag smod par byed de/ 'phags pa dag byis pa khye'u dag dang / rigs kyi mna' ma dag dang gzugs 'tsho</text></item>
<item><p>249a1</p><section>'dul ba</section><text>ma dag 'di ltar 'tshal bas 'di ni tshul dang 'thun pa ma lags kyis 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid</text></item>
<item><p>249a2</p><section>'dul ba</section><text>mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden</text></item>
<item><p>249a3</p><section>'dul ba</section><text>no snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ kham ha cang chung ba ma yin par zas bza' bar bslab par bya'o/ /drug sde dag khyim gzhan</text></item>
<item><p>249a4</p><section>'dul ba</section><text>du zan za ba na kham ha cang chen por za bar byed nas/ bram ze dang / khyim bdag dad pa can dag smod par byed de/ 'phags pa dag mu lto ba dag 'di ltar 'tshal bas 'di ni tshul dang 'thun pa ma lags kyis 'di ltar ma gsol cig /</text></item>
<item><p>249a5</p><section>'dul ba</section><text>de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs</text></item>
<item><p>249a6</p><section>'dul ba</section><text>de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar</text></item>
<item><p>249a7</p><section>'dul ba</section><text>gdon par bya ste/ kham ha cang chen po ma yin par zas bza' bar bslab par bya'o/ /drug sde dag khyim gzhan du zan za ba na kham ran pa ma yin par za na bram ze dang / khyim bdag dad pa can dag smod par byed de/ 'phags pa dag</text></item>
<item><p>249a8</p><section>'dul ba</section><text>byis pa khye'u dag dang / mu lto ba dag 'di ltar 'tshal bas 'di ni tshul dang 'thun pa ma lags kyis 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag</text></item>
<item><p>249b1</p><section>'dul ba</section><text>nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam</text></item>
<item><p>249b2</p><section>'dul ba</section><text>nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ kham ran par zas bza' bar bslab par bya'o/ /mnyan yod na khyim bdag cig gis sangs rgyas la sogs pa dge</text></item>
<item><p>249b3</p><section>'dul ba</section><text>slong gi dge 'dun khyim gzhan du gdugs tshod la spyan drangs pa dang / ji tsam na drug sde dag gi 'og na dge slong rgan zhugs shig /'dug pa de kha gdangs te rgan pa'i mtha' logs su lta bar byed pa dang / nye dgas de'i khar bong ba bcug</text></item>
<item><p>249b4</p><section>'dul ba</section><text>ste/ je 'di zo shig ces smras pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi</text></item>
<item><p>249b5</p><section>'dul ba</section><text>'di ltar gdon par bya ste/ kham ma gzas par kha mi gdang bar bslab par bya'o/ /drug sde dag kha kham gyis bkang ste smra bar byed pa na skad nyams par gyur pa'i skabs de dge slong rnams kyis bcom ldan 'das la gsol pa</text></item>
<item><p>249b6</p><section>'dul ba</section><text>dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ kha kham gyis bkang ste mi smra bar bslab par bya'o/ /bslab pa bsdu ba'i</text></item>
<item><p>249b7</p><section>'dul ba</section><text>mdo ni legs par zas bza' bar bslab par bya/ kham ha cang chung ba ma yin pa dang / kham ha cang chen po ma yin pa dang / kham ran pa dang / kham ma gzas par kha mi gdang ba dang / kha kham gyis bkang ste mi smra bar bslab</text></item>
<item><p>249b8</p><section>'dul ba</section><text>par bya'o/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig gis sangs rgyas la sogs pa dge slong gi dge 'dun khyim gzhan</text></item>
<item><p>250a1</p><section>'dul ba</section><text>du gdugs tshod la spyan drangs nas des tshod ma te por mngar ba dag sta gon byas pa dang / drug sde dag gis khas sgra phyung ste smras pa/ dga' bo nye dga' tshod ma dag te por skyur ro/ /khyim bdag des thos nas de skyengs te cang mi</text></item>
<item><p>250a2</p><section>'dul ba</section><text>smra bar 'dug pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ tsug tsug</text></item>
<item><p>250a3</p><section>'dul ba</section><text>mi bya bar zas bza' bar bslab par bya'o/ /mnyan yod na khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs nas des tshod ma te por skyur ba dag sta gon byas pa dang / drug sde</text></item>
<item><p>250a4</p><section>'dul ba</section><text>dag gis khas sgra phyung ste smras pa/ dga' bo nye dga' tshod ma te por mngar ro/ /khyim bdag des thos nas de skyengs te cang mi smra bar 'dug pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka'</text></item>
<item><p>250a5</p><section>'dul ba</section><text>stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ balcag balcag mi bya bar zas bza' bar bslab par bya'o/ /mnyan yod na khyim bdag cig gis sangs rgyas la sogs</text></item>
<item><p>250a6</p><section>'dul ba</section><text>pa dge slong gi dge 'dun khyim gzhan du gdugs tshod la spyan drangs nas/ khyim bdag de la snod spyad med pas des 'bras chan btsos te sgrom du blugs pa dang / de tsha nas drug sde dag gis khas sgra phyung ste smras pa/ dga' bo nye</text></item>
<item><p>250a7</p><section>'dul ba</section><text>dga' 'bras can 'di ste por grang gis kha'i dbugs kyis bsros te bza'o/ /khyim bdag des thos nas de skyengs te cang mi smra bar 'dug pa'i skabs de dge slong rnams kyis bcom ldan 'das la gsol pa dang / bcom ldan 'das kyis</text></item>
<item><p>250a8</p><section>'dul ba</section><text>bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ hu hu mi bya bar zas bza' bar bslab par bya'o/ /mnyan yod na khyim bdag cig gis sangs rgyas la sogs</text></item>
<item><p>250b1</p><section>'dul ba</section><text>pa dge slong gi dge 'dun khyim gzhan du gdugs tshod la spyan drangs nas/ des 'bras chan btsos te re lder bdal ba dang de grangs par gyur nas/ drug sde dag gis khas sgra phyung ste smras pa/ dga' bo nye dga' 'bras chan 'di te por</text></item>
<item><p>250b2</p><section>'dul ba</section><text>tsha bas kha'i dbugs kyis bsgrang ste bza'o/ /khyim bdag des thos nas de skyengs te cang mi smra bar 'dug pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta</text></item>
<item><p>250b3</p><section>'dul ba</section><text>bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ phu phu mi bya bar zas bza' bar bslab par bya'o/ /drug sde dag khyim gzhan du zan za ba na lce phyung ste lta zhing mchu gnyis la ldag par byed nas</text></item>
<item><p>250b4</p><section>'dul ba</section><text>dge slong rnams kyis de dag la smras pa/ tshe dang ldan pa dag ci'i phyir lce phyung ste lta/ de dag gis smras pa/ tshe dang ldan pa dag ma bcas par mid na mi rung bas de blta'o/ /de dag smod par byed pa'i skabs de dge slong rnams kyis</text></item>
<item><p>250b5</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ lce phyung ste zas mi bza' bar bslab par bya'o/ /</text></item>
<item><p>250b6</p><section>'dul ba</section><text>bslab pa bsdu ba'i mdo ni tsug tsug mi bya ba dang / balcag balcag mi bya ba dang / hu hu mi bya ba dang / phu phu mi bya ba dang / lce phyung ste zas mi bza' bar bslab par bya'o/ /drug sde dag khyim gzhan du zan za ba na</text></item>
<item><p>250b7</p><section>'dul ba</section><text>'bras chan 'bru re re nas thu zhing za nas bram ze dang / khyim bdag dad pa can dag smod par byed de/ 'phags pa dag byis pa khye'u dag dang / dwa dag dang / rgyan po pa dag dang / nal gyi bu dag 'di ltar 'tshal bas 'di ni tshul dang</text></item>
<item><p>250b8</p><section>'dul ba</section><text>'thun pa ma lags kyis 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral</text></item>
<item><p>251a1</p><section>'dul ba</section><text>ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka'</text></item>
<item><p>251a2</p><section>'dul ba</section><text>stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ 'bru nas tha dad du mi bya bar zas bza' bar bslab par bya'o/ /drug sde dag khyim gzhan du zan za ba na dga' bo nye dga' tshod ma</text></item>
<item><p>251a3</p><section>'dul ba</section><text>'di dag ha cang kha'o/ /ha cang skyur ro zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon</text></item>
<item><p>251a4</p><section>'dul ba</section><text>par bya ste/ 'phyas mi gdags par zas bza' bar bslab par bya'o/ /drug sde dag khyim gzhan du zan za ba na mkhur ba nas mkhur bar kham spo zhing za bar byed nas/ bram ze dang khyim bdag dad pa can dag smod par byed de/ 'phags pa dag byis</text></item>
<item><p>251a5</p><section>'dul ba</section><text>pa khye'u dag dang / mu lto ba dag 'di ltar 'tshal bas 'di ni tshul dang 'thun pa ma lags kyis 'di ltar ma gsol cig /de dag gis smras pa/ shes ldan dag 'di la dgos pa yod do/ /'phags pa dag dgos pa gang lags/ je dang por</text></item>
<item><p>251a6</p><section>'dul ba</section><text>khyed cag nyid mi shes pa dang bral ba dang / bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/</text></item>
<item><p>251a7</p><section>'dul ba</section><text>khyim pa dag zer ba bden no snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mkhur ba mi spo bar zas bza' bar bslab par bya'o/ /drug sde dag khyim</text></item>
<item><p>251a8</p><section>'dul ba</section><text>gzhan du zan za ba na rkan sgra gtog par byed nas bram ze dang / khyim bdag dad pa can dag smod par byed de/ 'phags pa dag byis pa khye'u dag dang / mu lto ba dag 'di ltar 'tshal bas 'di ni tshul dang 'thun pa ma lags kyis 'di ltar</text></item>
<item><p>251b1</p><section>'dul ba</section><text>ma gsol cig /de dag gis smras pa/ bzhin bzangs dag 'di la dgos pa yod do/ /'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs</text></item>
<item><p>251b2</p><section>'dul ba</section><text>pa thos nas skabs de dge slong rnams kyis bcom ldan 'das la gsol pa dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ de lta bas na nga'i nyan thos rnams kyis 'dul ba la bslab</text></item>
<item><p>251b3</p><section>'dul ba</section><text>pa'i gzhi 'di ltar gdon par bya ste/ rkan mi gtogs par zas bza' bar bslab par bya'o/ /drug sde dag khyim gzhan du zan za ba na kham blangs nas phyed khar 'dzud cing phyed lhung bzed du lhung bar byed nas bram ze dang / khyim bdag dad pa can dag</text></item>
<item><p>251b4</p><section>'dul ba</section><text>smod par byed de/ 'phags pa dag byis pa khye'u dag dang / gzugs 'tsho ma dag 'di ltar 'tshal bas 'di ni tshul dang 'thun pa ma lags kyis 'di ltar ma gsol cig /de dag gis smras pa/ shes ldan dag 'di la dgos pa yod do/ /</text></item>
<item><p>251b5</p><section>'dul ba</section><text>'phags pa dag dgos pa gang lags/ je dang por khyed cag nyid mi shes pa dang bral ba dang bslabs par gyur pa'o/ /de dag rgya cher smod pa la zhugs pa thos nas skabs de dge slong rnams kyis bcom ldan 'das la gsol pa</text></item>
<item><p>251b6</p><section>'dul ba</section><text>dang / bcom ldan 'das kyis dgongs pa/ khyim pa dag zer ba bden no snyam nas bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya</text></item>
<item><p>251b7</p><section>'dul ba</section><text>ste/ kham 'phror mi bcad par zas bza' bar bslab par bya'o/ /bslab pa bsdu ba'i mdo ni 'bru nas tha dad du mi bya ba dang / 'phyas mi gdags pa dang / mkhur ba mi spo ba dang / rkan mi gtog pa dang / kham 'phror mi bcad par zas bza'</text></item>
<item><p>251b8</p><section>'dul ba</section><text>bar bslab par bya'o/ /drug sde dag khyim gzhan du zan za ba na lag pa ldag par byed nas dge slong rnams kyis smras pa/ tshe dang ldan pa dag ci'i phyir mi mdzes pa 'di lta bu byed/ de dag gis smras pa/ tshe dang ldan pa dag snying po gang yin</text></item>
<item><p>252a1</p><section>'dul ba</section><text>pa de 'di la chags so/ /de dag smod par byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon</text></item>
<item><p>252a2</p><section>'dul ba</section><text>par bya ste/ lag pa mi bldag par zas bza' bar bslab par bya'o/ /drug sde dag khyim gzhan du zan za ba na lhung bzed byog par byed nas dge slong rnams kyis smras pa/ tshe dang ldan pa dag ci'i phyir mi mdzes pa 'di lta bu byed/ de dag gis smras pa/ tshe dang ldan pa</text></item>
<item><p>252a3</p><section>'dul ba</section><text>dag snying po gang yin pa dag 'di la chags so/ /de dag smod par byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba</text></item>
<item><p>252a4</p><section>'dul ba</section><text>la bslab pa'i gzhi 'di ltar gdon par bya ste/ lhung bzed mi byog par zas bza' bar bslab par bya'o/ /drug sde dag khyim gzhan du zan za ba na lag pa sprug par byed pas dge slong rnams la lag pa'i chus phog nas de dag smod par byed pa'i</text></item>
<item><p>252a5</p><section>'dul ba</section><text>skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ lag pa mi sprug par zas</text></item>
<item><p>252a6</p><section>'dul ba</section><text>bza' bar bslab par bya'o/ /drug sde dag khyim gzhan du zan za ba na de dag gi 'og na dge slong snam sbyar dmar ser can zhig 'dug nas drug sde dag gis smras pa/ dga' bo nye dga' bkren pa 'di'i snying lam na yu bu cag gis sngon lan 'ga'</text></item>
<item><p>252a7</p><section>'dul ba</section><text>yang snam sbyar 'di lta bu gyon ma myong snyam gyis 'di mi dga' bar bya'o zhes de dag gis lhung bzed bskyoms pa dang / dge slong de'i snam sbyar lhung bzed kyi chus ma rung bar gyur nas/ de smod pa la zhugs pa'i skabs de dge slong rnams kyis bcom ldan</text></item>
<item><p>252a8</p><section>'dul ba</section><text>'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ lhung bzed mi bskyam par zas bza' bar bslab par bya'o/ /mnyan yod na</text></item>
<item><p>252b1</p><section>'dul ba</section><text>khyim bdag cig 'dug pa de gcer bu pa dag la mngon par dad do/ /de dus gzhan zhig na bcom ldan 'das la mngon par dad par gyur nas des dge slong gi dge 'dun khyim gzhan du gdugs tshod la spyan drangs nas der phye dag brims pa dang /</text></item>
<item><p>252b2</p><section>'dul ba</section><text>drug sde dag gis de dag sbrus te mchod rten 'dra ba rnam par bzhag go/ /la pug gi phyed tshal dag brims pa dang / de yang de nyid la btsugs te srog shing 'dra bar rnam par bzhag go/ /khur ba dag brims pa dang / de yang la phug de nyid kyi steng du</text></item>
<item><p>252b3</p><section>'dul ba</section><text>gdugs 'dra bar rnam par bzhag go/ /de nas smras pa/ dga' bo nye dga' mchod rten 'di ni ngan 'gro rdzogs par byed pa rdzogs byed kyi yin no zhes zer ro/ /yang bcom ste za zhing smras pa/ dga' bo nye dga' ngan 'gro rdzogs par byed pa rdzogs byed kyi mchod rten rdib bo</text></item>
<item><p>252b4</p><section>'dul ba</section><text>zhes zer ro/ /khyim bdag des thos nas des smras pa/ 'phags pa dag bdag ni sdig pa can gyi lta ba'i rnam pa de dang bral lags na khyed cag da rung yang zhe sdang dang ma bral lo/ /de dag cang mi smra bar 'khod pa'i skabs de dge slong rnams kyis bcom</text></item>
<item><p>252b5</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mchod rten 'dra ba bcom ste zas mi bza' bar bslab par bya'o/ /bslab</text></item>
<item><p>252b6</p><section>'dul ba</section><text>pa bsdu ba'i mdo ni lag pa mi bldag pa dang / lhung bzed mi byog pa dang / lag pa mi sprug pa dang / lhung bzed mi bskyam pa dang / mchod rten 'dra ba bcom ste zas mi bza' bar bslab par bya'o/ /drug sde dag khyim gzhan du zan za ba na de</text></item>
<item><p>252b7</p><section>'dul ba</section><text>dag gi drung na 'dug pa'i dge slong mang du za ba dang / drug sde dag 'phyas 'dogs shing dga' bo nye dga' rgan zhugs 'di mang po 'di snyed za ba la ltos shig zer ba'i skabs de dge slong rnams kyis bcom ldan 'das la gsol pa dang /</text></item>
<item><p>252b8</p><section>'dul ba</section><text>bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ drung na 'dug pa'i dge slong gi lhung bzed la 'phyas gdags pa'i phyir mi blta bar bslab</text></item>
<item><p>253a1</p><section>'dul ba</section><text>par bya'o/ /drug sde dag khyim gzhan du zas za ba na lag pa zas dang 'bags pas chu snod la 'dzin par byed nas/ ma dad pa dag shākya'i bu'i dge sbyong dag ni lag pa zas dang 'bags pas chu snod la 'dzin pas gtsang sbra med pa</text></item>
<item><p>253a2</p><section>'dul ba</section><text>yin no zhes co 'dri bar byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon</text></item>
<item><p>253a3</p><section>'dul ba</section><text>par bya ste/ lag pa zas dang 'bags pas chu snod la mi gzung bar bslab par bya'o/ /drug sde dag khyim gzhan du zan za ba na de dag gi 'og na dge slong snam sbyar dmar ser can zhig 'dug nas drug sde dag gis smras pa/ dga' bo nye dga'</text></item>
<item><p>253a4</p><section>'dul ba</section><text>bkren pa 'di'i snying lam na yu bu cag gis sngon lan 'ga' yang snam sbyar 'di lta bu gyon ma myong snyam gyis 'di mi dga' bar bya'o zhes de dag gis zas dang 'bags pa'i chus gtor ba dang / dge slong de'i snam sbyar zas dang</text></item>
<item><p>253a5</p><section>'dul ba</section><text>'bags pa'i chus ma rung bar gyur nas/ de smod pa la zhugs pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis</text></item>
<item><p>253a6</p><section>'dul ba</section><text>'dul ba la bslab pa'i gzhi 'di ltar gdon par bya ste/ drung na 'dug pa'i dge slong la zas dang 'bags pa'i chus mi gtor bar bslab par bya'o/ /sangs rgyas bcom ldan 'das chu srin byis pa gsod kyi ri</text></item>
<item><p>253a7</p><section>'dul ba</section><text>'jigs rung gi nags ri dgas kyi tshal na bzhugs so/ /rgyal bu rtogs ldan gyis khang bzangs pad ma can tshon brgya rtsa gcig gis bris pa der dge slong gi dge 'dun spyan drangs te bshos gsol pa na/ drug sde</text></item>
<item><p>253a8</p><section>'dul ba</section><text>dag gis lhung bzed kyi chu de nyid du pho ba dang / 'brim mkhan dag 'phags pa dag rgyal bu rtogs ldan gyi khang bzangs pad ma can tshon brgya rtsa gcig gis bris pa'i sa gzhi khyed kyis ma rung bar byas so/ /zhes smod par byed pa dang /</text></item>
<item><p>253b1</p><section>'dul ba</section><text>drug sde dag gis smras pa/ rgyal bu rtogs ldan gyis re shig 'di la chags par byas nas gang du skye bar 'gyur ba ni ma shes kyi/ khyed cag ni 'di la chags par byas nas yi dgas lba ba can rnams kyi nang du skye bar 'gyur</text></item>
<item><p>253b2</p><section>'dul ba</section><text>ro/ /de dag smod pa la zhugs pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ chu zas dang 'bags pa khyim gzhan du mi dbo bar bslab par bya'o/ /mnyan yod</text></item>
<item><p>253b3</p><section>'dul ba</section><text>na khyim bdag cig gis khyim rtsig tu bcug nas dge slong gi dge 'dun gdugs tshod la spyan drangs te bshos gsol ba na/ dge slong rnams chu zas dang 'bags pa khyim gyi phyi rol tu 'bod par byed nas khyim bdag des</text></item>
<item><p>253b4</p><section>'dul ba</section><text>smras pa/ 'phags pa dag 'di nyid du pho zhig dang bdag gi khyim gyis spyad par 'gyur ro zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ gal</text></item>
<item><p>253b5</p><section>'dul ba</section><text>te khyim pa na re pho zhig ces zer na dbo bar bya'o/ /gzhan du na dbo bar mi bya'o/ /de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ khyim pa 'dug pa la ma dris par chu zas dang</text></item>
<item><p>253b6</p><section>'dul ba</section><text>'bags pa khyim gzhan du mi dbo bar bslab par bya'o/ /bslab pa bsdu ba'i mdo ni drung na 'dug pa'i dge slong gi lhung bzed la 'phyas gdags pa'i phyir mi blta bar bslab par bya/ lag pa zas dang 'bags pas chu snod la</text></item>
<item><p>253b7</p><section>'dul ba</section><text>mi gzung bar bslab par bya/ drung na 'dug pa'i dge slong la zas dang 'bags pa'i chus mi gtor bar bslab par bya/ khyim pa 'dug pa la ma dris par chu zas dang 'bags pa khyim gzhan du mi dbo bar bslab par bya'o/ /</text></item>
<item><p>253b8</p><section>'dul ba</section><text>mnyan yod na bram ze zhig 'dug pa de'i bu na bar gyur nas de sman pa'i gan du song ste smras pa/ bzhin bzangs kho bo'i bu na bas sman ston cig /sman pa de dad pa can zhig yin pa des smras pa/ bram ze 'phags pa rnams kyi lhung bzed kyi</text></item>
<item><p>254a1</p><section>'dul ba</section><text>chus khrus gyis shig /de rgyal byed kyi tshal du song ba dang / drug sde dag las gang yang rung bas rgyal byed kyi tshal gyi sgo stong par mi 'jog pas tshe dang ldan pa nye dga' rgyal byed kyi tshal gyi sgo na 'chag cing 'dug nas/ bram ze des</text></item>
<item><p>254a2</p><section>'dul ba</section><text>de'i rkang pa la phyag 'tshal te smras pa/ 'phags pa bdag gi bu bro 'tshal te/ de la 'phags pa dag gi lhung bzed kyi chab cig 'tshal na stsal du gsol/ des smras pa/ bram ze 'di nyid du re shig sdod cig dang lhung bzed kyi chu khyer te 'ong ngo / /</text></item>
<item><p>254a3</p><section>'dul ba</section><text>des gtsug lag khang du song ste lhung bzed du phye nyung shas shig dang / 'bras chan nyung shas shig dang / khur ba nyung shas shig dang / sha nyung shas shig dang / rus pa nyung shas shig blugs te chus blugs nas phyir byung ste/ smras pa/ bram ze des</text></item>
<item><p>254a4</p><section>'dul ba</section><text>long zhig bram ze des mthong nas smras pa/ 'phags pa khyed kyi lhung bzed kyi chab 'di lta bu 'am/ bram ze 'di lta bu'o/ /'phags pa bdag gi bu gum pa ni legs kyi/ 'di lta bu'i mi gtsang bas bkru ba ni mi rung ngo zhes zer ba'i skabs de</text></item>
<item><p>254a5</p><section>'dul ba</section><text>dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ lhung bzed kyi nang du zas kyi lhag ma</text></item>
<item><p>254a6</p><section>'dul ba</section><text>blugs te mi dor bar bslab par bya'o/ /'di ltar gang lhung bzed kyi chu slong ba de la lhung bzed lan gsum bkrus te/ gtsug lag gi tshigs su bcad pa dag gis bzlas brjod byas pa'i lhung bzed kyi chu sbyin par bya'o/ /sangs rgyas</text></item>
<item><p>254a7</p><section>'dul ba</section><text>bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /dge slong dag 'og gzhi med pa'i sa phyogs su lhung bzed 'jog par byed nas/ de btsas zos pa'i skabs de dge slong</text></item>
<item><p>254a8</p><section>'dul ba</section><text>rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ 'og gzhi med pa'i sa phyogs su lhung</text></item>
<item><p>254b1</p><section>'dul ba</section><text>bzed mi gzhag par bslab par bya'o/ /dge slong dag lhung bzed gad khar 'jog par byed nas de 'dril te chag pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta</text></item>
<item><p>254b2</p><section>'dul ba</section><text>bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ gad kha ma yin par lhung bzed gzhag par bslab par bya'o/ /dge slong dag lhung bzed g.yang sar 'jog par byed nas de 'dril te chag pa'i skabs</text></item>
<item><p>254b3</p><section>'dul ba</section><text>de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ g.yang sa ma yin par lhung bzed</text></item>
<item><p>254b4</p><section>'dul ba</section><text>bzhag par bslab par bya'o/ /dge slong dag lhung bzed dkan gzar por 'jog par byed nas de 'dril te chag pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>254b5</p><section>'dul ba</section><text>de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dkan gzar po ma yin par lhung bzed gzhag par bslab par bya'o/ /sangs rgyas bcom ldan 'das mnyan yod na rgyal byed kyi</text></item>
<item><p>254b6</p><section>'dul ba</section><text>tshal mgon med zas sbyin gyi kun dga' ra ba na bzhugs so/ /dge slong zhig 'greng ste lhung bzed 'khru nas dge slong rnams kyis de la smras pa/ tshe dang ldan pa 'greng ste lhung bzed ma 'khru zhig /des smras pa cir 'gyur shor te chag par 'gyur</text></item>
<item><p>254b7</p><section>'dul ba</section><text>mod/ gzhan ci zhig tu 'gyur/ de dag gis bzlog pa na de ma btub nas/ lhung bzed de shor te chag pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i</text></item>
<item><p>254b8</p><section>'dul ba</section><text>nyan thos rnams kyis 'dul ba la bslab pa'i gzhi 'di ltar gdon par bya ste/ 'greng ste lhung bzed mi bkru bar bslab par bya'o/ /dge slong dag lhung bzed gad kar 'khru bar byed nas de shor te 'dril nas chag pa'i skabs de dge slong rnams kyis bcom ldan</text></item>
<item><p>255a1</p><section>'dul ba</section><text>'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ gad ka ma yin par lhung bzed bkru</text></item>
<item><p>255a2</p><section>'dul ba</section><text>bar bslab par bya'o/ /dge slong dag lhung bzed g.yang sar 'khru bar byed nas de shor te 'dril nas chag pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal</text></item>
<item><p>255a3</p><section>'dul ba</section><text>pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ g.yang sa ma yin par lhung bzed bkru bar bslab par bya'o/ /dge slong dag lhung bzed dkan gzar por 'khru bar byed</text></item>
<item><p>255a4</p><section>'dul ba</section><text>nas de shor te 'dril nas chag pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di</text></item>
<item><p>255a5</p><section>'dul ba</section><text>ltar gdon par bya ste/ dkan gzar po ma yin par lhung bzed bkru bar bslab par bya'o/ /dge slong dag 'bab chu drag po'i rgyun las bzlog ste lhung bzed kyis chu 'chu bar byed nas de shor te chus khyer ba'i skabs de dge slong rnams</text></item>
<item><p>255a6</p><section>'dul ba</section><text>kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ 'bab chu drag po'i rgyun las bzlog ste lhung bzed kyis</text></item>
<item><p>255a7</p><section>'dul ba</section><text>chu mi bcu bar bslab par bya'o/ /bslab pa bsdu ba'i mdo ni lhung bzed kyi nang du zas kyi lhag ma blugs te mi dor bar bslab par bya/ 'og gzhi med pa'i sa phyogs su lhung bzed mi gzhag par bslab par bya/ gad ka ma yin pa dang / g.yang</text></item>
<item><p>255a8</p><section>'dul ba</section><text>sa ma yin pa dang / dkan gzar po ma yin par lhung bzed gzhag par bslab par bya/ 'greng ste lhung bzed mi bkru bar bslab par bya/ gad ka ma yin pa dang / g.yang sa ma yin pa dang / dkan gzar po ma yin par lhung bzed bkru bar bslab</text></item>
<item><p>255b1</p><section>'dul ba</section><text>par bya/ 'bab chu drag po'i rgyun las bzlog ste lhung bzed kyis chu mi bcu bar bslab par bya'o/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag mi</text></item>
<item><p>255b2</p><section>'dul ba</section><text>na bar 'dug pa la 'greng ste chos 'chad par byed nas bram ze dang khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol tu phyin</text></item>
<item><p>255b3</p><section>'dul ba</section><text>pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med pa 'dug pa rnams la 'greng ste chos 'chad par byed dam zhes smod par byed nas/ de dag cang mi smra bar 'khod pa'i skabs de</text></item>
<item><p>255b4</p><section>'dul ba</section><text>dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar 'dug pa la 'greng ste chos mi</text></item>
<item><p>255b5</p><section>'dul ba</section><text>bshad par bslab par bya'o/ /drug sde dag mi na bar nyal ba la 'dug ste chos 'chad par byed nas bram ze dang khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad</text></item>
<item><p>255b6</p><section>'dul ba</section><text>pa brgya stong phrag du ma dag gis pha rol tu phyin pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med pa nyal ba rnams la 'dug ste chos 'chad par byed dam zhes smod par byed</text></item>
<item><p>255b7</p><section>'dul ba</section><text>nas de dag cang mi smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par</text></item>
<item><p>255b8</p><section>'dul ba</section><text>bya ste/ mi na bar nyal ba la 'dug ste chos mi bshad par bslab par bya'o/ /drug sde dag mi na bar stan mthon po la 'dug pa la stan dma' ba la 'dug ste chos 'chad par byed nas bram ze dang khyim bdag dad pa can dag /'phags pa dag</text></item>
<item><p>256a1</p><section>'dul ba</section><text>bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol tu phyin pa drug yongs su rdzogs par mdzad nas bla na med pa'i ye shes brnyes nas/ khyed cag rje sa med pa</text></item>
<item><p>256a2</p><section>'dul ba</section><text>dang / gus pa med pa stan mthon po la 'dug pa rnams la stan dma' ba la 'dug ste chos 'chad par byed dam zhes smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das la gsol pa dang /</text></item>
<item><p>256a3</p><section>'dul ba</section><text>bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar stan mthon po la 'dug pa la stan dma' ba la 'dug ste chos mi bshad par bslab par</text></item>
<item><p>256a4</p><section>'dul ba</section><text>bya'o/ /drug sde dag mi na bar mdun du 'gro ba la phyi nas 'gro zhing chos 'chad par byed nas bram ze dang khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag</text></item>
<item><p>256a5</p><section>'dul ba</section><text>gis pha rol tu phyin pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med pa mdun du 'gro ba rnams la phyi nas 'gro zhing chos 'chad par byed dam zhes smod par byed nas/ de dag cang mi smra bar</text></item>
<item><p>256a6</p><section>'dul ba</section><text>'khod pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar mdun du 'gro ba</text></item>
<item><p>256a7</p><section>'dul ba</section><text>la phyi nas 'gro zhing chos mi bshad par bslab par bya'o/ /drug sde dag mi na bar lam nas 'gro ba lam gyi 'gram nas 'gro zhing chos 'chad par byed nas bram ze dang khyim bdag dad pa can dag /'phags pa dag bcom ldan 'das kyis bskal pa grangs</text></item>
<item><p>256a8</p><section>'dul ba</section><text>med pa gsum gyis dka' ba spyad pa brgya stong phrag du ma dag gis pha rol tu phyin pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med pa lam nas 'gro ba rnams la lam gyi 'gram nas 'gro</text></item>
<item><p>256b1</p><section>'dul ba</section><text>zhing chos 'chad par byed dam zhes smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis</text></item>
<item><p>256b2</p><section>'dul ba</section><text>'dul ba la bslab pa'i gzhi 'di ltar gdon par bya ste/ mi na bar lam nas 'gro ba la lam gyi 'gram nas 'gro zhing chos mi bshad par bslab par bya'o/ /bslab pa bsdu ba'i mdo ni mi na bar 'dug pa la 'greng ste chos mi bshad par bslab par bya/</text></item>
<item><p>256b3</p><section>'dul ba</section><text>mi na bar nyal ba la 'dug ste/ chos mi bshad par bslab par bya/ mi na bar stan mthon po la 'dug pa la stan dma' ba la 'dug ste chos mi bshad par bslab par bya/ mi na bar mdun du 'gro ba la phyi nas 'gro zhing chos mi bshad</text></item>
<item><p>256b4</p><section>'dul ba</section><text>par bslab par bya/ mi na bar lam nas 'gro ba la lam gyi 'gram nas 'gro zhing chos mi bshad par bslab par bya'o/ /drug sde dag mi na bar mgo g.yogs pa la chos 'chad par byed nas bram ze dang khyim bdag dad pa can dag /</text></item>
<item><p>256b5</p><section>'dul ba</section><text>'phags pa dag bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol tu phyin pa drug yongs su rdzogs par mdzad nas bla na med pa'i ye shes brnyes na/ khyed cag</text></item>
<item><p>256b6</p><section>'dul ba</section><text>rje sa med pa dang / gus pa med pa mgo g.yogs pa rnams la chos 'chad par byed dam zhes smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das</text></item>
<item><p>256b7</p><section>'dul ba</section><text>kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar mgo g.yogs pa la chos mi bshad par bslab par bya'o/ /drug sde dag mi na bar rdzes pa la chos</text></item>
<item><p>256b8</p><section>'dul ba</section><text>'chad par byed nas bram ze dang khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol tu phyin pa drug yongs su</text></item>
<item><p>257a1</p><section>'dul ba</section><text>rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med pa brdzes pa rnams la chos 'chad par byed dam zhes smod par byed nas/ de dag cang mi smra bar 'khod pa'i skabs de</text></item>
<item><p>257a2</p><section>'dul ba</section><text>dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar brdzes pa la</text></item>
<item><p>257a3</p><section>'dul ba</section><text>chos mi bshad par bslab par bya'o/ /drug sde dag mi na bar gzar ba la chos 'chad par byed nas bram ze dang / khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad pa</text></item>
<item><p>257a4</p><section>'dul ba</section><text>brgya stong phrag du ma dag gis pha rol du phyin pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med par gzar ba rnams la chos 'chad par byed dam zhes smod par byed nas/</text></item>
<item><p>257a5</p><section>'dul ba</section><text>de dag cang mi smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/</text></item>
<item><p>257a6</p><section>'dul ba</section><text>mi na bar gzar ba la chos mi bshad par bslab par bya'o/ /drug sde dag mi na bar gnya' gong du bsnol ba la chos 'chad par byed nas bram ze dang khyim bdag dad pa can dag 'phags pa dag bcom ldan 'das kyis bskal pa grangs med pa gsum</text></item>
<item><p>257a7</p><section>'dul ba</section><text>gyis dka' ba spyad pa brgya stong phrag du ma dag gis pha rol du phyin pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med pa gnya' gong du bsnol ba rnams la chos 'chad par byed dam zhes</text></item>
<item><p>257a8</p><section>'dul ba</section><text>smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par</text></item>
<item><p>257b1</p><section>'dul ba</section><text>bya ste/ mi na bar gnya' gong du bsnol ba la chos mi bshad par bslab par bya'o/ /drug sde dag mi na bar ltag par bsnol ba la chos 'chad par byed nas bram ze dang khyim bdag dad pa can dag 'phags pa dag bcom ldan 'das kyis bskal pa grangs</text></item>
<item><p>257b2</p><section>'dul ba</section><text>med pa gsum gyis dka' ba spyad pa brgya stong phrag du ma dag gis pha rol du phyin pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med par ltag par bsnol ba rnams la chos 'chad par byed</text></item>
<item><p>257b3</p><section>'dul ba</section><text>dam zhes smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi</text></item>
<item><p>257b4</p><section>'dul ba</section><text>'di ltar gdon par bya ste/ mi na bar ltag par bsnol ba la chos mi bshad par bslab par bya'o/ /bslab pa bsdu ba'i mdo ni mi na bar mgo g.yogs pa dang / brdzes pa dang / gzar ba dang / gnya' gong du bsnol ba dang / ltag par bsnol ba</text></item>
<item><p>257b5</p><section>'dul ba</section><text>la chos mi bshad par bslab par bya'o/ /drug sde dag mi na ba skra do ker can la chos 'chad par byed nas bram ze dang khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka'</text></item>
<item><p>257b6</p><section>'dul ba</section><text>ba spyad pa brgya stong phrag du ma dag gis pha rol du phyin pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med pa skra do ker can rnams la chos 'chad par byed dam zhes</text></item>
<item><p>257b7</p><section>'dul ba</section><text>smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i</text></item>
<item><p>257b8</p><section>'dul ba</section><text>gzhi 'di ltar gdon par bya ste/ mi na ba skra do ker can la chos mi bshad par bslab par bya'o/ /drug sde dag mi na ba zhwa gyon pa la chos 'chad par byed nas/ bram ze dang khyim bdag dad pa can dag /'phags pa dag bcom</text></item>
<item><p>258a1</p><section>'dul ba</section><text>ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol du phyin pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang /</text></item>
<item><p>258a2</p><section>'dul ba</section><text>gus pa med pa zhwa gyon pa rnams la chos 'chad par byed dam zhes smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>258a3</p><section>'dul ba</section><text>de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na ba zhwa gyon pa la chos mi bshad par bslab par bya'o/ /drug sde dag mi na ba mgo cod pan can la chos 'chad par byed nas bram ze</text></item>
<item><p>258a4</p><section>'dul ba</section><text>dang khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol du phyin pa drug yongs su rdzogs par mdzad nas bla na med pa'i ye</text></item>
<item><p>258a5</p><section>'dul ba</section><text>shes brnyes na/ khyed cag rje sa med pa dang / gus pa med pa mgo cod pan can rnams la chos 'chad par byed dam zhes smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das la gsol</text></item>
<item><p>258a6</p><section>'dul ba</section><text>pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na ba mgo cod pan can la chos mi bshad par bslab par bya'o/ /drug sde dag mi na ba</text></item>
<item><p>258a7</p><section>'dul ba</section><text>mgo phreng ba can rnams la chos 'chad par byed nas bram ze dang khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol du phyin pa</text></item>
<item><p>258a8</p><section>'dul ba</section><text>drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med pa mgo phreng ba can rnams la chos 'chad par byed dam zhes smod par byed nas/ de dag cang mi smra bar 'khod pa'i skabs de dge</text></item>
<item><p>258b1</p><section>'dul ba</section><text>slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na ba mgo phreng ba can la chos mi bshad par</text></item>
<item><p>258b2</p><section>'dul ba</section><text>bslab par bya'o/ /drug sde dag mi na ba mgo dkris pa rnams la chos 'chad par byed nas bram ze dang khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol</text></item>
<item><p>258b3</p><section>'dul ba</section><text>du phyin pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med pa mgo dkris pa rnams la chos 'chad par byed dam zhes smod par byed nas/ de dag cang mi smra bar 'khod pa'i skabs de</text></item>
<item><p>258b4</p><section>'dul ba</section><text>dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na ba mgo dkris pa la chos mi</text></item>
<item><p>258b5</p><section>'dul ba</section><text>bshad par bslab par bya'o/ /bslab pa bsdu ba'i mdo ni mi na ba skra do ker can dang / zhwa gyon pa dang / mgo cod pan can dang / mgo phreng ba can dang / mgo dkris pa la chos mi bshad par bslab par bya'o/ /drug sde dag mi na bar glang po</text></item>
<item><p>258b6</p><section>'dul ba</section><text>che zhon pa rnams la chos 'chad par byed nas bram ze dang khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol du phyin pa drug yongs su</text></item>
<item><p>258b7</p><section>'dul ba</section><text>rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med pa glang po che zhon pa rnams la chos 'chad par byed dam zhes smod par byed nas/ de dag cang mi smra bar 'khod pa'i skabs de dge slong rnams kyis</text></item>
<item><p>258b8</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar glang po che zhon pa rnams la chos mi bshad par bslab</text></item>
<item><p>259a1</p><section>'dul ba</section><text>par bya'o/ /drug sde dag mi na bar rta zhon pa rnams la chos 'chad par byed nas bram ze dang khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad pa brgya stong</text></item>
<item><p>259a2</p><section>'dul ba</section><text>phrag du ma dag gis pha rol du phyin pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med pa rta zhon pa rnams la chos 'chad dam zhes smod par byed nas/ de dag</text></item>
<item><p>259a3</p><section>'dul ba</section><text>cang mi smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di</text></item>
<item><p>259a4</p><section>'dul ba</section><text>ltar gdon par bya ste/ mi na bar rta zhon pa la chos mi bshad par bslab par bya'o/ /drug sde dag mi na bar khyogs na 'dug pa rnams la chos 'chad par byed nas bram ze dang khyim bdag dad pa can dag /'phags pa dag bcom</text></item>
<item><p>259a5</p><section>'dul ba</section><text>ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol du phyin pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang /</text></item>
<item><p>259a6</p><section>'dul ba</section><text>gus pa med pa khyogs na 'dug pa rnams la chos 'chad dam zhes smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal</text></item>
<item><p>259a7</p><section>'dul ba</section><text>pa de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar khyogs na 'dug pa la chos mi bshad par bslab par bya'o/ /drug sde dag mi na bar bzhon pa'i steng na 'dug pa rnams la chos</text></item>
<item><p>259a8</p><section>'dul ba</section><text>'chad par byed nas bram ze dang khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol du phyin pa drug yongs su rdzogs par mdzad nas bla na med</text></item>
<item><p>259b1</p><section>'dul ba</section><text>pa'i ye shes brnyes na/ khyed cag rje sa med pa dang / gus pa med pa bzhon pa'i steng na 'dug pa rnams la chos 'chad dam zhes smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das la gsol pa</text></item>
<item><p>259b2</p><section>'dul ba</section><text>dang bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar bzhon pa'i steng na 'dug pa la chos mi bshad par bslab par bya'o/ /drug sde dag mi na bar mchil lham</text></item>
<item><p>259b3</p><section>'dul ba</section><text>gyon pa rnams la chos 'chad par byed nas bram ze dang khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol du phyin pa drug yongs su rdzogs par</text></item>
<item><p>259b4</p><section>'dul ba</section><text>mdzad nas bla na med pa'i ye shes brnyes na/ khyed cag rje sa med pa dang / gus pa med par mchil lham gyon pa rnams la chos 'chad dam zhes smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das</text></item>
<item><p>259b5</p><section>'dul ba</section><text>la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar mchil lham gyon pa la chos mi bshad par bslab par bya'o/ /</text></item>
<item><p>259b6</p><section>'dul ba</section><text>bslab pa bsdu ba'i mdo ni mi na bar glang po che zhon pa dang / rta zhon pa dang / khyogs na 'dug pa dang / bzhon pa'i steng na 'dug pa dang / mchil lham gyon pa la chos mi bshad par bslab par bya'o/ /drug sde dag mi na bar lag na</text></item>
<item><p>259b7</p><section>'dul ba</section><text>khar ba thogs pa rnams la chos 'chad par byed nas bram ze dang khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol du phyin</text></item>
<item><p>259b8</p><section>'dul ba</section><text>pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med pa lag na khar ba thogs pa la chos 'chad dam zhes smod par byed nas/ de dag cang mi smra bar 'khod pa'i skabs de dge slong</text></item>
<item><p>260a1</p><section>'dul ba</section><text>rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar lag na khar ba thogs</text></item>
<item><p>260a2</p><section>'dul ba</section><text>pa la chos mi bshad par bslab par bya'o/ /drug sde dag mi na bar lag na gdugs thogs pa rnams la chos 'chad par byed nas bram ze dang khyim bdag dad pa can dag 'phags pa dag bcom ldan 'das kyis bskal pa grangs med pa gsum</text></item>
<item><p>260a3</p><section>'dul ba</section><text>gyis dka' ba spyad pa brgya stong phrag du ma dag gis pha rol du phyin pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med pa lag na gdugs thogs pa rnams la chos 'chad dam</text></item>
<item><p>260a4</p><section>'dul ba</section><text>zhes smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi</text></item>
<item><p>260a5</p><section>'dul ba</section><text>'di ltar gdon par bya ste/ mi na bar lag na gdugs thogs pa la chos mi bshad par bslab par bya'o/ /drug sde dag mi na bar lag na mtshon thogs pa rnams la chos 'chad par byed nas bram ze dang khyim bdag dad pa can dag 'phags pa</text></item>
<item><p>260a6</p><section>'dul ba</section><text>dag bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol du phyin pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med</text></item>
<item><p>260a7</p><section>'dul ba</section><text>pa lag na mtshon thogs pa rnams la chos 'chad dam zhes smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos</text></item>
<item><p>260a8</p><section>'dul ba</section><text>rnams kyis 'dul ba la bslab pa'i gzhi 'di ltar gdon par bya ste/ mi na bar lag na mtshon thogs pa la chos mi bshad par bslab par bya'o/ /drug sde dag mi na bar lag na ral gri thogs pa rnams la chos 'chad par byed nas bram ze dang</text></item>
<item><p>260b1</p><section>'dul ba</section><text>khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol du phyin pa drug yongs su rdzogs par mdzad nas bla na med pa'i ye shes brnyes na/ khyed cag</text></item>
<item><p>260b2</p><section>'dul ba</section><text>rje sa med pa dang / gus pa med pa lag na ral gri thogs pa rnams la chos 'chad dam zhes smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>260b3</p><section>'dul ba</section><text>de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar lag na ral gri thogs pa la chos mi bshad par bslab par bya'o/ /drug sde dag mi na bar lag na dgra cha thogs pa rnams la chos 'chad par</text></item>
<item><p>260b4</p><section>'dul ba</section><text>byed nas bram ze dang khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol du phyin pa drug yongs su rdzogs par mdzad nas bla na med</text></item>
<item><p>260b5</p><section>'dul ba</section><text>pa'i ye shes brnyes na/ khyed cag rje sa med pa dang / gus pa med pa lag na dgra cha thogs pa rnams la chos 'chad par byed dam zhes smod par byed nas/ de dag cang mi smra bar 'khod pa'i skabs de dge slong rnams kyis bcom ldan 'das</text></item>
<item><p>260b6</p><section>'dul ba</section><text>la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar lag na dgra cha thogs pa la chos mi bshad par bslab par bya'o/ /drug sde</text></item>
<item><p>260b7</p><section>'dul ba</section><text>dag mi na bar go cha gyon pa rnams la chos 'chad par byed nas bram ze dang khyim bdag dad pa can dag /'phags pa dag bcom ldan 'das kyis bskal pa grangs med pa gsum gyis dka' ba spyad pa brgya stong phrag du ma dag gis pha rol</text></item>
<item><p>260b8</p><section>'dul ba</section><text>tu phyin pa drug yongs su rdzogs par mdzad nas bla na med pa'i ye shes brnyes na/ khyed cag rje sa med pa dang / gus pa med pa go cha gyon pa rnams la chos 'chad dam zhes smod par byed nas/ de dag cang mi smra bar 'khod pa'i skabs de dge slong</text></item>
<item><p>261a1</p><section>'dul ba</section><text>rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar go cha gyon pa la chos mi bshad par</text></item>
<item><p>261a2</p><section>'dul ba</section><text>bslab par bya'o/ /bslab pa bsdu ba'i mdo ni mi na bar lag na khar ba thogs pa dang / lag na gdugs thogs pa dang / lag na mtshon thogs pa dang / lag na ral gri thogs pa dang / lag na dgra cha thogs pa dang / go cha gyon pa la chos mi</text></item>
<item><p>261a3</p><section>'dul ba</section><text>bshad par bslab par bya'o/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /tshe dang ldan pa nye dga' 'greng bzhin du bshang gci byed nas bram ze dang khyim</text></item>
<item><p>261a4</p><section>'dul ba</section><text>bdag dad pa can dag smod par byed de/ 'phags pa dag ston pa'i nyan thos ni ngo tsha dang ldan pa lags na/ nyan thos ngo tsha dang khrel med pa 'di 'greng bzhin du bshang gci bgyid pa ga la gda' zhes zer ba'i skabs de dge slong rnams kyis</text></item>
<item><p>261a5</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar 'greng ste bshang gci mi bya bar bslab par bya'o/ /</text></item>
<item><p>261a6</p><section>'dul ba</section><text>sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /tshe dang ldan pa nye dga' btso blag mkhan gyi gan du song ste smras pa/ bzhin bzangs gos 'di khrus te byin cig /</text></item>
<item><p>261a7</p><section>'dul ba</section><text>des smras pa/ 'phags pa khyod kyis sngon ni bdag cag bsrung ba byas par gyur na/ deng sang mi byed pas ci'i phyir khyod kyi gos bkrus te sbyin/ des sdod cig ces byas te song nas des bsams pa/ bkren pa de mi dga' bar bya'o</text></item>
<item><p>261a8</p><section>'dul ba</section><text>snyam nas des bkru sman zos te mi gtsang bas gyo mo bkang nas btso blag mkhan de'i bkru bshal sar blugs so/ /de nas btso blag mkhan de nang par sngar langs te gos dag bkru bar brtsams pa dang / ji tsam na mi gtsang</text></item>
<item><p>261b1</p><section>'dul ba</section><text>ba'i dri bro nas de lag pa 'gram pa la gtad de sems khong du chud cing 'dug pa dang / nye dgas ched du bsams te phyogs der song nas des smras pa/ bzhin bzangs khyod ci'i phyir sems khongs su chud cing 'dug /des smras</text></item>
<item><p>261b2</p><section>'dul ba</section><text>pa/ 'phags pa bkru bshal sa 'dir gcig gis mi gtsang ba blugs te las bgyir ma mchis pas da ji ltar btso chab sbyar bar bgyi ma 'tshal to/ /nye dgas smras pa/ bkren pa khyod de ltar mi dga' bar bya'o/ /de smod pa la</text></item>
<item><p>261b3</p><section>'dul ba</section><text>zhugs pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na</text></item>
<item><p>261b4</p><section>'dul ba</section><text>bar chu'i nang du bshang gci mi bya bar bslab par bya'o/ /thams cad chus gang ste go skabs med pa ni ma gtogs so/ /bshang gci ji lta ba bzhin du chu'i nang du mchil ma dang / snabs dang / skyugs pa dang / rlugs pa mi dor bar bslab par</text></item>
<item><p>261b5</p><section>'dul ba</section><text>bya ba yang de bzhin no/ /sangs rgyas bcom ldan 'das ser skya'i gnas na nya gro dha'i kun dga' ra ba na bzhugs so/ /tshe dang ldan pa nye dga' ldum pa'i gan du song ste smras pa/ bzhin bzangs ldum chung zhig byin cig /'phags</text></item>
<item><p>261b6</p><section>'dul ba</section><text>pa khyod kyis sngon ni bdag cag bsrung ba byas par gyur na deng sang mi byed pas ci'i phyir khyod la ldum sbyin/ des sdod cig ces byas te song nas des bsams pa/ bkren pa de mi dga' bar bya'o snyam nas/ des bkru sman zos</text></item>
<item><p>261b7</p><section>'dul ba</section><text>te mi gtsang bas gyo mo bkang nas phyags ma thogs te ldum zhing gi steng thams cad du mi gtsang bas gtor nas ldum thams cad ma rung bar byas so/ /mi gtsang ba'i dris der wa dag 'dus nas de dag gis kyang ldum thams</text></item>
<item><p>261b8</p><section>'dul ba</section><text>cad ma rung bar byas so/ /de nas ldum pa de ldum btsong ba'i phyir nang par sngar langs te ldum rar song ba dang / ji tsam na ldum thams cad mi gtsang bas gtor cing was kyang zos te zong du mi rung bar mthong nas de lag pa 'gram pa</text></item>
<item><p>262a1</p><section>'dul ba</section><text>la gtad de sems khongs su chud cing 'dug pa dang / nye dgas ched du bsams te phyogs der song nas des smras pa/ bzhin bzangs khyod ci'i phyir sems khongs su chud cing 'dug /des smras pa/ 'phags pa</text></item>
<item><p>262a2</p><section>'dul ba</section><text>ldum zhing 'dir gcig gis mi gtsang bas gtor te zong du mi rung bas da ji ltar 'tsho ba sbyar ba bgyi ma 'tshal to/ /nye dgas smras pa bkren pa khyod de ltar mi dga' bar bya'o/ /de smod pa la zhugs pa'i skabs de dge slong rnams</text></item>
<item><p>262a3</p><section>'dul ba</section><text>kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi na bar rtswa sngon po yod pa'i sa phyogs su bshang gci mi</text></item>
<item><p>262a4</p><section>'dul ba</section><text>bya bar bslab par bya'o/ /thams cad sngos gang ste go skabs med pa ni ma gtogs so/ /bshang gci ji lta ba bzhin du rtswa sngon po yod pa'i sa phyogs su mchil ma dang / snabs dang / skyugs pa dang rlugs pa mi dor bar bslab par bya ba yang de</text></item>
<item><p>262a5</p><section>'dul ba</section><text>bzhin no/ /bslab pa bsdu ba'i mdo ni mi na bar 'greng ste bshang gci mi bya bar bslab par bya mi na bar chu'i nang du bshang gci dang / mchil ma dang / snabs dang / skyugs pa dang / rlugs pa mi dor bar bslab par bya/ mi na bar rtswa sngon po yod pa'i sa</text></item>
<item><p>262a6</p><section>'dul ba</section><text>phyogs su bshang gci dang / mchil ma dang / snabs dang / skyugs pa dang / rlugs pa mi dor bar bslab par bya'o/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan</text></item>
<item><p>262a7</p><section>'dul ba</section><text>yod na khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs pa na tshe dang ldan pa nye dga' la dge bskos kyi bsod snyoms nod pa'i res bab nas des bsams pa/ gang gis dge bskos</text></item>
<item><p>262a8</p><section>'dul ba</section><text>'di zan gcad par bya ba de lta bu'i thabs ci yod snyam nas de 'di snyam du sems te/ bdag la 'ga' zhig mnyan yod nas rgyal byed kyi tshal thag ji srid yod ces 'dri na bdag gis de la ji skad brjod par byas/ rnam pa thams cad du gom pa dag gis sa</text></item>
<item><p>262b1</p><section>'dul ba</section><text>gzhi gzhal bar bya'o snyam nas/ de gom pa dag gis sa gzhi 'jal zhing dal bus 'ong ba na dge bskos kyis bsams pa/ de yun ring du thogs pas bdag zan chad na mi rung gis blta'o snyam nas/ de shing ljon pa zhig la 'dzegs te blta bar brtsams</text></item>
<item><p>262b2</p><section>'dul ba</section><text>pa dang / ji tsam na tshe dang ldan pa nye dga' dal bu dal bus 'ong ba mthong nas des bsams pa/ 'di ji ltar 'ong ba'i stangs las na 'dis bdag zan gcod par byed do snyam du rig nas de shing ljon pa de las babs te 'dug go tshe dang ldan pa nye dga' yang</text></item>
<item><p>262b3</p><section>'dul ba</section><text>'ongs pa dang / de tsam na gdugs tshod yol nas des smras pa/ tshe dang ldan pa khyod 'gros de lta bur 'ong ba las na don gyis na khyod kyis ched du bsams te kho bo zan gcod du bcug go khyod kyis kho bo ji ltar mthong / kho bos shing ljon pa la 'dzegs te</text></item>
<item><p>262b4</p><section>'dul ba</section><text>bltas so/ /khyod shing ljon pa la 'dzeg tu rung ngam/ rung yang srid mi rung yang srid de/ kho bos ni 'dzegs so zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na</text></item>
<item><p>262b5</p><section>'dul ba</section><text>dge slong gis shing la mi 'dzeg par bslab par bya'o/ /bcom ldan 'das kyis dge slong gis shing la mi 'dzeg par bslab par bya'o zhes bka' stsal nas dge slong dag tshon rtsi'i las byed par 'dod pas gzar thag gang du gdags pa mi shes</text></item>
<item><p>262b6</p><section>'dul ba</section><text>nas bcom ldan 'das kyis bka' stsal pa/ shing la mi gang tsam du 'dzeg par bya ste/ de lta bas na dge slong gis shing la mi gang tsam las mthor mi 'dzeg par bslab par bya'o/ /bcom ldan 'das kyis dge slong gis shing la mi</text></item>
<item><p>262b7</p><section>'dul ba</section><text>gang tsam las mthor mi 'dzeg par bslab par bya'o zhes bka' stsal nas/ dge slong zhig don 'thun dang lhan cig ljongs rgyur 'phags pa dang / don 'thun dgon pa'i lam du mtshan mo btab pa na der stag gi 'jigs pa byung nas/</text></item>
<item><p>262b8</p><section>'dul ba</section><text>don 'thun dag ni shing ljon pa la mthor 'dzegs te 'khod do/ /dge slong de shing ljon pa la mi gang tsam du 'dzegs te 'dug pa dang / ji tsam na stag 'ongs nas don 'thun rnams kyis smras pa/ 'phags pa stag mchis kyis</text></item>
<item><p>263a1</p><section>'dul ba</section><text>myur du mthor 'dzegs shig /des bsams pa/ bcom ldan 'das kyis shing la mi gang tsam las mthor 'dzegs par ma gnang bas ji ltar mthor 'dzeg snyam nas de de nyid du 'dug pa dang / stag gis mchongs pa byas te</text></item>
<item><p>263a2</p><section>'dul ba</section><text>bsad pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na nga'i nyan thos rnams kyis 'dul ba la bslab pa'i gzhi 'di ltar gdon par bya ste/ gnod pa byung</text></item>
<item><p>263a3</p><section>'dul ba</section><text>ba ma gtogs par shing la mi gang tsam las mthor mi 'dzeg par bslab par bya'o/ /bslab pa'i chos mang po rnams rdzogs so//             // sdom la/ mngon sum dran pa ma myos pa/ /de bzhin gang mang ngo bo nyid/ /rtswa rnams bkram</text></item>
<item><p>263a4</p><section>'dul ba</section><text>pa lta bu dang / /khas blangs par yang bya ba'o/ /mngon sum du 'dul bar 'os pa la mngon sum du 'dul ba sbyin no/ /dran pas 'dul bar 'os pa la dran pas 'dul ba sbyin no/ /ma myos pas 'dul bar 'os pa la ma myos pas</text></item>
<item><p>263a5</p><section>'dul ba</section><text>'dul ba sbyin no/ /gang tshul shing mang po sbyin par 'os pa la tshul shing mang po sbyin no/ /de'i ngo bo nyid tshol du gzhug par 'os pa la de'i ngo bo nyid btsal ba sbyin no/ /rtswa bkram pa lta bur 'os pa la rtswa bkram pa lta bu sbyin no/ /gang khas</text></item>
<item><p>263a6</p><section>'dul ba</section><text>blang bar 'os pa la khas blang bar bya'o/ /rtsod pa byung bar gyur pa rnams rtsod pa zhi bar bya ba'i chos bdun po 'di dag gis chos dang / 'dul ba dang / ston pa'i bstan pa bzhin du dul bar bya/ zhi bar bya/</text></item>
<item><p>263a7</p><section>'dul ba</section><text>rnam par zhi bar bya'o/ /rtsod pa zhi bar bya ba'i chos bdun rdzogs sho//            //bzod pa dka' thub dam pa bzod pa yi/ /mya ngan 'das pa mchog ces sangs rgyas gsung / /</text></item>
<item><p>263a8</p><section>'dul ba</section><text>rab tu byung ba gzhan la gnod pa dang / /gzhan la 'tshe ba dge sbyong ma yin no/ /mig ldan 'gro ba yod pa yi/ /nyam nga ba dag ji bzhin du/ /mkhas pa 'tsho ba'i 'jig rten 'dir/ /sdig pa dag ni yongs su</text></item>
<item><p>263b1</p><section>'dul ba</section><text>spong / /skur pa mi gdab gnod mi bya/ /so sor thar pa 'ang bsdam par bya/ /zas kyi tshod kyang rig par bya/ /bas mtha'i gnas su gnas par bya/ /lhag pa'i sems la yang dag sbyor/ /'di ni sangs rgyas bstan</text></item>
<item><p>263b2</p><section>'dul ba</section><text>pa yin/ /ji ltar bung ba me tog las/ /kha dog dri la mi gnod par/ /khu ba bzhibs nas 'phur ba ltar/ /de bzhin thub pa grong du rgyu/ /bdag gi rigs dang mi rigs la/ /brtag par bya ste gzhan rnams kyi/ /mi mthun pa</text></item>
<item><p>263b3</p><section>'dul ba</section><text>dang gzhan dag gi/ byas dang ma byas rnams la min/ /lhag pa'i sems la bag byas te/ /thub pa'i thub gzhi rnams la bslab/ /nyer zhi rtag tu dran ldan pa'i/ /skyob pa mya ngan med pa yin/ /sbyin pas bsod</text></item>
<item><p>263b4</p><section>'dul ba</section><text>nams rab tu 'phel/ /legs bsdams dgra sogs mi 'byung ngo / /dge dang ldan pas sdig pa spong / /nyon mongs zad pas mya ngan 'da'/ /sdig pa thams cad mi bya ste/ /dge ba phun sum tshogs par bya/ /rang gi</text></item>
<item><p>263b5</p><section>'dul ba</section><text>sems ni yongs su gdul/ /'di ni sangs rgyas bstan pa yin/ /lus kyi sdom pa legs pa ste/ /ngag gi sdom pa 'ang legs pa yin/ /yid kyi sdom pa 'ang legs pa ste/ /thams cad du ni sdom pa</text></item>
<item><p>263b6</p><section>'dul ba</section><text>legs/ /kun du bsdams pa'i dge slong ni/ /sdug bsngal kun las rab tu 'grol/ /ngag rnams bsrung zhing yid kyis rab bsdams te/ /lus kyis mi dge ba dag mi byed cing / /las lam gsum po 'di dag rab</text></item>
<item><p>263b7</p><section>'dul ba</section><text>sbyangs na/ /drang srong gsungs pa'i lam ni 'thob par 'gyur/ /sangs rgyas rnam gzigs gtsug tor thams cad skyob/ /'khor ba 'jig dang gser thub 'od srung dang / /shākya thub pa gau tam lha yi lha/ /mi 'dul</text></item>
<item><p>264a1</p><section>'dul ba</section><text>kha lo bsgyur ba bla na med/ /'jig rten mgon po skyob pa mchog /sangs rgyas dpa' bo bdun po dag /grags ldan rnams kyis so sor thar/ /'di ni rab tu rgyas par bstan/ /'di la sangs rgyas rnams</text></item>
<item><p>264a2</p><section>'dul ba</section><text>dang gang / /sangs rgyas nyan thos rnams kyang gus/ /'di la gus dang bcas gyur pas/ /'dus ma byas pa thob par gyis/ /brtsam par bya zhing dbyung bar bya/ /sangs rgyas bstan la 'jug</text></item>
<item><p>264a3</p><section>'dul ba</section><text>par bya/ /'dam bu'i khyim la glang chen bzhin/ /'chi bdag sde ni gzhom par bya/ /gang zhig rab tu bag yod par/ /chos 'dul 'di la spyod 'gyur ba/ /skye ba'i 'khor ba rab spangs nas/ /</text></item>
<item><p>264a4</p><section>'dul ba</section><text>sdug bsngal tha mar byed par 'gyur/ /'dul ba rnam par 'byed pa/ rdzogs sho// //dbang phyug dam pa'i mnga' bdag dpal lha btsan po'i bka' lung gis/ 'phags pa gzhi</text></item>
<item><p>264a5</p><section>'dul ba</section><text>thams cad yod par smra ba'i 'dul ba 'dzin pa kha che'i bye brag tu smra ba'i slob dpon dzi na mi tra dang / zhu chen gyi lo tstsha ba ban de klu'i rgyal mtshan gyis bsgyur cing zhus te gtan la phab/ 'di la</text></item>
<item><p>264a6</p><section>'dul ba</section><text>shu lo ka ni nyi khri lnga stong yod/ bam po ni brgyad bcu rtsa gsum byas so// //maṁ ga laṁ// //</text></item>
</list>