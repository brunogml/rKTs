<list>
<item><p>1a1</p><section>'dul ba</section><text>(ca) @#/ ! /'dul ba lung bzhugs so/ /</text></item>
<item><p>1a2</p><section>'dul ba</section><text>(黃) 律師戒行經第五部</text></item>
<item><p>1b1</p><section>'dul ba</section><text>@##/ /rgya gar skad du/ pra ti mok+Sha sU tra/ bod skad du/ so so thar pa'i mdo/ bam po dang po/</text></item>
<item><p>1b2</p><section>'dul ba</section><text>thams cad mkhyen pa la phyag 'tshal lo/ / snyan pa'i ba dan 'jig rten gsum du grags/ /dam pa'i chos sgra </text></item>
<item><p>1b3</p><section>'dul ba</section><text>seng ge'i sgra bsgrags pa/ /thams cad mkhyen pa dkon mchog mdzod brnyes pa/ /zhabs la tshangs dbang gtsug </text></item>
<item><p>1b4</p><section>'dul ba</section><text>gi nor bus gtugs/ /sdug bsngal rgya mtsho gting mtha' med rgal ba/ /'gro ba'i gtso la spyi bos phyag 'tshal </text></item>
<item><p>1b5</p><section>'dul ba</section><text>te/ / thams cad mkhyen pa'i bslab gzhi dkon mchog snod/ /'phags pa'i tshogs kyi dbus su dbye bar bya//</text></item>
<item><p>1b6</p><section>'dul ba</section><text>sangs rgyas 'dul ba gangs chen mtsho/ /gting mtha' med pa thams cad kyi/ /gnas pa'i snying dang snying po ni/ /so </text></item>
<item><p>1b7</p><section>'dul ba</section><text>sor thar pa 'di yin no/ / 'di ni dam chos rgyal po yi/ /chos kun gyi ni 'dren pa mchog / 'di ni dge slong tshong </text></item>
<item><p>1b8</p><section>'dul ba</section><text>tshogs kyi/ /bslab zong tshong khang chen po yin/ / tshul khrims 'chal bas zin rnams kyi/ /gdug pa rnam sel sman 'di yin/ /</text></item>
<item><p>2a1</p><section>'dul ba</section><text>'di ni lang tshos rnam 'khrul pa'i/ /rkang gnyis gzhon nu'i lcags kyu yin/ / mtsho bas zab pa'i 'khor ba las/ /sgrol ba'i rgal thabs 'di yin te/ / 'di ni bzang 'gror 'gro ba yi/ /nges pa'i chu lon zam pa </text></item>
<item><p>2a2</p><section>'dul ba</section><text>yin/ / 'di ni nyon mongs pham byed lam/ /rgyal po yi ni 'dren pa mchog / 'di ni thar pa'i grong 'jug pa'i/ /them skas gzhi dang 'dra bar gnas/ / nga ni mya ngan 'das gyur na/ /'di ni khyed kyi ston pa'o zhes/ /rang byung </text></item>
<item><p>2a3</p><section>'dul ba</section><text>nyid kyis gus bcas par/ /nan tan dge slong tshogs 'dun bstod/ / sangs rgyas zhes bya'i sgra 'di yang / /'jig rten dag na rab tu dkon/ / mi nyid rnyed pa shin du dka'/ / rab tu byung ba shin du dkon/ / de bzhin rab tu </text></item>
<item><p>2a4</p><section>'dul ba</section><text>byung rnams kyi/ /tshul khrims phun sum tshogs rab dkon/ / tshul khrims yongs su dag gyur kyang / /grogs bzang shin du rnyed par dka'/ / 'jig rten sangs rgyas 'byung ba dang / /mi dang rab du byung ba dang / /tshul </text></item>
<item><p>2a5</p><section>'dul ba</section><text>khrims phun sum tshogs pa dang / /grogs bzang rnyed dka' rnyed gyur nas/ /mkhas pa bdag la legs 'dod cing / /de dag 'bras bcas byed 'dod pa'i/ /sdom brtson rnams kyis so sor thar/ /mnyan pa'i phyir ni </text></item>
<item><p>2a6</p><section>'dul ba</section><text>'bad par bya/ / dge slong dbang dul kun dbang po/ /sangs rgyas mi 'gyur rab byung ba/ /nges par thar pa 'dod rnams kyis/ /so sor thar pa rtag tu srungs/ / bskal pa bye ba rnams su yang / /so sor thar pa thos pa dang / /</text></item>
<item><p>2a7</p><section>'dul ba</section><text>gzung dang 'dzin pa rnyed dka' ste/ /sgrub pa 'ang shin du rnyed par dka'/ / sangs rgyas rnams ni 'byung ba bde/ /chos bstan pa yang bde ba yin/ /dge 'dun 'thun pa bde ba ste/ /'thun pa rnams kyi dka' thub bde/ / 'phags </text></item>
<item><p>2a8</p><section>'dul ba</section><text>pa rnams ni mthong ba bde/ /dam pa dag dang 'grogs pa bde/ / byis pa rnams ni ma mthong na/ /rtag tu bde ba nyid du 'gyur/ / tshul khrims ldan pa mthong ba bde/ /mang du thos pa mthong ba bde/ /yang srid rnam par grol ba yi/ /</text></item>
<item><p>2b1</p><section>'dul ba</section><text>dgra bcom pa dag mthong ba bde/ / 'jug ngogs bde ba'i chu klung bde/ /chos la goms pa'i skye bo bde/ /shes rab thob par gyur pa bde/ /nga 'o nga rgyal zad pa bde/ / nges par byas shing dbang po thul ba dang / /dgon pa zhi ba rnams su </text></item>
<item><p>2b2</p><section>'dul ba</section><text>rgas gyur dang / /mang du thos pa nags kyi nang dag tu/ /lang tsho yol ba rnams kyis gnas pa bde/ / tshe dang ldan pa dag so ka rnams kyi 'das pa dang / lhag ma ji tsam pa de tsam mo/ / tshe dang ldan pa dag rga ba dang 'chi ba mngon </text></item>
<item><p>2b3</p><section>'dul ba</section><text>par 'ong zhing ston pa'i bstan pa yang 'jig par 'gyur bas/ tshe dang ldan pa dag gis bag yod pas rnal 'byor du bya'o/ / de bzhin gshegs pa dgra bcom pa yang dag par rdzogs pa'i sangs rgyas rnams kyi byang chub dang / gzhan </text></item>
<item><p>2b4</p><section>'dul ba</section><text>yang gang dag de lta bu dang 'thun pa dge ba'i chos byang chub kyi phyogs rnams kyang bag yod pas 'thob bo/ / bcom ldan 'das kyi nyan thos kyi dge 'dun ni don nyung ba bya ba nyung ba yin pas dge 'dun gyis thog mar bya ba ci yod/ tshe dang ldan </text></item>
<item><p>2b5</p><section>'dul ba</section><text>pa dag ma lhags pa rnams la 'dun pa dang yongs su dag pa dris shig /dris nas kyang brjod par bya'o/ / shAkya seng ge de la ni/ /sor mo bcu yi thal sbyar te/ /so sor thar pa gdon par byas/ /gdul ba'i don du nga las nyon/ / thos nas </text></item>
<item><p>2b6</p><section>'dul ba</section><text>drang srong chen po yis/ /ji skad gsungs bzhin bsgrub bya zhing / /kha na ma tho phra rnams la/ /rtun cing byed pa nyid du gyis/ / rtag tu 'bad pas 'da' ba yi/ /sems rta kha blan dka' ba la/ /'thun pa'i gzer rnon brgya </text></item>
<item><p>2b7</p><section>'dul ba</section><text>pa yi/ /srab ni so sor thar 'di yin/ / che ba gang dag ngag tsam gyis/ /ldog cing mtshams las mi 'da' ba/ /de dag mi rta bzang po ste/ /nyon mongs g.yul las nges rgyal 'gyur/ / su la srab 'di med pa dang / /nam du </text></item>
<item><p>2b8</p><section>'dul ba</section><text>'ang 'dod par mi 'gyur ba/ /de dag nyon mongs g.yul gyis dkrugs/ /'jog bral rnam par 'khyam par 'gyur/ / dge 'dun btsun pa rnams gsan du gsol/ deng dge 'dun gyi gso sbyong bcu bzhi pa 'am bcwa lnga pa ste/</text></item>
<item><p>3a1</p><section>'dul ba</section><text>gal te dge 'dun gyis dus la bab cing bzod na dge 'dun gyis gnang bar mdzod cig dang / deng dge 'dun gso sbyong mdzad de so sor thar pa'i mdo gdon pa gdon to/ /'di ni gsol ba'o/ / tshe dang ldan pa dag bdag cag gso </text></item>
<item><p>3a2</p><section>'dul ba</section><text>sbyong bya ste/ so sor thar pa'i mdo gdon pa gdon gyis/ khyed cag su la ltung ba yod pa des mthol cig /ltung ba med na cang ma smra shig /cang mi smra na bdag gis tshe dang ldan pa dag yongs su dag par rig par bya'o/ / ji ltar so sor </text></item>
<item><p>3a3</p><section>'dul ba</section><text>dris nas dge slong gis lan btab pa de bzhin du dge slong gi 'khor 'di lta bu yang lan gsum gyi bar du bsgrag par bya ba yin no/ /yang dge slong gang dge slong gi 'khor 'di lta bur lan gsum gyi bar du bsgrags pa na ltung ba yod </text></item>
<item><p>3a4</p><section>'dul ba</section><text>la dran bzhin du mi mthol na de shes bzhin du brdzun du smra ba yin no/ / tshe dang ldan pa dag shes bzhin du brdzun du smra ba ni bcom ldan 'das kyis bar du gcod pa'i chos su gsungs so/ / de bas na dge slong gang ltung ba byung ba rnam par dag </text></item>
<item><p>3a5</p><section>'dul ba</section><text>par 'dod pas ltung ba yod la dran zhing mthong ba mthol bar bya'o/ /mthol na de bde ba la reg bar gnas par 'gyur ro/ /ma mthol ma bshags na ni mi 'gyur ro/ / tshe dang ldan pa dag bdag gis so sor thar pa'i mdo gdon pa'i </text></item>
<item><p>3a6</p><section>'dul ba</section><text>gleng gzhi bton zin to/ / de la bdag gis tshe dang ldan pa dag la ci 'di la khyed yongs su dag gam zhes dri'o/ /ci 'di la khyed yongs su dag gam zhes lan gnyis lan gsum du dri 'o/ /'di la tshe dang ldan pa dag yongs su dag </text></item>
<item><p>3a7</p><section>'dul ba</section><text>na 'di ltar cang mi smra bas de de bzhin du 'dzin to// // sdom la/ mi tshangs spyod dang rku ba dang / /mi la gsad par mi bya ba/ /brdzun du smra dang bcas pa yi/ /chos bzhi 'dir ni gsungs pa yin/ / tshe dang ldan pa dag pham par 'gyur ba'i chos </text></item>
<item><p>3a8</p><section>'dul ba</section><text>bzhi po 'di dag ni zla ba phyed phyed cing so sor thar pa'i mdo gdon pa las 'byung ngo / / yang dge slong gang dge slong rnams dang lhan cig bslab pa mtshungs par gyur pas bslab pa ma phul bslab pa nyams par ma byas par mi tshangs par spyod pa 'khrig </text></item>
<item><p>3b1</p><section>'dul ba</section><text>pa'i chos bsten na/ tha na dud 'gro'i skye gnas su skyes pa dang lhan cig kyang rung ste/ dge slong de pham par gyur pa yin gyis gnas par mi bya'o/ / yang dge slong gang gzhan dag gi grong na 'dug pa 'am/ dgon pa na 'dug pa ma byin par </text></item>
<item><p>3b2</p><section>'dul ba</section><text>rku ba'i grangs su gtogs pa blangs na/ ji tsam ma byin par blangs pa de rgyal po 'am/ blon po chen pos bzung nas de la 'di skad ces/ kye mi khyod ni rkun ma 'o/ /byis pa'o/ /blun pa'o/ /rku ba'o zhes zer zhing gsod dam/ 'ching ngam/</text></item>
<item><p>3b3</p><section>'dul ba</section><text>spyugs kyang rung ste/ dge slong de ltar ma byin par len na dge slong de yang pham par gyur pa yin gyis gnas par mi bya'o/ / yang dge slong gang mi 'am mir chags pa la bsams bzhin du rang gi lag dar te srog bcad dam/ de la mtshon </text></item>
<item><p>3b4</p><section>'dul ba</section><text>byin nam/ de la mtshon thogs pa gnyer tam/ de 'chir bcug gam/ de la 'chi ba'i bsngags pa brjod kyang rung ste/ de la 'di skad ces kye mi khyod 'tsho ba sdig pa mi gtsang ba ngan pa 'dis ci zhig bya/ kye mi khyod gson pa bas </text></item>
<item><p>3b5</p><section>'dul ba</section><text>shi bla'o zer zhing / sems kyi 'dod pa dang / sems kyi kun tu rtog pa dag gis rnams grangs du mas de 'chir bcug gam/ de la 'chi ba'i bsngags pa brjod de/ de yang rtsom pa des dus byas na/ dge slong de yang pham par gyur </text></item>
<item><p>3b6</p><section>'dul ba</section><text>pa yin gyis gnas par mi bya'o/ / yang dge slong gang mngon par mi shes shing yongs su mi shes la mi'i chos bla ma mtha' dang / 'phags pa dang / bye brag thob pa dang / shes pa dang / mthong ba dang / reg par spyod pa med la med </text></item>
<item><p>3b7</p><section>'dul ba</section><text>bzhin du 'di shes so/ /'di mthong ngo zhes khas 'ches pa las/ de ltung ba byung ba rnam par dag par 'dod nas dus gzhan zhig na dris kyang rung / ma dris kyang rung 'di skad ces tshe dang ldan pa dag bdag gis ni mi shes par </text></item>
<item><p>3b8</p><section>'dul ba</section><text>shes so zhes smras/ ma mthong bar mthong ngo zhes smras te/ gsob gsog brdzun du smras so zhes zer na/ mngon pa'i nga rgyal ma gtogs te/ dge slong de yang pham par gyur pa yin gyis gnas par mi bya'o/ / tshe dang ldan </text></item>
<item><p>4a1</p><section>'dul ba</section><text>pa dag bdag gis pham par gyur pa'i chos bzhi po dag bton zin to/ / dge slong gis de dag las ltung ba gang yang rung ba zhig byas na thog ma ji lta bar phyis kyang de bzhin pham par gyur pa yin te/ dge slong rnams dang </text></item>
<item><p>4a2</p><section>'dul ba</section><text>lhan cig gnas pa dang longs spyod du mi dbang gis gnas par mi bya'o/ / de la bdag gis tshe dang ldan pa dag la ci 'di la khyed yongs su dag gam/ zhes lan gnyis lan gsum du dri'o/ /'di la tshe dang ldan pa dag yongs su </text></item>
<item><p>4a3</p><section>'dul ba</section><text>dag na 'di ltar cang mi smra bas de de bzhin du 'dzin to// // sdom la/ khu ba 'dzin pa 'khrig tshig bsnyen bkur smyan/ /khang pa khang chen dang ni gzhi med pa/ /bag tsam dge 'dun dbyen dang de rjes phyogs/ /khyim sun </text></item>
<item><p>4a4</p><section>'dul ba</section><text>'byin dang bka' blo mi bde ba'o/ / tshe dang ldan pa dag dge 'dun lhag ma'i chos bcu gsum po 'di dag ni zla ba phyed phyed cing so sor thar pa'i mdo 'don pa las 'byung ngo / / bsams bzhin du khu ba phyung na rmi lam gyi ma </text></item>
<item><p>4a5</p><section>'dul ba</section><text>gtogs te dge 'dun lhag ma 'o/ / yang dge slong gang dral cing gyur pa'i sems kyis bud med kyi yul dang lhan cig lus reg par byed dam/ lag pa nas bzung ngam/ dpung pa nas bzung ngam/ lan bu nas bzung ngam/ yan </text></item>
<item><p>4a6</p><section>'dul ba</section><text>lag dang nying lag gang yang rung ba la nom pa dang nyug pa bdag gir byed na dge 'dun lhag ma'o/ / yang dge slong gang dral cing gyur pa'i sems kyis bud med kyi yul dang lhan cig gnas ngan len gyi tshig sdig pa can tshogs par </text></item>
<item><p>4a7</p><section>'dul ba</section><text>mi dbyung ba 'khrig pa las byung ba dang ldan pa dag skyes bus na chung la ji lta ba bzhin du smras na dge 'dun lhag ma'o/ / yang dge slong gang dral cing gyur pa'i sems kyis bud med kyi lus kyi 'dun du bdag nyid kyi lus kyi bsnyen </text></item>
<item><p>4a8</p><section>'dul ba</section><text>bkur bya ba'i phyir 'di lta ste/ nga lta bu'i dge slong tshul khrims dang ldan pa/ dge ba'i chos can/ tshangs par spyod pa la 'di ltar 'khrig pa las byung ba dang ldan pa'i chos 'dis bsnyen bkur byas na/ sru 'di ni bsnyen bkur </text></item>
<item><p>4b1</p><section>'dul ba</section><text>byas pa rnams kyi nang na mchog yin no zhes bsngags pa brjod na dge 'dun lhag ma'o/ / yang dge slong gang bud med la skyes pa'i tshig dang / skyes pa la bud med kyi tshig gis chung ma nyid dang / mdza' na mo nyid du smyan byed na </text></item>
<item><p>4b2</p><section>'dul ba</section><text>tha na thang 'ga' phrad pa yang rung ste dge 'dun lhag ma'o/ / dge slong gis bdag gis bslangs pa/ bdag po med pa/ bdag gi phyir khang pa rtsig tu 'jug na dge slong des khang pa tshad bzhin du brtsig tu chug cig /de la </text></item>
<item><p>4b3</p><section>'dul ba</section><text>khang pa'i tshad ni 'di yin te/ nang gi srid du bde bar gshegs pa'i mtho'i mtho bcu gnyis/ zheng du mtho bdun no/ /gzhi blta ba'i phyir dge slong des dge slong dag bkri bar bya'o/ /khrid pa'i dge slong dag gis kyang gzhi rung </text></item>
<item><p>4b4</p><section>'dul ba</section><text>ba dang / rtsod pa med pa dang / brtsam du rung bar blta bar bya'o/ /gal te dge slong gis gzhi mi rung ba 'am/ rtsod pa dang bcas pa 'am/ brtsam du mi rung bar bdag gis bslangs pa bdag po med pa bdag gi phyir khang pa rtsig tu </text></item>
<item><p>4b5</p><section>'dul ba</section><text>'jug gam/ gzhi blta ba'i phyir dge slong dag kyang mi khrid dam/ dge slong khrid pa dag la gzhi ston tam/ tshad las 'das na dge 'dun lhag ma'o/ / dge slong gis bdag po yod pa dge 'dun gyi phyir gtsug lag khang chen </text></item>
<item><p>4b6</p><section>'dul ba</section><text>po rtsig tu 'jug na gzhi blta ba'i phyir dge slong des dge slong dag bkri bar bya'o/ /khrid pa'i dge slong dag gis kyang gzhi rung ba dang / rtsod pa med pa dang / brtsam du rung bar blta bar bya'o/ /gal te dge slong gis gzhi mi </text></item>
<item><p>4b7</p><section>'dul ba</section><text>rung ba 'am/ rtsod pa dang bcas pa 'am/ brtsam du mi rung bar bdag po yod pa dge 'dun gyi phyir gtsug lag khang chen po rtsig tu 'jug gam/ gzhi blta ba'i phyir dge slong dag kyang mi khrid dam/ dge slong khrid pa dag la gzhi </text></item>
<item><p>4b8</p><section>'dul ba</section><text>mi ston na dge 'dun lhag ma'o/ / yang dge slong gang khros shing zhe sdang bar gyur nas/ ci nas kyang 'di tshangs par spyod pa dang dbral lo snyam nas/ dge slong dag pa ltung ba med pa la/ gzhi med par pham par 'gyur ba'i chos </text></item>
<item><p>5a1</p><section>'dul ba</section><text>kyis skur pa las de dus gzhan zhig na dris kyang rung / ma dris kyang rung / rtsod pa de yang gzhi med pa yin la/ dge slong yang zhe sdang la gnas pas zhe sdang gis smras so zhe na dge 'dun lhag ma'o/ / yang dge slong gang </text></item>
<item><p>5a2</p><section>'dul ba</section><text>khros shing zhe sdang bar gyur nas ci nas kyang 'di tshangs par spyod pa dang dbral lo snyam nas/ dge slong dag pa ltung ba med pa la gzhan gyi cha ma yin pa dang 'thun pa pham par 'gyur ba'i chos kyis skur pa las/ de dus gzhan zhig na/</text></item>
<item><p>5a3</p><section>'dul ba</section><text>dris kyang rung / ma dris kyang rung / rtsod pa de yang gzhan gyi cha ma yin pa dang 'thun pa yin la/ rtsod pa de gzhan gyi cha ma yin pa dang 'thun pas bag tsam las bsams pa tsam gyis chos 'ga' zhig blangs par gyur la/ dge slong yang zhe sdang </text></item>
<item><p>5a4</p><section>'dul ba</section><text>la gnas pas zhe sdang gis smras so zhe na dge 'dun lhag ma 'o/ / yang dge slong gang dge 'dun 'thun pa dbye ba'i phyir rtul bar byed cing / dbyen byed par gyur pa'i rtsod pa yang dag par blangs nas rab tu bzung ste 'dug na/</text></item>
<item><p>5a5</p><section>'dul ba</section><text>dge slong de la dge slong rnams kyis 'di skad ces/ tshe dang ldan pa khyod dge 'dun 'thun pa dbye ba'i phyir rtul bar ma byed cig /dbyen byed par 'gyur ba'i rtsod pa yang dag par blangs nas rab tu bzung ste ma 'dug cig /tshe dang </text></item>
<item><p>5a6</p><section>'dul ba</section><text>ldan pa dge 'dun dang 'thun par gyis shig /dge 'dun 'thun mi phyed/ kun du dga' mi rtsod/ mchog gcig 'don pa gcig cing chu dang 'o ma 'dres pa lta bur gyur la/ ston pa'i bstan pa yang gsal bar byed na bde ba </text></item>
<item><p>5a7</p><section>'dul ba</section><text>la reg par 'gyur gyis/ tshe dang ldan pa khyod dge 'dun 'byed par byed pa'i gzhi 'di lta bu 'di thong shig ces bsgo bar bya'o/ /dge slong de la dge slong rnams kyis de skad bsgo ba na/ gal te gzhi de gtong na de lta na legs/ gal te mi </text></item>
<item><p>5a8</p><section>'dul ba</section><text>gtong na gzhi de gtong bar bya ba'i phyir lan gnyis lan gsum du yang dag par bsgo bar bya'o/ /yang dag par bstan par bya'o/ /lan gnyis lan gsum du yang dag par bsgo/ yang dag par bstan pa na gzhi de gtong na de lta na legs/</text></item>
<item><p>5b1</p><section>'dul ba</section><text>gal te mi gtong na dge 'dun lhag ma 'o/ / dge slong de'i grogs byed pa'i dge slong mi mthun par smra ba nyid kyi rjes su phyogs pa gcig gam gnyis sam mang po dag yod cing / gal te de dag dge slong rnams la 'di skad ces/ tshe dang </text></item>
<item><p>5b2</p><section>'dul ba</section><text>ldan pa dag khyed cag dge yang rung / sdig kyang rung / dge slong 'di la ci yang ma smra shig /de ci'i phyir zhe na/ tshe dang ldan pa dag dge slong 'di ni chos smra ba/ 'dul ba smra ba/ dge slong 'di ni chos dang 'dul ba yang dag par blangs nas rab tu </text></item>
<item><p>5b3</p><section>'dul ba</section><text>bzung ste rjes su tha snyad 'dogs par byed pa/ dge slong 'di ni shes bzhin du smra'i mi shes par ma yin pa'i phyir te/ dge slong 'di gang la 'dod cing bzod pa de la bdag cag kyang 'dod cing bzod do zhes zer na/ dge slong de dag la dge slong </text></item>
<item><p>5b4</p><section>'dul ba</section><text>rnams kyis 'di skad ces/ tshe dang ldan pa dag khyed cag de skad ces/ tshe dang ldan pa dag khyed cag dge yang rung / sdig kyang rung / dge slong 'di la ci yang ma smra shig /de ci'i phyir zhe na/ tshe dang ldan pa dag dge slong 'di ni chos smra ba </text></item>
<item><p>5b5</p><section>'dul ba</section><text>'dul ba smra ba/ dge slong 'di ni chos dang 'dul ba yang dag par blangs nas rab tu bzung ste rjes su tha snyad 'dogs par byed la/ dge slong 'di ni shes bzhin du smra'i mi shes par ma yin pa'i phyir te/ dge slong 'di gang la 'dod cing bzod </text></item>
<item><p>5b6</p><section>'dul ba</section><text>pa de la bdag cag kyang 'dod cing bzod do zhes ma zer cig /de ci'i phyir zhe na/ tshe dang ldan pa dag dge slong 'di ni chos smra ba ma yin/ 'dul ba smra ba ma yin gyi/ tshe dang ldan pa dge slong 'di ni chos ma yin pa smra ba/ 'dul ba </text></item>
<item><p>5b7</p><section>'dul ba</section><text>ma yin pa smra ba/ dge slong 'di ni chos ma yin pa dang 'dul ba ma yin pa yang dag par blangs nas rab tu bzung ste rjes su tha snyad 'dogs par byed pa/ dge slong 'di ni mi shes bzhin du smra'i shes par smra ba ma yin pa'i phyir te/</text></item>
<item><p>5b8</p><section>'dul ba</section><text>dge slong 'di ni gang la 'dod cing bzod pa de la tshe dang ldan pa dag 'dod cing bzod par ma byed cig /tshe dang ldan pa dag khyed dge 'dun 'byed 'dod par ma byed par tshe dang ldan pa dag dge 'dun 'thun pa nyid du 'dod par gyis shig /</text></item>
<item><p>6a1</p><section>'dul ba</section><text>tshe dang ldan pa dag dge 'dun 'thun par gyis shig /dge 'dun 'thun mi phyed/ kun tu dga' mi rtsod/ mchog gcig 'don pa gcig cing chu dang 'o ma gcig tu 'dres pa lta bur gyur la/ ston pa'i bstan pa gsal </text></item>
<item><p>6a2</p><section>'dul ba</section><text>bar byed na bde ba la reg par gnas par 'gyur gyis/ tshe dang ldan pa dge 'dun 'byed pa'i rjes su phyogs shing mi mthun par smra ba 'di lta bu 'di thong shig ces bsgo bar bya'o/ /dge slong de dag la dge slong rnams kyis de </text></item>
<item><p>6a3</p><section>'dul ba</section><text>skad ces bsgo ba na/ gal te gzhi de gtong na de lta na legs/ gal te mi gtong na gzhi de gtong bar bya ba'i phyir lan gnyis lan gsum du yang dag par bsgo bar bya/ yang dag par bstan par bya'o/ /lan gnyis lan </text></item>
<item><p>6a4</p><section>'dul ba</section><text>gsum du yang dag par bsgo/ yang dag par bstan pa na gzhi de gtong na de lta na legs/ gal te mi gtong na dge 'dun lhag ma'o/ / dge slong rab tu mang po dag grong ngam grong rdal zhig na nye bar rten cing gnas par gyur la/</text></item>
<item><p>6a5</p><section>'dul ba</section><text>de dag kyang khyim sun 'byin pa sdig pa'i chos kun tu spyod par gyur cing / de dag gis khyim dag sun phyung bar mthong ngam/ thos sam/ rab tu shes de dag sdig pa kun du spyod par mthong ngam/ thos sam/ rab tu shes na dge </text></item>
<item><p>6a6</p><section>'dul ba</section><text>slong de dag la dge slong rnams kyis 'di skad ces/ tshe dang ldan pa dag khyim sun 'byin pa sdig pa'i chos kun du spyod pa dag yin te/ khyed kyis khyim dag sun phyung bar yang mthong zhing thos la rab tu shes/ khyod sdig pa kun tu spyod </text></item>
<item><p>6a7</p><section>'dul ba</section><text>par yang mthong zhing thos la rab tu shes kyis/ tshe dang ldan pa dag khyed 'di na gnas pas chog gis gnas 'di nas deng shig ces bsgo bar bya'o/ /gal te de dag dge slong rnams la 'di skad ces/ tshe dang ldan pa dag 'di na dge </text></item>
<item><p>6a8</p><section>'dul ba</section><text>slong kha cig 'dun pas 'gro ba/ zhe sdang gis 'gro ba/ gti mug gis 'gro ba/ 'jigs pas 'gro ba dag yin te/ 'di ltar ltung ba 'dra ba kho na las dge slong kha cig ni skrod par byed/ kha cig ni skrod par mi byed do/ /zhes </text></item>
<item><p>6b1</p><section>'dul ba</section><text>zer na dge slong de dag la dge slong rnams kyis 'di skad ces/ tshe dang ldan pa dag khyed de skad ces tshe dang ldan pa dag 'di na dge slong kha cig 'dun pas 'gro ba/ zhe sdang gis 'gro ba/ gti mug gis 'gro ba/ 'jigs pas 'gro ba </text></item>
<item><p>6b2</p><section>'dul ba</section><text>dag yin te/ 'di ltar ltung ba 'dra ba kho na las dge slong kha cig ni skrod par byed/ kha cig ni skrod par mi byed do zhes ma zer cig /de ci'i phyir zhe na/ dge slong 'di dag ni 'dun pas 'gro ba ma yin/ zhe sdang gis 'gro ba ma yin/</text></item>
<item><p>6b3</p><section>'dul ba</section><text>gti mug gis 'gro ba ma yin/ 'jigs pas 'gro ba dag ma yin gyi/ 'di ltar tshe dang ldan pa dag nyid khyim sun 'byin pa sdig pa'i chos kun tu spyod pa dag yin te/ khyed nyid kyis khyim dag sun phyung bar yang mthong zhing thos la </text></item>
<item><p>6b4</p><section>'dul ba</section><text>rab tu shes/ khyed sdig pa kun du spyod par yang mthong zhing thos la rab tu shes pa'i phyir te/ tshe dang ldan pa dag 'dun pas 'gro ba zhes bya ba'i tshig gi lam dang / zhe sdang gis 'gro ba/ gti mug gis 'gro ba/ 'jigs </text></item>
<item><p>6b5</p><section>'dul ba</section><text>pas 'gro ba zhes bya ba'i tshig gi lam 'di lta bu 'di thong shig ces bsgo bar bya'o/ /dge slong de dag la dge slong rnams kyis de skad ces bsgo ba na gal te gzhi de gtong na de lta na legs/ gal te mi gtong na gzhi de gtong bar </text></item>
<item><p>6b6</p><section>'dul ba</section><text>bya ba'i phyir lan gnyis lan gsum du yang dag par bsgo bar bya/ yang dag par bstan par bya 'o/ /lan gnyis lan gsum du yang dag par bsgo/ yang dag par bstan pa na gzhi de gtong na de lta na legs/ gal te </text></item>
<item><p>6b7</p><section>'dul ba</section><text>mi gtong na dge 'dun lhag ma'o/ / 'di na dge slong 'ga' zhig bka' blo mi bde ba'i rang bzhin can du gyur la/ de la dge slong rnams kyis gdon par gtogs pa bslab pa'i gzhi rnams dang / bde bar gshegs </text></item>
<item><p>6b8</p><section>'dul ba</section><text>pa'i mdor gtogs pa rnams kyis chos dang 'thun pa dang / 'dul ba dang 'thun par smras pa na/ tshe dang ldan pa dag khyed cag dge yang rung / sdig kyang rung / bdag la ci yang ma smra shig /bdag kyang dge yang rung / sdig kyang rung /</text></item>
<item><p>7a1</p><section>'dul ba</section><text>tshe dang ldan pa dag la ci 'ang mi smra'o/ /tshe dang ldan pa dag gis bdag la tshig gi lam thong shig /khyed la yang bdag gis smras pas ci zhig bya zhes bdag nyid brjod par bya ba ma yin par byed na/ dge slong rnams </text></item>
<item><p>7a2</p><section>'dul ba</section><text>kyis 'di skad ces/ tshe dang ldan pa khyod dge slong rnams kyis gdon par gtogs pa bslab pa'i gzhi rnams dang / bde bar gshegs pa'i mdor gtogs pa rnams kyis chos dang 'thun pa dang / 'dul ba dang 'thun par smras </text></item>
<item><p>7a3</p><section>'dul ba</section><text>pa na/ bdag nyid brjod par bya ba ma yin par ma byed par tshe dang ldan pas bdag nyid brjod par bya ba kho nar gyis shig /dge slong rnams tshe dang ldan pa la chos dang 'thun pa dang / 'dul ba dang 'thun par smras pa na/ tshe dang ldan pa </text></item>
<item><p>7a4</p><section>'dul ba</section><text>yang dge slong rnams la chos dang 'thun pa dang / 'dul ba dang 'thun par smros shig /de ci'i phyir zhe na/ 'di lta ste/ gcig la gcig brjod par bya ba nyid du byed pa dang / gcig la gcig 'doms shing rjes su ston </text></item>
<item><p>7a5</p><section>'dul ba</section><text>pa dang / gcig gis gcig ltung ba las slong ba nyid de lta bus bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de'i 'khor 'di 'phel bar 'gyur gyis/ tshe dang ldan pa </text></item>
<item><p>7a6</p><section>'dul ba</section><text>khyod bdag nyid brjod par bya ba ma yin par byed pa'i las kyi mtha' 'di lta bu 'di thong shig ces bsgo bar bya'o/ /dge slong de la dge slong rnams kyis de skad bsgo ba na gal te gzhi de gtong na de lta na legs/ gal te mi gtong </text></item>
<item><p>7a7</p><section>'dul ba</section><text>na gzhi de gtong bar bya ba'i phyir lan gnyis lan gsum du yang dag par bsgo bar bya/ yang dag par bstan par bya'o/ /lan gnyis lan gsum du yang dag par bsgo/ yang dag par bstan pa na gzhi de gtong na de lta na </text></item>
<item><p>7a8</p><section>'dul ba</section><text>legs/ gal te mi gtong na dge 'dun lhag ma'o/ / tshe dang ldan pa dag bdag gis dge 'dun lhag ma'i chos bcu gsum po dag bton zin to/ / de dag las dgu ni ltung ba dang po dag nyid kyis so/ /bzhi ni lan </text></item>
<item><p>7b1</p><section>'dul ba</section><text>gsum gyi bar gyis so/ / dge slong gis de dag las ltung ba gang yang rung ba zhig byas la/ ji srid du shes bzhin du 'chab par byed pa de srid du des mi 'dod bzhin du spo bar bya'o/ /dge slong gis mi 'dod bzhin du spo ba byas nas de'i </text></item>
<item><p>7b2</p><section>'dul ba</section><text>'og tu zhag drug gi bar du dge 'dun mgu bar bya ba spyad par bya ba'o/ /dge slong gis mgu bar bya ba spyad nas dbyung bar bya ba la thogs te chos dang 'thun par byas la/ dge slong gis dge 'dun gyi sems mgu bar byas na gang na dge slong nyi </text></item>
<item><p>7b3</p><section>'dul ba</section><text>shu'i tshogs kyi dge 'dun yod pa der dge slong de dbyung bar bya'o/ /gal te dge slong nyi shur gcig gis ma tshang ba'i tshogs kyi dge 'dun gyis dge slong de 'byin par byed na/ dge slong de yang ma phyin la dge slong de dag kyang smad par bya ba yin </text></item>
<item><p>7b4</p><section>'dul ba</section><text>te de la de ni cho ga yin no/ / de la bdag gis tshe dang ldan pa dag la ci 'di la khyed yongs su dag gam zhes dri'o/ /ci 'di la khyed yongs su dag gam zhes lan gnyis lan gsum du dri'o/ /'di la tshe dang ldan pa dag yongs su </text></item>
<item><p>7b5</p><section>'dul ba</section><text>dag na 'di ltar cang mi smra bas de de bzhin du 'dzin to// // sdom la/ dben pa skyabs yod 'dug pa'o/ / tshe dang ldan pa dag ma nges pa'i chos gnyis po 'di dag ni zla ba phyed phyed cing so sor thar pa'i mdo 'don pa las 'byung ngo / / yang </text></item>
<item><p>7b6</p><section>'dul ba</section><text>dge slong gang bud med kyi yul dang lhan cig gcig pu gcig dang dben pa skyabs yod pa na 'dod pa byar rung ba stan la 'dug par byed cing / de la gal te dge bsnyen ma yid ches pa'i tshig dang ldan pas chos gsum po pham par 'gyur </text></item>
<item><p>7b7</p><section>'dul ba</section><text>pa 'am/ dge 'dun lhag ma 'am/ ltung byed las chos gang yang rung bas smras par gyur la/ dge slong gis 'dug par khas blangs na chos gsum po pham par gyur pa 'am/ dge 'dun gyi lhag ma 'am/ ltung byed las chos </text></item>
<item><p>7b8</p><section>'dul ba</section><text>gang yang rung bas byed du gzhug cing / dge slong de la dge bsnyen ma yid ches pa'i tshig dang ldan pas chos gang dang gang gis smras par gyur pa'i chos de dang des dge slong de byed du gzhug ste/ de ni ma nges pa'i chos so/ / yang dge slong </text></item>
<item><p>8a1</p><section>'dul ba</section><text>gang bud med kyi yul dang lhan cig gcig pu gcig dang dben pa skyabs yod pa na 'dod pa byar mi rung bar stan la 'dug par byed cing / de la gal te dge bsnyen ma yid ches pa'i tshig dang ldan pas chos gnyis po dge 'dun </text></item>
<item><p>8a2</p><section>'dul ba</section><text>lhag ma 'am/ ltung byed las chos gang yang rung bas smras par gyur la/ dge slong gis 'dug par khas blangs na chos gnyis po dge 'dun lhag ma 'am/ ltung byed las chos gang yang rung bas byed du gzhug cing / dge </text></item>
<item><p>8a3</p><section>'dul ba</section><text>slong de la dge bsnyen ma yid ches pa'i tshig dang ldan pas chos gang dang gang gis smras par gyur pa'i chos de dang des dge slong de byed du gzhug ste/ de yang ma nges pa'i chos so/ / tshe dang ldan pa dag bdag gis ma nges pa'i chos </text></item>
<item><p>8a4</p><section>'dul ba</section><text>gnyis po dag bton zin to/ / de la bdag gis tshe dang ldan pa dag la ci 'di la khyed yongs su dag gam zhes dri'o/ /ci 'di la khyed yongs su dag gam zhes lan gnyis lan gsum du dri'o/ /'di la tshe dang ldan pa dag yongs su </text></item>
<item><p>8a5</p><section>'dul ba</section><text>dag na 'di ltar cang mi smra bas de de bzhin du 'dzin to// // sdom la/ 'chang ba 'bral ba 'jog pa dang / /'khrur 'jug pa dang len pa dang / /slong dang stod g.yogs smad g.yogs bcas/ /rin thang so sor bskur ba 'o/ /</text></item>
<item><p>8a6</p><section>'dul ba</section><text>tshe dang ldan pa dag spang ba'i ltung byed kyi chos sum bcu po 'di dag ni zla ba phyed phyed cing so sor thar pa'i mdo 'don pa las 'byung ngo / / dge slong chos gos zin pas sra brkyang phyung na/ zhag bcu'i bar du gos lhag pa rnam par ma </text></item>
<item><p>8a7</p><section>'dul ba</section><text>brtags pa bcang bar bya'o/ /de las 'das par bcangs na spang ba'i ltung byed do/ / dge slong chos gos zin pas sra brkyang phyung na/ gal te nub gcig kyang chos gos gsum las chos gos gang yang rung ba dang </text></item>
<item><p>8a8</p><section>'dul ba</section><text>mtshams kyi phyi rol du 'bral bar byed na/ dge 'dun gyis gnang ba ma gtogs te spang ba'i ltung byed do/ / dge slong chos gos zin pas sra brkyang phyung na/ dus ma yin pa'i gos shig rnyed la 'dod na dge slong des gos de </text></item>
<item><p>8b1</p><section>'dul ba</section><text>blang bar bya'o/ /blangs nas gal te langs na myur ba kho nar gos su byas la bcang bar bya'o/ /gal te mi langs la kha ma langs pa kha skong ba'i gos la re ba yod na dge slong des gos de zla ba gcig gi mthar gzhag par </text></item>
<item><p>8b2</p><section>'dul ba</section><text>bya'o/ /de las 'das par 'jog na spang ba'i ltung byed do/ / yang dge slong gang dge slong ma nye du ma yin pa la gos rnying pa 'khrur 'jug gam/ 'tshed du 'jug gam/ 'chag tu 'jug na spang ba'i ltung byed do/ / yang dge </text></item>
<item><p>8b3</p><section>'dul ba</section><text>slong gang dge slong ma nye du ma yin pa las gos len na/ brjes pa ma gtogs te spang ba'i ltung byed do/ / yang dge slong gang khyim bdag gam/ khyim bdag gi chung ma nye du ma yin pa'i gan du song ste/ gos slong na dus ma gtogs te/</text></item>
<item><p>8b4</p><section>'dul ba</section><text>spang ba'i ltung byed do/ /de la dus ni 'di yin te/ dge slong gos phrogs sam/ gos rlag gam/ gos tshig gam/ gos rlung gis khyer ram/ gos chus khyer na de la de ni dus yin no/ / dge slong gos phrogs sam/ gos rlag </text></item>
<item><p>8b5</p><section>'dul ba</section><text>gam/ gos tshig gam/ gos rlung gis khyer ram/ gos chus khyer na khyim bdag gam/ khyim bdag gi chung ma nye du ma yin pa'i gan du song la/ gos bslang bar bya'o/ /de la gal te bram ze 'am/ khyim bdag dad pa can </text></item>
<item><p>8b6</p><section>'dul ba</section><text>zhig gis dus kyis gos mang po dag stobs la 'dod na dge slong des de las gos stod g.yogs smad g.yogs dang bcas pa'i mthar thug pa blang bar bya'o/ /de las lhag par len na spang ba'i ltung byed do/ / dge slong gi phyir </text></item>
<item><p>8b7</p><section>'dul ba</section><text>khyim bdag gam/ khyim bdag gi chung ma nye du ma yin pas gos kyi rin dag spags nas bdag gi gos kyi rin 'di dag gis gos 'di dang 'di lta bu zhig nyos la/ dge slong ming 'di zhes bya ba 'ongs na/ de la gos rung ba dus su </text></item>
<item><p>8b8</p><section>'dul ba</section><text>bskon no snyam pa las/ de la gal te dge slong de la sngar ma bstabs par rnam par rtogs pa 'ga' zhig byung ste/ bzang po 'dod pa'i phyir khyim bdag gam/ khyim bdag gi chung ma nye du ma yin pa de'i gan du song nas 'di skad ces </text></item>
<item><p>9a1</p><section>'dul ba</section><text>tshe dang ldan pas bdag gi phyir gos kyi rin gang dag spags pa'i gos kyi rin de dag gis tshe dang ldan pa gos 'di dang 'di lta bu zhig nyos la bdag la gos rung ba dus su legs par skon cig ces smras te/ gos grub pa na spang </text></item>
<item><p>9a2</p><section>'dul ba</section><text>ba'i ltung byed do/ / dge slong gi phyir khyim bdag dang khyim bdag gi chung ma nye du ma yin pas gos kyi rin so so de dag spags nas/ bdag cag gnyis kyis gos kyi rin so so ba 'di dag gis gos 'di dang 'di lta bu so so ba </text></item>
<item><p>9a3</p><section>'dul ba</section><text>dag nyos la/ dge slong ming 'di zhes bya ba 'ongs pa dang / bdag cag gnyis kyis so so nas de la gos rung ba dus su bskon no/ /snyam pa las de na gal te dge slong de la sngar ma bstabs par rnam par rtog pa 'ga' zhig </text></item>
<item><p>9a4</p><section>'dul ba</section><text>byung ste/ bzang po 'dod pa'i phyir khyim bdag dang / khyim bdag gi chung ma nye du ma yin pa de dag gi gan du song nas 'di skad ces/ tshe dang ldan pa dag gis bdag gi phyir gos kyi rin so so ba dag spags pa'i gos kyi rin so so ba de dag </text></item>
<item><p>9a5</p><section>'dul ba</section><text>gis tshe dang ldan pa dag gos 'di dang 'di lta bu so so ba dag nyos la gnyi ga 'dus te/ bdag la gos rung ba cig dus su legs par skon cig ces smras te/ gos grub pa na spang ba'i ltung byed do/ / dge slong gi phyir rgyal po 'am/</text></item>
<item><p>9a6</p><section>'dul ba</section><text>blon po chen po 'am/ bram ze 'am/ khyim bdag gam/ grong rdal gyi mi 'am/ yul mi 'am/ nor can nam/ tshong dpon nam/ ded dpon gyis pho nya'i lag tu gos kyi rin dag bskur bar gyur la/ de nas pho nya de gos kyi rin de dag </text></item>
<item><p>9a7</p><section>'dul ba</section><text>khyer nas dge slong de ga la ba der song ste phyin nas dge slong de la 'di skad ces/ 'phags pa mkhyen par mdzod cig /khyod la rgyal po 'am/ blon po chen po 'am/ bram ze 'am/ khyim bdag gam/ grong rdal gyi mi 'am/</text></item>
<item><p>9a8</p><section>'dul ba</section><text>yul mi 'am/ nor can nam/ tshong dpon nam/ ded dpon che ge mos gos kyi rin 'di dag bskur gyis/ 'phags pas thugs brtse ba'i slad du 'di dag bzhes shig ces zer na dge slong des pho nya de la 'di skad ces/ tshe dang ldan pa </text></item>
<item><p>9b1</p><section>'dul ba</section><text>pho nya dge slong dag ni gos kyi rin dag len du mi rung ste/ bdag cag gos rung ba dus su rnyed na ni len to zhes brjod par bya'o/ /gal te pho nya des dge slong de la 'di skad ces/ 'phags pa rnams kyi zhal ta bgyid pa 'phags pa </text></item>
<item><p>9b2</p><section>'dul ba</section><text>rnams kyi zhal ta nyams su len pa gang lags pa 'ga' mchis sam zhes zer na/ dge slong gos 'dod pas pho nya la 'di skad ces/ tshe dang ldan pa pho nya 'di ni dge slong rnams kyi zhal ta byed pa ste/ 'di ni dge slong rnams kyi zhal </text></item>
<item><p>9b3</p><section>'dul ba</section><text>ta nyams su len pa'o zhes kun dga'i ra ba pa 'am/ dge bsnyen zhal ta byed pa bstan par bya'o/ /de nas pho nya des gos kyi rin de dag khyer nas zhal ta byed pa ga la ba der 'gro bar bya zhing / phyin nas zhal ta byed pa la 'di </text></item>
<item><p>9b4</p><section>'dul ba</section><text>skad ces/ tshe dang ldan pa zhal ta byed pa shes par gyis shig /khyod kyis gos kyi rin 'di dag gis gos 'di dang 'di lta bu zhig nyos la dge slong ming 'di zhes bya ba 'ongs pa dang / de la gos rung ba dus su skon cig ces brjod par </text></item>
<item><p>9b5</p><section>'dul ba</section><text>bya'o/ /de nas pho nya des zhal ta byed pa de la shin tu legs par yang dag par bsgo zhing / yang dag par bstan nas/ dge slong de ga la ba der 'gro bar bya zhing phyin nas dge slong de la 'di skad ces/ 'phags pas zhal ta bgyid pa </text></item>
<item><p>9b6</p><section>'dul ba</section><text>bstan pa gang lags pa de la bdag gis yang dag par bstan lags kyis de'i gan du bzhud cig dang / des khyod la gos rung ba dus su bskon par 'gyur ro zhes brjod par bya'o/ /dge slong gos 'dod pas zhal ta byed pa'i gan du </text></item>
<item><p>9b7</p><section>'dul ba</section><text>song nas tshe dang ldan pa zhal ta byed pa bdag gos 'dod do/ /tshe dang ldan pa zhal ta byed pa bdag gos 'dod do zhes lan gnyis lan gsum du bskul bar bya/ dran par bya'o/ /lan gnyis lan gsum du bskul zhing dran par </text></item>
<item><p>9b8</p><section>'dul ba</section><text>byas pa na gal te gos de grub na de lta na legs/ gal te ma grub na lan bzhi lan lnga lan drug gi bar du phyogs su cang mi smra bar bsdad par bya'o/ /lan bzhi lan lnga lan drug gi bar du phyogs su cang mi smra bar bsdad pa na/</text></item>
<item><p>10a1</p><section>'dul ba</section><text>gal te gos de grub na de lta na legs/ gal te ma grub na de'i 'og tu gos bsgrub pa'i phyir brtsal te gos grub na spang ba'i ltung byed do/ /gal te ma grub na phyogs gang nas gos kyi rin de dag 'ongs pa der bdag </text></item>
<item><p>10a2</p><section>'dul ba</section><text>'gro bar bya'o/ /yang na yid brtan pa'i pho nya las tshe dang ldan pa dag gis dge slong che ge mo'i phyir gos kyi rin gang dag bskur ba de dag ni dge slong de'i don cir yang ma grub kyis shes par gyis shig /tshe dang ldan pa dag gis rang gi nor </text></item>
<item><p>10a3</p><section>'dul ba</section><text>chud ma gsan cig ces spring bar bya ste/ de la de ni cho ga yin no// // sdom la/ srin bal 'ba' zhig cha gnyis dang / /drug dang mtho gang lam dang ni/ /'khru ba dang ni gser dngul dang / /mngon mtshan can dang nyo tshong ngo / / yang </text></item>
<item><p>10a4</p><section>'dul ba</section><text>dge slong gang srin bal gyi stan sar pa byed na spang ba'i ltung byed do/ / yang dge slong gang lug bal nag po 'ba' zhig gi stan sar pa byed na spang ba'i ltung byed do/ / dge slong gis stan sar pa byed na cha gnyis ni lug bal nag po 'ba' </text></item>
<item><p>10a5</p><section>'dul ba</section><text>zhig las gzhug par bya/ gsum pa ni dkar po las/ bzhi pa ni 'khob bal las gzhug par bya'o/ /gal te dge slong gis cha gnyis lug bal nag po 'ba' zhig las ma bcug gam/ gsum pa dkar po las/</text></item>
<item><p>10a6</p><section>'dul ba</section><text>bzhi pa ni 'khob bal las ma bcug par stan sar pa byed na spang ba'i ltung byed do/ / dge slong gis stan sar pa byed na mi 'dod bzhin du lo drug tu bcang bar bya'o/ /gal te dge slong lo drug tshun chad du stan rnying pa de spangs </text></item>
<item><p>10a7</p><section>'dul ba</section><text>kyang rung / ma spangs kyang rung / stan sar pa gzhan byed na dge 'dun gyis gnang ba ma gtogs te spang ba'i ltung byed do/ / dge slong gis gding ba sar pa byed na sar pa kha dog mi sdug par bya ba'i phyir gding ba rnying pa bde bar gshegs pa'i </text></item>
<item><p>10a8</p><section>'dul ba</section><text>mtho gang 'khor bas klan par bya'o/ /gal te dge slong gis gding ba sar par kha dog mi sdug par bya ba'i phyir/ gding ba rnying pa bde bar gshegs pa'i mtho gang 'khor bas ma klan par gding ba sar pa spyod na spang ba'i ltung byed do/ /</text></item>
<item><p>10b1</p><section>'dul ba</section><text>dge slong lam du zhugs pas lug bal dag rnyed la 'dod na dge slong des blang bar bya'o/ /blangs nas khyer ba med na dpag tshad gsum gyi mtha'i bar du bdag nyid kyis bskur bar bya'o/ /de las 'das par khyer na spang ba'i ltung byed do/ /</text></item>
<item><p>10b2</p><section>'dul ba</section><text>yang dge slong gang dge slong ma nye du ma yin pa la lug bal 'khrur 'jug gam/ 'tshed du 'jug gam/ rmel du 'jug na spang ba'i ltung byed do/ / yang dge slong gang rang gi lag gis gser dang / dngul len tam/ gzhan len du 'jug na spang ba'i </text></item>
<item><p>10b3</p><section>'dul ba</section><text>ltung byed do/ / yang dge slong gang mngon mtshan can gyi spyod pa rnams pa sna tshogs byed na spang ba'i ltung byed do/ / yang dge slong gang nyo tshong rnam pa sna tshogs byed na spang ba'i ltung byed do// // sdom la/ lhung bzed gnyis dang tha ga gnyis/ /</text></item>
<item><p>10b4</p><section>'dul ba</section><text>byin phrogs ston zla tha chungs dang / /dgon pa pa dang ras chen dang / /bsngos pa dang ni gsog 'jog go/ / yang dge slong gis lhung bzed lhag ma zhag bcur bcang bar bya'o/ /de las 'das par 'chang na spang ba'i ltung byed do/ /</text></item>
<item><p>10b5</p><section>'dul ba</section><text>yang dge slong gang lhung bzed lhan pa lnga med pa spyad bzod pa yod bzhin du bzang po 'dod pa'i phyir lhung bzed sar pa gzhan tshol zhing lhung bzed grub na spang ba'i ltung byed do/ /dge slong des lhung bzed de dge slong gi 'khor la dbul bar </text></item>
<item><p>10b6</p><section>'dul ba</section><text>bya'o/ /dge slong gi 'khor de'i lhung bzed tha mar gyur pa gang yin pa de dge slong de la dge slong khyod kyis lhung bzed 'di byin gyis brlab par mi bya/ gtang ba mi bya/ gzhan la sbyin par mi bya bar chag pa'i mthar thug gi bar du khad </text></item>
<item><p>10b7</p><section>'dul ba</section><text>kyis dal bus dal bus spyad par bya'o zhes sbyin par bya ste/ de la de ni cho ga yin no/ / yang dge slong gang rang gi lag gis bslangs pa'i dog pa tha ga pa nye du ma yin pa la 'thag tu 'jug na gos grub na spang ba'i ltung byed do/ / dge </text></item>
<item><p>10b8</p><section>'dul ba</section><text>slong gi phyir khyim bdag gam khyim bdag gi chung ma nye du ma yin pas tha ga pa nye du ma yin pa la gos 'thag tu bcug pa las/ de la gal te dge slong de la sngar ma bstabs par rnam par rtog pa 'ga' zhig byung nas tha ga pa nye du ma yin pa'i </text></item>
<item><p>11a1</p><section>'dul ba</section><text>gan du song ste 'di skad ces/ tshe dang ldan pa tha ga pa shes par gyis shig /gos 'di ni kho bo'i phyir 'thag gis/ tshe dang ldan pa tha ga pa gos 'di zheng che ba dang / khrun ring ba dang / thar gyis zhag pa dang / thags ran bzang bar </text></item>
<item><p>11a2</p><section>'dul ba</section><text>legs par gyis shig /tshe dang ldan pa tha ga pa 'di ltar kho bos gla rngan 'di lta ste/ bza' ba dang / bca' ba tsam 'am/ bza' rgyu cung zad cig sbyin no zhes smras nas/ de la gal te dge slong des gos bsgrub pa'i phyir gla rngan 'di lta ste/</text></item>
<item><p>11a3</p><section>'dul ba</section><text>bza' ba 'am/ bca' ba tsam 'am/ bza' rgyu cung zad cig sbyin zhing gos grub na spang ba'i ltung byed do/ / yang dge slong gang dge slong la gos byin nas de'i 'og tu khros 'khrugs rngams par gyur te/ yid ma rangs nas 'phrog gam/ 'phrog </text></item>
<item><p>11a4</p><section>'dul ba</section><text>tu 'jug cing de la 'di skad ces/ dge slong khyod la gos mi sbyin gyis/ phyir byin cig ces zer na dge slong des lhag ma yod pa phyir sbyin par bya zhing / btang na spang ba'i ltung byed do/ / dge slong gis ston zla tha chungs nyar zhag bcus </text></item>
<item><p>11a5</p><section>'dul ba</section><text>ma tshang ba tshun chad du brtad pa las byung ba'i gos shig rnyed la 'dod na dge slong des gos de bslang bar bya'o/ /blangs nas gos sbyin pa'i dus kyi bar du bcang bar bya'o/ /de las 'das par bcang na spang ba'i ltung byed do/ /</text></item>
<item><p>11a6</p><section>'dul ba</section><text>dge slong rab tu mang po dag gnas mal dgon pa dogs pa dang bcas par grags pa/ 'jigs pa dang bcas par grags pa/ 'jigs pa tha dad pas 'jigs su rung ba dang bcas par grags pa dag tu dbyar phyi mar gyur la/ dge </text></item>
<item><p>11a7</p><section>'dul ba</section><text>slong dgon pa pas 'dod na chos gos gsum la/ chos gos gang yang rung ba khyim gzhan du gzhag par bya'o/ /dge slong dgon pa pa la mtshams kyi phyi rol tu 'gro dgos pa de lta bu'i rkyen zhig byung na dge slong dgon pa pa des zhag drug </text></item>
<item><p>11a8</p><section>'dul ba</section><text>gi mtha' tshun chad du chos gos de dang mtshams kyi phyi rol tu 'bral bar bya'o/ /de las 'das par 'bral na spang ba'i ltung byed do/ / dge slong rnams kyis so ka rnams kyi zla ba gcig lus na dbyar gyi gos ras chen btsal bar </text></item>
<item><p>11b1</p><section>'dul ba</section><text>bya'o dbyar zad nas 'og tu zla ba phyed kyi bar du bcang bar bya'o gal te dge slong gis so ka rnams kyi zla ba gcig lus pa'i sngon rol tu dbyar gyi gos ras chen tshol bar byed dam/ dbyar zad nas 'og tu zla ba phyed las lhag par 'chang </text></item>
<item><p>11b2</p><section>'dul ba</section><text>na spang ba'i ltung byed do/ / yang dge slong gang dge 'dun la bsngos pa'i rnyed pa shes bzhin du gang zag bdag la sgyur du 'jug na spang ba'i ltung byed do/ / bcom ldan 'das kyis dge slong na ba rnams la phan pa so sor bsten par bya ba'i sman </text></item>
<item><p>11b3</p><section>'dul ba</section><text>gang dag bka' stsal pa 'di lta ste/ zhun mar dang / 'bru mar dang / sbrang rtsi dang / bu ram gyi dbu ba de dag las dge slong na bas 'dod na rang gis zhag bdun par byin gyis brlabs te/ sogs 'jog gis yongs su longs spyod pas yongs </text></item>
<item><p>11b4</p><section>'dul ba</section><text>su longs spyad par bya'o/ /de las 'das par yongs su longs spyod par byed na spang ba'i ltung byed do/ / tshe dang ldan pa dag bdag gis spang ba'i ltung byed kyi chos sum bcu po dag bton zin to/ / de la bdag gis tshe dang ldan pa dag la/</text></item>
<item><p>11b5</p><section>'dul ba</section><text>ci 'di la khyed yongs su dag gam zhes dri'o/ /ci 'di la khyed yongs su dag gam zhes lan gnyis lan gsum du dri'o/ /'di la tshe dang ldan pa dag yongs su dag na 'di ltar cang mi smra bas de de bzhin du 'dzin to// //</text></item>
<item><p>11b6</p><section>'dul ba</section><text>bam po gnyis pa ste tha ma'o/ / spyi sdom la/ shes bzhin dang ni sa bon dang / /ma bskos pa dang yang yang dang / /chu dang khyim dang bsams bzhin dang / /'dron mang rkun ma mchod ston no// // sdom la/ brdzun skyon </text></item>
<item><p>11b7</p><section>'dul ba</section><text>dge slong phra ma dang / /skyo sngogs byed dang ston pa dang / /'don dang gnas ngan len dang chos/ /bshes ngor byed dang khyad du gsod/ / tshe dang ldan pa dag ltung byed kyi chos dgu bcu po 'di dag ni zla ba phyed phyed cing so sor thar pa'i mdo </text></item>
<item><p>11b8</p><section>'dul ba</section><text>'don pa las 'byung ngo / / shes bzhin du brdzun du smra na ltung byed do/ / mi'i skyon nas smra na ltung byed do/ / dge slong la phra ma byed na ltung byed do/ / yang dge slong gang dge 'dun 'thun pas chos bzhin du rtsod pa sbyangs par shes </text></item>
<item><p>12a1</p><section>'dul ba</section><text>bzhin du yang las kyis skyo sngogs byed na ltung byed do/ / yang dge slong gang bud med kyi yul la tshig lnga 'am drug las lhag par chos ston na rig pa'i skyes pa ma gtogs te ltung byed do/ / yang dge slong gang gang </text></item>
<item><p>12a2</p><section>'dul ba</section><text>zag bsnyen par ma rdzogs pa dang tshig gis chos 'don na ltung byed do/ / yang dge slong gang gang zag bsnyen par ma rdzogs pa la gnas ngan len gyi ltung ba brjod na dge 'dun gyis gnang ba ma gtogs te ltung byed do/ / yang dge slong </text></item>
<item><p>12a3</p><section>'dul ba</section><text>gang gang zag bsnyen par ma rdzogs pa la mi'i chos bla ma bden pa smra na ltung byed do/ / yang dge slong gang sngar legs par rung bar byas nas de'i 'og tu 'di skad ces/ tshe dang ldan pa dag gis 'di ltar bshes ngor byas te/ dge 'dun </text></item>
<item><p>12a4</p><section>'dul ba</section><text>gyi rnyed par bsngos pa bdag gi gang zag la bsngos so zhes zer na ltung byed do/ / yang dge slong gang zla ba phyed phyed cing so sor thar pa'i mdo gdon pa 'don pa na/ 'di skad ces tshe dang ldan pa dag gang dag gis dge slong rnams 'gyod pa dang /</text></item>
<item><p>12a5</p><section>'dul ba</section><text>yid la gcags pa dang / gnod par 'gyur ba bslab pa'i gzhi phran tshegs rab tu phra ba 'di dag gis zla ba phyed phyed cing so sor thar pa'i mdo gdon pa bton pa dag gis ci zhig bya zhes zer zhing bslab pa khyad du gsod na ltung byed do// //</text></item>
<item><p>12a6</p><section>'dul ba</section><text>sdom la/ sa bon 'phya ba bsgo ba dang / /khri dang gding dang skrod pa dang / /phyis gnon 'byung ba 'debs pa dang / /rim pa gnyis su rtsig pa'o/ / sa bon gyi tshogs dang 'byung po'i gnas 'jig gam 'jig tu 'jug na ltung byed do/ /</text></item>
<item><p>12a7</p><section>'dul ba</section><text>'phya 'am gzhogs phyas byed na ltung byed do/ / bsgo ba rna la gzon na ltung byed do/ / yang dge slong gang dge 'dun gyi khri 'am/ khri'u 'am/ stan nang tshangs can nam/ la ba 'am/ sngas sam/ gor bu bla khab med par bting </text></item>
<item><p>12a8</p><section>'dul ba</section><text>ngam/ gding du bcug nas ma bsdus sam/ sdud du ma bcug gam/ dge slong 'khod pa la ma bcol bar de nas song na de 'dra ba'i rkyen ma gtogs te ltung byed do/ / yang dge slong gang dge 'dun gyi gtsug lag khang du rtswa'i gding ba 'am/</text></item>
<item><p>12b1</p><section>'dul ba</section><text>lo ma'i gding ba bting ngam/ 'ding du bcug nas ma bsdus sam/ sdud du ma bcug gam/ dge slong 'khod pa la ma bcol bar de nas song na de 'dra ba'i rkyen ma gtogs te ltung byed do/ / yang dge slong gang khros 'khrugs rngam par gyur te yid </text></item>
<item><p>12b2</p><section>'dul ba</section><text>ma rangs nas dge 'dun gyi gtsug lag khang nas dge slong skrod dam/ skrod du 'jug na de 'dra ba'i rkyen ma gtogs te ltung byed do/ / yang dge slong gang dge 'dun gyi gtsug lag khang nas dge slong dag snga na 'khod par shes bzhin du phyis </text></item>
<item><p>12b3</p><section>'dul ba</section><text>'ongs na su la gnod pa de 'gro bar 'gyur ba de nyid du byas te/ phyis gnon byas te stan la nyal lam 'dug na ltung byed do/ / yang dge slong gang dge 'dun gyi gtsug lag khang gi steng gi nam mkha' la thog bor bar khri 'am/</text></item>
<item><p>12b4</p><section>'dul ba</section><text>khri'u rtsa ba 'byung bar shes bzhin du lcid kyis phab ste nyal lam 'dug na ltung byed do/ / yang dge slong gang shes bzhin du srog chags dang bcas pa'i chus rtswa 'am/ lci ba 'am/ sa la 'debs sam/ 'debs su 'jug na ltung </text></item>
<item><p>12b5</p><section>'dul ba</section><text>byed do/ / yang dge slong gis gtsug lag khang chen po zhig rtsig tu 'jug na sgo'i sbubs dang / gtan pa dang / snang ba'i gnas ji tsam pa'i 'du shes kyis sa brtags pa nas bzung ste/ phag gu'i rim pa 'jim pa dang bcas pa </text></item>
<item><p>12b6</p><section>'dul ba</section><text>gnyis sam gsum brtsig par bya'o/ /de las lhag par rtsig na ltung byed do// // sdom la/ ma bskos nyi ma nub pa dang / /zas dang chos gos gnyis dag dang / /don 'thun gru dang dben pa gnyis/ /dge slong ma yis </text></item>
<item><p>12b7</p><section>'dul ba</section><text>sbyor bcug pa'o/ / yang dge slong gang dge 'dun gyis ma bskos par dge slong ma la chos ston na/ chos 'di lta bu dang ldan pa ma gtogs te ltung byed do/ / dge slong gang dge 'dun gyis bskos kyang nyi ma nub kyi bar du dge slong ma la </text></item>
<item><p>12b8</p><section>'dul ba</section><text>chos ston na ltung byed do/ / yang dge slong gang dge slong rnams la 'di skad ces dge slong dag zas cung zad tsam gyi phyir dge slong ma la ston to/ /zhes zer na ltung byed do/ / yang dge slong gang dge slong ma nye du ma yin pa la gos byin na </text></item>
<item><p>13a1</p><section>'dul ba</section><text>ltung byed do/ / yang dge slong gang dge slong ma nye du ma yin pa'i gos byed na ltung byed do/ / yang dge slong gang dge slong ma'i don 'thun dang lhan cig 'thams nas 'dron lam du 'jug na dus ma gtogs te ltung byed do/ /</text></item>
<item><p>13a2</p><section>'dul ba</section><text>de la dus ni 'di yin te/ lam don 'thun gyis bgrod par bya ba dogs pa dang bcas par grags pa/ 'jigs pa dang bcas par grags pa/ 'jigs pa tha dad pas 'jigs su rung ba dang bcas par grags pa zhig na de la de ni dus </text></item>
<item><p>13a3</p><section>'dul ba</section><text>yin no/ / yang dge slong gang dge slong ma'i don 'thun dang lhan cig 'thams nas gru gcig tu 'jug cing gyen du 'gro 'am/ thur du 'gro na thad kar pha rol tu 'gro ba ma gtogs te ltung byed do/ / yang dge slong gang bud med </text></item>
<item><p>13a4</p><section>'dul ba</section><text>kyi yul dang lhan cig gcig pu gcig dang dben pa skyabs yod pa na stan la 'dug na ltung byed do/ / yang dge slong gang dge slong ma dang lhan cig gcig pu gcig dang dben pa skyabs yod pa na 'greng na ltung byed do/ / yang dge slong </text></item>
<item><p>13a5</p><section>'dul ba</section><text>gang shes bzhin du dge slong mas sbyor du bcug pa'i zas za na sngar khyim du bos pa ma gtogs te ltung byed do// // sdom la/ yang yang dang ni 'dug gnas gcig /phye dang bca' dang stobs pa dang / /dus dang dus min sogs </text></item>
<item><p>13a6</p><section>'dul ba</section><text>'jog dang / /kha nas mid dang bsod pa nyid/ / yang yang za na dus ma gtogs te ltung byed do/ /de la dus ni 'di yin te/ na ba dus so/ /las dus so/ /lam dus so/ /gos sbyin pa'i tshe dus te/ de la de ni dus </text></item>
<item><p>13a7</p><section>'dul ba</section><text>yin no/ / 'dug gnas gcig tu zhag lon pa'i dge slong mi na bas bsod snyoms gcig bza' bar bya'o/ /de las lhag par za na ltung byed do/ / dge slong rab tu mang po dag khyim rnams su dong ba las/ gal te de </text></item>
<item><p>13a8</p><section>'dul ba</section><text>dag la bram ze dang / khyim bdag dad pa can dag gis phye dang khur ba dag dus kyis stobs par gyur la/ 'dod na dge slong de dag gis lhung bzed gang ba gnyis sam gsum blang bar bya'o/ /de las lhag par len na ltung byed do/ /</text></item>
<item><p>13b1</p><section>'dul ba</section><text>lhung bzed gang ba gnyis sam gsum blangs nas phyi rol kun dga' ra bar song la/ dge slong 'khod pa rnams la yang bgo bsha' bya/ bdag cag kyang bza' bar bya ste/ de la de ni cho ga yin no/ / yang dge slong gang zas zos </text></item>
<item><p>13b2</p><section>'dul ba</section><text>zin cing spangs pa las lhag por ma byas par bca' ba 'am bza' ba 'cha' 'am za na ltung byed do/ / yang dge slong gang shes bzhin du dge slong zas zos zin cing spangs pa la skabs tshol zhing ci nas kyang dge slong 'di nyes pa 'byung bar </text></item>
<item><p>13b3</p><section>'dul ba</section><text>bya'o snyam pa de nyid rkyen du byas nas/ tshe dang ldan pa 'di 'cho shig 'di zo shig ces lhag por ma byas pa'i bca' ba dang bza' ba dus kyis stobs na ltung byed do/ / 'dus shing za na dus ma gtogs te ltung byed do/ /de la dus ni 'di </text></item>
<item><p>13b4</p><section>'dul ba</section><text>yin te/ na ba dus so/ /las dus so/ /lam dus so/ /grur zhugs pa dang / 'dus pa chen po dang / dge sbyong gi zas dus te de la ni dus yin no/ / yang dge slong gang dus ma yin par bca' ba 'am bza' ba 'cha' ba 'am </text></item>
<item><p>13b5</p><section>'dul ba</section><text>za na ltung byed do/ / yang dge slong gang bca' ba dang bza' ba sogs 'jog byas pa 'cha' 'am za na ltung byed do/ / yang dge slong gang ma byin par kha nas mid pa'i zas za na chu dang so shing ma gtogs te ltung byed do/ / bcom </text></item>
<item><p>13b6</p><section>'dul ba</section><text>ldan 'das kyis dge slong rnams kyi zas bsod pa gang dag gsungs pa 'di lta ste/ 'o ma dang / zho dang / mar dang / nya sha dang / sha dang sha skam dag ste/ dge slong mi na bar bdag nyid kyi phyir zas bsod pa de lta bu dag gzhan </text></item>
<item><p>13b7</p><section>'dul ba</section><text>gyi khyim dag nas bslangs te 'cha' 'am za na ltung byed do// // sdom la/ srog chags bcas dang nyal sar 'dug /'greng dang gcer bu dmag dang ni/ /zhag gnyis bsham dkrug 'gro ba dang / /rdeg dang </text></item>
<item><p>13b8</p><section>'dul ba</section><text>gzas dang gnas ngan len/ / yang dge slong gang shes bzhin du srog chag dang bcas pa'i chu la spyod na ltung byed do/ / yang dge slong gang shes bzhin du nyal po byed par shom pa'i khyim du phyis gnon byas te/ stan la </text></item>
<item><p>14a1</p><section>'dul ba</section><text>'dug na ltung byed do/ / yang dge slong gang shes bzhin du nyal po byed par shom pa'i khyim du dben pa skyabs yod par 'greng na ltung byed do/ / yang dge slong gang gcer bu pa 'am/ gcer bu ma kun du rgyu ba 'am/ kun tu rgyu </text></item>
<item><p>14a2</p><section>'dul ba</section><text>mo la rang gi lag nas bca' ba 'am bza' ba byin na ltung byed do/ / yang dge slong gang dmag chas pa la ltar 'gro na ltung byed do/ / yang dge slong gang dmag chas pa la lta bar 'gro ba de lta bu'i rkyen zhig byung na/ dge slong des </text></item>
<item><p>14a3</p><section>'dul ba</section><text>dmag de'i nang du zhag gnyis tshun chad gnas par bya'o/ /de las lhag par gnas na ltung byed do/ / dge slong zhag gnyis dmag de'i nang na gnas pa'i tshe na yang gal te bshams pa dkrug tu 'gro 'am/ rgyal mtshan gyi mchog gam/</text></item>
<item><p>14a4</p><section>'dul ba</section><text>dpung gi mchog gam/ g.yul bshams pa'i dmag la lta ba nyams su myong bar byed na ltung byed do/ / yang dge slong gang khros 'khrugs rngam par gyur te/ yid ma rangs nas dge slong la brdeg na ltung byed do/ / yang dge slong gang </text></item>
<item><p>14a5</p><section>'dul ba</section><text>khros 'khrugs rngam par gyur te/ yid ma rangs nas dge slong la brdeg par gzas na tha na thal mos kyang rung ste ltung byed do/ / yang dge slong gang shes bzhin du dge slong gi gnas ngan len gyi ltung ba 'chab na ltung byed do// //</text></item>
<item><p>14a6</p><section>'dul ba</section><text>sdom la/ bde dang me dang 'dun pa dang / /bsnyen par ma rdzogs chos dang smra/ /dge tshul kha dog bsgyur ba dang / /rin po che dang tsha ba'i dus/ / yang dge slong gang klan ka tshol zhing ci nas kyang dge slong 'di la klan ka </text></item>
<item><p>14a7</p><section>'dul ba</section><text>btsal bar 'gyur ro snyam pa de nyid rkyen du byas te/ dge slong la 'di skad ces tshe dang ldan pa tshur shog khyim dag du 'dong dang khyod la bca' ba dang / bza' ba bsod pa ci tsam 'dod pa sbyin du gzhug go/ /zhes smras </text></item>
<item><p>14a8</p><section>'dul ba</section><text>nas des de la sbyin du ma bcug par de'i 'og tu 'di skad ces tshe dang ldan pa kho bo la khyod dang lhan cig smra ba 'am/ 'dug pa bde ba ma yin gyi/ 'di ltar kho bo gcig pu kho na smra 'am/ 'dug na bdes khyod nyid song shig </text></item>
<item><p>14b1</p><section>'dul ba</section><text>ces zer na ltung byed do/ / yang dge slong gang mi na bar bdag nyid kyi phyir me la reg gam/ reg du 'jug na ltung byed do/ / yang dge slong gang dge 'dun gyi bya ba chos dang ldan pa la dge slong la 'dun pa phul nas/ de'i 'og tu khros </text></item>
<item><p>14b2</p><section>'dul ba</section><text>'khrugs rngam par gyur te/ yid ma rangs nas spong ba'i chos su byed cing 'di skad ces dge slong 'dun pa phyir byin cig khyod la mi sbyin no zhes zer na ltung byed do/ / yang dge slong gang gang zag bsnyen par ma rdzogs pa dang lhan </text></item>
<item><p>14b3</p><section>'dul ba</section><text>gcig tu nub gnyis las lhag par gnas gcig tu nyal na ltung byed do/ / yang dge slong gang 'di skad ces ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar </text></item>
<item><p>14b4</p><section>'dul ba</section><text>du gcod par mi 'gyur te/ de ltar bcom ldan 'das kyis chos bstan pa bdag gis shes so/ /zhes zer na/ dge slong de la dge slong rnams kyis 'di skad ces tshe dang ldan pa khyod ji ltar bcom ldan 'das kyis bar du </text></item>
<item><p>14b5</p><section>'dul ba</section><text>gcod pa'i chos su gsungs pa gang dag yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa bdag gis shes so zhes de skad ces ma zer cig /bcom ldan 'das la skur ba ma 'debs shig /</text></item>
<item><p>14b6</p><section>'dul ba</section><text>bcom ldan 'das la bskur bas legs par mi 'gyur ro/ /bcom ldan 'das ni de skad mi gsung ngo / /tshe dang ldan pa bar du gcod pa'i chos rnams ni bar du gcod pa nyid do zhes bcom ldan 'das kyis rnam grangs du mar gsungs te/</text></item>
<item><p>14b7</p><section>'dul ba</section><text>de dag bsten na bar du gcod par 'gyur gyis tshe dang ldan pa khyod sdig pa can gyi lta ba'i rnam pa 'di lta bu 'di thong shig ces bsgo bar bya'o/ /dge slong de la dge slong rnams kyis de skad bsgo ba na gal te gzhi de gtong na de lta na legs/ gal te mi </text></item>
<item><p>14b8</p><section>'dul ba</section><text>gtong na gzhi de gtong bar bya ba'i phyir lan gnyis lan gsum du yang dag par bsgo bar bya/ yang dag par bstan par bya'o/ /lan gnyis lan gsum du yang dag par bsgo/ yang dag par bstan pa na gzhi de gtong na de lta na legs/ mi gtong </text></item>
<item><p>15a1</p><section>'dul ba</section><text>na ltung byed do/ / yang dge slong gang shes bzhin du de skad zer ba'i gang zag chos bzhin du ma byas pa sdig pa can gyi lta ba'i rnam pa de ma spangs pa dang gtam 'dre bar byed/ phebs par smra bar byed/ kun tu gnas par byed/ kun tu </text></item>
<item><p>15a2</p><section>'dul ba</section><text>longs spyod par byed cing / de dang lhan cig gnas gcig tu nyal na ltung byed do/ / dge tshul zhig kyang 'di skad ces ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du </text></item>
<item><p>15a3</p><section>'dul ba</section><text>gcod par mi 'gyur te/ de ltar bcom ldan 'das kyis chos bstan pa bdag gis shes so zhes zer na/ dge tshul de la dge slong rnams kyis 'di skad ces dge tshul khyod ji ltar bcom ldan 'das kyis 'dod pa dag ni bar du gcod pa </text></item>
<item><p>15a4</p><section>'dul ba</section><text>'o zhes gsungs pa gang yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa bdag gis shes so zhes de skad ma zer cig /bcom ldan 'das la skur pa ma 'debs shig /</text></item>
<item><p>15a5</p><section>'dul ba</section><text>bcom ldan 'das la skur pas legs par mi 'gyur ro/ /bcom ldan 'das ni de skad mi gsung ngo / /tshe dang ldan pa dge 'tshul 'dod pa bar du gcod pa rnams ni bar du gcod pa nyid do zhes bcom ldan 'das kyis rnam grangs du mar </text></item>
<item><p>15a6</p><section>'dul ba</section><text>gsungs te/ de dag bsten na bar du gcod par 'gyur gyis/ dge tshul khyod sdig pa can gyi lta ba'i rnam pa 'di lta bu 'di thong shig ces bsgo bar bya'o/ /dge tshul de la dge slong rnams kyis de skad bsgo ba na gal te gzhi de gtong </text></item>
<item><p>15a7</p><section>'dul ba</section><text>na de lta na legs/ gal te mi gtong na gzhi de gtong bar bya ba'i phyir lan gnyis lan gsum du yang dag par bsgo bar bya/ yang dag par bstan par bya'o/ /lan gnyis lan gsum du yang dag par bsgo/ yang dag par bstan </text></item>
<item><p>15a8</p><section>'dul ba</section><text>pa na gzhi de gtong na de lta na legs/ gal te mi gtong na dge tshul de la dge slong rnams kyis deng phyin chad dge tshul khyod bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de la ston </text></item>
<item><p>15b1</p><section>'dul ba</section><text>pa'o zhes ma zer cig /tshangs pa mtshungs par spyod pa mkhas pa bla ma'i gnas lta bu gang yang rung ba'i phyi bzhin du yang ma 'gro shig /dge slong rnams dang dge tshul lhan cig nub gnyis tshun chad gnas gcig tu nyal du dbang ba gang </text></item>
<item><p>15b2</p><section>'dul ba</section><text>yin pa de yang deng phyin chad khyod la med de/ mi gti mug can khyod bsnyil gyis gzhan du song shig ces bsgo bar bya'o/ /yang dge slong gang shes bzhin du de ltar bsnyil ba'i dge tshul nye bar 'jog par byed dam/ nye bar ston par byed </text></item>
<item><p>15b3</p><section>'dul ba</section><text>dam/ de dang lhan cig gnas gcig tu nyal na ltung byed do/ / dge slong gis gos sar pa zhig rnyed na kha bsgyur ba gsum po sngon po 'am/ dmar po 'am/ ngur smrig las gang yang rung bas kha dog bsgyur bar bya'o/ /gal te dge slong </text></item>
<item><p>15b4</p><section>'dul ba</section><text>gis gos sar pa kha bsgyur ba gsum po sngon po 'am/ dmar po 'am/ ngur smrig las gang yang rung bar kha ma bsgyur bar longs spyod na ltung byed do/ / yang dge slong gang rin po che 'am/ rin po cher smos pa rang gi lag gis len tam/</text></item>
<item><p>15b5</p><section>'dul ba</section><text>len du 'jug na kun dga' ra bar gtogs pa na 'dug pa 'am/ gnas khang du gtogs pa na 'dug pa ma gtogs te ltung byed do/ /dge slong gis kun dga' ra bar gtogs pa 'am gnas khang du gtogs pa na rin po che 'am/</text></item>
<item><p>15b6</p><section>'dul ba</section><text>rin po cher smos pa 'dug pa la 'di su'i yin pa de len par 'gyur grang snyam pa de lta bu'i sems kyis blang bar bya ste/ de la de ni cho ga yin no/ / bcom ldan 'das kyis zla ba phyed phyed cing khrus bya bar gsungs pa de las 'dums </text></item>
<item><p>15b7</p><section>'dul ba</section><text>par byed na dus ma gtogs te ltung byed do/ /de la dus ni 'di yin te/ so ka rnams kyi zla ba lhag ma phyed dang gnyis dang / dbyar rnams kyi dang po/ zla ba phyed dang gsum po 'di dag ni tsha ba'i dus so/ /lhag ma ni na ba dus so/ /</text></item>
<item><p>15b8</p><section>'dul ba</section><text>las dus so/ /rlung dus so/ /char dus so/ /rdzi char dus te/ de la de ni dus yin no// // sdom la/ dud 'gro 'gyod pa sor mo dang / /rtse dang lhan cig sngangs byed dang / /sbed dang gdeng med gzhi med dang / /</text></item>
<item><p>16a1</p><section>'dul ba</section><text>skyes pa med par lam 'gro ba'o/ / yang dge slong gang bsams bzhin du dud 'gro'i skye gnas su gtogs pa'i srog chags gsod na ltung byed do/ / yang dge slong gang bsams bzhin du ci nas kyang dge slong 'di yud tsam </text></item>
<item><p>16a2</p><section>'dul ba</section><text>zhig kyang bde ba la mi reg par bya'o snyam pa de nyid rkyen du byas te/ dge slong la 'gyod pa skyed na ltung byed do/ / sor mos ga ga tshil byed na ltung byed do/ / chu la rtse na ltung byed do/ / yang dge slong gang bud med kyi yul dang lhan cig gnas su </text></item>
<item><p>16a3</p><section>'dul ba</section><text>nyal na ltung byed do/ / yang dge slong gang dge slong la sngangs par byed dam/ sngangs par byed du 'jug na tha na bzhad gad bya bar bsams kyang rung ste ltung byed do/ / yang dge slong gang dge slong ngam/ dge slong ma 'am/ dge slob ma 'am/ dge tshul lam/ dge </text></item>
<item><p>16a4</p><section>'dul ba</section><text>tshul ma'i lhung bzed dam/ chos gos sam/ dra ba 'am/ phor bu 'am/ ska rags sam/ dge sbyong gi 'tsho ba'i yo byad gang yang rung ba sbed dam sbed du 'jug na de 'dra ba'i rkyen ma gtogs te ltung byed do/ / yang dge slong </text></item>
<item><p>16a5</p><section>'dul ba</section><text>gang dge slong la gos byin nas de'i 'og tu gdeng med par spyod na ltung byed do/ / yang dge slong gang khros shing zhe sdang bar gyur nas dge slong dag pa ltung ba med pa la gzhi med par dge 'dun lhag ma'i chos kyis skur na ltung byed do/ / yang dge </text></item>
<item><p>16a6</p><section>'dul ba</section><text>slong gang skyes pa med par bud med dang lhan cig 'dron lam du 'gro na tha na grong bar du yang rung ste ltung byed do// // sdom la/ rku dang nyi shu ma lon dang / /rko dang mgron dang bslab pa dang / /'thab dang mi smra 'gro ba dang / /mi gus chang </text></item>
<item><p>16a7</p><section>'dul ba</section><text>'thung dus min pa'o/ / yang dge slong gang don 'thun pa rkun ma dang lhan cig 'gron lam du 'gro na tha na grong bar du yang rung ste ltung byed do/ / yang dge slong gang gang zag lo nyi shu ma lon pa dge slong gi dngos por bsnyen par rdzogs par </text></item>
<item><p>16a8</p><section>'dul ba</section><text>byed na ltung byed do/ /gang zag de yang bsnyen par rdzogs par mi 'gyur la/ dge slong de dag kyang smad par 'gyur ba yin te/ de la de ni cho ga yin no/ / yang dge slong gang rang gi lag gis sa rko 'am rkor 'jug na ltung byed do/ / dge slong </text></item>
<item><p>16b1</p><section>'dul ba</section><text>gis zla ba bzhir 'gron du bos pa bdag gir bya'o/ /de las lhag par bdag gir byed na ltung byed do/ /so sor mgron du bos pa dang / yang dang yang du mgron du bos pa dang / dus kyi mgron du bos pa dang / rtag tu mgron du bos pa ni ma gtogs </text></item>
<item><p>16b2</p><section>'dul ba</section><text>te de la de ni dus yin no/ / yang dge slong gang dge slong rnams kyis tshe dang ldan pa khyod kyis bslab pa 'di la bslab par bya'o zhes bsgo ba na de dag la 'di skad ces bdag dge slong mdo sde 'dzin pa dang / 'dul ba 'dzin pa dang / ma mo 'dzin pa rnams la </text></item>
<item><p>16b3</p><section>'dul ba</section><text>'dri ba'i bar du byis pa rmongs pa mi gsal ba mi mkhas pa khyed kyi tshig gis bslab pa 'di la mi slob bo zhes zer na ltung byed do/ /dge slong kun shes par 'dod pas kyang bslab pa de la bslab par bya'o/ /dge slong mdo sde 'dzin pa dang /</text></item>
<item><p>16b4</p><section>'dul ba</section><text>'dul ba 'dzin pa dang / ma mo 'dzin pa rnams la yang dri bar bya ste/ de la de ni cho ga yin no/ / yang dge slong gang dge slong rnams 'thab par gyur mtshang 'dru bar gyur/ mi mthun par gyur/ rtsod par gyur cing 'khod pa las/ dge slong </text></item>
<item><p>16b5</p><section>'dul ba</section><text>'di dag ji skad zer ba de bdag gis mnyan te/ de de ltar rjes su tha snyad gdags par bya'o snyam pa de nyid rkyen du byas te/ cang mi smra bar nyan rnas 'dug na ltung byed do/ / yang dge slong gang dge 'dun gyi chos dang ldan par gtam rnam par gtan la </text></item>
<item><p>16b6</p><section>'dul ba</section><text>'bebs par byung ba na/ cang mi smra bar stan las langs te 'gro zhing dge slong 'dug pa la mi smra na/ de 'dra ba'i rkyen ma gtogs te ltung byed do/ / gus par mi byed na ltung byed do/ / 'bru'i chang dang bcos pa'i chang myos par 'gyur ba 'thung na ltung </text></item>
<item><p>16b7</p><section>'dul ba</section><text>byed do/ / yang dge slong gang dus ma yin par grong du 'jug cing dge slong 'dug pa la mi smra na de 'dra ba'i rkyen ma gtogs te ltung byed do// // sdom la/ zas bcas skya reng da gdod dang / /khab ral dang ni khri rkang dang / /bdal dang gding dang </text></item>
<item><p>16b8</p><section>'dul ba</section><text>g.yan pa dang / /ras chen bde gshegs chos gos so/ / yang dge slong gang zas dang bcas pa'i khyim du mgron du bos nas snga dro dang phyi dro khyim dag tu rgyu zhing khyim pa 'dug pa la mi bsgo na/ de 'dra ba'i rkyen ma gtogs te ltung </text></item>
<item><p>17a1</p><section>'dul ba</section><text>byed do/ / yang dge slong gang nam ma nangs skya reng ma shar bar rin po che dag gam rin po cher smos pa dag ma bsdus par rgyal po rgyal rigs spyi bor dbang bskur ba'i sgo gtan nam/ sgo gtan gyi nye 'khor las 'das na de 'dra ba'i </text></item>
<item><p>17a2</p><section>'dul ba</section><text>rkyen ma gtogs te ltung byed do/ / yang dge slong gang zla ba phyed phyed cing so sor thar pa'i mdo gdon pa 'don pa'i tshe 'di skad ces/ tshe dang ldan pa dag 'di ltar chos 'di yang mdo'i nang du gtogs/ mdo'i nang du 'dus par bdag gis da gdod </text></item>
<item><p>17a3</p><section>'dul ba</section><text>shes so zhes zer la/ de la gal te dge slong rnams kyis kyang tshe dang ldan pa 'di sngon gso sbyong gi las la lan gnyis sam gsum gyi tshe 'dug par shes shing lan mang du lta ci smos na/ tshe dang ldan pa de mi shes par mi 'gro bas de ltung ba </text></item>
<item><p>17a4</p><section>'dul ba</section><text>gang byung ba de chos bzhin du byed du gzhug gi steng du khyod zla ba phyed phyed cing so sor thar pa'i mdo gdon pa 'don pa'i tshe gus par byas te chos nyan par mi byed/ bla mar byas te mi byed/ ru shing ltar byas te mi byed/ yid la byas te mi byed/</text></item>
<item><p>17a5</p><section>'dul ba</section><text>sems rtse gcig tu mi byed/ rna blags te mi byed/ sems thams cad kyis bsams te chos nyan par mi byed pas tshe dang ldan pa khyod kyis ma rnyed de/ rnyed pa ma yin zhing nyes pa rnyed de legs pa rnyed pa ma yin no zhes 'gyod par bya'o/ /tshe dang </text></item>
<item><p>17a6</p><section>'dul ba</section><text>ldan pa de la 'gyod par bya ba ni de yin te ltung byed do/ / yang dge slong gang ba so 'am/ rus pa 'am/ rwa'i khab ral byed dam byed du 'jug na gcag nas ltung byed do/ / yang dge slong gis dge 'dun gyi khri 'am khri'u byed du 'jug na rtsa ba </text></item>
<item><p>17a7</p><section>'dul ba</section><text>bu gar gzhug pa ma gtogs par bde bar gshegs pa'i sor brgyad kyi tshad du byed du gzhug par bya'o/ /de las lhag par byed du 'jug na bcad nas ltung byed do/ / yang dge slong gang dge 'dun gyi khri 'am khri'u la shing bal bdal lam/</text></item>
<item><p>17a8</p><section>'dul ba</section><text>bdal du 'jug na bsdus nas ltung byed do/ / dge slong gis gding ba byed du 'jug na tshad bzhin du byed du chug cig /de la gding ba'i tshad ni 'di yin te/ srid du bde bar gshegs pa'i mtho'i mtho do/ zheng du mtho phyed dang do/ srid du mtho gang </text></item>
<item><p>17b1</p><section>'dul ba</section><text>gis srings shig /de las lhag par byed du 'jug na bcad nas ltung byed do/ / yang dge slong gis g.yan pa dgab pa byed du 'jug na tshad bzhin du byed du chug shig /de la g.yan pa dgab pa'i tshad ni 'di yin te/ srid du bde bar gshegs pa'i mtho'i </text></item>
<item><p>17b2</p><section>'dul ba</section><text>mtho do zheng du mtho phyed dang do srid du mtho gang gis srings cig /de las lhag par byed du 'jug na bcad nas ltung byed do/ / dge slong gis dbyar gyi gos ras chen byed du 'jug na tshad bzhin du byed du chug shig /de la dbyar gyi gos ras chen gyi </text></item>
<item><p>17b3</p><section>'dul ba</section><text>tshad ni 'di yin te/ srid du bde bar gshegs pa'i mtho'i mtho drug zheng du phyed dang gsum mo/ /de las lhag par byed du 'jug na bcad nas ltung byed do/ / yang dge slong gang bde bar gshegs pa'i chos gos kyi tshad kyi chos gos byed du 'jug </text></item>
<item><p>17b4</p><section>'dul ba</section><text>gam/ bde bar gshegs pa'i chos gos las lhag par byed du 'jug na ltung byed do/ /de la bde bar gshegs pa'i chos gos kyi tshad ni 'di yin te/ srid du bde bar gshegs pa'i mtho'i mtho bcu chu zheng du mtho drug ste/ de la 'di ni bde </text></item>
<item><p>17b5</p><section>'dul ba</section><text>bar gshegs pa'i chos gos kyi tshad do/ / tshe dang ldan pa dag bdag gis ltung byed kyi chos dgu bcu po dag bton zin to/ / de la bdag gis tshe dang ldan pa dag la ci 'di la khyed yongs su dag gam zhes dri'o/ /ci 'di la khyed yongs su </text></item>
<item><p>17b6</p><section>'dul ba</section><text>dag gam zhes lan gnyis lan gsum du dri'o/ /'di la tshe dang ldan pa dag yongs su dag na 'di ltar cang mi smra bas de de bzhin du 'dzin to// // sdom la/ grong dang khyim gzhan nyid dang ni/ /slab pa rnams dang dgon pa ni/ /sangs rgyas phan pa </text></item>
<item><p>17b7</p><section>'dul ba</section><text>gsungs pa yis/ /so sor bshags par bya bar gsungs/ / tshe dang ldan pa dag so sor bshags par bya ba'i chos bzhi po 'di dag ni zla ba phyed phyed cing so sor thar pa'i mdo 'don pa las 'byung ngo / / yang dge slong gang dge slong ma nye du ma </text></item>
<item><p>17b8</p><section>'dul ba</section><text>yin pa lam po che na 'dug pa bsod snyoms kyi phyir grong du 'gro ba las bca' ba dang bza' ba rang gi lag gis bslangs te 'cha' ba 'am/ za na dge slong des phyi rol kun dga' ra bar song ste/ dge slong rnams la tshe dang ldan pa dag bdag </text></item>
<item><p>18a1</p><section>'dul ba</section><text>la smad pa'i gnas mi rigs pa so sor bshags par bya ba byung gis chos de so sor 'chags so zhes so sor bshags par bya ba ste/ chos 'di ni so sor bshags par bya ba'o/ / dge slong rab tu mang po dag khyim rnams su </text></item>
<item><p>18a2</p><section>'dul ba</section><text>mgron du bos nas zan za ba'i tshe na/ gal te dge slong ma zhig 'di la ni bca' ba byin cig /'di la 'bras chan byin cig /'di la ni sran tshod byin cig /'di la ni btung ba byin cig ces bsgo zhing 'dug na/ dge slong ma de la dge slong </text></item>
<item><p>18a3</p><section>'dul ba</section><text>de rnams kyis 'di skad ces sring mo khyod dge slong rnams zan za ba'i bar du re shig sdod cig ces bsgo bar bya'o/ /gal te dge slong gcig gis kyang dge slong ma de la de skad smra ba ma spobs na/ dge slong de dag thams cad kyis phyi rol kun dga' </text></item>
<item><p>18a4</p><section>'dul ba</section><text>ra bar song ste/ dge slong rnams la tshe dang ldan pa dag bdag cag la smad pa'i gnas mi rigs pa so sor bshags par bya ba byung gis chos de so sor bshags so zhes so sor bshags par bya ste/ chos 'di yang so sor bshags par bya ba'o/ /</text></item>
<item><p>18a5</p><section>'dul ba</section><text>slob pa dag gis khyim gang dge 'dun gyi bslab pa'i sdom pas bsdams par gyur la/ yang dge slong gang slob pa dag gis khyim gang dge 'dun gyi bslab pa'i sdom pas bsdams pa de lta bu dag tu sngar mgron du ma bos par song ste/ rang gi </text></item>
<item><p>18a6</p><section>'dul ba</section><text>lag gis bca' ba dang bza' ba blangs nas 'cha' 'am za na/ dge slong des phyi rol kun dga' ra bar song ste/ dge slong rnams la tshe dang ldan pa dag bdag la smad pa'i gnas mi rigs pa so sor bshags par bya ba byung gis chos de so sor </text></item>
<item><p>18a7</p><section>'dul ba</section><text>bshags so zhes so sor bshags par bya ste/ chos 'di yang so sor bshags par bya'o/ / dge 'dun gyi gnas mal dgon pa gang dag dogs pa dang bcas par grags pa/ 'jigs pa dang bcas par grags pa/ 'jigs pa tha dad </text></item>
<item><p>18a8</p><section>'dul ba</section><text>pas 'jigs su rung ba dang bcas par grags par 'gyur la/ yang dge slong gang dge 'dun gyi gnas mal dgon pa gang dag dogs pa dang bcas par grags pa/ 'jigs pa dang bcas par grags pa/ 'jigs pa tha dad pas 'jigs </text></item>
<item><p>18b1</p><section>'dul ba</section><text>su rung ba dang bcas par grags pa de lta bu dag tu sngar ma nyul bar kun dga' ra bar phyi rol tu bca' ba dang bza' ba blangs te 'cha' 'am za na/ dge slong des phyi rol kun dga' ra bar song ste/ dge slong rnams la tshe dang ldan pa dag bdag la smad pa'i </text></item>
<item><p>18b2</p><section>'dul ba</section><text>gnas mi rigs pa so sor bshags par bya ba byung gis chos de so sor bshags so zhes so sor bshags par bya ste/ chos 'di yang so sor bshags par bya ba'o/ / tshe dang ldan pa dag bdag gis so sor bshags par bya ba'i chos </text></item>
<item><p>18b3</p><section>'dul ba</section><text>bzhi po dag bton zin to/ / de la bdag gis tshe dang ldan pa dag la ci 'di la khyed yongs su dag gam zhes dri'o/ /ci 'di la khyed yongs su dag gam zhes lan gnyis lan gsum gyi bar du dri'o/ /'di la tshe dang ldan pa dag yongs su </text></item>
<item><p>18b4</p><section>'dul ba</section><text>dag na 'di ltar cang mi smra bas de de bzhin du 'dzin to// // sdom la/ sham thabs la ni rnam bdun dang / /stod g.yogs la yang rnam gsum dang / /shin tu bsdams la sogs pa lnga/ /mgo g.yogs la sogs </text></item>
<item><p>18b5</p><section>'dul ba</section><text>rnam pa lnga/ /mchong la sogs pa rnam lnga dang / /lus la sogs pa rnam pa lnga/ /'dug par bya ba dgu dag dang / /byin len bya ba brgyad rnams so/ / tshe dang ldan pa dag bslab pa'i chos mang po 'di dag rnams ni zla ba phyed phyed cing </text></item>
<item><p>18b6</p><section>'dul ba</section><text>so sor thar pa'i mdo 'don pa las 'byung ngo / / sham thabs zlum por bgo bar bslab par bya/ sham thabs ha cang rtsengs pa ma yin pa dang / ha cang 'jol ba ma yin pa dang / glang po che'i sna ltar ma yin pa dang / ta la'i lo ma </text></item>
<item><p>18b7</p><section>'dul ba</section><text>ltar bltab pa ma yin pa dang / 'bru'i phur ma ltar ma yin pa dang / sbrul mgo'i gdengs ka ltar ma yin par bgo bar bslab par bya'o/ / chos gos zlum por bgo bar bslab par bya'o/ /chos gos ha cang rtsengs pa ma yin pa dang ha cang </text></item>
<item><p>18b8</p><section>'dul ba</section><text>'jol ba ma yin par bgo bar bslab par bya'o/ / shin tu bsdams pa dang / legs par bgos pa dang / sgra skyung ba dang / mig g.yeng bar mi bya ba dang / gnya' shing gang tsam du blta zhing khyim gzhan dag tu 'gro bar bslab </text></item>
<item><p>19a1</p><section>'dul ba</section><text>par bya'o/ / mgo mi g.yogs pa dang mi brdze ba dang mi gzar ba dang / gnya' gong du mi bsnol ba dang ltag par mi bsnol bar khyim gzhan du 'gro bar bslab par bya'o/ / mi mchong ba dang mi brkyang ba dang / tsog pus ma yin pa dang /</text></item>
<item><p>19a2</p><section>'dul ba</section><text>brang bas ma yin pa dang / dkur mi brten par khyim gzhan du 'gro bar bslab par bya'o/ / lus mi bsgyur ba dang / lag pa mi dkyog pa dang / mgo mi bsgyur ba dang / phrag pa mi sprad pa dang / lag mi sbrel bar khyim gzhan du 'gro bar bslab par bya'o/ /</text></item>
<item><p>19a3</p><section>'dul ba</section><text>ma bsgo bar khyim gzhan du stan la mi 'dug par bslab par bya/ stan la ma brtags pa dang lus thams cad kyi ljid kyis mi dbab pa dang / rkang pa mi bsnol ba dang / brla mi bsnol ba dang / long bu'i steng du long bu mi gzhag pa dang /</text></item>
<item><p>19a4</p><section>'dul ba</section><text>rkang pa mi dgug pa dang / rkang pa mi gdang ba dang / 'doms mi snang bar khyim gzhan du stan la 'dug par bslab par bya'o/ / legs par zas blang bar bslab par bya/ mu dang kha da chad du ma yin pa dang / tshod ma dang mnyam par ma </text></item>
<item><p>19a5</p><section>'dul ba</section><text>yin pa dang / thar chags su dang lhung bzed la blta ba dang / bca' ba dang bza' ba ma 'ongs par lhung bzed mi bzed pa dang yang 'dod pa'i phyir 'bras can gyis tshod ma mi dgab tshod mas 'bras chan mi dgab pa dang / bca' ba dang </text></item>
<item><p>19a6</p><section>'dul ba</section><text>bza' ba'i steng du lhung bzed mi gzung bar bslab par bya'o/ / sdom la/ zas la legs par bya ba drug /tsug tsug la sogs rnam pa lnga/ 'bru nas tha dad byed pa lnga/ /lag pa bldag la sogs pa lnga/ / legs par zas </text></item>
<item><p>19a7</p><section>'dul ba</section><text>bza' bar bslab par bya/ kham ha cang chung ba ma yin pa dang / kham ha cang che ba ma yin pa dang / kham ran pa dang / kham ma gzas par kha mi gdang ba dang / kha kham gyis bkang ste mi smra bar bslab par bya'o/ / tsug tsug mi bya ba dang /</text></item>
<item><p>19a8</p><section>'dul ba</section><text>balcag balcag mi bya ba dang / hu hu mi bya ba dang / phu phu mi bya ba dang / lce phyung ste zas mi bza' bar bslab par bya'o/ / 'bru nas tha dad du mi bya ba dang / 'phyas mi gdags pa dang mkhur ba mi spo ba dang / dkan mi gtogs pa dang / kham 'phror mi </text></item>
<item><p>19b1</p><section>'dul ba</section><text>bcad par zas bza' bar bslab par bya'o/ / lag pa mi bldag pa dang lhung bzed mi byog pa dang / lag pa mi sprug pa dang lhung bzed mi bskyom pa dang / mchod rten 'dra bar bcos te zas mi bza' bar bslab par bya'o/ / sdom la/</text></item>
<item><p>19b2</p><section>'dul ba</section><text>'phya la sogs pa rnam pa bzhi/ /lhung bzed la yang rnam pa bcu/ /'greng bar byed la sogs pa lnga/ /mgo g.yogs la sogs rnam pa lnga/ /do ker can la sogs pa lnga/ /glang chen la sogs bzhon pa lnga/ /lag na </text></item>
<item><p>19b3</p><section>'dul ba</section><text>khar ba la sogs drug /na ba rnam pa bzhi rnams so/ / drung na 'dug pa'i dge slong gi lhung bzed la 'phyas gdags pa'i phyir mi blta bar bslab par bya/ lag pa zas dang 'bags pas chu snod la mi bzung bar bslab par bya/</text></item>
<item><p>19b4</p><section>'dul ba</section><text>drung na 'dug pa'i dge slong la zas dang 'bags pa'i chus mi gtor bar bslab par bya/ khyim pa 'dug pa la ma dris par chu zas dang 'bags pa khyim gzhan du mi dbo bar bslab par bya'o/ / lhung bzed kyi nang du zas kyi lhag </text></item>
<item><p>19b5</p><section>'dul ba</section><text>ma blugs te mi dor bar bslab par bya'o/ / 'og gzhi med pa'i sa phyogs su lhung bzed mi bzhag par bslab par bya/ gad ka ma yin pa dang g.yang sa ma yin pa dang / dkan gzar po ma yin par lhung bzed bzhag par </text></item>
<item><p>19b6</p><section>'dul ba</section><text>bslab par bya/ 'greng ste lhung bzed mi bkru bar bslab par bya/ gad ka ma yin pa dang g.yang sa ma yin pa dang / dkan gzar po ma yin par bkru bar bslab par bya/ 'bab chu drag po'i rgyun las bzlog ste </text></item>
<item><p>19b7</p><section>'dul ba</section><text>lhung bzed kyis chu mi bcu bar bslab par bya'o/ / mi na bar 'dug pa la 'greng ste chos mi bshad par bslab par bya/ mi na bar nyal ba la 'dug ste chos mi bshad par bslab par bya/ mi na bar stan mthon po la 'dug </text></item>
<item><p>19b8</p><section>'dul ba</section><text>pa la stan dma' ba la 'dug ste chos mi bshad par bslab par bya/ mi na bar mdun du 'gro ba la phyi nas 'gro zhing chos mi bshad par bslab par bya/ mi na bar lam nas 'gro ba lam gyi 'gram nas 'gro zhing chos mi bshad par bslab par </text></item>
<item><p>20a1</p><section>'dul ba</section><text>bya'o/ / mi na bar mgo g.yogs pa dang / brdzes pa dang gzar ba dang / gnya' gong du bsnol ba dang / ltag par bsnol ba la chos mi bshad par bslab par bya'o/ / mi na bar skra do ker can dang zhwa gyon pa dang mgo cod pan can dang /</text></item>
<item><p>20a2</p><section>'dul ba</section><text>mgo phreng ba can dang / mgo dkris pa la chos mi bshad par bslab par bya'o/ / mi na bar glang po che zhon pa dang rta zhon pa dang / khyogs na 'dug pa dang zhon pa'i steng na 'dug pa dang / mchil lham gyon pa la chos mi bshad par bslab par bya'o/ /</text></item>
<item><p>20a3</p><section>'dul ba</section><text>mi na bar lag na 'khar ba thogs pa dang / lag na gdugs thogs pa dang / lag na mtshon thogs pa dang / lag na ral gri thogs pa dang / lag na dgra sta thogs pa dang / go cha gyon pa la chos mi bshad par bslab par bya'o/ / mi na bar </text></item>
<item><p>20a4</p><section>'dul ba</section><text>'greng ste bshang gci mi bya bar bslab par bya/ mi na bar chu'i nang du bshang gci dang mchil ma dang / snabs dang / skyugs pa dang / rlugs pa mi dor bar bslab par bya/ mi na bar rtswa sngon po yod pa'i sa phyogs su bshang gci dang / mchil ma </text></item>
<item><p>20a5</p><section>'dul ba</section><text>dang snabs dang skyugs pa dang / rlugs pa mi dor bar bslab par bya/ gnod pa byung ba ma gtogs pa shing la mi gang tsam las mthor mi 'dzeg par bslab par bya'o/ / tshe dang ldan pa dag bdag gis bslab pa'i chos mang po rnams </text></item>
<item><p>20a6</p><section>'dul ba</section><text>bton zin to/ / de la bdag gis tshe dang ldan pa dag ci 'di la khyed yongs su dag gam zhes dri'o/ /ci 'di la khyed yongs su dag gam zhes lan gnyis lan gsum du dri'o/ /'di la tshe dang ldan pa dag yongs su dag na 'di ltar </text></item>
<item><p>20a7</p><section>'dul ba</section><text>cang mi smra bas de de bzhin du 'dzin to// // sdom la/ mngon sum dran pa ma myos dang / /de bzhin gang mang ngo bo nyid/ /rtswa rnams bkram pa lta bu dang / /khas blang bar yang bya ba'o/ / tshe dang ldan pa dag rtsod pa zhi bar bya ba'i chos </text></item>
<item><p>20a8</p><section>'dul ba</section><text>bdun po 'di dag ni zla ba phyed phyed cing so sor thar pa'i mdo 'don pa las 'byung ngo / / mngon sum gyis 'dul bar 'os pa la mngon sum gyis 'dul ba sbyin no/ / dran pas 'dul bar 'os pa la dran pas 'dul ba sbyin no/ / ma myos pas 'dul bar 'os pa </text></item>
<item><p>20b1</p><section>'dul ba</section><text>la ma myos pas 'dul ba sbyin no/ / gang tshul shing mang po sbyin par 'os pa la tshul shing mang po sbyin no/ / de'i ngo bo nyid tshol du gzhug par 'os pa la de'i ngo bo nyid btsal ba sbyin no/ / rtswa bkram pa lta bu 'os pa la rtswa bkram pa lta bu sbyin no/ / gang khas </text></item>
<item><p>20b2</p><section>'dul ba</section><text>blang bar 'os pa la khas blang bar bya'o/ / rtsod pa byung bar gyur pa rnams rtsod pa zhi bar bya ba'i chos bdun po 'di dag gis chos dang / 'dul ba dang ston pa'i bstan pa bzhin du dul bar bya zhi bar bya/ rnam par zhi bar bya'o/ / tshe dang ldan pa dag bdag </text></item>
<item><p>20b3</p><section>'dul ba</section><text>gis rtsod pa zhi bar bya ba'i chos bdun po dag bton zin to/ / de la bdag gis tshe dang ldan pa dag la ci 'di la khyed yongs su dag gam zhes dri'o/ /ci 'di la khyed yongs su dag gam zhes lan gnyis lan gsum du dri'o/ /'di la tshe dang ldan pa dag </text></item>
<item><p>20b4</p><section>'dul ba</section><text>yongs su dag na 'di ltar cang mi smra bas de de bzhin du 'dzin to/ / tshe dang ldan pa dag bdag gis so sor thar pa'i mdo gdon pa'i gleng gzhi bton zin to/ /pham par gyur pa'i chos bzhi dang / dge 'dun lhag ma'i chos bcu gsum dang / ma nges pa'i </text></item>
<item><p>20b5</p><section>'dul ba</section><text>chos gnyis dang / spang ba'i ltung byed kyi chos sum bcu dang / ltung byed kyi chos dgu bcu dang / so sor bshags par bya ba'i chos bzhi dang / bslab pa'i chos mang po dang rtsod pa zhi bar bya ba'i chos bdun po dag bton zin to/ / bcom ldan 'das de </text></item>
<item><p>20b6</p><section>'dul ba</section><text>bzhin gshegs pa dgra bcom pa yang dag par rdzogs pa'i sangs rgyas de'i mdor gtogs shing mdor bsdus pa ni 'di dag go/ /gang gzhan nas 'byung ba chos kyi rjes su 'thun pa'i chos de la yang khyed rnams 'dun pa dang 'thun pa dang dga' ba dang /</text></item>
<item><p>20b7</p><section>'dul ba</section><text>mi rtsod par sems kun du srung ba dang dran pa dang bag yod pas rnal 'byor du bya'o/ / bzod pa dka' thub dam pa bzod pa ni/ /mya ngan 'das pa mchog ces sangs rgyas gsung / /rab tu byung ba gzhan la gnod pa dang / /gzhan la 'tshe ba dge sbyong ma </text></item>
<item><p>20b8</p><section>'dul ba</section><text>yin no/ / mig ldan 'gro ba yod pa yis/ /nyam nga ba dag ji bzhin du/ /mkhas pas 'tsho ba'i 'jig rten 'dir/ /sdig pa dag ni yongs su spong / / skur ba mi gdab gnod mi bya/ /so sor thar pa 'ang bsdam par bya/ /zas kyi tshod kyang rig par bya/ /</text></item>
<item><p>21a1</p><section>'dul ba</section><text>bas mtha'i gnas su gnas par bya/ /lhag pa'i sems la yang dag sbyor/ /'di ni sangs rgyas bstan pa yin/ / ji ltar bung ba me tog las/ /kha dog dri la mi gnod par/ /khu ba bzhibs nas 'phur ba ltar/ /de bzhin </text></item>
<item><p>21a2</p><section>'dul ba</section><text>thub pa grong du rgyu/ / bdag gis rigs dang mi rigs la/ /brtag par bya ste gzhan rnams kyi/ /mi 'thun pa dang gzhan dag gi/ /byas dang ma byas rnams la min/ / lhag pa'i sems la bag bya ste/ /thub pa'i thub gzhi rnams la bslab/ /</text></item>
<item><p>21a3</p><section>'dul ba</section><text>nyer zhi rtag tu dran ldan pa'i/ /skyob pa mya ngan med pa yin/ /sbyin pas bsod nams rab tu 'phel/ /legs bsdams dgra sogs mi 'gyur ro/ /dge dang ldan pas sdig pa spong / /nyon mongs zad pas mya ngan 'da'/ / sdig pa thams cad </text></item>
<item><p>21a4</p><section>'dul ba</section><text>mi bya ste/ /dge ba phun sum tshogs par spyad/ /rang gis sems ni yongs su 'dul/ /'di ni sangs rgyas bstan pa yin/ /lus kyi sdom pa legs pa ste/ /ngag gi sdom pa 'ang legs pa yin/ /yid kyi sdom pa legs pa ste/ /thams cad du ni </text></item>
<item><p>21a5</p><section>'dul ba</section><text>sdom pa legs/ /kun tu bsdams pa'i dge slong ni/ /sdug bsngal kun las rab tu grol/ /ngag rnams bsrung zhing yid kyis rab bsdams te/ /lus kyi mi dge ba dag mi byed cing / /las lam gsum po 'di dag rab sbyangs na/ /drang srong gsungs </text></item>
<item><p>21a6</p><section>'dul ba</section><text>pa'i lam ni thob par 'gyur/ / sangs rgyas rnam gzigs gtsug tor thams cad skyob/ /'khor ba 'jig dang gser thub 'od srung dang / /shAkya thub pa gau tam lha yi lha/ /mi 'dul kha lo sgyur ba bla na med/ /'jig rten mgon po skyob pa </text></item>
<item><p>21a7</p><section>'dul ba</section><text>mchog /sangs rgyas dpa' bo bdun po dang / /grags ldan rnams kyi so sor thar/ /'di ni rab tu rgyas par bton/ / 'di la sangs rgyas rnams dang gang / /sangs rgyas nyan thos rnams kyang gus/ /'di la gus dang bcas gyur pas/ /'dus ma byas pa thob </text></item>
<item><p>21a8</p><section>'dul ba</section><text>par gyis/ /brtsam par bya zhing 'byung bar bya/ /sangs rgyas bstan la 'jug par bya/ /'dam bu'i khyim na glang chen bzhin/ /'chi bdag sde ni gzhom par bya/ /gang zhig rab tu bag yod par/ /chos 'dul 'di la spyod gyur pa/ /skye ba'i 'khor ba rab spangs nas/ /</text></item>
<item><p>21b1</p><section>'dul ba</section><text>sdug bsngal tha mar byed par 'gyur/ / phan tshun tshul khrims bsrung ba dang / /bstan pa 'phel bar bya ba'i phyir/ /so sor thar pa 'di bton pas/ /dge 'dun gyis ni gso sbyong byas/ /gang gi phyir ni mdo bton dang / /gang phyir gso sbyong byas gyur pa/ /</text></item>
<item><p>21b2</p><section>'dul ba</section><text>tshul khrims de ni bsrung bya ste/ /g.yag rnga'i rtse mo ji bzhin no/ / so sor thar pa bton pa yi/ /bsod nams grub pa gang yod pa/ /des ni 'jig rten ma lus pa/ /thub dbang go 'phang thob par shog / so sor thar pa'i mdo rdzogs s+ho// //</text></item>
<item><p>21b3</p><section>'dul ba</section><text>dbang phyug dam pa'i mnga' bdag dpal lha btsan po'i bka' lung gis 'phags pa gzhi thams cad yod par smra ba'i 'dul ba 'dzin pa/ slob dpon dzi na mi tra dang / zhu chen gyi lo tsa ba ban de cog ro klu'i rgyal mtshan gyis bsgyur cing zhus te gtan </text></item>
<item><p>21b4</p><section>'dul ba</section><text>la phab pa'o// //@##/ / rgya gar skad du/ bi na ya bi b+hang ga / bod skad du/ 'dul ba rnam par 'byed pa/ bam po dang po/ dkon mchog gsum la phyag 'tshal lo/ /dul ba rgyal po rje yi rigs su 'khrungs/ /slob ma 'dul mdzad nyes pa </text></item>
<item><p>21b5</p><section>'dul ba</section><text>rab thul ba/ /sangs rgyas 'dul ba'i gtso la phyag 'tshal te/ /'dul ba'i bsngags pa cung zad brjod par bya/ /pha rol ma mthong gting rtogs ma gyur cing / /glags pa'i mun gnag slob dpon tshogs rnams kyi/ /dbye bas tha dad </text></item>
<item><p>21b6</p><section>'dul ba</section><text>'dul ba rgya mtsho la/ /yon tan kun bstod rtsol blo bdag la med/ /ji ltar 'di na shing rtsa gtso bo ste/ /rnam par 'phel dang kun 'dzin gnyis kyi gzhi/ /de bzhin dam chos tshogs rnams kun gyi yang / /rgyu dang rtsa ba 'dul ba yin par </text></item>
<item><p>21b7</p><section>'dul ba</section><text>gsungs/ /ji ltar sa ni skye rgu rnams kyi gzhi/ /de las 'bru rnams skye bar 'gyur ba ltar/ /de bzhin 'dul ba'ang sdom brtson rnams kyi gzhi/ /de bzhin de las bsod nams rnams kyang skye/ /tshul khrims yon tan rnams kyi gnas su </text></item>
<item><p>21b8</p><section>'dul ba</section><text>dgongs/ /de yi gnas ni 'dul ba yin par gsungs/ /'di la gnas par gyur na mthar phyin 'gyur/ /'di la mi gnas mthar phyin ga las 'gyur/ /ji ltar chu lon mi phyed sra ba yis/ /chu klung che yang zlog par 'gyur ba ltar/ /de bzhin 'dul ba 'phags pa </text></item>
<item><p>22a1</p><section>'dul ba</section><text>chu lon 'dis/ /tshul khrims 'chal ba'i chu klung zlog par 'gyur/ /sangs rgyas rnams dang rang rgyal rnams kyis kyang / /byang chub gang brnyes thub slob rnam dag pa'i/ /sems can dgra bcom yon tan ldan pa rnams/ /de la 'ang rgyu ni </text></item>
<item><p>22a2</p><section>'dul ba</section><text>'dul ba yin par gsungs/ /ji srid 'gro 'dir rgyal ba thams cad kyi/ mdzod mchog 'dul ba rdzogs pa 'di gnas pa/ /de srid chos sgron 'di ni gnas 'gyur zhing / /bzlog par gyur na zhi ba thob par 'gyur/ /sangs rgyas mi bzhugs 'jig </text></item>
<item><p>22a3</p><section>'dul ba</section><text>rten tshigs bcad dang / /mdo sde'i yan lag de dang de dag spyod/ /bslab 'jug med na 'dul ba 'ang med 'gyur bas/ /de phyir rgyal ba dag pas chos 'di dkon/ /'jog bral sems glang lcags kyo 'di yin te/ /gdul bya ma dul ba yi srab 'di </text></item>
<item><p>22a4</p><section>'dul ba</section><text>yin/ /ra ba'i mtshams kyi 'obs dang 'dra ba ste/ /zag pa kun gyi chu lon 'dul ba yin/ /rgyal ba ston pa de yi bstan bcos gang / /mdo dang chos mngon yin gsungs 'dul ba ni/ /ston dang bstan bcos dngos yin de yi phyir/ /gnyis 'gyur </text></item>
<item><p>22a5</p><section>'dul ba</section><text>phyag bya sangs rgyas chos gcig gzhan/ /gang la brten te gnas pa'i sangs rgyas rnams/ /de la gus bcas rje sar bcas gyur cing / /de ni mgon pas mgon yin skyabs gnas yin/ /de phyir rab bsgrims 'dul la phyag tshol cig /</text></item>
<item><p>22a6</p><section>'dul ba</section><text>gang zhig ston pa thugs rje'i bstan pa la/ /yang bar sems shing cung zad 'da' byed pa/ /de ni de las sdug bsngal gzhan dbang thob/ /smig tshal bregs pas a mra'i tshal nyams bzhin/ /'di na la las rgyal po'i tshig chen yang / /</text></item>
<item><p>22a7</p><section>'dul ba</section><text>bzlas na lan 'ga' chad pa 'thob mi 'gyur/ /thub pa'i bka' lung tshul min bzla byas na/ /dud 'gror 'gro 'gyur e la'i 'dab klu bzhin/ /so sor thar bya gang yin pa/ /sangs rgyas 'dul ba gang chen mtsho/ /gting mtha' med pa thams </text></item>
<item><p>22a8</p><section>'dul ba</section><text>cad kyi/ /gnas pa'i snying dang snying po yin/ /'di ni dam chos rgyal po yi/ /chos rnams kun gyi 'dren pa mchog /'di ni dge slong tshong tshogs kyi/ /bslab zong tshong khang chen po yin/ /tshul khrims 'chal bas zin rnams kyi/ /gdug pa rnams sel </text></item>
<item><p>22b1</p><section>'dul ba</section><text>sman 'di yin/ /'di ni lang tsho rnam 'khrul ba'i/ /rkang gnyis gzhon nu'i lcags kyo yin/ /mtsho bas zab pa'i 'khor ba las/ /sgrol ba'i rgal thabs 'di yin te/ /'di ni bzang 'gror 'gro ba yi/ /nges pa'i chu lon zam pa yin/ /'di ni </text></item>
<item><p>22b2</p><section>'dul ba</section><text>nyon mongs pham byed lam/ /rgyal po yi ni 'dren pa mchog /'di ni thar pa'i grong 'jug pa'i/ /them skas gzhi dang 'dra bar gnas/ /nga ni mya ngan 'das gyur na/ 'di ni khyed kyi ston pa'o zhes/ /rang byung nyid kyis gus bcas par/ /nan tan dge slong </text></item>
<item><p>22b3</p><section>'dul ba</section><text>tshogs mdun bstod/ /'dul 'di so sor thar pa de'i/ /rnam 'byed yin par dgongs pas na/ /thar 'dod rnams kyis gus byas te/ /'di ni nan tan mnyan par bya/ /'dul ba la bstod pa/ rdzogs s+ho// // bskal pa bye ba rnams su yang / /'dul </text></item>
<item><p>22b4</p><section>'dul ba</section><text>ba thos par 'gyur ba dang / /gzung dang 'dzin pa rnyed dka' ste/ /bsgrub pa 'ang shin tu rnyed par dka'/ /sangs rgyas rnams ni 'byung ba dang / /chos bstan pa yang bde ba yin/ /dge 'dun 'thun pa bde ba ste/ /'thun pa rnams kyi dka' thub bde/ /</text></item>
<item><p>22b5</p><section>'dul ba</section><text>'phags pa rnams ni mthong ba bde/ /dam pa dag dang 'grogs pa bde/ /byis pa rnams ni ma mthong na/ /rtag tu bde ba nyid du 'gyur/ /tshul khrims ldan pa mthong ba bde/ /mang du thos pa mthong ba bde/ /yang srid rnam par grol ba yi/ /</text></item>
<item><p>22b6</p><section>'dul ba</section><text>dgra bcom pa dag mthong ba bde/ /'jug ngogs bde ba'i chu klung bde/ /chos la goms pa'i skye bo bde/ /shes rab thob par gyur pa bde/ /nga 'o nga rgyal zad pa bde/ /des par byas shing dbang po thul ba dag /dgon pa zhi ba rnams </text></item>
<item><p>22b7</p><section>'dul ba</section><text>su rgas gyur dang / /mang du thos pa nags kyi nang dag tu/ /lang tsho yol ba rnams kyis gnas pa bde/ /shAkya seng ge de la ni/ /sor mo bcu yi thal sbyar te/ /'dul ba rab tu gdon par byas/ /gdul ba'i don du nga la nyon/ /thos nas drang srong chen </text></item>
<item><p>22b8</p><section>'dul ba</section><text>po yis/ /ji skad gsungs bzhin bsgrub bya zhing / /kha na ma tho phra rnams la/ /rtul cing byed pa nyid du gyis/ /rtag tu 'bad pas 'da' ba yi/ /sems rta kha glan dka' ba la/ /'thun pa gzer rnon brgya pa yi/ /srab ni 'dul ba 'di yin no/ /</text></item>
<item><p>23a1</p><section>'dul ba</section><text>che ba gang dag ngag tsam gyis/ /ldog cing mtshams las mi 'da' ba/ /de dag mi rta bzang po ste/ /nyon mongs g.yul las nges rgal 'gyur/ /su la srab 'di med pa dang / /nam du'ang 'dod par mi 'gyur ba/ /de dag nyon mongs g.yul gyis </text></item>
<item><p>23a2</p><section>'dul ba</section><text>dkrugs/ /'jog bral rnam par 'khyam par 'gyur/ /bcom ldan 'das kyi nyan thos kyi dge 'dun lo bcu gnyis su skyon med cing chu bur med la/ bcom ldan 'das kyis nyan thos rnams kyi so sor thar pa'i mdo gdon pa yang mdor bsdus te/ sdig </text></item>
<item><p>23a3</p><section>'dul ba</section><text>pa thams cad mi bya ste/ /dge ba phun sum tshogs par bya/ /rang gi sems ni yongs su gdul/ /'di ni sangs rgyas bstan pa yin/ /lus kyi sdom pa legs pa ste/ /ngag gi sdom pa 'ang legs pa yin/ /yid kyi sdom pa </text></item>
<item><p>23a4</p><section>'dul ba</section><text>'ang legs pa ste/ /thams cad du ni sdom pa legs/ /kun tu bsdams pa'i dge slong ni/ /sdug bsngal kun las rab tu grol/ /ngag rnams bsrung zhing yid kyis rab bsdams te/ /lus kyi mi dge ba dag mi byed cing / /las lam </text></item>
<item><p>23a5</p><section>'dul ba</section><text>gsum po 'di dag rab sbyangs na/ /drang srong gsungs pa'i lam ni thob par 'gyur zhes ston par gyur to/ /lo bcu gsum la bab pa na sangs rgyas bcom ldan 'das yul spong byed dag na ka lan da ka'i grong na bzhugs so/ /</text></item>
<item><p>23a6</p><section>'dul ba</section><text>de'i tshe na ka lan da ka'i grong na ka lan da ka'i bu bzang byin zhes bya ba phyug pa/ nor mang ba longs spyod che ba/ yongs su gzung ba yangs shing rgya che ba rnam thos kyi bu'i nor dang ldan pa/ rnam thos kyi bu la nor gyis 'gran pa zhig </text></item>
<item><p>23a7</p><section>'dul ba</section><text>'dug ste/ des rigs mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed do/ /de dus gzhan zhig na sangs rgyas la mngon par dad/ chos dang dge 'dun la mngon par dad/ sangs </text></item>
<item><p>23a8</p><section>'dul ba</section><text>rgyas la skyabs su song / chos dang dge 'dun la skyabs su song zhing / des srog gcod pa spangs te/ srog gcod pa las phyir log /ma byin par len pa dang / 'dod pa la log par g.yem pa dang / brdzun du smra ba dang / 'bru'i chang dang /</text></item>
<item><p>23b1</p><section>'dul ba</section><text>bcos pa'i chang myos par 'gyur ba bag med pa'i gnas spangs te/ 'bru'i chang dang / bcos pa'i chang myos par 'gyur ba bag med pa'i gnas las phyir log go/ /de dad pa snga ma de nyid rjes su spel zhing skra dang kha spu bregs te gos ngur </text></item>
<item><p>23b2</p><section>'dul ba</section><text>smrig dag bgos nas yang dag pa kho nar dad pas khyim nas khyim med par rab tu byung ngo / /de de ltar rab tu byung nas 'di lta ste/ sngon khyim pa bzhin du nye du rnams dang lhan cig 'dre zhing gnas so/ /de nas ka lan da ka'i bu tshe dang ldan </text></item>
<item><p>23b3</p><section>'dul ba</section><text>pa bzang byin 'di snyam du sems te/ bdag legs par gsungs pa'i chos 'dul ba la rab tu byung nas 'di lta ste/ sngon khyim pa bzhin du nye du rnams dang lhan cig 'dre zhing gnas pa ni bdag gis ma rnyed de rnyed pa ma yin zhing nyes pa rnyed de </text></item>
<item><p>23b4</p><section>'dul ba</section><text>legs par rnyed pa ma yin gyis/ bdag nye du rnams dang 'bral ba'i phyir lhung bzed dang chos gos thogs te ljongs rgyur 'gro'o snyam mo/ /de nas ka lan da ka'i bu tshe dang ldan pa bzang byin nye du rnams dang 'bral ba'i phyir lhung bzed dang chos </text></item>
<item><p>23b5</p><section>'dul ba</section><text>gos thogs te ljongs rgyur song ngo / /de'i tshe na mu ge nyam nga ba dgon pa slongs mo pas zas rnyed par dka' zhing pha ma dag kyang rang gi bu dag la zas sbyin pa dang bya bar sems pa dka' na slongs mo pa dag lta la smos kyang ci dgos pa </text></item>
<item><p>23b6</p><section>'dul ba</section><text>byung ngo / /de nas ka lan da ka'i bu tshe dang ldan pa bzang byin 'di snyam du sems te/ da ltar mu ge nyam nga ba dgon pa slongs mo pas zas rnyed par dka' zhing pha ma dag kyang rang gi bu la zas sbyin pa dang bya bar sems pa dka' na slongs </text></item>
<item><p>23b7</p><section>'dul ba</section><text>mo pa dag lta la smos kyang ci dgos pa byung la/ bdag la nye du longs spyod chen po dang ldan pa dag yod pas bdag ka lan da ka'i grong du song ste/ nye du rnams kyi gan du song la dge 'dun la zas dag sbyor du gzhug cing dge 'dun la </text></item>
<item><p>23b8</p><section>'dul ba</section><text>skyo ma dag dang / thug pa'i btung ba dag dang / rtag res 'khor dag dang / 'gron du bos pa dag dang / brgyad ston dang / bcu bzhi ston dang / nya ston dang / spyan gzigs phran tshegs phran tshegs sbyor du gzhug go snyam mo/ /de nas ka lan da ka'i bu </text></item>
<item><p>24a1</p><section>'dul ba</section><text>tshe dang ldan pa bzang byin ljongs su ci dgar 'dug nas lhung bzed dang chos gos thogs te/ ka lan da ka'i grong ga la ba der rgyu zhing song ba na mthar gyis rgyu ba'i tshe ka lan da ka'i grong du phyin nas ka lan da ka'i grong na dgon pa'i spyil </text></item>
<item><p>24a2</p><section>'dul ba</section><text>bu na gnas so/ /de nas ka lan da ka'i bu tshe dang ldan pa bzang byin nye du rnams kyi gan du song ste phyin nas de dag gi mdun du sangs rgyas dang / chos dang dge 'dun gyi bsngags pa brjod de/ dge 'dun la zas dag sbyor du 'jug cing / dge </text></item>
<item><p>24a3</p><section>'dul ba</section><text>'dun la skyo ma dag dang / thug pa'i btung ba dag dang / rtag res 'khor dag dang / 'gron du bos pa dag dang / brgyad ston dang / bcu bzhi ston dang / nya ston dang / spyan gzigs phran tshegs phran tshegs sbyor du 'dzud do/ /de'i tshe na ka lan da ka'i bu </text></item>
<item><p>24a4</p><section>'dul ba</section><text>tshe dang ldan pa bzang byin dgon pa pa/ chos gos gsum pa/ phyag dar khrod pa/ bsod snyoms pa mthar chags kyis rgyu bar gyur to/ /de dus gzhan zhig na dang po kho nar dge slong gi dge 'dun thug pa bsod pas tshim par byas nas snga dro sham </text></item>
<item><p>24a5</p><section>'dul ba</section><text>thabs bgos te/ lhung bzed dang chos gos thogs nas ka lan da ka'i grong du bsod snyoms la zhugs pa na mthar gyis ka lan da ka'i grong du bsod snyoms la rgyu ba'i tshe rang gi khyim du phyin to/ /de rang gi khyim nas sbyin pa ma thob/ phyir </text></item>
<item><p>24a6</p><section>'dul ba</section><text>gtong ba ma thob par myur ba myur bar phyir song ngo / /de'i tshe na ka lan da ka'i bu tshe dang ldan pa bzang byin gyi ma bya ba 'ga' zhig la phyi rol tu song bar gyur to/ /bran mo rnying pa rgan mo zhig gis ka lan da ka'i bu tshe dang ldan pa bzang byin rang gi </text></item>
<item><p>24a7</p><section>'dul ba</section><text>khyim nas sbyin pa ma thob/ phyir gtong ba ma thob par myur ba myur bar phyir song ba mthong ngo / /mthong nas kyang ka lan da ka'i bu tshe dang ldan pa bzang byin gyi ma ga la ba der song ste phyin nas ka lan da ka'i bu tshe dang ldan pa bzang byin </text></item>
<item><p>24a8</p><section>'dul ba</section><text>gyi ma la 'di skad ces smras so/ /jo mo mkhyen par mdzod cig /jo co bzang byin 'phyi ba 'phyi bar rang gi khab tu byon nas/ de rang gi khab nas sbyin pa ma brnyes/ slar gtong ba ma brnyes par myur ba myur bar slar song ngo / /de nas ka lan da ka'i </text></item>
<item><p>24b1</p><section>'dul ba</section><text>bu tshe dang ldan pa bzang byin gyi ma 'di snyam du sems te/ kye ma ma la ka lan da ka'i bu bzang byin 'dod pa 'am/ mngon par mi dga' ba 'am/ rnam par 'khyam 'dod par gyur cing dge sbyong gi tshul don du mi gnyer ba 'am/ dge sbyong gi tshul </text></item>
<item><p>24b2</p><section>'dul ba</section><text>gyis sgyid lug pa 'am/ mus byung ba 'am/ the tshom za 'am/ smod pa 'am/ dge sbyong gi tshul yongs su gtong 'dod pa 'am/ cig tu ma gyur grang snyam du sems shing rig nas ka lan da ka'i grong nas byung ste/ ka lan da ka'i bu tshe dang ldan pa </text></item>
<item><p>24b3</p><section>'dul ba</section><text>bzang byin ga la ba der song ste phyin nas ka lan dka'i bu tshe dang ldan pa bzang byin la 'di skad ces smras so/ /bu bzang byin gal te khyod 'dod pa 'am/ mngon par mi dga' ba 'am/ rnam par 'khyam 'dod cing dge sbyong gi tshul don du mi gnyer </text></item>
<item><p>24b4</p><section>'dul ba</section><text>ba 'am/ dge sbyong gi tshul gyis sgyid lug pa 'am/ mus byung ba 'am/ the tshom za ba 'am/ smod pa 'am/ khyod dge sbyong gi tshul yongs su gtong 'dod pa lta na/ bu bzang byin bud med rnams kyi bud med nor zhes bya ba 'am/ bud med </text></item>
<item><p>24b5</p><section>'dul ba</section><text>kyi bag rdzangs zhes bya ba 'am/ bud med dbang ba'i rdzas shes bya ba gang yin pa de ni khyod kyi ma'i dbyig dang / gser gyi phung po chen po gang la mtha' gcig na 'greng ba'i mis mtha' gcig na 'dug pa'i mi mi mthong la/ mtha' cig </text></item>
<item><p>24b6</p><section>'dul ba</section><text>na 'dug pa'i mis mtha' gcig na 'greng ba'i mi mi mthong ba yin te/ 'di ni khyod kyi ma'i yin no/ /gzhan yang khyed kyi pha'i dbyig dang / gser mtshan ma btab pa yang brgya phrag du ma dang / stong phrag du ma dang / brgya stong </text></item>
<item><p>24b7</p><section>'dul ba</section><text>phrag du ma dag yod na gzhan dang phal lta smos kyang ci dgos/ bu bzang byin tshur shog /khyod 'dug la 'dod pa la yang longs spyod cig /sbyin pa dag kyang byin cig /bsod nams dag kyang gyis shig /de skad ces smras pa dang /</text></item>
<item><p>24b8</p><section>'dul ba</section><text>ka lan da ka'i bu tshe dang ldan pa bzang byin gyis ma la 'di skad ces smras so/ /yum bdag ni 'dod pa 'am/ mngon par mi dga' ba 'am/ rnam par 'khyam 'tshal zhing dge sbyong gi tshul don du mi gnyer ba 'am/ dge sbyong gi tshul gyis sgyid </text></item>
<item><p>25a1</p><section>'dul ba</section><text>lug pa 'am/ mus byung ba 'am/ the tshom 'tshal ba 'am/ smod pa 'am/ bdag dge sbyong gi tshul yongs su gtong ba mi bgyid do/ /de nas ka lan da ka'i bu tshe dang ldan pa bzang byin gyi ma 'di snyam du sems te/ bdag gis </text></item>
<item><p>25a2</p><section>'dul ba</section><text>de skad byas kyang bu bzang byin phyir bzlog par ma nus kyis bdag khyim du song la 'di'i bag sar sbad par bya'o snyam mo/ /de nas ka lan da ka'i bu tshe dang ldan pa bzang byin gyi ma khyim du song ste mna' ma la 'di skad ces smras so/ /kye sru </text></item>
<item><p>25a3</p><section>'dul ba</section><text>khyod gang gi tshe dus la bab cing zla mtshan dang ldan pa de'i tshe kho mo la sbron cig /ka lan da ka'i bu tshe dang ldan pa bzang byin gyi sngon gyi chung mas yum bka' bzhin 'tshal zhes sgyug mo las mnyan to/ /de nas dus gzhan zhig na ka </text></item>
<item><p>25a4</p><section>'dul ba</section><text>lan da ka'i bu tshe dang ldan pa bzang byin gyi sngon gyi chung ma dus la bab cing zla mtshan dang ldan par gyur nas/ ka lan da ka'i bu tshe dang ldan pa bzang byin gyi ma ga la ba der song ste phyin nas/ ka lan da ka'i bu tshe dang ldan pa bzang byin </text></item>
<item><p>25a5</p><section>'dul ba</section><text>gyi ma la 'di skad ces smras so/ /yum ngan bu dus la bab cing zla mtshan dang ldan par gyur na bdag gis ci bgyi ba de mkhyen par mdzod cig /sru de'i phyir khyod kyis sku mnye ji lta bus bsku mnye byas pa dang / khrus ji lta bus khrus </text></item>
<item><p>25a6</p><section>'dul ba</section><text>byas pa dang / dri dang / phreng ba rgyu dang / bdug spos dang / phye ma dang / gos dang / rgyan ji lta bu dag gis brgyan na bu bzang byin sngon khyim pa nyid na dga' ba dang / yid dang bar gyur pa de lta bu'i bsku mnyes bsku mnye gyis shig /</text></item>
<item><p>25a7</p><section>'dul ba</section><text>de lta bu'i khrus kyis khrus gyis shig /de lta bu'i dri dang / phreng ba rgyu dang / bdug spos dang / phye ma dang / gos dang / rgyan dag gis brgyan par gyis shig /de nas ka lan da ka'i bu tshe dang ldan pa bzang byin gyi sngon gyi chung mas sgyug mo las mnyan te sku </text></item>
<item><p>25a8</p><section>'dul ba</section><text>mnye ji lta bus sku mnye byas pa dang / khrus ji lta bus khrus byas pa dang / dri dang phreng ba rgyu dang / bdug spos dang / phye ma dang / gos dang / rgyan ji lta bu dag gis brgyan na ka lan da ka'i bu tshe dang ldan pa bzang byin sngon khyim pa </text></item>
<item><p>25b1</p><section>'dul ba</section><text>nyid na dga' ba dang / yid du 'ong bar gyur pa de lta bu'i bsku mnyes bsku mnye byas/ de lta bu'i khrus kyis khrus byas/ de lta bu'i dri dang / phreng ba rgyu dang / bdug spos dang / phye ma dang / gos dang / rgyan dag gis brgyan nas ka lan da ka'i </text></item>
<item><p>25b2</p><section>'dul ba</section><text>bu tshe dang ldan pa bzang byin gyi ma ga la ba der song ste phyin nas/ ka lan da ka'i bu tshe dang ldan pa bzang byin gyi ma la 'di skad ces smras so/ /yum ngan bu 'di 'dra na bdag gis ci zhig bgyi/ de nas ka lan da ka'i bu tshe dang ldan pa bzang byin gyi </text></item>
<item><p>25b3</p><section>'dul ba</section><text>ma mna' ma dang shing rta gcig tu zhugs te ka lan da ka'i grong nas byung nas ka lan da ka'i bu tshe dang ldan pa bzang byin gyi gnas ga la ba der song ste phyin nas bzhon pa'i sa ji srid pa de srid du bzhon pas song ste/ bzhon pa las babs nas/</text></item>
<item><p>25b4</p><section>'dul ba</section><text>rkang pa dag kho nas ka lan da ka'i bu tshe dang ldan pa bzang byin gyi drung du song ngo / /de'i tshe na ka lan da ka'i bu tshe dang ldan pa bzang byin gnas kyi phyi rol bla gab med pa'i 'chag sa na 'chags so/ /ka lan da ka'i bu tshe dang ldan pa bzang byin gyi </text></item>
<item><p>25b5</p><section>'dul ba</section><text>mas ka lan da ka'i bu tshe dang ldan pa bzang byin thag ring po kho na nas mthong ngo / /mthong nas kyang ka lan da ka'i bu tshe dang ldan pa bzang byin ga la ba der song ste phyin nas ka lan da ka'i bu tshe dang ldan pa bzang byin la 'di skad ces smras so/ /</text></item>
<item><p>25b6</p><section>'dul ba</section><text>bu bzang byin gal te khyod mi 'dod pa 'am/ mngon par mi dga' ba 'am/ rnam par 'khyam 'dod par mi 'gyur zhing / dge sbyong gi tshul don du mi gnyer ba ma yin pa 'am/ dge sbyong gi tshul gyis sgyid lug pa ma yin pa 'am/ mus byung ba </text></item>
<item><p>25b7</p><section>'dul ba</section><text>ma yin pa 'am/ the tshom za ba ma yin pa 'am/ smod pa ma yin pa 'am/ khyod dge sbyong gi tshul yongs su gtong 'dod pa ma yin pa lta na/ bu khyod kyi bag sar 'di dus la bab cing zla mtshan dang ldan par gyur gyis 'di la sa bon gyi chos </text></item>
<item><p>25b8</p><section>'dul ba</section><text>cung zhig rjes su byin cig /khyod la bu med pa'i phyir dbang ba'i rdzas thams cad de bzhin du 'am/ ji ltar yang rung bas rgyal pos dbang du byas par gyur na mi rung ngo / /de nas ka lan da ka'i bu tshe dang ldan pa bzang byin gyis sngar bslab pa'i </text></item>
<item><p>26a1</p><section>'dul ba</section><text>gzhi ma bcas shing / nyes pa ma mthong la bud med kyi yul gzhon nu kha dog bzang ba chags par gyur pa mthong nas 'dod chags kyis sems zil gyis non cing de 'dod chags kyis sems zil gyis non pas yongs su gdung </text></item>
<item><p>26a2</p><section>'dul ba</section><text>ba'i lus dang / yongs su gdung ba'i sems dang ldan zhing / de yongs su gdung bzhin pa'i lus dang yongs su gdung bzhin pa'i sems kyis ma la 'di skad ces smras so/ /yum bdag gis de ltar bgyir rung ngam/ bu bzang byin 'di lta ste/ sa bon gyis </text></item>
<item><p>26a3</p><section>'dul ba</section><text>chos la brten nas shin tu rung ngo / /de nas ka lan da ka'i bu tshe dang ldan pa bzang byin gyis ma las mnyan te sngon gyi chung ma'i lag pa gnyis nas bzung ste phyogs gcig tu song nas chos gos dag bzhag ste/ de dang lhan cig </text></item>
<item><p>26a4</p><section>'dul ba</section><text>tu mi tshangs par spyod pa 'khrig pa'i chos lan gnyis lan gsum du bsten te/ /sems can srid pa tha ma pa/ spyod pa tshol ba/ thar pa'i snying po bzung ba/ mya ngan las 'das pa la phyogs pa/ 'khor ba las phyir </text></item>
<item><p>26a5</p><section>'dul ba</section><text>phyogs pa/ srid pa'i 'gro ba thams cad du 'chi 'pho ba dang skye ba don du mi gnyer ba lus tha ma 'dzin pa zhig kyang lha'i ris bzang po zhig nas shi 'phos te/ de'i skye dgu'i bdag mo'i mngal du zhugs so/ /bud med </text></item>
<item><p>26a6</p><section>'dul ba</section><text>kyi yul mkhas pas rang bzhin can la la la ma 'dres pa'i chos lnga yod de/ lnga gang zhe na/ skyes pa chags par gyur pa shes shing chags pa dang bral ba shes pa dang / dus shes shing zla mtshan shes pa dang /</text></item>
<item><p>26a7</p><section>'dul ba</section><text>mngal na gnas pa/ zhugs pa shes pa dang / gang las mngal na gnas pa zhugs pa shes pa dang / khye'u shes shing bu mo shes pa ste/ gal te khye'u yin na dku g.yas par rten cing 'dug la/ gal te bu mo yin na </text></item>
<item><p>26a8</p><section>'dul ba</section><text>dku g.yon par rten cing 'dug pa'o/ /de yid dga' zhing yid dga' nas sgyug mo la smras pa/ yum mkhyen par mdzod cig /bdag la sems can zhugs par gyur pa ni 'di ltar bdag gi dku g.yas par rten cing </text></item>
<item><p>26b1</p><section>'dul ba</section><text>mchis pas nges par khye'ur 'gyur ro/ /de yang yid dga' zhing yid dga' nas 'di skad ces/ kho mo yun ring po nas mngon par dad pa'i tsha bo ngo mthong ba dang / kho mo dang 'thun par skye zhing mi mthun par mi skye ba dang / kho mo'i </text></item>
<item><p>26b2</p><section>'dul ba</section><text>bya ba dag byed pa dang / gsos pas phyir gso ba dang / bgo skal la spyod pa dang / kho mo'i rigs rgyud yun ring du gnas par 'gyur ba dang / bdag cag shi zhing dus la bab pa dag la nyung ngu 'am/ mang po yang rung ba'i sbyin </text></item>
<item><p>26b3</p><section>'dul ba</section><text>pa dag sbyin zhing bsod nams kyang byas nas/ 'di de gnyis gang du skyes pa der 'gro zhing rjes su 'gro bar gyur cig ces ming gis yon bshad pa byed par gyur cig ces ched du brjod pa ched du brjod par byed do/ /de la sems can </text></item>
<item><p>26b4</p><section>'dul ba</section><text>zhugs par rig nas 'di lta ste/ mngal na gnas pa yongs su smin par bya ba'i phyir steng gi khang bzang gi gzhir gtogs par grang ba na grang ba'i yo byad dag dang / dro ba na dro ba'i yo byad dag dang / sman pas bcas pa'i zas </text></item>
<item><p>26b5</p><section>'dul ba</section><text>ha cang mi kha ba dang / ha cang mi skyur ba dang / ha cang lan tshwa mi che ba dang / ha cang mi mngar ba dang / ha cang mi tsha ba dang / ha cang mi bska ba dang / kha ba dang / skyur ba dang / lan tshwa dang / mngar ba dang / tsha ba dang / bska ba </text></item>
<item><p>26b6</p><section>'dul ba</section><text>rnam par spangs pa'i zas dag dang / do shal dang / se mo do dang / rgyan gyis klubs pa'i lus lha'i bu mo dga' ba'i tshal na rnam par spyod pa lta bu dang / khri nas khrir dang / khri'u nas khri'u dang / shod kyi sa gzhir mi 'bab pa dang /</text></item>
<item><p>26b7</p><section>'dul ba</section><text>des sgra yid du mi 'ong ba cung zad kyang mi thos par gnod pa med pa nyid du rim gro byed du 'jug go/ /de zla ba brgyad dam dgu 'das te btsas pa las khye'u gzugs bzang ba/ blta na sdug pa/ mdzes pa/ gsal ba/</text></item>
<item><p>26b8</p><section>'dul ba</section><text>gser gyi mdog 'dra ba/ mgo gdugs lta bu dang ldan pa/ lag pa ring ba/ 'phral ba'i dbyes che ba/ smin ma 'jar ba/ sna'i gzangs mtho ba zhig byung ngo / /de'i nye du dag 'dus shing lhags nas nyi ma bdun gsum </text></item>
<item><p>27a1</p><section>'dul ba</section><text>nyi shu gcig tu btsas pa'i btsas ston rgya cher byas nas khye'u 'i ming cir gdags shes ming 'dogs par byed do/ /de dag 'di snyam du sems te/ gang gi phyir khye'u 'di sa bon gyi chos la brten te rnyed pa de'i </text></item>
<item><p>27a2</p><section>'dul ba</section><text>phyir khye'u 'i ming sa bon pa zhes bya'o zhes de'i ming sa bon pa zhes bya bar btags so/ /khye'u sa bon pa ma ma brgyad po pang na 'tsho ba'i ma ma gnyis dang / nu ma bsnun pa'i ma ma gnyis dang / dri ma 'phyi ba'i ma ma gnyis dang /</text></item>
<item><p>27a3</p><section>'dul ba</section><text>rtsen grogs kyi ma ma gnyis la rjes su gtad do/ /de ma ma brgyad po dag gis 'o ma dang / zho dang / mar dang / zhun mar dang / mar gyi nying khu dang / gzhan yang yo byad kyi bye brag gtso bo gtso bo dag gis sring bar byed </text></item>
<item><p>27a4</p><section>'dul ba</section><text>skyed par byed cing rdzing na gnas pa'i pad ma bzhin du myur du skyed par byed do/ /de gang gi tshe chen por gyur pa de'i tshe yi ge dang / grangs dang / rtsis dang / lag rtsis dang / dbyung ba dang / gzhug pa dang / gzhag pa la nye bar </text></item>
<item><p>27a5</p><section>'dul ba</section><text>zhugs nas de yi ge'i mthar phyin cing 'byed pa dang / klog pa dang / mkhas pa dang / spyod pa gsal ba dang / brtag pa brgyad po 'di lta ste/ rin po che brtag pa dang / gzhi brtag pa dang / gos brtag pa dang / shing brtag pa </text></item>
<item><p>27a6</p><section>'dul ba</section><text>dang / glang po che brtag pa dang / rta brtag pa dang / bud med brtag pa dang / skyes pa brtag pa la mkhas par gyur to/ /de dus gzhan zhig na sangs rgyas la mngon par dad/ chos dang dge 'dun la mngon par dad/</text></item>
<item><p>27a7</p><section>'dul ba</section><text>sangs rgyas la skyabs su song / chos dang / dge 'dun la skyabs su song zhing des srog gcod pa spangs te/ srog gcod pa las phyir log /ma byin par len pa dang / 'dod pa la log par g.yem pa dang / brdzun du </text></item>
<item><p>27a8</p><section>'dul ba</section><text>smra ba dang / 'bru'i chang dang / bcos pa'i chang myos par 'gyur ba bag med pa'i gnas spangs te/ 'bru'i chang dang / bcos pa'i chang myos par 'gyur ba bag med pa'i gnas las phyir log go/ /de pha las byung ba'i dad pa snga ma de nyid </text></item>
<item><p>27b1</p><section>'dul ba</section><text>rjes su spel zhing legs par gsungs pa'i chos 'dul ba la skra dang kha spu bregs te/ gos ngur smrig dag bgos nas yang dag pa kho nar dad pas/ khyim nas khyim med par rab tu byung ngo / /de de ltar rab tu byung nas gcig pu dben pa </text></item>
<item><p>27b2</p><section>'dul ba</section><text>bag yod pa brtun pa dang ldan pa bdag nyid gtang bar gnas so/ /gcig pu dben pa bag yod pa brtun pa dang ldan pa bdag nyid btang bar gnas pa na/ rigs kyi bu dag gang gi phyir skra dang kha spu bregs te gos ngur smrig dag bgos </text></item>
<item><p>27b3</p><section>'dul ba</section><text>nas yang dag pa kho nar dad pas khyim nas khyim med par rab tu byung bar byed pa tshangs par spyod pa'i mtha' bla na med pa de tshe de nyid la rang gi mngon par shes pas mngon sum du byas te bsgrubs nas bdag gi skye ba zad do/ /tshangs </text></item>
<item><p>27b4</p><section>'dul ba</section><text>par spyod pa spyad do/ /bya ba byas so/ /srid pa 'di las gzhan mi shes so zhes go bar byed cing dgra bcom pa khams gsum pa las 'dod chags dang bral ba/ bong ba dang gser du mnyam pa/ nam mkha' dang lag mthil du </text></item>
<item><p>27b5</p><section>'dul ba</section><text>mtshungs pa'i sems dang ldan pa/ tsan dan bzhag pa lta bu rig pas sgo nga'i sbubs dral bar gyur cing / rig pa dang / mngon par shes pa dang / so so yang dag par rig pa thob pa/ srid pa dang / 'dod pa'i rnyed pa dang / bkur </text></item>
<item><p>27b6</p><section>'dul ba</section><text>sti la rgyab kyis phyogs pa/ dbang po dang / nye dbang bcas pa'i lha rnams kyis mchod par bya ba dang / rjed par bya ba dang / mngon du smra bar bya bar gyur to/ /de nas tshe dang ldan pa sa bon pas dgra bcom pa thob cing </text></item>
<item><p>27b7</p><section>'dul ba</section><text>rnam par grol ba'i dga' ba dang bde ba so sor yang dag par rig pa na/ de'i tshe tshigs su bcad pa smras pa/ chos rnams las ni skal ba thob/ /yab kyi dkor gyis bdag mi gtong / /bdag gis ha cang 'phyi nas shes/ /</text></item>
<item><p>27b8</p><section>'dul ba</section><text>bdag ni chung ngus shin tu 'das/ /de'i tshe na bcom ldan 'das dge slong gi 'khor brgya phrag du ma'i mdun na bzhugs shing nyan thos rnams la/ 'dod chags 'dod chags dang bral bar bya ba'i phyir sems rnam par grol ba dang /</text></item>
<item><p>28a1</p><section>'dul ba</section><text>shes rab rnam par grol ba'i chos ston to/ /zhe sdang 'dod chags dang bral bar bya ba dang / gti mug 'dod chags dang bral bar bya ba'i phyir sems rnam par grol ba dang / shes rab rnam par grol ba'i chos ston to/ /</text></item>
<item><p>28a2</p><section>'dul ba</section><text>de'i tshe na ka lan da ka'i bu tshe dang ldan pa bzang byin 'khor de nyid du 'dug cing 'thun par gyur to/ /bcom ldan 'das ji lta ji ltar 'dod chags 'dod chags dang bral bar bya ba'i phyir sems rnam par grol ba dang / shes rab rnam par </text></item>
<item><p>28a3</p><section>'dul ba</section><text>grol ba'i chos ston pa dang / zhe sdang 'dod chags dang bral bar bya ba dang / gti mug 'dod chags dang bral bar bya ba'i phyir sems rnam par grol ba dang / shes rab rnam par grol ba'i chos ston pa de lta de ltar ka lan da ka'i bu tshe dang </text></item>
<item><p>28a4</p><section>'dul ba</section><text>ldan pa bzang byin cung zad 'gyod par gyur/ rnam par 'gyod par gyur/ rab tu 'gyod par gyur cing 'dug la/ 'gyod pa dang ldan/ 'gyod pa thob cing / cang mi smra bar gyur/ yul yul por gyur/ phrag pa klod/ gdong smad/ spobs pa </text></item>
<item><p>28a5</p><section>'dul ba</section><text>med/ sems khongs su chud cing 'dug go/ /de nas dus gzhan zhig na dge slong rab tu mang po dag gnas nyul zhing rgyu ba na ka lan da ka'i bu tshe dang ldan pa bzang byin gyi gnas ga la ba der dong ste phyin nas ka lan da ka'i bu tshe dang ldan pa </text></item>
<item><p>28a6</p><section>'dul ba</section><text>bzang byin dang lhan cig mngon du yang dag par dga' bar 'gyur ba dang / yang dag par mgu bar 'gyur ba'i gtam sna tshogs byas te mtha' gcig tu 'khod do/ /mtha' gcig tu 'khod nas dge slong rab tu mang po dag gis ka lan </text></item>
<item><p>28a7</p><section>'dul ba</section><text>da ka'i bu tshe dang ldan pa bzang byin la 'di skad ces smras so/ /tshe dang ldan pa bzang byin khyod sngon chad dge slong glo bur du lhags pa dag mthong na bshes pa dang bcas pa nyid kyi tshig gis bsu nas lhung bzed dang / chos gos dang / khar </text></item>
<item><p>28a8</p><section>'dul ba</section><text>ba dang / gtur bu dang / ril ba spyi blugs dang / 'bru mar snod dang / zhwa dang / lham sgrog gu can dang / mchil lham dag len par byed na/ khyod da ltar dge slong glo bur du lhags pa dag mthong na cung zad 'gyod par gyur/ rnam par 'gyod par gyur/</text></item>
<item><p>28b1</p><section>'dul ba</section><text>rab tu 'gyod par gyur cing 'dug la/ 'gyod pa dang ldan/ 'gyod pa thob cing mi smra bar gyur/ yul yul por gyur/ phrag pa klod/ gdong smad/ spobs pa med/ sems khongs su chud cing 'dug na/ tshe dang ldan pa bzang byin </text></item>
<item><p>28b2</p><section>'dul ba</section><text>da ltar khyod la lus kyi gnod pa 'am/ sems kyi yongs su gdung ba 'ga' zhig med grang / tshe dang ldan pa dag bdag la da ltar lus kyi gnod pa ni 'ga' yang med mod kyi/ 'on kyang bdag la sems kyi yongs su gdung ba </text></item>
<item><p>28b3</p><section>'dul ba</section><text>yod do/ /tshe dang ldan pa khyod kyi sems kyi yongs su gdung ba gang yin/ des skabs de dge slong rnams la rgyas par brjod pa dang / dge slong de dag de la mngon par bstod par yang mi byed/ phyir zlog par yang mi byed cing mngon par bstod </text></item>
<item><p>28b4</p><section>'dul ba</section><text>pa yang ma byas/ phyir zlog par yang ma byas par stan dag las langs nas/ bcom ldan 'das ga la ba der dong ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /mtha' </text></item>
<item><p>28b5</p><section>'dul ba</section><text>gcig tu 'khod nas bcom ldan 'das la dge slong rab tu mang po dag gis skabs de rgyas par gsol to/ /de skad ces gsol pa dang / bcom ldan 'das kyis dge slong rab tu mang po dag la 'di skad ces bka' stsal to/ /dge </text></item>
<item><p>28b6</p><section>'dul ba</section><text>slong dag zag pa'i gnas lta bu'i chos mang po rnams kyi dang po ni ka lan da ka'i bu bzang byin gyis 'di lta ste/ mi tshangs par spyod pa'i rkyen gyis byas par gyur to/ /de nas bcom ldan 'das kyis byung ba 'di dang / gleng </text></item>
<item><p>28b7</p><section>'dul ba</section><text>gzhi 'di dang / skabs 'di la dge slong gi dge 'dun bsdu ba mdzad do/ /de bzhin gshegs pa ni don gyi dbang gnyis gzigs pa na dge slong gi dge 'dun sdud par mdzad de/ 'di lta ste/ nga'i nyan thos rnams kyis kun shes pa </text></item>
<item><p>28b8</p><section>'dul ba</section><text>nyid du bya ba'i phyir dang / ngas 'dul ba la bslab pa'i gzhi legs par bcas par 'gyur ba'o/ /sangs rgyas bcom ldan 'das rnams ni mkhyen bzhin du rmed par mdzad pa ste/ mkhyen bzhin du rmed pa/ mkhyen kyang mi </text></item>
<item><p>29a1</p><section>'dul ba</section><text>rmed pa/ dus su rmed pa/ dus las yol bar mi rmed pa/ don dang ldan pa rmed pa/ don dang mi ldan par mi rmed pas/ sangs rgyas bcom ldan 'das rnams ni don dang mi ldan pa rmed pa la chu lon gyis zlog par mdzad pa yin </text></item>
<item><p>29a2</p><section>'dul ba</section><text>no/ /de la sangs rgyas bcom ldan 'das rnams ni don dang ldan pa rmed pa la dus mkhyen pa yin pas sangs rgyas bcom ldan 'das kyis ka lan da ka'i bu tshe dang ldan pa bzang byin la rmas pa/ bzang byin khyod kyis mi mdzes pa de lta bu de byas </text></item>
<item><p>29a3</p><section>'dul ba</section><text>par gyur pa bden nam/ btsun pa mad do/ /sangs rgyas bcom ldan 'das kyis/ dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no/ /</text></item>
<item><p>29a4</p><section>'dul ba</section><text>bzang byin ngas 'dod chags 'dod chags dang bral bar bya ba'i phyir sems rnam par grol ba dang / shes rab rnam par grol ba'i chos bstan pa dang / zhe sdang 'dod chags dang bral bar bya ba dang / gti mug 'dod chags dang bral bar bya ba'i phyir </text></item>
<item><p>29a5</p><section>'dul ba</section><text>sems rnam par grol ba dang / shes rab rnam par grol ba'i chos bstan pa la khyod kyis ci'i phyir mi mdzes pa de lta bu de byas par gyur mi gti mug can khyod kyis sbrul nag po dug myur du khyab pa/ dug drag pa/ dug rno ba'i khar rang gi yan </text></item>
<item><p>29a6</p><section>'dul ba</section><text>lag gi rnam pa bcug par gyur pa ni bla'i/ de ltar gyur pas bud med kyi yul la ni ma yin no zhes rnam par smad pa mdzad do/ /de nas bcom ldan 'das kyis rnams grangs du mas rnam par smad nas dge slong rnams la </text></item>
<item><p>29a7</p><section>'dul ba</section><text>bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste/ 'di lta ste/ dge 'dun bsdu ba'i phyir dang / dge 'dun legs par </text></item>
<item><p>29a8</p><section>'dul ba</section><text>bya ba'i phyir dang / dge 'dun bde bar gnas par bya ba'i phyir dang / gnong mi bkur ba'i gang zag rnams tshar gcad pa'i phyir dang / ngo tsha shes pa rnams bde bar gnas par bya ba'i phyir dang / mngon par ma dad pa rnams </text></item>
<item><p>29b1</p><section>'dul ba</section><text>mngon par dad par bya ba'i phyir dang / mngon par dad pa rnams phyir zhing 'byung bar bya ba'i phyir dang / tshe 'di'i zag pa rnams bsdams par bya ba'i phyir dang / tshe rabs phyi ma'i rnams bzlog par bya ba'i phyir dang / nga'i tshangs par spyod </text></item>
<item><p>29b2</p><section>'dul ba</section><text>pa skye bo mang po la phan pa yangs par gyur pa lha dang mi'i bar dag la yang dag par rab tu bstan pa yun ring du gnas par bya ba'i phyir nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge </text></item>
<item><p>29b3</p><section>'dul ba</section><text>slong rnams dang lhan cig bslab pa mtshungs par gyur pas bslab pa ma phul/ bslab pa nyams par ma byas par mi tshangs par spyod pa 'khrig pa'i chos bsten na dge slong de pham par gyur pa yin gyis gnas par mi bya'o/ /zhes </text></item>
<item><p>29b4</p><section>'dul ba</section><text>bcom ldan 'das kyis 'dul ba la nyan thos rnams kyi bslab pa'i gzhi bca' ba mdzad do/ /sangs rgyas bcom ldan 'das rgyal po'i khab na 'od ma'i tshal bya ka lan da ka'i gnas na bzhugs so/ /de'i tshe na dge slong zhig rgyal po'i </text></item>
<item><p>29b5</p><section>'dul ba</section><text>khab na dgon pa'i spyil bu na 'dug go/ /de nas dge slong des dgon pa'i spra mo zhig zas kyis brngod brngod nas de dang lhan cig mi tshangs par spyod pa 'khrig pa'i chos bsten to/ /de nas dge slong rab tu mang po dag gnas nyul zhing </text></item>
<item><p>29b6</p><section>'dul ba</section><text>rgyu ba na dge slong de'i spyil bu ga la ba der dong ste/ phyin nas dge slong de dang lhan cig mngon du yang dag par dga' bar 'gyur ba dang / yang dag par mgu bar 'gyur ba'i gtam sna tshogs byas te/ mtha' gcig tu 'khod do/ /</text></item>
<item><p>29b7</p><section>'dul ba</section><text>de nas spra mo de sngon gyi sdig pa can dam pa ma yin pa'i chos de nyid rjes su dran nas dge slong de ga la ba der song ste phyin nas/ dge slong de'i gdong du rnam par lta bar byed/ ro smad stobs par byed nas dge slong de 'di lta ste/ dge slong </text></item>
<item><p>29b8</p><section>'dul ba</section><text>de dag la ngo tsha bas de zlog par byed do/ /spra mo de lan gnyis lan gsum du dge slong de'i gdong du rnam par lta bar byed/ ro smad stobs par byed nas/ dge slong de 'di lta ste dge slong de dag la ngo tsha ba/ lan gnyis lan gsum du de zlog par byed do de nas spra </text></item>
<item><p>30a1</p><section>'dul ba</section><text>mo de khros 'khrugs rngam par gyur cing yid mi dga' nas/ dge slong de'i gdong dang / sna dang chos gos rkang pa'i sen mo dag gis mngon par brad de mtha' gcig tu song nas ngu ru ru zer zhing khyi tshugs su 'dug go/ /de nas dge slong de dag gis dge slong de la 'di skad </text></item>
<item><p>30a2</p><section>'dul ba</section><text>ces smras so/ /tshe dang ldan pa ci'i phyir dgon pa'i spra mo 'di khyod kyi gdong du rnam par lta bar byed/ ro smad stobs par byed nas khyod 'di lta ste/ kho bo cag la ngo tsha bas de zlog par byed/ ci'i phyir dgon pa'i spra mo 'di lan gnyis lan gsum du khyod kyi gdong </text></item>
<item><p>30a3</p><section>'dul ba</section><text>du rnam par lta bar byed/ ro smad stobs par byed nas khyod 'di lta ste/ kho bo cag la ngo tsha bas de zlog par byed/ 'on kyang dgon pa'i spra mo 'di khyod la khros 'khrugs rngam par gyur cing yid mi dga' nas khyod kyi gdong dang / sna dang chos gos rkang pa'i sen mo </text></item>
<item><p>30a4</p><section>'dul ba</section><text>dag gis mngon par brad de mtha' gcig tu song nas ngu ru ru zer zhing khyi tshugs su 'dug /des skabs de dge slong de dag la rgyas par brjod do/ /de skad ces smras pa dang / dge slong de dag gis dge slong de la 'di skad ces smras so/ /tshe dang ldan pa 'o na </text></item>
<item><p>30a5</p><section>'dul ba</section><text>bcom ldan 'das kyis mi tshangs par spyod pa 'khrig pa'i chos ma bkag gam/ tshe dang ldan pa dag bkag ste/ de yang mi nyid la yin gyi dud 'gror skyes pa la ni ma yin no/ /dge slong de dag de la mngon par bstod par yang mi byed/ phyir zlog par mi byed cing mngon </text></item>
<item><p>30a6</p><section>'dul ba</section><text>par bstod par yang ma byas/ phyir bzlog pa yang ma byas par stan dag las langs nas bcom ldan 'das ga la ba der dong ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /mtha' gcig tu 'khod </text></item>
<item><p>30a7</p><section>'dul ba</section><text>nas bcom ldan 'das la dge slong rab tu mang po dag gis skabs de rgyas par gsol to/ /bcom ldan 'das kyis bka' stsal pa/ dge slong dag ngas re shig mi la yang bkag na dud 'gror skyes pa lta la ci smos te/ dge slong dag mi gti mug can de ni </text></item>
<item><p>30a8</p><section>'dul ba</section><text>pham par gyur to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /sangs rgyas bcom ldan 'das rnams ni mkhyen bzhin du rmed par mdzad pas shes bya ba nas sangs rgyas </text></item>
<item><p>30b1</p><section>'dul ba</section><text>bcom ldan 'das kyis dge slong de la rmas pa zhes bya ba'i bar du snga ma bzhin no/ /dge slong khyod kyis mi mdzes pa de lta bu de byas par gyur pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa </text></item>
<item><p>30b2</p><section>'dul ba</section><text>zhes bya ba nas/ mi gti mug can khyod kyis sbrul nag po dug myur du khyab pa/ dug drag pa/ dug rno ba'i khar rang gi yan lag gi rnam pa bcug par gyur pa ni bla'i/ de ltar gyur pas dud 'gro'i skye gnas su skyes pa la ni ma yin no zhes bya </text></item>
<item><p>30b3</p><section>'dul ba</section><text>ba'i bar rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na snga ma ni bcas pa'o/ /'di ni rjes su bcas pa'o/ /nga'i nyan thos </text></item>
<item><p>30b4</p><section>'dul ba</section><text>rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge slong rnams dang lhan cig bslab pa mtshungs par gyur pas bslab pa ma phul/ bslab pa nyams par ma byas par mi tshangs par spyod pa 'khrig pa'i </text></item>
<item><p>30b5</p><section>'dul ba</section><text>chos bsten na tha na dud 'gro'i skye gnas su skyes pa dang lhan cig kyang rung ste dge slong de pham par gyur pa yin gyis gnas par mi bya'o/ /yang dge slong gang zhes bya ba ni dge slong rnam pa bzhi po ming gi dge slong dang / khas 'che ba'i </text></item>
<item><p>30b6</p><section>'dul ba</section><text>dge slong dang / slong ba'i phyir dge slong dang / nyon mongs pa bcom pa'i phyir dge slong las ming gi dge slong gang zhe na/ gang gi ming dang / ming du brjod pa dang / tshig gnyis pa dang / tshig bla dgas dang / 'du shes dang / bod pa dang / gdags pa dang /</text></item>
<item><p>30b7</p><section>'dul ba</section><text>tha snyad dge slong zhe 'am/ dge slong gi rigs she 'am/ dge slong dang 'dra bar gyur pa zhes bya ba de ni ming gi dge slong zhes bya'o/ /khas 'che ba'i dge slong gang zhe na/ gang dge slong ma yin bzhin du bdag nyid dge slong ngo zhes khas </text></item>
<item><p>30b8</p><section>'dul ba</section><text>'che bar byed pa dang / rku thabs su gnas shing dge slong du dam 'cha' bar byed pa de ni khas 'che ba'i dge slong zhes bya'o/ /slong ba'i phyir dge slong gang zhe na/ gang chos dang ldan pas slongs mo spyod pas 'tsho bar byed pa ni slong ba'i phyir dge </text></item>
<item><p>31a1</p><section>'dul ba</section><text>slong zhes bya'o/ /nyon mongs pa bcom pa'i phyir dge slong gang zhe na/ gang gi zag pa kun nas nyon mongs par byed pa/ yang srid par byed pa/ rims nad dang bcas pa/ rnam par smin pa sdug bsngal ba/ phyi ma la skye ba dang rga </text></item>
<item><p>31a2</p><section>'dul ba</section><text>ba dang / 'chi bar 'gyur ba gang dag yin pa de dag spangs pa dang / yongs su shes pa dang / rtsa ba nas bcad pa dang / shing ta la'i mgo bzhin du gzhi mi snang ba dang / phyi ma la mi skye ba'i chos can du gyur pa de ni nyon mongs pa bcom pa'i phyir dge </text></item>
<item><p>31a3</p><section>'dul ba</section><text>slong zhes bya'o/ /don 'dir ni gsol ba dang / bzhi'i las mi g.yo ba gzhag par mi 'os pas bsnyen par rdzogs pa gang yin pa de dge slong du dgongs te/ des na yang dge slong gang zhes gsungs so/ /dge slong rnams dang lhan cig ces bya </text></item>
<item><p>31a4</p><section>'dul ba</section><text>ba ni de las gzhan pa chos 'thun pa tshangs pa mtshungs par spyod pa rnams dang ngo / /bslab pa mtshungs par gyur pas shes bya ba ni bslab pa gang la bsnyen par rdzogs nas lo brgya lon pa'i dge slong gis bslab par bya ba de la deng bsnyen </text></item>
<item><p>31a5</p><section>'dul ba</section><text>par rdzogs pas kyang / deng bsnyen par rdzogs pas gang la bslab par bya ba de la bsnyen par rdzogs nas lo brgya lon pas kyang ngo zhes 'di la tshul khrims nyid kyis mnyam pa dang / bslab pa nyid kyis mnyam pa dang / so sor thar pa'i mdo gdon pa nyid kyis mnyam </text></item>
<item><p>31a6</p><section>'dul ba</section><text>pa gang yin pa de ni bslab pa mtshungs par gyur pas shes bya ste/ de na bslab pa mtshungs par gyur pas shes gsungs so/ /bslab pa ma phul zhes bya ba la/ ji tsam gyis na bslab pa ma phul ba yin zhe na/ 'di lta ste/ dge </text></item>
<item><p>31a7</p><section>'dul ba</section><text>slong khros shing khro ba'i zil gyis non pas bslab pa 'bul na bslab pa ma phul bar brjod par bya'o/ /smyos pa dang / sems 'khrugs pa dang / tshor ba dag gis nyen pas bslab pa 'bul na bslab pa ma phul bar brjod par bya'o/ /smyon </text></item>
<item><p>31a8</p><section>'dul ba</section><text>pa la bslab pa 'bul na bslab pa ma phul bar brjod par bya'o/ /sems 'khrugs pa dang / tshor ba dag gis nyen pa la bslab pa 'bul na bslab pa ma phul bar brjod par bya'o/ /glen pa dang / lkug pa dang / 'on pa la bslab pa 'bul na </text></item>
<item><p>31b1</p><section>'dul ba</section><text>bslab pa ma phul bar brjod par bya'o/ /dben par dben par 'du shes pas bslab pa 'bul na bslab pa ma phul bar brjod par bya'o/ /dben par mi dben par 'du shes pas bslab pa 'bul na bslab pa ma phul bar brjod par bya'o/ /mi </text></item>
<item><p>31b2</p><section>'dul ba</section><text>dben par dben par 'du shes pas bslab pa 'bul na bslab pa ma phul bar brjod par bya'o/ /dbus pas mtha' 'khob pa'i tshig gis dbus pa la bslab pa 'bul bar byed la/ dbus pas gal te mtha' 'khob pa'i tshig smras </text></item>
<item><p>31b3</p><section>'dul ba</section><text>pa de ma shes na bslab pa ma phul bar brjod par bya'o/ /mtha' 'khob pas dbus pa'i tshig gis mtha' 'khob pa la bslab pa 'bul bar byed la/ mtha' 'khob pas gal te dbus pa'i tshig smras pa de ma shes na bslab pa ma </text></item>
<item><p>31b4</p><section>'dul ba</section><text>phul bar brjod par bya'o/ /mtha' 'khob pas mtha' 'khob pa'i tshig gis dbus pa la bslab pa 'bul bar byed la/ dbus pas gal te mtha' 'khob pa'i tshig smras pa de ma shes na bslab pa ma phul bar brjod par bya'o/ /dbus </text></item>
<item><p>31b5</p><section>'dul ba</section><text>pas dbus pa'i tshig gis mtha' 'khob pa la bslab pa 'bul bar byed la/ mtha' 'khob pas gal te/ dbus pa'i tshig smras pa ma shes na bslab pa ma phul bar brjod par bya'o/ /mi gnyid log pa dang / snyoms par zhugs </text></item>
<item><p>31b6</p><section>'dul ba</section><text>pa dang / lha dang / sprul pa dang / dud 'gro dang / gzugs brnyan la bslab pa 'bul na bslab pa ma phul bar brjod par bya'o/ /klag cor can gyis klag cor can la bslab pa 'bul na bslab pa ma phul bar brjod par bya'o/ /gtong ba'i </text></item>
<item><p>31b7</p><section>'dul ba</section><text>sems med pa dang / dge sbyong gi tshul 'dod pa dang / khyim na gnas par mi 'dod pa dang / mi rang bzhin du gnas pa shes pas 'ga' la yang rnam par rig par mi byed na bslab pa ma phul bar brjod par bya ste/ des na bslab pa ma phul ba </text></item>
<item><p>31b8</p><section>'dul ba</section><text>zhes gsungs so/ /bslab pa nyams par ma byas par zhes bya ba la bslab pa phul la bslab pa nyams par ma byas pa yang yod/ bslab pa nyams par byas la bslab pa ma phul ba yang yod/ bslab pa nyams par yang byas la </text></item>
<item><p>32a1</p><section>'dul ba</section><text>bslab pa phul ba yang yod/ bslab pa ma phul zhing bslab pa nyams par ma byas pa yang yod do/ /de la re shig bslab pa phul la bslab pa nyams par ma byas pa ni 'di lta ste/ dge slong 'dod pa 'am/ mngon par mi dga' </text></item>
<item><p>32a2</p><section>'dul ba</section><text>ba 'am/ rnam par 'khyam 'dod cing / dge slong gi tshul don du mi gnyer ba 'am/ dge sbyong gi tshul gyis sgyid lug pa 'am/ mus byung ba 'am/ the tshom za ba 'am/ smod pa 'am/ dge sbyong gi tshul yongs su gtong 'dod pa na </text></item>
<item><p>32a3</p><section>'dul ba</section><text>dge slong gi drung du song ste/ 'di skad ces tshe dang ldan pa dgongs su gsol/ bdag ming 'di zhes bgyi ba bslab pa 'bul lo zhes zer na bslab pa phul bar brjod par bya'o/ /sangs rgyas dang / chos dang / dge 'dun 'bul lo/ /</text></item>
<item><p>32a4</p><section>'dul ba</section><text>zhes zer na bslab pa phul bar brjod par bya'o/ /mdo sde dang / 'dul ba dang / ma mo 'bul lo zhes zer na bslab pa phul bar brjod par bya'o/ /mkhan po dang / slob dpon 'bul lo zhes zer na bslab pa phul bar brjod par bya'o/ /</text></item>
<item><p>32a5</p><section>'dul ba</section><text>bdag khyim pa 'am/ dge tshul lam/ za ma 'am/ ma ning ngam/ dge slong ma sun phyung ba 'am/ ma bsad pa 'am/ pha bsad pa 'am/ dgra bcom pa bsad pa 'am/ dge 'dun gyi dbyen byas pa 'am/ de bzhin gshegs pa la ngan sems kyis </text></item>
<item><p>32a6</p><section>'dul ba</section><text>khrag phyung ba 'am/ mu stegs can nam/ mu stegs can zhugs pa 'am/ rku thabs su gnas pa 'am/ tha dad par gnas pa 'am/ gnas par mi bya bar gzung du gsol zhe 'am/ tha na 'di skad ces bdag khyed lta bu chos 'thun pa tshangs </text></item>
<item><p>32a7</p><section>'dul ba</section><text>pa mtshungs pa spyod pa dag gis/ chog go zhes zer na bslab pa phul bar brjod par bya ste/ de ltar na bslab pa phul la bslab pa nyams par ma byas pa yin no/ /ji ltar na bslab pa nyams par byas la bslab pa ma phul ba yin </text></item>
<item><p>32a8</p><section>'dul ba</section><text>zhe na/ 'di lta ste/ dge slong 'dod pa 'am/ mngon par mi dga' ba 'am/ rnam par 'khyam 'dod cing dge sbyong gi tshul mi 'dod pa 'am/ dge sbyong gi tshul gyis sgyid lug pa 'am/ mus byung ba 'am/ the tshom za ba 'am/ smod pa 'am/</text></item>
<item><p>32b1</p><section>'dul ba</section><text>dge sbyong gi tshul yongs su gtong 'dod pa na dge slong gi drung du song ste/ 'di skad ces tshe dang ldan pa mkhyen par mdzod cig /tshangs par spyod pa spyad dka'o/ /rab tu dben par bya dka'o/ /gcig pu nyid la mngon par dga' ba dka'o/ /gnas </text></item>
<item><p>32b2</p><section>'dul ba</section><text>mal dgon pa nags khrod dang / ri drung dang / bas mtha' dag tu gnas pa khong du chud par dka'o/ /gcig pu dgon par gnas pa sdug bsngal lo/ /pha ma dang / phu nu dang / bu sring dran no/ /bdag bzo dag slob tu chug shig bdag </text></item>
<item><p>32b3</p><section>'dul ba</section><text>gis las kyi mtha' dag tshol cig /bdag khyim bzang po dag tu gtod cig ces de ltar de la 'dod pa 'am/ mngon par mi dga' ba 'am/ rnam par 'khyam 'dod cing dge sbyong gi tshul mi 'dod pa 'am/ dge sbyong gi tshul gyis sgyid </text></item>
<item><p>32b4</p><section>'dul ba</section><text>lug pa 'am/ mus byung ba 'am/ the tshom za ba 'am/ smod pa 'am/ dge sbyong gi tshul yongs su gtong 'dod pa'i ngag dang / tshig dang / tha snyad dang / skad dang / brjod pa dang / nges pa'i tshig dang / tshig gi lam dang / tshig gi sgra dang / ngag gi </text></item>
<item><p>32b5</p><section>'dul ba</section><text>las dang / ngag gi rnam par rig byed gang yin pa dag ni rjod par byed la/ 'di skad ces tshe dang ldan pa dgongs su gsol/ bdag ming 'di zhes bgyi ba bslab pa 'bul lo/ /zhe 'am sangs rgyas dang / chos dang / dge 'dun 'bul lo zhe </text></item>
<item><p>32b6</p><section>'dul ba</section><text>'am/ mdo sde dang / 'dul ba dang / ma mo 'bul lo zhe 'am/ mkhan po dang / slob dpon 'bul lo zhe 'am/ bdag khyim pa 'am/ dge tshul lam/ za ma 'am/ ma ning ngam/ dge slong ma sun phyung ba 'am/ ma bsad pa 'am/ pha bsad pa 'am/</text></item>
<item><p>32b7</p><section>'dul ba</section><text>dgra bcom pa bsad pa 'am/ dge 'dun gyi dbyen byas pa 'am/ de bzhin gshegs pa la ngan sems kyis khrag phyung ba 'am/ mu stegs can nam/ mu stegs can zhugs pa 'am/ rku thabs su gnas pa 'am/ tha dad par gnas pa 'am/</text></item>
<item><p>32b8</p><section>'dul ba</section><text>gnas par mi bya bar gzung du gsol zhe 'am/ tha na 'di skad ces bdag khyod lta bu chos 'thun pa tshangs pa mtshungs par spyod pa dag gis chog go zhes ni mi zer ba ste/ de ltar na bslab pa nyams par byas la bslab pa ma phul ba yin no/ /</text></item>
<item><p>33a1</p><section>'dul ba</section><text>ji ltar na bslab pa nyams par yang byas la bslab pa phul ba yang yin zhe na/ 'di lta ste/ dge slong 'dod pa 'am/ mngon par mi dga' ba 'am/ rnam par 'khyam 'dod cing dge sbyong gi tshul mi 'dod pa 'am/ dge sbyong gi tshul gyis </text></item>
<item><p>33a2</p><section>'dul ba</section><text>sgyid lug pa 'am/ mus byung ba 'am/ the tshom za ba 'am/ smod pa 'am/ dge sbyong gi tshul yongs su gtong 'dod pa dang dge slong gi drung du song ste/ 'di skad ces tshe dang ldan pa mkhyen par mdzod cig /tshangs par spyod pa spyad dka'o/ /rab tu </text></item>
<item><p>33a3</p><section>'dul ba</section><text>dben par bya dka'o/ /gcig pu nyid la mngon par dga' bar dka'o/ /gnas mal dgon pa nags khrod dang / ri drung dang / bas mtha' dag tu gnas pa khong du chud par dka'o/ /gcig pu dgon par gnas pa sdug bsngal lo/ /pha ma dang / phu nu dang / bu sring </text></item>
<item><p>33a4</p><section>'dul ba</section><text>dag dran no/ /bdag bzo dag slob tu chug shig /bdag gis las kyi mtha' dag tshol cig /bdag khyim bzang po dag tu gtod cig ces de ltar de la 'dod pa 'am/ mngon par mi dga' ba 'am/ rnam par 'khyam 'dod par gyur cing dge sbyong gi tshul </text></item>
<item><p>33a5</p><section>'dul ba</section><text>mi 'dod pa 'am/ dge sbyong gi tshul gyis sgyid lug pa 'am/ mus byung ba 'am/ the tshom za ba 'am/ smod pa 'am/ dge sbyong gi tshul yongs su gtong 'dod pa'i ngag dang / tshig dang / tha snyad dang / skad dang / brjod pa dang / nges pa'i tshig dang /</text></item>
<item><p>33a6</p><section>'dul ba</section><text>tshig gi lam dang / tshig gi sgra dang / ngag gi las dang / ngag gi rnam par rig byed gang yin pa dag kyang rjod par byed la/ 'di skad ces tshe dang ldan pa dgongs su gsol/ bdag ming 'di zhes bgyi ba bslab pa 'bul lo </text></item>
<item><p>33a7</p><section>'dul ba</section><text>zhe 'am/ sangs rgyas dang / chos dang / dge 'dun 'bul lo zhe 'am/ mdo sde dang / 'dul ba dang / ma mo 'bul lo zhe 'am/ mkhan po dang / slob dpon 'bul lo zhe 'am/ bdag khyim pa 'am/ dge tshul lam za ma 'am/ ma ning ngam dge slong </text></item>
<item><p>33a8</p><section>'dul ba</section><text>ma sun phyung ba 'am/ ma bsad pa 'am/ pha bsad pa 'am dgra bcom pa bsad pa 'am dge 'dun gyi dbyen byas pa 'am/ de bzhin gshegs pa la ngan sems kyis khrag phyung ba 'am/ mu stegs can nam/ mu stegs can zhugs pa 'am/</text></item>
<item><p>33b1</p><section>'dul ba</section><text>rku thabs su gnas pa 'am/ tha dad par gnas pa 'am/ gnas par mi bya bar gzung du gsol zhe 'am/ tha na 'di skad ces bdag khyed cag lta bu chos 'thun pa tshangs pa mtshungs par spyod pa dag gis chog go zhes kyang zer na bslab pa phul </text></item>
<item><p>33b2</p><section>'dul ba</section><text>bar brjod par bya ste/ de ltar na bslab pa nyams par yang byas la bslab pa phul pa yang yin no/ /ji ltar na bslab pa ma phul zhing bslab pa nyams par ma byas pa yang yin zhe na/ rnam pa de dag ma gtogs pa ste/ des na bslab pa </text></item>
<item><p>33b3</p><section>'dul ba</section><text>nyams par ma byas par zhes gsungs so/ /mi tshangs par spyod pa zhes bya ba ni gnyis kyis gnyis sprod pa'o/ /'khrig pa zhes bya ba ni mi tshangs par spyod pa gang yin pa de 'khrig pa yang yin no/ /chos shes bya ba ni chos ma yin pa de </text></item>
<item><p>33b4</p><section>'dul ba</section><text>chos kyi sgrar gsungs pa'o/ /brten na zhes bya ba ni lhag par spyad na'o/ /tha na dud 'gro'i skye gnas su skyes pa dang / lhan cig kyang rung ste zhes bya ba ni spra mo 'am/ spra mo dang 'dra bar gtogs pa dang ngo / /dge slong zhes bya ba ni gang la dge </text></item>
<item><p>33b5</p><section>'dul ba</section><text>slong gi dngos po yod pa gang yin pa'o/ /dge slong gi dngos po gang zhe na/ bsnyen par rdzogs pa gang yin pa'o/ /bsnyen par rdzogs pa gang zhe na/ gsol ba dang bzhi'i las kyi bya ba byed pa nyid dang / rtog pa nyid dang / yang dag par rtog pa </text></item>
<item><p>33b6</p><section>'dul ba</section><text>nyid dang / mthar phyin par byed pa nyid dang / yang dag par mthar phyin par byed pa nyid gang yin pa dang / gang zag de'i khas len pa dang / mngon par khas len pa dang / phyir mi zlog pa dang / phyir mi 'gog pa nyid dang ngag dang / tshig dang /</text></item>
<item><p>33b7</p><section>'dul ba</section><text>tha snyad dang / skad dang / brjod pa dang / nges pa'i tshig dang / tshig gi lam dang / tshig gi sgra dang / ngag gi las dang / ngag gi rnam par rig byed gang yin pa'o/ /de zhes bya ba ni nye bar bstan pa dang / kun tu bstan pa'i tshig bla dgas de'o/ /</text></item>
<item><p>33b8</p><section>'dul ba</section><text>pham par gyur pa yin gyis zhes bya ba ni de mthar gyur pa dang / ltung ba dang / dman pa dang / mjug na 'dug pa dang / tha chad dang / yid dang mi mthun pa yin pa'o/ /yang gang gis ltung ba de byas na byas ma thag tu dge slong du mi rung bar 'gyur/</text></item>
<item><p>34a1</p><section>'dul ba</section><text>dge sbyong du mi rung / shAkya'i sras kyir mi rung / dge sbyong gi dngos po las nyams par 'gyur te/ de'i dge sbyong gi tshul zhig par 'gyur zhing / nyams pa/ bcom pa/ ltung ba/ pham par gyur pa ste/ de'i dge sbyong gi tshul phyir </text></item>
<item><p>34a2</p><section>'dul ba</section><text>bslang du med par 'gyur ro/ /'di lta ste/ dper na shing ta la'i mgo bcad na sngon por 'gyur du mi rung la/ 'phel zhing rgyas pa dang / yangs par 'gyur du mi rung ba de bzhin du dge slong gis gnas de lta bu byas na byas ma thag tu dge </text></item>
<item><p>34a3</p><section>'dul ba</section><text>slong du mi rung bar 'gyur/ dge sbyong du mi rung / shAkya'i sras kyir mi rung / dge slong gi dngos po las nyams par 'gyur te/ de'i dge sbyong gi tshul zhig par 'gyur zhing nyams pa/ bcom pa/ ltung ba/ pham par gyur pa ste/ de'i dge </text></item>
<item><p>34a4</p><section>'dul ba</section><text>sbyong gi tshul phyir bslang du med par 'gyur bas/ de na pham par gyur pa yin gyis shes gsungs so/ /gnas par mi bya'o zhes bya ba ni dge slong rnams kyis de dang gso sbyong dang / dgag dbye dang / gsol ba dang / gsol ba </text></item>
<item><p>34a5</p><section>'dul ba</section><text>dang gnyis dang / gsol ba dang bzhi'i las la gnas par mi bya'o/ /gang zag bcu gnyis po dag tu bsko bas bsko bar mi bya ba ste/ de na gnas par mi bya'o zhes gsungs so/ /de la ltung ba ji ltar 'gyur zhe na/ sdom la/ 'ba' zhig dang ni </text></item>
<item><p>34a6</p><section>'dul ba</section><text>gnas gsum dang / /bud med skyes pa ma ning dang / /sten la gzhol dang rtsol pa dang / /myos par byas dang mthus 'dzin pa'o/ /dge slong gis mi tshangs par spyod pa 'khrig pa'i chos bsten na pham par 'gyur ro/ /dge slong gis gnas </text></item>
<item><p>34a7</p><section>'dul ba</section><text>gsum gyis mi tshangs par spyod pa 'khrig pa'i chos bsten na pham par 'gyur ro/ /zag byed zag byed dam/ kha 'am/ bshang ba'i lam du 'jud na bcug ma thag tu pham par 'gyur ro/ /dge slong gis bud med dang / skyes pa dang / ma ning </text></item>
<item><p>34a8</p><section>'dul ba</section><text>gsum dang lhan cig mi tshangs par spyod pa 'khrig pa'i chos sten na/ pham par 'gyur ro/ /dge slong gi sems sten pa la gzhol ba dang / sten pa la 'bab pa dang / sten pa la bab par gyur cing / de sems sten pa </text></item>
<item><p>34b1</p><section>'dul ba</section><text>la gzhol ba dang / sten pa la 'bab pa dang / sten pa la bab pas mi'i bud med gson po ma nyams pa la zag byed bar dang bcas pas bar chad dang bcas pa dang / bar dang bcas pas bar chad med pa dang / bar med pas bar chad dang bcas </text></item>
<item><p>34b2</p><section>'dul ba</section><text>pa dang / bar med pas bar chad med pa zag byed dam/ kha 'am/ bshang ba'i lam du 'jud na bcug ma thag tu pham par 'gyur ro/ /dge slong gi sems sten pa la gzhol ba dang sten pa la 'bab pa dang / sten pa la bab par gyur cing de sems </text></item>
<item><p>34b3</p><section>'dul ba</section><text>sten pa la gzhol ba dang / sten pa la 'bab pa dang / sten pa la bab pas/ mi'i bud med gson po nyams pa la zag byed bar dang bcas pas bar chad dang bcas pa dang / bar dang bcas pas bar chad med pa dang / bar med pas bar chad dang </text></item>
<item><p>34b4</p><section>'dul ba</section><text>bcas pa dang / bar med pas bar chad med pa zag byed dam/ kha 'am/ bshang ba'i lam du 'jud na bcug ma thag tu nyes pa sbom por 'gyur ro/ /dge slong gi sems sten pa la gzhol ba dang / sten pa la 'bab pa dang / sten pa </text></item>
<item><p>34b5</p><section>'dul ba</section><text>la bab par gyur cing / de sems sten pa la gzhol ba dang / sten pa la 'bab pa dang / sten pa la bab pas mi'i bud med shi ba ma nyams pa la zag byed par dang bcas pas bar chad dang bcas pa dang / bar dang bcas pas bar chad med pa dang /</text></item>
<item><p>34b6</p><section>'dul ba</section><text>bar med pas bar chad dang bcas pa dang / bar med pas bar chad med pa zag byed dam/ kha 'am/ bshang ba'i lam du 'jud na bcug ma thag tu pham par 'gyur ro/ /dge slong gi sems sten pa la gzhol ba dang / sten pa la 'bab pa dang / sten pa </text></item>
<item><p>34b7</p><section>'dul ba</section><text>la bab par gyur cing / de sems sten pa la gzhol ba dang / sten pa la 'bab pa dang / sten pa la bab pas mi'i bud med shi ba nyams pa la zag byed bar dang bcas pas bar chad dang bcas pa dang / bar dang bcas pas bar chad med pa dang /</text></item>
<item><p>34b8</p><section>'dul ba</section><text>bar med pas bar chad dang bcas pa dang / bar med pas bar chad med pa zag byed dam/ kha 'am/ bshang ba'i lam du 'jud na bcug ma thag tu nyes pa sbom por 'gyur ro/ /mi'i bud med gson po dang shi ba la ji lta ba de bzhin du </text></item>
<item><p>35a1</p><section>'dul ba</section><text>mi ma yin pa mo gson po dang / shi ba dang / dud 'gro'i skyes gnas su skyes pa mo gson po dang / shi ba la yang de bzhin no/ /skyes pa gson po dang / shi ba la rma'i sgo gnyis su yang de bzhin no/ /skyes pa gson </text></item>
<item><p>35a2</p><section>'dul ba</section><text>po dang / shi ba la rma'i sgo gnyis su ji lta ba de bzhin du mi ma yin pa pho gson po dang / shi ba la rma'i sgo gnyis su dang / dud 'gro'i skye gnas su skyes pa pho gson po dang / shi ba la rma'i sgo gnyis su yang de bzhin no/ /skyes </text></item>
<item><p>35a3</p><section>'dul ba</section><text>pa la ji lta ba de bzhin du mi'i ma ning pho gson po dang / shi ba la rma'i sgo gnyis su dang / mi ma yin pa'i ma ning pho gson po dang / shi ba la rma'i sgo gnyis su dang / dud 'gro'i skye gnas su skyes pa'i ma ning pho gson po dang / shi </text></item>
<item><p>35a4</p><section>'dul ba</section><text>ba la rma'i sgo gnyis su yang de bzhin no/ /dge slong gis dge slong nyal ba la rtsol bar byed cing / gal te dge slong gis de dang por yang ma shes bar du yang ma shes/ tha mar yang ma shes na gang rtsol bar byed pa de bsnyil </text></item>
<item><p>35a5</p><section>'dul ba</section><text>bar bya'o/ /dge slong gis dge slong nyal ba la rtsol bar byed cing / gal te dge slong gis de dang por shes shing / bar du yang ma shes/ tha mar yang ma shes na gang rtsol bar byed pa de bsnyil bar bya'o/ /dge slong gis dge slong nyal </text></item>
<item><p>35a6</p><section>'dul ba</section><text>ba la rtsol bar byed cing / gal te dge slong gis de dang por yang shes/ bar du yang shes shing tha mar ma shes na gang rtsol bar byed pa de bsnyil bar bya'o/ /dge slong gis dge slong nyal ba la rtsol bar byed cing / gal te dge slong </text></item>
<item><p>35a7</p><section>'dul ba</section><text>gis de dang por yang shes/ bar du yang shes/ tha mar yang shes la shes nas kyang bdag gir mi byed na gang rtsol bar byed pa de bsnyil bar bya'o/ /dge slong gis dge slong nyal ba la rtsol ba byed cing / gal te dge slong gis </text></item>
<item><p>35a8</p><section>'dul ba</section><text>de dang por yang shes/ bar du yang shes tha mar yang shes la shes nas kyang bdag gir byed na gnyis ka bsnyil bar bya'o/ /dge slong gis dge slong la ji lta ba bzhin du dge slong gis dge slong ma dang / dge slob ma dang / dge tshul dang /</text></item>
<item><p>35b1</p><section>'dul ba</section><text>dge tshul ma dang / dge slong mas dge slong dang / dge tshul la dang / dge tshul mas dge slong dang / dge tshul la dang / dge tshul gyis dge slong dang / dge slong ma dang / dge slob ma dang / dge tshul dang / dge tshul ma la yang de </text></item>
<item><p>35b2</p><section>'dul ba</section><text>bzhin no/ /dge slong gis dge slong 'bru'i chang gis myos par byed du bcug ste rtsol bar byed cing / gal te dge slong gis de dang por yang ma shes/ bar du yang ma shes/ tha mar yang ma shes na gang rtsol bar byed </text></item>
<item><p>35b3</p><section>'dul ba</section><text>pa de bsnyil bar bya'o/ /dge slong gis dge slong 'bru'i chang gis myos par byed du bcug ste rtsol bar byed cing / gal te dge slong gis de dang por shes shing bar du yang ma shes/ tha mar yang ma shes na gang rtsol bar byed pa de bsnyil </text></item>
<item><p>35b4</p><section>'dul ba</section><text>bar bya'o/ /dge slong gis dge slong 'bru'i chang gis myos par byed du bcug ste rtsol bar byed cing / gal te dge slong gis de dang por yang shes/ bar du yang shes/ tha mar yang shes la shes nas kyang bdag gir mi byed na gang </text></item>
<item><p>35b5</p><section>'dul ba</section><text>rtsol bar byed pa de bsnyil bar bya'o/ /dge slong gis dge slong 'bru'i chang gis myos par byed du bcug ste rtsol bar byed cing / gal te dge slong gis de dang por yang shes/ bar du yang shes/ tha mar yang shes la shes nas </text></item>
<item><p>35b6</p><section>'dul ba</section><text>kyang bdag gir byed na gnyi ga bsnyil bar bya'o/ /dge slong gis dge slong la ji lta ba bzhin du dge slong gis dge slong ma dang / dge slob ma dang / dge tshul dang / dge tshul ma dang / dge slong mas dge slong dang / dge tshul dang /</text></item>
<item><p>35b7</p><section>'dul ba</section><text>dge slob mas dge slong dang / dge tshul dang / dge tshul mas dge slong dang / dge tshul dang / dge tshul ma la yang de bzhin no/ /'bru'i chang gis ji lta ba de bzhin du bcos pa'i chang dang / sbyar ba'i chang dang / rtsa ba'i btung ba </text></item>
<item><p>35b8</p><section>'dul ba</section><text>dang / sdong bu'i btung ba dang / 'dab ma'i btung ba dang / me tog gi btung ba dang / 'bras bu'i btung bas sam/ gsang sngags dag dang / rig sngags dag dang / sman gyis sems 'khrugs par byas pa 'am/ gnyid log par byas te </text></item>
<item><p>36a1</p><section>'dul ba</section><text>yang de bzhin no/ /dge slong gis dge slong gya tshom du mthus bzung ste rtsol bar byed cing / gal te dge slong gis de 'jud pa na bdag gir byed na gnyi ga bsnyil bar bya'o/ /'jud pa na mi byed kyang bcug pa na bdag gir byed na </text></item>
<item><p>36a2</p><section>'dul ba</section><text>gnyi ga bsnyil bar bya'o/ /'jud pa na yang mi byed/ bcug pa na yang mi byed mod kyi 'byin pa na bdag gir byed na/ gnyi ga bsnyil bar bya'o/ /'jud pa na yang bdag gir mi byed/ bcug pa na yang mi byed/ 'byin </text></item>
<item><p>36a3</p><section>'dul ba</section><text>pa na yang mi byed na gang rtsol ba de bsnyil bar bya'o/ /dge slong gis dge slong la ji lta ba bzhin du dge slong gis dge slong ma dang / dge slob ma dang / dge tshul dang / dge tshul ma dang / dge slong mas dge slong dang / dge </text></item>
<item><p>36a4</p><section>'dul ba</section><text>tshul dang / dge slob mas dge slong dang / dge tshul gyis dge slong dang / dge slong ma dang / dge slob ma dang / dge tshul dang / dge tshul ma yang de bzhin no// //'dul ba rnam par 'byed pa/ bam po gnyis pa/ sdom la/ rgyab </text></item>
<item><p>36a5</p><section>'dul ba</section><text>gnyen dang ni 'phyang ba can/ /mdzes dga' tshogs can rgan mo dang / /dge slong gnyid kyis log pa la/ /lci thun mas btsal nyes med pa'o/ /sangs rgyas bcom ldan 'das mnyan yod na/ rgyal byed kyi tshal mgon med zas sbyin </text></item>
<item><p>36a6</p><section>'dul ba</section><text>gyi kun dga' ra ba na bzhugs so/ /mnyan yod na khyim bdag cig 'dug pa des rigs mnyam pa las chung ma blangs nas/ de de dang lhan cig rtse bar byed/ dga' bar byed/ dga' mgur spyod par byed do/ /dus gzhan zhig na rtse </text></item>
<item><p>36a7</p><section>'dul ba</section><text>bar byed/ dga' bar byed/ dga' mgur spyod par byed pa de'i chung ma la sems can zhugs par gyur nas/ de zla ba brgyad dam/ dgu 'das te btsas pa las khye'u zhig byung ba de'i rgyab 'di lta ste/ dper na ri bong ngam/ byi la'i </text></item>
<item><p>36a8</p><section>'dul ba</section><text>ltar mnyen pa dang / shin du mnyen par gyur to/ /de'i nye du dag 'dus shing lhags nas nyi ma bdun gsum nyi shu gcig tu btsas pa'i btsas ston rgya cher byas nas/ khye'u 'i ming cir gdags shes ming 'dogs par byed do/ /de dag 'di snyam </text></item>
<item><p>36b1</p><section>'dul ba</section><text>du sems te/ gang gi phyir khye'u 'di'i rgyab 'di lta ste/ dper na ri bong ngam/ byi la'i ltar mnyen pa dang / shin tu mnyen pa de'i phyir/ khye'u 'i ming rgyab mnyen zhes bya'o/ /zhes de'i ming rgyab mnyen zhes bya bar btags so/ /de 'o </text></item>
<item><p>36b2</p><section>'dul ba</section><text>ma dang / zho dang / mar dang / zhun mar dang / mar gyi snying khu dang / gzhan yang yo byad kyi bye brag gtso bo gtso bo dag gis sring bar byed/ skyed par byed cing rdzing na gnas pa'i pad ma bzhin du myur du skyed par byed do/ /de gang gi tshe chen por </text></item>
<item><p>36b3</p><section>'dul ba</section><text>gyur pa de'i tshe legs par gsungs pa'i chos 'dul ba la rab tu byung ngo / /de de ltar rab tu byung nas de snga dro sham thabs bgos/ chos gos dang lhung bzed thogs te/ grong ngam/ grong rdal gang na nye bar rten cing gnas pa'i grong </text></item>
<item><p>36b4</p><section>'dul ba</section><text>ngam/ grong rdal de nyid du lus ma srungs/ dbang po dag ma bsdams/ dran pa nye bar ma bzhag par bsod snyoms la zhugs so/ /des grong ngam/ grong rdal de nyid du bsod snyoms la brgyus nas zas kyi bya ba byas te/ phyi </text></item>
<item><p>36b5</p><section>'dul ba</section><text>ma'i zas kyi bsod snyoms las phyir log pas lhung bzed dang chos gos khos su phab nas rkang pa gnyis bkrus te/ nang du yang dag 'jog gi phyir gnas su zhugs so/ /de'i sems gang gi tshe 'dod pa la 'dod chags </text></item>
<item><p>36b6</p><section>'dul ba</section><text>kyis kun nas bkris par gyur pa de'i tshe des rang gi yan lag gi rnam pa las su rung bar byas te/ rang gi khar bcug nas rtsol ba byed do/ /de nas dus gzhan zhig na dge slong rab tu mang po gnas nyul zhing rgyu ba dag dge slong </text></item>
<item><p>36b7</p><section>'dul ba</section><text>de'i gnas ga la ba der phyin pa dang / dge slong de dag gis dge slong de de ltar byed pa mthong ngo / /mthong nas kyang yid mi dga' zhing mngon par ma mgu nas dge slong de la 'di skad ces smras so/ /tshe dang ldan pa ci byed/ reg pa bdag </text></item>
<item><p>36b8</p><section>'dul ba</section><text>gir byed do/ /tshe dang ldan pa 'o na bcom ldan 'das kyis mi tshangs par spyod pa 'khrig pa'i chos ma bkag gam/ tshe dang ldan pa dag bkag ste/ de ni gzhan gyi la yin gyi rang gi la ni ma yin no/ /dge slong de dag de la mngon par bstod par </text></item>
<item><p>37a1</p><section>'dul ba</section><text>yang mi byed/ phyir zlog par yang mi byed cing / mngon par bstod par yang ma byas/ phyir bzlog par yang ma byas par dong nas/ bcom ldan 'das ga la ba der dong ste phyin pa dang / bcom ldan 'das kyi zhabs gnyis la mgo </text></item>
<item><p>37a2</p><section>'dul ba</section><text>bos phyag 'tshal te mtha' gcig tu 'khod do/ /mtha' gcig tu 'khod nas bcom ldan 'das la dge slong rab tu mang po dag gis skabs de rgyas par gsol pa dang / bcom ldan 'das kyis bka' stsal pa/ dge slong dag ngas re </text></item>
<item><p>37a3</p><section>'dul ba</section><text>shig gzhan gyi la yang bkag na rang gi la lta smos kyang ci dgos te mi gti mug can de ni pham par gyur to/ /dge slong gi sems sten pa la gzhol ba dang / sten pa la 'bab pa dang / sten pa la bab par gyur cing / de sems sten pa </text></item>
<item><p>37a4</p><section>'dul ba</section><text>la gzhol ba dang / sten pa 'bab pa dang / sten pa la bab pas rang gi yan lag gi rnam pa las su rung bar byas te rang gi 'am/ gzhan gyi khar bcug nas rtsol bar byed na bcug ma thag tu pham par 'gyur ro/ /sangs rgyas bcom ldan </text></item>
<item><p>37a5</p><section>'dul ba</section><text>'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig 'dug pa des rigs mnyam pa las chung ma blangs nas de de dang lhan cig rtse bar byed/ dga' bar byed/ dga' </text></item>
<item><p>37a6</p><section>'dul ba</section><text>mgur spyod par byed do/ /dus gzhan zhig na rtse bar byed/ dga' bar byed/ dga' mgur spyod par byed pa de'i chung ma la sems can zhugs par gyur nas/ de zla ba brgyad dam/ dgu 'das te btsas pa las khye'u yan lag gi rnam pa </text></item>
<item><p>37a7</p><section>'dul ba</section><text>tshad las shin tu 'das pa zhig byung ngo / /de'i nye du dag 'dus shing lhags nas nyi ma bdun gsum nyi shu gcig tu btsas pa'i btsas ston rgya cher byas nas/ khye'u yi ming cir gdags shes ming 'dogs par byed do/ /de dag 'di </text></item>
<item><p>37a8</p><section>'dul ba</section><text>snyam du sems te/ gang gi phyir khye'u 'di'i yan lag gi rnam pa tshad las shin du 'das pa de'i phyir khye'u 'di 'phyang ba can zhes bya'o zhes de'i ming 'phyang ba can zhes bya bar btags so/ /de 'o ma dang / zho dang / mar dang / zhun </text></item>
<item><p>37b1</p><section>'dul ba</section><text>mar gyi snying khu dang / gzhan yang yo byad kyi bye brag gtso bo gtso bo dag gis sring bar byed/ skyed par byed cing rdzing na gnas pa'i pad ma bzhin du myur du skyed par byed do/ /de gang gi tshe chen por gyur pa de'i tshe legs par gsungs </text></item>
<item><p>37b2</p><section>'dul ba</section><text>pa'i chos 'dul ba la rab tu byung ngo / /de de ltar rab tu byung nas de snga dro sham thabs bgos lhung bzed dang chos gos thogs te grong ngam/ grong rdal gang na nye bar rten cing gnas pa'i grong ngam/ grong rdal de nyid du lus ma bsrungs/</text></item>
<item><p>37b3</p><section>'dul ba</section><text>dbang po dag ma bsdams/ dran pa nye bar ma bzhag par bsod snyoms la zhugs so/ /des grong ngam/ grong rdal de nyid du bsod snyoms la brgyus nas zas kyi bya ba byas te/ phyi ma'i zas kyi bsod snyoms las phyir log </text></item>
<item><p>37b4</p><section>'dul ba</section><text>pas lhung bzed dang chos gos mkhos su phab nas rkang pa gnyis bkrus te nang du yang dag 'jog gi phyir gnas su zhugs so/ /de'i sems gang gi tshe 'dod pa la 'dod chags kyi kun nas dkris par gyur pa de'i tshe des rang </text></item>
<item><p>37b5</p><section>'dul ba</section><text>gi yan lag gi rnam pa las su rung bar byas te rang gi bshang ba'i lam du bcug nas rtsol bar byed do/ /de nas dus gzhan zhig na dge slong rab tu mang po gnas nyul zhing rgyu ba dag dge slong de'i gnas ga la ba der phyin pa dang / dge slong </text></item>
<item><p>37b6</p><section>'dul ba</section><text>de dag gis dge slong de de ltar byed pa mthong ngo / /mthong nas kyang yid mi dga' zhing mngon par ma mgu nas dge slong de la 'di skad ces smras so/ /tshe dang ldan pa ci byed/ reg pa bdag gir byed do/ /tshe dang ldan pa 'o na bcom </text></item>
<item><p>37b7</p><section>'dul ba</section><text>ldan 'das kyis mi tshangs par spyod pa 'khrig pa'i chos ma bkag gam/ tshe dang ldan pa dag bkag ste de ni gzhan gyi la yin gyi rang gi la ni ma yin no/ /dge slong de dag de la mngon par bstod par yang mi byed/ phyir zlog par yang </text></item>
<item><p>37b8</p><section>'dul ba</section><text>mi byed cing / mngon par bstod par yang ma byas phyir bzlog pa yang ma byas par dong nas bcom ldan 'das ga la ba der song ste phyin pa dang / bcom ldan 'das kyi zhabs gnyis la mgo bos phyag 'tshal te mtha' gcig tu </text></item>
<item><p>38a1</p><section>'dul ba</section><text>'khod do/ /mtha' gcig tu 'khod nas/ bcom ldan 'das la dge slong rab tu mang po dag gis skabs de rgyas par gsol pa dang / bcom ldan 'das kyis bka' stsal pa/ dge slong dag ngas re shig gzhan </text></item>
<item><p>38a2</p><section>'dul ba</section><text>gyi la yang bkag na rang gi la lta smos kyang ci dgos te/ mi gti mug can de ni pham par gyur to/ /dge slong gi sems sten pa la gzhol ba dang / sten pa la 'bab pa dang / sten pa la bab par gyur cing / de sems sten pa la </text></item>
<item><p>38a3</p><section>'dul ba</section><text>gzhol ba dang / sten pa la 'bab pa dang / sten pa la bab pas rang gi yan lag gi rnam pa las su rung bar byas te/ rang gi 'am/ gzhan gyi bshang ba'i lam du bcug nas rtsol bar byed na bcug ma thag tu pham par </text></item>
<item><p>38a4</p><section>'dul ba</section><text>'gyur ro/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ de'i tshe na 'phags rgyal na ded dpon dga' bo zhes bya ba phyug pa/ nor mang ba/ longs </text></item>
<item><p>38a5</p><section>'dul ba</section><text>spyod che ba/ yongs su gzungs ba yangs shing rgya che ba/ rnam thos kyi bu'i nor dang ldan pa rnam thos kyi bu la nor gyis 'gran pa zhig 'dug ste/ des rigs mnyam pa las chung ma blangs nas/ de de dang lhan cig rtse bar byed/</text></item>
<item><p>38a6</p><section>'dul ba</section><text>dga' bar byed/ dga' mgur spyod par byed do/ /rtse bar byed/ dga' bar byed/ dga' mgur spyod par byed pa de la bu yang med bu mo yang med nas/ de bu med cing bu mngon par 'dod pas zhi ba dang / chu lha dang / lus ngan dang </text></item>
<item><p>38a7</p><section>'dul ba</section><text>brgya byin dang / tshangs pa la sogs pa dag la gsol ba 'debs shing / lha'i bye brag gzhan 'di lta ste/ kun dga' ra ba'i lha dag dang / tshal gyi lha dag dang / bzhi mdo'i lha dag dang / gtor ma len pa'i lha dag dang / lhan cig skyes </text></item>
<item><p>38a8</p><section>'dul ba</section><text>pa dag dang / chos 'thun pa dag dang / rtag tu rjes su 'brang ba'i lha dag la yang gsol ba 'debs so/ /'jig rten na gang gsol ba 'debs pa'i rgyu las bu dag dang / bu mo dag skye'o zhes bya ba'i gtam de lta bu yod de/ de ni de lta ma </text></item>
<item><p>38b1</p><section>'dul ba</section><text>yin te/ gal te de ltar 'gyur du zin na re re la yang 'di lta ste/ dper na 'khor los sgyur ba'i rgyal po bzhin du bu stong yod par 'gyur ro/ /'di ltar gnas gsum po dag mngon du gyur pa las bu dang / bu mo dag skye bar 'gyur te/</text></item>
<item><p>38b2</p><section>'dul ba</section><text>gsum po de dag gang zhe na/ pha dang ma gnyis chags par gyur cing 'dus pa dang / ma dus la bab cing zla mtshan dang ldan pa dang / dri za nye bar gnas shing 'jug 'dod pa ste/ gnas gsum po de dag mngon du gyur pa las bu dang bu mo </text></item>
<item><p>38b3</p><section>'dul ba</section><text>dag skye bar 'gyur ro/ /de de ltar gsol ba 'debs pa lhur len cing 'dug pa na sems can zhig kyang lha'i ris nas shi 'phos te de'i skye dgu'i bdag mo'i mngal du zhugs so/ /bud med kyi yul mkhas pa'i rang bzhin can la la </text></item>
<item><p>38b4</p><section>'dul ba</section><text>la ma 'dres pa'i chos lnga yod de/ lnga gang zhe na/ skyes pa chags par gyur pa shes shing chags pa dang bral ba shes pa dang / dus shes shing zla mtshan shes pa dang / mngal na gnas pa zhugs pa shes pa dang / gang las mngal na gnas </text></item>
<item><p>38b5</p><section>'dul ba</section><text>pa zhugs pa de shes pa dang / khye'u shes shing bu mo shes pa ste/ gal te khye'u yin na dku g.yas par rten cing 'dug la/ gal te bu mo yin na ni dku g.yon par rten cing 'dug pa'o/ /de yid dga' zhing yid dga' nas khyim thab la smras pa/ rje'i </text></item>
<item><p>38b6</p><section>'dul ba</section><text>sras bdag la sems can zhugs par gyur pa ni 'di ltar bdag gi dku g.yas par rten cing mchis pas nges par khye'ur 'gyur gyis dgyes pa bskyed du gsol/ de yang yid dga' zhing yid dga' nas ro stod bsrang ste/ lag pa </text></item>
<item><p>38b7</p><section>'dul ba</section><text>g.yas pa brkyangs nas 'di skad ces kho bo yun ring po nas mngon par 'dod pa bu'i ngo mthong ba dang / kho bo dang 'thun par skye zhing mi mthun par mi skye ba dang / kho bo'i bya ba dag byed pa dang / gsos pas phyir gso ba dang / bgo skal la spyod </text></item>
<item><p>38b8</p><section>'dul ba</section><text>pa dang / kho bo'i rigs rgyud yun ring du gnas par 'gyur ba dang / bdag cag shi zhing dus la bab pa dag la nyung ngu 'am mang po yang rung ba'i sbyin pa dag byin zhing bsod nams dag byas nas/ 'di de gnyis gang du skyes pa der 'gro zhing rjes su </text></item>
<item><p>39a1</p><section>'dul ba</section><text>'gro bar gyur cig ces ming gis yon bshad pa byed par gyur cig ces ched du brjod pa ched du brjod par byed do/ /de la sems can zhugs par rig nas 'di lta ste/ mngal na gnas pa yongs su smin par bya ba'i phyir steng gi khang </text></item>
<item><p>39a2</p><section>'dul ba</section><text>bzangs kyi gzhir gtogs pa na grang ba na grang ba'i yo byad dag dang / dro ba na dro ba'i yo byad dag dang / sman pas bcas pa'i zas ha cang mi kha ba dang / ha cang mi skyur ba dang / ha cang lan tshwa mi che ba dang / ha cang mi mngar ba dang / ha cang mi tsha </text></item>
<item><p>39a3</p><section>'dul ba</section><text>ba dang / ha cang mi bska ba dang / kha ba dang / skyur ba dang / lan tshwa dang / mngar ba dang / tsha ba dang / bska ba rnam par spangs pa'i zas dag dang / do shal dang / se mo do dang / rgyan gyis klubs pa'i lus lha'i bu mo dga' ba'i tshal na </text></item>
<item><p>39a4</p><section>'dul ba</section><text>rnam par spyod pa lta bu dang / khri nas khrir dang / khri'u nas khri'ur rgyu zhing shod kyi sa gzhir mi 'bab pa dang / des sgra yid du mi 'ong ba cung zad kyang mi thos par gnod pa med pa nyid du rim gro byed du 'dzud do/ /de zla ba brgyad dam/ dgu 'das </text></item>
<item><p>39a5</p><section>'dul ba</section><text>te btsas pa las khye'u gzugs bzang ba/ blta na sdug pa/ mdzes pa/ gsal ba/ gser gyi mdog 'dra ba/ mgo gdugs lta bu dang ldan pa/ lag pa ring ba/ 'phral ba'i dbyes che ba/ smin ma 'jar ba/ sna'i gzangs mtho ba </text></item>
<item><p>39a6</p><section>'dul ba</section><text>zhig byung ngo / /de'i nye du dag 'dus shing lhags nas nyi ma bdun gsum nyi shu gcig tu btsas pa'i btsas ston rgya cher byas nas khye'u 'i ming cir gdags shes ming 'dogs par byed do/ /yul dbus na gang gzugs bzang ba/ lta na </text></item>
<item><p>39a7</p><section>'dul ba</section><text>sdug pa/ mdzes pa de la mdzes pa zhes bya'o/ /zhes kun du spyod pas de dag 'di snyam du sems te/ gang gi phyir khye'u 'di gzugs bzang ba/ lta na sdug pa/ mdzes pa yin la/ de ded dpon dga' bo'i bu yin pa de'i phyir khye'u 'i </text></item>
<item><p>39a8</p><section>'dul ba</section><text>ming mdzes dga' zhes bya'o/ /zhes de'i ming mdzes dga' zhes bya bar btags so/ /khye'u mdzes dga' ma ma brgyad po/ pang na 'tsho ba'i ma ma gnyis dang / nu ma snun pa'i ma ma gnyis dang / dri ma 'phyi ba'i ma ma gnyis dang /</text></item>
<item><p>39b1</p><section>'dul ba</section><text>rtsen grogs kyi ma ma gnyis la rjes su gtad do/ /de ma ma brgyad po de dag gis 'o ma dang / zho dang / mar dang / zhun mar dang / mar gyi snying khu dang / gzhan yang yo byad kyi bye brag gtso bo gtso bo dag gis sring bar byed/ skyed par byed </text></item>
<item><p>39b2</p><section>'dul ba</section><text>cing rdzing na gnas pa'i pad ma bzhin du myur du skyed par byed do/ /gang gi tshe chen por gyur pa de'i tshe yi ge dang / grangs dang / rtsis dang / dbyung ba dang / gzhug pa dang / gzhag pa la nye bar zhugs nas/ de yi ge'i mthar phyin cing 'byed </text></item>
<item><p>39b3</p><section>'dul ba</section><text>pa dang / klog pa dang / mkhas pa dang / spyod pa gsal ba dang / brtag pa brgyad po 'di lta ste/ rin po che brtag pa dang / gzhi brtag pa dang / gos brtag pa dang / shing brtag pa dang / glang po che brtag pa dang / rta brtag pa dang /</text></item>
<item><p>39b4</p><section>'dul ba</section><text>bud med brtag pa dang / skyes pa brtag pa la mkhas par gyur to/ /phas de'i chung ma'i 'khor gsum po rab dang / 'bring dang / tha ma dag rnam par bzhag go/ /'dug pa'i gnas gsum po dgun gyi dang / dpyid kyi dang / dbyar </text></item>
<item><p>39b5</p><section>'dul ba</section><text>gyi dag byed du bcug go/ /bskyed mos tshal gsum po dgun gyi dang / dpyid kyi dang / dbyar gyi dag byed du bcug go/ /de steng gi khang bzangs kyi gzhir gtogs pa na skyes pa med par sil snyan gyis rtse bar byed/ dga' bar </text></item>
<item><p>39b6</p><section>'dul ba</section><text>byed/ dga' mgur spyod par byed do/ /ded dpon dga' bo rtag tu rtsis la chags shing 'du ba dang / 'god pa dag kyang sbyong bar byed nas mdzes dgas smras pa/ yab khyod ci'i slad du rtag tu rtsis la chags shing bzhugs/ des </text></item>
<item><p>39b7</p><section>'dul ba</section><text>smras pa/ bu ci steng gi khang bzangs kyi gzhir gtogs pa na rtse ba nyid kyis nor bsgrub par byar nus sam/ nga khyim gyi bya ba los kyang bsam dgos so/ /mdzes dgas don gyis 'dis bdag la bskul to snyam du rig nas/</text></item>
<item><p>39b8</p><section>'dul ba</section><text>des de'i rkang pa gnyis la gtugs te smras pa/ yab gal te de ltar rjes su gnang na yul gzhan du mchis la nor bsgrub par bgyi'o/ /des smras pa/ bu nor gyi rnam pa mang po yod na ci'i phyir yul gzhan du 'gro/ 'dug shig /</text></item>
<item><p>40a1</p><section>'dul ba</section><text>des smras pa/ yab ngan bu gor ma bkum par mchi'o/ /ded dpon dga' bos 'di 'dod pa la bab par bya'o snyam du bsams nas/ des lde mig kyog po la sogs pa blangs te/ dbyig dang / gser byas pa dang ma byas </text></item>
<item><p>40a2</p><section>'dul ba</section><text>pa de'i mdzod gang ba bdun phye ste bstan nas smras pa/ bu mdzes dga' nor gyi rnam pa 'di snyed yod kyis khyod 'di nyid du 'dug la 'dod pa la yang longs spyod cig /sbyin pa dag kyang byin cig /bsod nams dag kyang gyis shig /</text></item>
<item><p>40a3</p><section>'dul ba</section><text>yul gzhan du 'gro mi dgos so/ /des smras pa/ yab khyod ngan bu la ston par mdzad na/ ngan bus bu rnams la ci zhig bstan par bgyi/ ded dpon dga' bos de zer ba bzang ste/ bdag 'das nas 'dis khyim gyi bya ba sbyong bar 'gyur </text></item>
<item><p>40a4</p><section>'dul ba</section><text>bas de'i phyir ji srid bdag gson pa de srid du zong mnos shing yul gzhan du 'gro la rag ste/ yul gzhan du 'di la pha'i grogs dag kyang mngon du gyur pas de lta na bdag 'das nas 'di'i 'gro ba'i phyogs mun pa med par 'gyur ro snyam du </text></item>
<item><p>40a5</p><section>'dul ba</section><text>shes shing rig nas chung ma la smras pa/ bzang mo kho bo 'das nas mdzes dgas khyim gyi bya ba sbyong bar 'gyur bas de'i phyir ji srid kho bo gson pa de srid du zong mnos shing yul gzhan du 'gro la rag ste/ yul gzhan du 'di la pha'i grogs </text></item>
<item><p>40a6</p><section>'dul ba</section><text>kyang mngon du gyur pas de ltar na kho bo 'das nas 'di'i 'gro ba'i phyogs mun pa med par 'gyur ro/ /des smras pa/ rje'i sras ma nongs te de bzhin mchi la rag go/ /de nas ded dpon dga' bos mdzes dga' bos te smras pa/ bu khyod kyis zong </text></item>
<item><p>40a7</p><section>'dul ba</section><text>mnos te yul gzhan du 'gro'o snyam du sems bskyed pa ma nyes te/ kho bo 'das nas khyod kyis khyim gyi bya ba sbyong bar 'gyur bas de'i phyir ji srid kho bo gson pa de srid du zong mnos shing yul gzhan du 'gro la rag ste/ yul gzhan </text></item>
<item><p>40a8</p><section>'dul ba</section><text>du khyod la pha'i grogs dag kyang mngon du gyur pas de lta na kho bo 'das nas khyod kyis 'gro ba'i phyogs mun pa med par 'gyur ro/ /mdzes dgas smras pa/ yab bka' bzhin 'tshal mchi'o/ /de nas ded dpon dga' bos 'phags rgyal </text></item>
<item><p>40b1</p><section>'dul ba</section><text>du dril bsgrag pa byed du bcug ste/ 'phags rgyal na gnas pa dang / phyogs tha dad pa nas lhags pa'i tshong pa rnams la shes ldan dag nyon cig /ded dpon mdzes dgas zong mnos shing yul gzhan du 'gros/ khyed </text></item>
<item><p>40b2</p><section>'dul ba</section><text>cag las ded dpon mdzes dga' dang lhan cig tu sho gam med pa dang / la gcan med pa dang / gru btsas med par yul gzhan du 'gro bar spro ba gang yin pa des yul gzhan du 'gro ba dang 'thun pa'i zong bsdogs shig /tshong pa lnga brgyas </text></item>
<item><p>40b3</p><section>'dul ba</section><text>yul gzhan du 'gro ba dang 'thun pa'i zong bsdogs so/ /ded dpon dga' bos tshong pa de dag 'gron du bos te zan byin nas smras pa/ shes ldan dag ji ltar mdzes dga' 'di kho bo'i bu yin pa de kho na bzhin du khyed cag gi yang yin gyis/ tshong </text></item>
<item><p>40b4</p><section>'dul ba</section><text>pa yul gzhan du dong ba rnams kyi bar chad ni gsum yod de/ rgyan po dang / 'jud 'thun ma dang / chang gi gnas so/ /khyed cag gi 'di gnod pa las nges par bzlog par bya zhing phan pa la yang dag par sbyar bar bya'o/ gal te gnod pa </text></item>
<item><p>40b5</p><section>'dul ba</section><text>las nges par bzlog cing phan pa la yang dag par sbyor bar byed pa na rab tu gnas par gyur na de lta na legs/ gal te rab tu mi gnas par gyur na khyed kyis zong rnam par spongs shing rin mnos te 'gro bar bya'o/ /mdzes dga' la yang </text></item>
<item><p>40b6</p><section>'dul ba</section><text>smras pa/ bu mdzes dga' ji ltar khyod kho bo'i bu yin pa de kho na bzhin du tshong pa 'di dag gi yang yin gyis/ khyod kyis 'di dag gi tshig dad pas mnyan cing bya bar sems shig /ded dpon mdzes dga' yab bka' bzhin 'tshal zhes </text></item>
<item><p>40b7</p><section>'dul ba</section><text>ded dpon dga' bo las mnyan nas dge mtshan dang / bkra shis dang / bde legs su 'gyur ba byas te/ shing rta dag dang / khur dag dang / spyang dag dang / gle ba dag dang / rnga mo dag dang / ba lang dag dang / bong bu dag gis zong mang po </text></item>
<item><p>40b8</p><section>'dul ba</section><text>blangs te/ tshong pa lnga brgya dang lhan cig yul gzhan du 'phags so/ /de mthar gyis grong dang / grong rdal dang / yul 'khor dang / rgyal po'i pho brang gi gnas dag tu khad kyis rgyu ba na mnyan yod du phyin nas mnyan yod du mdzod cig tu zong </text></item>
<item><p>41a1</p><section>'dul ba</section><text>btsud de 'dug go/ /de'i tshe na mnyan yod na gzugs 'tshong ma bzang mo zhes bya ba gzugs bzang ba/ blta na sdug pa/ mdzes pa/ skyes bu dga' ba zhig 'dug ste/ de kar Sha pA Na lnga brgyas skyes pa dang lhan cig dga' </text></item>
<item><p>41a2</p><section>'dul ba</section><text>mgur spyod par byed do/ /des 'phags rgyal na ded dpon dga' bo zhes bya ba 'dug pa de'i bu mdzes dga' zhes bya ba gzugs bzang ba/ blta na sdug pa/ mdzes pa de tshong pa lnga brgya dang lhan cig tu 'dir phyin nas mdzod che ge mo zhig tu </text></item>
<item><p>41a3</p><section>'dul ba</section><text>zong mkhos su phab ste 'dug go zhes thos so/ /thos nas kyang de 'di snyam du sems te/ gal te bdag gis de'i zong thams cad ma phrogs na bzang mo zhes bya ba'i ming mi bzung ngo snyam mo/ /des bu mo mngag zhug ma la smras pa/</text></item>
<item><p>41a4</p><section>'dul ba</section><text>bu mo ded dpon mdzes dga' zhes bya ba 'byor pa rgya chen po dang ldan pas/ zong khyer te 'ongs nas mdzod che ge mo zhig tu btsud kyis dri dang / phreng ba rgyu thogs te de'i drung du song la 'di skad ces jo mo bzang mo khyod kyi zhabs la phyags </text></item>
<item><p>41a5</p><section>'dul ba</section><text>'tshal zhing / rje'i sras kyis ci'i slad du rang gi pho brang spangs te mi phal pa bzhin du mdzod na bzhugs/ 'di ni khyod nyid kyi pho brang lags kyis tshur spyon cig ces kyang mchi'o zhes gyis shig /jo mo bka' bzhin 'tshal </text></item>
<item><p>41a6</p><section>'dul ba</section><text>zhes bu mo mngag gzhug ma des gzugs 'tshong ma bzang mo las mnyan te/ dri dang / phreng ba rgyu thogs nas ded dpon mdzes dga' ga la ba der song ste phyin nas ded dpon mdzes dga' la 'di skad ces smras so/ /jo </text></item>
<item><p>41a7</p><section>'dul ba</section><text>mo bzang mo khyod kyi zhabs la phyag 'tshal zhing dri dang / phreng ba rgyu 'di yang bskur/ rje'i sras kyis ci'i slad du rang gi pho brang spangs te mi phal pa bzhin du mdzod na bzhugs/ 'di ni khyod nyid kyi pho brang lags kyis tshur spyon cig ces kyang </text></item>
<item><p>41a8</p><section>'dul ba</section><text>mchi'o/ /mdzes dga'as smras pa/ bu mo song shig dang / kho bo dri dang / phreng ba rgyu 'di btags te 'ong ngo / /de nas bu mo mngag gzhug ma de gzugs 'tsho ma bzang mo ga la ba der song ste phyin nas/ des ded dpon mdzes </text></item>
<item><p>41b1</p><section>'dul ba</section><text>dga' dang lhan cig skabs kyi gtam ji snyed byas par gyur pa de dag thams cad gzugs 'tshong ma bzang mo la bsnyad do/ /de nas gzugs 'tshong ma bzang mos bu mo mngag gzhug ma las thos nas dga' ba dang yid bde ba skyes te/</text></item>
<item><p>41b2</p><section>'dul ba</section><text>khyim byug pas bskus shing byi dor byed du bcug nas me tog sna tshogs bkram zhing 'dug spos zhim pos bdugs te/ bla re bres pa dang bcas pa'i mal bshams nas gtso cher ded dpon mdzes dga' la sdod cing 'dug go/ /ded dpon </text></item>
<item><p>41b3</p><section>'dul ba</section><text>mdzes dga' yang dri dang / phreng ba rgyu dang / rgyan gyis klubs te bzhon pa la zhon nas khye'u mngag gzhug pas yongs su bskor cing lang tsho'i gzugs mchog tu sdug pas rnam par mdzes shing gzugs 'tshong ma bzang mo'i gnas </text></item>
<item><p>41b4</p><section>'dul ba</section><text>ga la ba der song ngo / /gzugs 'tshong ma bzang mo ded dpon mdzes dga' lang tsho'i gzugs mchog tu sdug pas rnam par mdzes pa mthong ngo / /mthong nas kyang bran mo mngag gzhug ma la dris pa/ bu mo 'di ded dpon mdzes </text></item>
<item><p>41b5</p><section>'dul ba</section><text>dga' yin nam/ des smras pa/ jo mo ded dpon mdzes dga' ni 'di kho na lags so/ /de nas gzugs 'tshong ma bzang mo dga' ba dang / yid bde ba skyes nas tshigs su bcad pa smras pa/ rigs skyes rigs min skyes pa 'am/</text></item>
<item><p>41b6</p><section>'dul ba</section><text>nor nyams nor kyis 'byor ba 'ang rung / /gzugs kyis phyug pa mthong bas ni/ /bud med rnams kyi yid 'phrog byed/ /de bzhon pa'i sa ji srid pa de srid du bzhon pas song nas bzhon pa las babs te rkang pa dag kho nas gzugs </text></item>
<item><p>41b7</p><section>'dul ba</section><text>'tshong ma bzang mo'i khyim du 'jug par brtsams pa dang / des myur ba myur bar khang thog nas babs te de bsu nas yan lag thams cad kyis 'khyud de/ khyim gyi nang du khrid nas bud med kyi khri la bzhag ste smras pa/ rje'i sras </text></item>
<item><p>41b8</p><section>'dul ba</section><text>kyi mtshan ci/ des smras pa/ mdzes dga'o/ /des smras pa/ e ma'o khyod kyi mtshan ni gzugs dang 'dra la/ gzugs kyang mtshan dang 'dra ste/ gal te yab yum dag gis khyod kyi mtshan mdzes dga' zhes bgyi bar ma </text></item>
<item><p>42a1</p><section>'dul ba</section><text>gsol bar gyur na/ deng bdag gis khyod kyi mtshan mdzes dga' zhes bgyi bar gsol bar 'gyur ro/ /des smras pa/ khyod kyi mtshan ci/ des smras pa/ bzang mo'o/ /des smras pa/ e ma'o/ /</text></item>
<item><p>42a2</p><section>'dul ba</section><text>khyod kyi mtshan ni gzugs dang 'dra la/ gzugs kyang mtshan dang 'dra ste/ gal te yab yum dag gis khyod kyi mtshan bzang mo zhes bgyi bar ma gsol bar gyur na deng bdag gis khyod kyi mtshan bzang mo zhes bgyi bar gsol </text></item>
<item><p>42a3</p><section>'dul ba</section><text>bar 'gyur ro/ /mdzes dga'as smras pa/ bzang mo dgung gcig gi gla ci tsam/ des smras pa/ rje'i sras kyis mi phal pa bzhin du mi gsha' ba zhig bka' stsal to/ /de'i bu mo mngag gzhug mas smras pa/ dgung red </text></item>
<item><p>42a4</p><section>'dul ba</section><text>zhig kar Sha pA Na lnga brgya lnga brgya'o/ /des mi la khyod kyis nyin re zhing kar Sha pA Na lnga brgya lnga brgya bskur bar bya'o zhes bsgo nas/ de de dang lhan cig rtse bar byed/ dga' bar byed/ dga' mgur spyod par byed do/ /'dod pa dag ni </text></item>
<item><p>42a5</p><section>'dul ba</section><text>bsten pa na ldog pa 'am ngoms pa 'am/ mthar thug pa med pas de nyi ma mang po 'das kyang ngoms par ma gyur cing / mis kyang nyi re zhing kar sha pa Na lnga brgya lnga brgya 'bul ba kho nar byed do/ /tshong pa dag gis smras pa/ shes </text></item>
<item><p>42a6</p><section>'dul ba</section><text>ldan dag ded dpon mdzes dga' mi snang na/ de bdag cag la grogs pos gtad pas kun du btsal bar bya'o/ /tshong pa dag gis de'i g.yog dag la dris pa/ ded dpon gar bzhud/ de dag gis smras pa/ ded dpon nyi ma gang </text></item>
<item><p>42a7</p><section>'dul ba</section><text>kho na la mnyan yod du phyin pa'i nyi ma de nyid la 'jud 'thun ma'i khyim du zhugs te 'dug na khyed cag gis deng gzod dran nam/ tshong pa dag gis smras pa/ shes ldan dag yu bu cag gis ded dpon mdzes dga' yal bar bor ba ni ma legs pa </text></item>
<item><p>42a8</p><section>'dul ba</section><text>byas te/ 'di'i phas yu bu cag la glan kar 'gyur ro/ /tshong pa dag gis mdzes dga' la don 'thun rnams kyi mchid nas tshur spyon cig ces mchi'o zhes bang chen btang ngo / /bang chen des mdzes dga' la bsgo nas mdzes dga' </text></item>
<item><p>42b1</p><section>'dul ba</section><text>'byung bar brtsams pa dang / bzang mos gos kyi mtha' nas bzung ste smras pa/ rje'i sras 'dod pa dag ni rgyu gnyis kyis bsten par bgyi ste/ gzugs bzang ba nyid dang / lang tsho nyid kyis so/ /khyod ni gzugs bzang ba </text></item>
<item><p>42b2</p><section>'dul ba</section><text>dang / lang tsho la bab pa lags na gzhon pa'i gnas skabs su re shig rtse ba dang / dga' ba dang / dga' mgur spyod pa mdzod la bgres pa'i gnas skabs su nor bsgrub pa mdzod cig /mdzes dga'as bang chen de la smras pa/</text></item>
<item><p>42b3</p><section>'dul ba</section><text>kye khyod song shig dang 'ong ngo / /bang chen de song ste tshong pa rnams la smras pa/ ded dpon gyi zhal nas song shig dang 'ong ngo zhes gsung ngo / /tshong pa de dag 'dus de/ sdod pa na mdzes dga' thogs nas/ tshong pa de dag </text></item>
<item><p>42b4</p><section>'dul ba</section><text>thams cad 'dus te 'jud 'thun ma'i khyim du dong nas tshong pa de dag gis bsgor sdad de/ mi la smras pa/ kye khyo ga song la ded dpon la tshong pa'i tshogs rnams sgo na sdod cing ded dpon blta bar 'tshal lo/ /zhes gyis shig /</text></item>
<item><p>42b5</p><section>'dul ba</section><text>mi des song ste mdzes dga' la brjod nas mdzes dga'as 'byung bar brtsams pa dang / yang gzugs 'tshong ma bzang mos gos kyi mtha' nas bzung ste smras pa/ rje'i sras tshong pa de dag kyang bdag dang lhan cig dga' mgur </text></item>
<item><p>42b6</p><section>'dul ba</section><text>spyod 'tshal te/ de dag dang lhan cig dga' mgur spyad du ga la rung bzhugs shig /'dod pa dag ni bsten pa na kun du sbyor ba dag 'phel bar byed pa yin pas mdzes dgas smras pa/ gang gi tshe kho bo kun nas dkris </text></item>
<item><p>42b7</p><section>'dul ba</section><text>pa dang bral bar gyur pa de'i tshe 'byung bar 'gyur ro/ /mi des song ste tshong pa'i tshogs rnams la smras pa/ ded dpon gyi zhal nas gang gi tshe kho bo kun nas dkris pa dang bral bar gyur pa de'i tshe 'byung ngo zhes gsung ngo / /tshong </text></item>
<item><p>42b8</p><section>'dul ba</section><text>pa dag gis smras pa/ kye ma mdzes dga' 'di bya ba ma yin pa la zhugs kyis 'dong ngo zhes de dag gis zong rnam par spangs nas rin blangs te 'phags so/ /de nas mi gang gis nyi ma re re zhing bzang mo la kar Sha pA Na lnga brgya </text></item>
<item><p>43a1</p><section>'dul ba</section><text>lnga brgya phul bar gyur pa des phyin chad 'bul bar mi byed do/ /de nas dus gzhan zhig na bzang mos mi de la dris shing smras pa/ kye khyo ga ci'i phyir phyin chad kar sha pa Na dag 'bul bar mi byed/ des smras pa/ don 'thun </text></item>
<item><p>43a2</p><section>'dul ba</section><text>dag dong bas bdag gis ga las dbul/ ci don 'thun dag gis mdzes dga'i zong yang khyer ram/ khyer ro/ /bzang mos mdzes dga' dang lhan cig nyi ma gnyis sam/ gsum dga' mgur spyad nas smras pa/ rje'i sras bdag la zhing </text></item>
<item><p>43a3</p><section>'dul ba</section><text>yang ma mchis/ las kyi mtha' bgyid pa dag kyang ma mchis/ grong mi zong mnos te yul gzhan du mchi ba dag kyang ma mchis te/ khyod lta bu dag gi drung nas gang thob pa des bdag 'tsho bar 'gyur ba kho nar bas na yang na ni kar sha pa Na </text></item>
<item><p>43a4</p><section>'dul ba</section><text>dag stsol cig /yang na ni skyes pa gzhan gyi skabs dbye ba mdzod cig /mdzes dga'as smras pa/ bzang mo khyod la sdug pa 'ga' yang med dam/ bzang mos smras pa/ rje'i sras khyod kyis/ tshogs can rnams la sdug pa med/ /de </text></item>
<item><p>43a5</p><section>'dul ba</section><text>dag rang bzhin ring mi gnas/ /bya rnams 'bras med ljon pa bzhin/ /de dag rnying pa rnam par spong zhes bgyi ba ma gsan tam/ mdzes dgas smras pa/ bzang mo khyod la ji srid du nor sbyin par byed pa de srid du khyod skyes </text></item>
<item><p>43a6</p><section>'dul ba</section><text>pa'i dbang du 'gyur ram/ bzang mos smras pa/ rje'i sras khyod kyis/ ji srid brgya byin char 'bebs pa/ /de srid ri klung chu 'bebs ltar/ /ji srid nor ni sbyin byed pa/ /de srid 'jud 'thun skyes bu dbang / /zhes bgyi ba ma gsan tam/ mdzes </text></item>
<item><p>43a7</p><section>'dul ba</section><text>dgas smras pa/ bzang mo khyod su la yang yid 'bebs par mi byed dam/ bzang mos smras pa/ rje'i sras khyod kyis/ 'jud 'thun dgongs kar rang lus bzhin/ /gcugs dang gtam gyis dga' bar byed/ /de nas nam phyed dbus gnas </text></item>
<item><p>43a8</p><section>'dul ba</section><text>shing / /nam nangs phan chad rtswa bzhin spong / /zhes bgyi ba ma gsan tam/ mdzes dga'as smras pa/ bzang mo khyod nor dang bcas pa'i mi dag la spyod par byed dam/ bzang mos smras pa/ rje'i sras khyod kyis/ nor dang bcas pa'i </text></item>
<item><p>43b1</p><section>'dul ba</section><text>mi dag dang / /nor ma spyad pa rnams la yang / /sar pa'i rtswa la ba lang bzhin/ /bdag cag rnams kyis spyad par bya/ /zhes bgyi ba ma gsan tam/ mdzes dgas 'byung bar brtsams pa dang / bzang mos bsams pa/ mdzes </text></item>
<item><p>43b2</p><section>'dul ba</section><text>dga' 'di ni gzugs bzang ba/ blta na sdug pa/ mdzes pa yin pas shin du thag ring bar song yang skyes bu 'di lta bu dang lhan cig rtse bar bya/ dga' bar bya/ dga' mgur spyod par bya ba yin pas de'i phyir ji srid du gzhan kar </text></item>
<item><p>43b3</p><section>'dul ba</section><text>sha pa Na dag thogs te mi 'ong ba de srid du 'di dang lhan cig rtse bar bya/ dga' bar bya/ dga' mgur spyad par bya'o snyam du rig nas/ bzang mos mdzes dga'i gos kyi mtha' nas bzung ste 'dzin cing smras pa/ rje'i sras khyod la </text></item>
<item><p>43b4</p><section>'dul ba</section><text>khab na bzhad gad mi bgyi dam/ de ni bdag gis bzhad gad bgyis pa lags gyis bzhes shig /ma bzhud cig /mdzes dga' 'dod chags shas chen pos 'dug pa dang / skyes pa gzhan zhig kar Sha pA na lnga brgya thogs te der </text></item>
<item><p>43b5</p><section>'dul ba</section><text>zhugs nas/ des bzang mo dga' mgur spyad kyis bzhud ces smras pa dang / bzang mo mdzes dga' nyid kyi mdun du yol bas bcad de dga' mgur spyad par brtsams nas/ mdzes dgas 'di bdag kho na'i mdun du skyes </text></item>
<item><p>43b6</p><section>'dul ba</section><text>pa 'di dang lhan cig dga' mgur spyod par byed do snyam du shes shing rig nas song ngo / /mdzes dga' lam po che la mi mkhas pas gang du 'gro bar bya ba mi shes nas/ ji tsam na dge slong zhig mnyan yod du bsod snyoms la </text></item>
<item><p>43b7</p><section>'dul ba</section><text>brgyus nas phyir byung ba de mdzes dgas mthong nas dge slong de'i phyir thog thag rjes su song ngo / /de nas dge slong de gtsug lag khang du song ste/ lhung bzed dang chu tshags mtha' gcig tu bzhag nas snam sbyar sprugs te </text></item>
<item><p>43b8</p><section>'dul ba</section><text>rkang pa gnyis bkrus nas lag pa gnyis bsnyal te/ chu btsags nas lo ma lhags pa dag blangs te/ 'dug nas zas kyi bya ba bya bar brtsams pa dang / mdzes dga' de'i mdun na 'greng ngo / /dge slong des mdzes dga' la </text></item>
<item><p>44a1</p><section>'dul ba</section><text>smras pa/ bzhin bzangs lhung bzed kyi lhag ma 'dod dam/ mdzes dgas gal te ma zos na bkres pas 'chi bar 'gyur bar shes shing rig nas smras pa/ 'phags pa 'tshal lo/ /dge slong des mdzes dga' la lhung </text></item>
<item><p>44a2</p><section>'dul ba</section><text>bzed kyi lhag ma byin pa dang / mdzes dgas zos so/ /zos nas dris pa/ bzhin bzangs khyod ga las 'ong / mdzes dgas smras pa/ 'phags pa bdag ni yul srung byed dag na grong khyer 'phags rgyal zhes bgyi ba de na ded </text></item>
<item><p>44a3</p><section>'dul ba</section><text>dpon dga' bo zhes bgyi ba mchis pa de'i bu mdzes dga' zhes bgyi ba lags te/ bdag zong mang po 'tshal te mchis pa las 'jud 'thun mas tshul ma lags pas gnod pa bsgrubs par gyur to/ /dge slong des smras </text></item>
<item><p>44a4</p><section>'dul ba</section><text>pa/ bzhin bzangs ci'i phyir rab tu mi 'byung / mdzes dgas gal te bdag 'phags rgyal du song bar gyur na su zhig mchil ma dag sa la 'dor bar 'gyur te/ bdag kho na'i steng 'ba' zhig tu'o snyam du shes shing rig nas smras pa/ 'phags </text></item>
<item><p>44a5</p><section>'dul ba</section><text>pa bdag rab tu 'byung ngo / /dge slong des mdzes dga' rab tu phyung bsnyen par rdzogs par byas nas de'i 'og tu nyi ma gnyis sam/ gsum du kun du spyad pa'i chos dag slob tu bcug nas smras pa/ bzhin bzangs ri dgas kyis ri </text></item>
<item><p>44a6</p><section>'dul ba</section><text>dgas mi sos/ mnyan yod rgya che la rang gi spyod yul dang / yab kyi yul yin gyis bsod snyoms bsgrubs la 'tsho bar gyis shig /mdzes dga' snga dro sham thabs bgos lhung bzed dang chos gos thogs te mnyan yod du </text></item>
<item><p>44a7</p><section>'dul ba</section><text>bsod snyoms la zhugs so/ /gzugs 'tshong ma bzang mo yang 'gyod pa skyes te/ bdag gis kar Sha pa Na 'dod pa'i rgyus ded dpon mdzes dga' de tsam du mdzes shing lang tsho la bab pa de bskrad pa ni ma legs pa byas </text></item>
<item><p>44a8</p><section>'dul ba</section><text>te/ shin du thag ring bar song yang skyes bu de lta bu lhan cig dga' mgur spyad par bya ba yin par shes shing rig nas/ bu mo mngag gzhug ma la bu mo gal te ded dpon mdzes dga' mthong na yang 'jug tu chug shig ces </text></item>
<item><p>44b1</p><section>'dul ba</section><text>bsgo'o/ /mdzes dga' spyod yul la mi mkhas pas bsod snyoms sgrub pa na 'jud 'thun ma'i khyim de nyid du phyin pa dang / bu mo mngag gzhug ma des mthong nas yongs su dga' bas bzang mo la jo mo mdzes dga' khab sgor mchis so/ /</text></item>
<item><p>44b2</p><section>'dul ba</section><text>zhes sbran to/ /bzang mos smras pa/ 'jug tu chug shig /bu mos smras pa/ rab tu byung ngo / /bzang mos smras pa/ rab tu byung yang 'jug tu chug shig /mngag gzhug ma des mdzes dga' 'jug tu bcug nas gzugs 'tshong ma bzang mos </text></item>
<item><p>44b3</p><section>'dul ba</section><text>mthong ba dang / bzang mos brang brdungs te smras pa/ mdzes dga' khyod kyis ci'i slad du ngan bu spangs te rab tu byung / mdzes dgas smras pa/ skal chad ma khyod kho bo kho na'i mdun du skyes pa gzhan dang lhan cig dga' mgur spyod par </text></item>
<item><p>44b4</p><section>'dul ba</section><text>byed na kho bo ji ltar rab tu mi 'byung / bzang mos smras pa/ rje'i sras bud med kyi yul ni rtag tu nongs pa mchis pas bdag nongs pa mchis pa de bzod par mdzod cig /da ni bdag dang rdzas kyang khyod kyi lags kyis tshur spyon bdag </text></item>
<item><p>44b5</p><section>'dul ba</section><text>dang lhan cig dga' mgur spyad du gsol/ mdzes dgas smras pa/ de'i tshe yang khyod kyis kho bo re shig nor dang don 'thun dag las yongs su nyams pa byas na/ ci da tshul khrims las kyang yongs su nyams par byed 'dod dam/</text></item>
<item><p>44b6</p><section>'dul ba</section><text>bzang mos smras pa/ 'phags pa slad rol du drud cing nang du pho la/ nang du drud cing slad rol tu pho shig dang 'dis tshul khrims 'chal ba ci mchis/ mdzes dgas dge slong gnas brtan no cog 'dir bsod snyoms la 'jug pa de dag </text></item>
<item><p>44b7</p><section>'dul ba</section><text>kyang gor ma chag par 'di ltar byed pas des na 'di skad ces zer ro snyam du shes shing rig nas/ mdzes dgas lhung bzed dang chos gos mtha' gcig tu gzhag ste/ phyi rol du drud cing nang du pho/ nang du drud cing phyi rol du pho nas ya </text></item>
<item><p>44b8</p><section>'dul ba</section><text>mtshan dang bral bar gyur to/ /de nas bzang mos bca' ba dang bza' ba gtsang ma bsod pas lhung bzed 'gengs su bcug ste phyin nas/ 'phags pa gal te yang bzhed par gyur na spyon cig ces kyang smras so/ /mdzes dgas </text></item>
<item><p>45a1</p><section>'dul ba</section><text>bsod snyoms blangs te song ngo / /ji tsam na bcom ldan 'das 'dod chags 'dod chags dang bral bar bya ba'i phyir sems rnam par grol ba dang / shes rab rnam par grol ba'i chos ston to/ /zhe sdang 'dod chags dang bral bar </text></item>
<item><p>45a2</p><section>'dul ba</section><text>bya ba'i phyir dang / gti mug 'dod chags dang bral bar bya ba'i phyir sems rnam par grol ba dang / shes rab rnam par grol ba'i chos ston to/ /bcom ldan 'das ji lta ji ltar 'dod chags 'dod chags dang bral bar bya ba'i phyir sems </text></item>
<item><p>45a3</p><section>'dul ba</section><text>rnam par grol ba dang / shes rab rnam par grol ba'i chos ston pa dang / zhe sdang 'dod chags dang bral bar bya ba'i phyir dang / gti mug 'dod chags dang bral bar bya ba'i phyir sems rnam par grol ba dang / shes rab rnam par grol </text></item>
<item><p>45a4</p><section>'dul ba</section><text>ba'i chos ston pa de lta de ltar tshe dang ldan pa mdzes dga' cung zad 'gyod par gyur rnam par 'gyod par gyur/ rab tu 'gyod par gyur cing 'dug la/ 'gyod pa dang ldan/ 'gyod pa thob cing cang mi smra bar gyur/ yul yul </text></item>
<item><p>45a5</p><section>'dul ba</section><text>por gyur/ phrag pa klod/ gdong smad/ spob pa med/ sems khongs su chud cing 'dam bu sngon por brngas pa rnyings par 'gyur/ skam par 'gyur ba ltar 'dug go/ /dge slong rnams kyis de la smras pa/ tshe dang ldan pa </text></item>
<item><p>45a6</p><section>'dul ba</section><text>mdzes dga' khyod la lus kyi gnod pa 'am/ sems kyi yongs su gdung ba 'ga' zhig med dam/ de ngo tsha bas smra bar mi byed cing 'ga' yang med do zhes zer ro/ /sman pa zhig phyogs der 'ongs pa de la dge slong rnams kyis </text></item>
<item><p>45a7</p><section>'dul ba</section><text>smras pa/ bzhin bzangs gzhon nu 'di nad ci yin pa de ltos shig /sman pa des de brtag par brtsams pa dang / dbang po gsal ba mthong nas smras pa/ 'phags pa dag 'di'i dbang po dag gsal bas 'di la lus kyi </text></item>
<item><p>45a8</p><section>'dul ba</section><text>nad ni 'ga' yang ma mchis kyi/ 'di la sems kyi yongs su gdung ba ni gor ma bkum par mchis so/ /dge slong rnams kyis smras pa/ bzhin bzangs 'di'i sems kyi yongs su gdung ba ji lta bu yin/ sman pas </text></item>
<item><p>45b1</p><section>'dul ba</section><text>smras pa/ 'phags pa dag bdag cag sman pa dag ni lus gso bar bgyid pa lags kyi sems gso bar bgyid pa ma lags te/ 'di ltar 'phags pa dag nyid sems gso bar mdzad pa lags pas 'phags pa dag nyid kyis mkhyen </text></item>
<item><p>45b2</p><section>'dul ba</section><text>par 'gyur ro zhes smras te song ngo / /dge slong rnams kyis mdzes dga' la smras pa/ tshe dang ldan pa 'di na khyod kyi pha yang med/ ma yang med/ rtsa lag gzhan yang med de/ tshangs pa mtshungs par spyod pa nged cag kho nar zad pas nged </text></item>
<item><p>45b3</p><section>'dul ba</section><text>kyis khyod kyi bsnyen bkur byas ji ltar gyur pa smros shig /mdzes dgas dge slong de dag la skabs de rgyas par brjod do/ /dge slong de dag gis smras pa/ tshe dang ldan pa ni 'bras bu kho nas tsha bar gyur te/ tshe dang ldan pas rab tu </text></item>
<item><p>45b4</p><section>'dul ba</section><text>byung ba tsam nyid kyis bstan pa la chu bur phyung bar gyur to zhes dge slong de dag mdzes dgas smras pa la mngon par bstod par yang mi byed/ phyir zlog par yang mi byed cing mngon par bstod pa ma byas/ phyir bzlog pa yang ma </text></item>
<item><p>45b5</p><section>'dul ba</section><text>byas par dong nas bcom ldan 'das ga la ba der dong ste phyin pa dang / bcom ldan 'das kyi zhabs gnyis la mgo bos phyag 'tshal te mtha' cig tu 'khod do/ /mtha' gcig tu 'khod nas bcom ldan 'das la dge slong de dag </text></item>
<item><p>45b6</p><section>'dul ba</section><text>gis skabs de rgyas par gsol pa dang / bcom ldan 'das kyis bka' stsal pa/ dge slong dag des kyang mi gti mug can de pham par gyur to/ /dge slong gi sems sten pa la gzhol ba dang / sten pa la 'bab pa dang / sten pa </text></item>
<item><p>45b7</p><section>'dul ba</section><text>la bab par gyur cing de sems sten pa la gzhol ba dang / sten pa la 'bab pa dang / sten pa la bab pas zag byed zag byed kyi phyi rol tu drud cing nang du 'bo ba dang / nang du drud cing phyi rol tu 'bo bar byed na pham par 'gyur ro/ /</text></item>
<item><p>45b8</p><section>'dul ba</section><text>sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig 'dug pa des rigs mnyam pa las chung ma blangs pa dang / chung ma de rang </text></item>
<item><p>46a1</p><section>'dul ba</section><text>gi las dag gis dus la bab bo/ /gnyis pa blangs pa dang de yang dus la bab bo/ /de bzhin du chung ma bdun pa'i bar du blangs pa dang de yang dus la bab bo/ /khyim bdag de yang skur pa gdab par 'gyur ba'i las dag </text></item>
<item><p>46a2</p><section>'dul ba</section><text>gis chung ma gsod pa chung ma gsod pa zhes bya ba'i ming du gyur to/ /khyim bdag des yang bu mo bslangs pa dang / mi ster cing nged kyis ci'i phyir bu mo yongs su gtang mi sbyin no zhes kyang zer ro/ /khyim bdag des yugs </text></item>
<item><p>46a3</p><section>'dul ba</section><text>sa mo dag bslangs pa dang / yugs sa mo de dag kyang kho mo cag gis ci'i phyir bdag yongs su gtang na khyod kyi khyim du 'jug ces zer ro/ /khyim bdag de rnam pa thams cad du yi chad nas rang nyid kyis khyim gyi so tshis dag bya bar </text></item>
<item><p>46a4</p><section>'dul ba</section><text>brtsam pa dang / dus gzhan zhig na khyim bdag de'i chung po grogs shig 'ongs nas des khyim bdag de mthong nas dris pa dang / khyod ci byed/ khyim gyi so tshis dag byed do/ /des smras pa/ khyod ci'i phyir rang nyid kyis khyim </text></item>
<item><p>46a5</p><section>'dul ba</section><text>gyi so tshis byed/ khyim bdag gis smras pa/ kho bos chung ma gcig blangs pa dang de rang gi las dag gis dus la bab bo/ /gnyis pa blangs pa dang de yang dus la bab bo/ /de bzhin du chung ma bdun pa'i bar du blangs </text></item>
<item><p>46a6</p><section>'dul ba</section><text>pa dang de yang dus la bab bo/ /des smras pa/ gzhan dag ci'i phyir mi slong / khyim bdag gis smras pa/ bslangs na mi ster cing nged kyis ci'i phyir bu mo yongs su gtang mi sbyin no zhes zer ro/ /des smras pa/ yugs sa </text></item>
<item><p>46a7</p><section>'dul ba</section><text>mo dag ci'i phyir mi slong / khyim bdag gis smras pa/ bslangs te de dag kyang kho mo cag gis ci'i phyir bdag yongs su gtang na khyod kyi khyim du 'jug ces zer ro/ /khyim bdag de'i khyim gyi ha cang yang mi ring ba na tshogs can ma rgan mo zhig </text></item>
<item><p>46a8</p><section>'dul ba</section><text>'dug nas chung po grogs des khyim bdag la smras pa/ tshogs can ma rgan mo de ci'i phyir 'jug tu mi gzhug /khyim bdag gis smras pa/ ci kho bos 'jud 'thun ma'i khyim bya 'am/ des smras pa/ tshogs can ma de sdig pa can dam pa ma yin </text></item>
<item><p>46b1</p><section>'dul ba</section><text>pa'i chos de las phyir log gis 'jug tu chug shig /khyim bdag de chung po grogs des nan gyis mnan pa na tshogs can ma de'i gan du song ste bde legs bde legs shes smras pa dang / rgan mos smras pa/ byon pa legs so ci bzhed/ khyim </text></item>
<item><p>46b2</p><section>'dul ba</section><text>bdag gis smras pa/ khyod 'tshal na khyod su'i/ rgan mos smras pa/ bdag la zas dang gos sbyin pa gang lags pa'i 'o/ /khyim bdag gis smras pa/ khyod sngon gyi nyon mongs pa dag kun du mi spyod dam/ rgan mos smras pa/ ci bdag gis </text></item>
<item><p>46b3</p><section>'dul ba</section><text>skyes pa ma mthong ngam/ bdag sdig pa can dam pa ma lags pa'i chos de las ni phyir log go/ /khyim bdag gis smras pa/ tshur spyon bzhud bdag gis khyod kyi na bza' dang bshos gsol gyis/ khyod kyis bdag gi khyim gyi so tshis </text></item>
<item><p>46b4</p><section>'dul ba</section><text>dag mdzod cig /khyim bdag des tshogs can ma rgan mo de khyim du bcug ste/ lde mig dang lde mig khyog po dag gtad nas smras pa/ 'di khyod kyi khyim yin gyis khyod kyis byin pas kho bo bya ba byed do/ /tshogs can ma rgan mo des </text></item>
<item><p>46b5</p><section>'dul ba</section><text>khyim bdag de'i khyim gyi so tshis dag bya bar brtsams nas/ de'i 'og tu gos dang zas bzang pos dus yun mi ring ba zhig gis lpags pa dang / sha dang / khrag dag brtas par gyur to/ /de'i sgo'i nyen kor nas bu mo rab tu mang po dag cig </text></item>
<item><p>46b6</p><section>'dul ba</section><text>rgyal byed kyi tshal du 'dong ba tshogs can ma rgan mos mthong nas gar 'dong zhes dris pa dang / bu mo dag gis smras pa/ rgyal byed kyi tshal du 'dong ngo / /rgan mos smras pa/ kho mo gos dang rgyan thogs kyi bar du re shig sdod cig /rgan mo </text></item>
<item><p>46b7</p><section>'dul ba</section><text>gos dang rgyan thogs pa de'i bar du bu mo dag thal te dong ngo / /rgan mo yang gos dang rgyan thogs nas phyi bzhin myur ba myur bar 'phags so/ /ji tsam na bu mo de dag gtsug lag khang du zhugs pa na/ gtsug lag khang de na dge slong zhig </text></item>
<item><p>46b8</p><section>'dul ba</section><text>gnas khang sgo ma bcad pa na gnyid log par gyur pa de'i gos rnam par 'thor bar gyur cing / de'i yan lag gi rnam pa yang las su rung bar gyur pa bu mo de dag gis mthong nas bu mo de dag rgod cing gtsug lag khang nas phyir </text></item>
<item><p>47a1</p><section>'dul ba</section><text>byung ngo / /tshogs can ma rgan mo yang 'jug cing rgan mos bu mo de dag mthong nas smras pa/ khyed cag ci la rgod gang bsti gnas su rgod pa de so sto mar 'gyur ro zhes bya ba khyed kyis ma thos sam/ bu mo de dag cang mi smra ba </text></item>
<item><p>47a2</p><section>'dul ba</section><text>nyid du byung ste dong ngo / /tshogs can ma rgan mos bu mo de dag gis 'dir bya gag 'am/ spre'u zhig mthong bar gyur gor ma chag snyam du shes shing rig nas sems gtod cing nges par rtog bzhin du zhugs pa dang / ji tsam na dge slong de de ltar rnam </text></item>
<item><p>47a3</p><section>'dul ba</section><text>par gyur pa mthong ngo / /mthong nas kyang de la 'dod pa'i chos skyes nas tshogs can ma rgan mo des dge slong de'i steng du bgrad de brtsal bar brtsams pa dang / dge slong de gnyid stug pos non pas phyir ma sad do/ /tshogs can ma rgan mos bdag cag </text></item>
<item><p>47a4</p><section>'dul ba</section><text>tshogs can ma dag gis ni sgyu rtsal drug cu rtsa bzhi mngon par shes na rab tu byung ba 'dis ko sgyu rtsal drug cu rtsa lnga shes te 'di ltar reg pa ni bdag gir byed la tshig ni mi ster to snyam du shes shing rig nas/ gang gi tshe tshogs can ma rgan mo des kun nas </text></item>
<item><p>47a5</p><section>'dul ba</section><text>dkris pa dang bral bar gyur pa de'i tshe dge slong de sad par byas te smras pa/ 'phags pa bdag gi sdum pa phyogs ga ge mo zhig na mchis kyis/ gal te yang bzhed par gyur na spyon cig /dge slong des smras pa/ skal chad ma bsti gnas sun par byed </text></item>
<item><p>47a6</p><section>'dul ba</section><text>pa de yang re shig kho bo bdag gir mi byed na/ khyod kyi khyim du 'ong bar 'gyur re skan/ dge slong de bdag la pham par 'gyur ba'i ltung ba ma byung ngam snyam du 'gyod pa skyes nas des dge slong rnams la skabs de rgyas par brjod do/ /dge slong rnams kyis </text></item>
<item><p>47a7</p><section>'dul ba</section><text>bcom ldan 'das la gsol pa dang / de nas bcom ldan 'das kyis dge slong de la bka' stsal pa/ dge slong khyod kyis reg pa bdag gir ma byas sam/ des gsol pa/ btsun pa bdag gis reg pa bdag gir ma bgyis te/ bdag dang po nyid nas </text></item>
<item><p>47a8</p><section>'dul ba</section><text>gnyid stug pos non pas reg pa bdag gir bgyid par ga la 'gyur/ de nas bcom ldan 'das kyis dge slong rnams la bka' stsal pa/ dge slong dag dge slong reg pa bdag gir ma byas pa 'di la ni ltung ba med mod kyi/ 'on kyang ngas dge slong grong </text></item>
<item><p>47b1</p><section>'dul ba</section><text>mtha' pa'i kun du spyod pa'i chos dag bca' bar bya ste/ dge slong grong mtha' pa nyin par glos phab ste gnyid log pas sgo sgo gtan gyis gcad par bya ba 'am/ srungs ma dge slong gzhag par bya ba 'am/ gos bcing bar bya'o/ /sgo sgo gtan gyis gcod par mi byed dam/</text></item>
<item><p>47b2</p><section>'dul ba</section><text>srungs ma dge slong 'jog par mi byed dam gos 'ching bar mi byed par nyin par de bzhin du glos phab ste gnyid log par byed na 'gal tshabs can du 'gyur ro/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na </text></item>
<item><p>47b3</p><section>'dul ba</section><text>bzhugs so/ /mnyan yod na dge slong dgon pa pa bsam gtan bzhi pa thob pa zhig 'dug pa de yang dang yang du bcom ldan 'das dang / dge slong gnas brtan rnams kyi zhabs la phyag bya ba'i phyir nye bar 'gro bas de dge slong gsar bu gsar bu dag gis </text></item>
<item><p>47b4</p><section>'dul ba</section><text>ngo shes par byas so/ /de la dus gzhan zhig na g.yan pa'i nad byung nas de la dge slong gsar bu gsar bu de dag gis smras pa/ gnas brtan khyod la g.yan pa'i snyun byung ngam/ des smras pa/ bzhin bzang dag de de bzhin no/ /de dag gis smras pa/</text></item>
<item><p>47b5</p><section>'dul ba</section><text>gnas brtan ci'i slad du sman pa la rmas te bya ba mi mdzad/ des smras pa/ bzhin bzangs dag skye bo mang po mi 'dod pa dang / skye bo mang po mi dga' ba dang / skye bo mang po la mi sdug pa dang / skye bo mang po'i yid du mi 'ong ba 'jig rten thams cad dang </text></item>
<item><p>47b6</p><section>'dul ba</section><text>thun mong ba 'di lta ste/ 'chi ba zhes bya ba'i chos de 'ong bar 'gyur zhing des nad 'di dang kho bo yang 'jig rten 'di nas 'jig rten pha rol tu khrid par 'gyur bas bya ba byar ci yod/ de dag gis smras pa/ gnas brtan 'o na bcom ldan 'das kyis skyes bu gang zag tshul </text></item>
<item><p>47b7</p><section>'dul ba</section><text>khrims dang ldan pa yun ring po ji srid du 'tsho ba de srid du bsod nams mang po 'phel zhing ji srid du bsod nams mang po 'phel ba de srid du yun ring por mtho ris dag tu dga' bar 'gyur ro zhes ma gsungs sam/ bzhud la bya ba mdzod cig /de de dag </text></item>
<item><p>47b8</p><section>'dul ba</section><text>gis nan gyis mnan pa na sman pa'i gan du song ba dang / sman pas de mthong nas smras pa/ 'phags pa khyod la g.yan pa'i snyun byung ngam/ des smras pa/ bzhin bzangs de bzhin te/ de'i don kho nar kho bo 'ongs kyis bdag la sman ston cig /</text></item>
<item><p>48a1</p><section>'dul ba</section><text>'phags pa bshos bsod pa gsol la yung mar gyi sku dag bskus te gdugs la bzhugs shig dang khyod sos par 'gyur ro/ /bzhin bzangs kho bo la yungs mar stsol cig /'phags pa bdag cag sman pa dag ni sman ston </text></item>
<item><p>48a2</p><section>'dul ba</section><text>pa lags kyi 'bul ba ni ma lags te/ gal te re re la yang 'bul na bdag cag la 'tshal ma yang ma mchis/ rad pa yang ma mchis par 'gyur ro/ /'di ltar khyim bdag che ge mo zhig la bro nad 'di lta bu byung bar gyur nas/ bdag gis de'i </text></item>
<item><p>48a3</p><section>'dul ba</section><text>g.yan pa'i nad rab tu zhi bar 'gyur ba'i yungs mar bskol gyis de'i gan du bzhud la slongs shig /bzhin bzangs mi ster bar 'gyur ro/ /'phags pa bzhud cig dang de dad pa can lags pas 'bul bar 'gyur ro/ /bzhin bzangs a </text></item>
<item><p>48a4</p><section>'dul ba</section><text>rog khya don gyis na khyod nyid kyis byin no zhes smras te song nas khyim bdag de'i khyim ga la ba der song ba dang / khyim bdag des thag ring po nas mthong nas smras pa/ 'phags pa khyod la g.yan pa'i snyun byung ngam/ bzhin bzangs de de </text></item>
<item><p>48a5</p><section>'dul ba</section><text>bzhin no/ /'phags pa yungs mar gyis sku dag bskus te gdugs la bzhugs shig dang khyod sos par 'gyur ro/ /bzhin bzangs de'i don kho nar kho bo 'ongs te kho bos khyod la g.yan pa'i nad rab tu zhi bar 'gyur ba'i yungs mar </text></item>
<item><p>48a6</p><section>'dul ba</section><text>yod par shes kyis de byin cig dang / khyod la bsod nams su 'gyur ro/ /'phags pa dam tshig la dbul bar bgyid ste/ gal te bdag las bsod snyoms gsol bar 'gyur na'o/ /bzhin bzangs bza' bar bya'o/ /khyim bdag des </text></item>
<item><p>48a7</p><section>'dul ba</section><text>de zas bsod pas tshim par byas nas g.yan pa'i nad rab tu zhi bar 'gyur ba'i yungs mar gyis lhung bzed chung ngu 'gengs su bcug ste byin no/ /dge slong des a rog khya zhes brjod de song nas dgon pa'i gnas su song ste dam dum </text></item>
<item><p>48a8</p><section>'dul ba</section><text>dag gyon nas yungs mar des lus dag bskus te nyi ma la 'dug pa dang de la bde ba'i 'du shes skyes par gyur nas gnyid log pa dang de'i yan lag gi rnam pa srog chags ud tsa ting gas zin cing las su rung bar gyur nas de'i gos </text></item>
<item><p>48b1</p><section>'dul ba</section><text>kyang 'thor bar gyur pa dang / ji tsam na gzhon nu ma chen mo zhig lci ba thu ba na phyogs der son pa dang / dge slong de de ltar rnam par gyur pa mthong ngo / /mthong nas de la 'dod pa la 'dod chags kyi kun nas dkris pa skyes nas des dge slong de'i steng du brtsal </text></item>
<item><p>48b2</p><section>'dul ba</section><text>bar brtsam pa dang / dge slong de sad na nyam chung bas phyir bzlog par ma nus so/ /gang gis tshe de kun nas dkris pa dang bral bar gyur pa de'i tshe smras pa/ 'phags pa bdag gi sdum pa phyogs ga ge mo zhig na mchis kyis gal te </text></item>
<item><p>48b3</p><section>'dul ba</section><text>yang bzhed par gyur na spyon cig /dge slong des smras pa/ skal chad ma bsti gnas sun par byed pa kho bo re shig de yang bdag gir mi byed na/ khyod kyi khyim du 'ong bar 'gyur re skan/ dge slong de bdag la pham par gyur pa'i ltung ba ma byung ngam </text></item>
<item><p>48b4</p><section>'dul ba</section><text>snyam du 'gyod pa skyes nas des dge slong rnams la skabs de rgyas par brjod pa dang / dge slong rnams kyis bcom ldan 'das la gsol nas/ de nas bcom ldan 'das kyis dge slong de la bka' stsal pa/ dge slong khyod kyis reg pa bdag </text></item>
<item><p>48b5</p><section>'dul ba</section><text>gir ma byas sam/ des gsol pa/ btsun pa bdag gis reg pa bdag gir ma bgyis te/ bdag dang po nyid nas 'dod pa las 'dod chags dang bral bas bdag reg pa bdag gir ga la bgyid/ de nas bcom ldan 'das kyis dge slong rnams la </text></item>
<item><p>48b6</p><section>'dul ba</section><text>bka' stsal pa/ dge slong dag dge slong reg pa bdag gir mi byed pa 'di la ni ltung ba med mod kyis 'on kyang ngas dge slong dgon pa pa'i kun du spyod pa'i chos dag bca' bar bya ste/ dge slong dgon pa pa nyin par glos phab ste/ gnyid log pas </text></item>
<item><p>48b7</p><section>'dul ba</section><text>phyogs de yal ga dag gam/ seg dag gam/ re lde dag gis bskor bar bya ba 'am/ srung ma dge slong gzhag par bya ba 'am/ gos bcing par bya'o/ /phyogs de yal ga dag gam/ seg dag gam/ re lde dag gis bskor bar mi byed dam/ srungs </text></item>
<item><p>48b8</p><section>'dul ba</section><text>ma dge slong 'jog par mi byed dam/ gos 'ching bar mi byed pa de bzhin du glos phab ste gnyid log par byed na 'gal tshabs can du 'gyur ro/ /dge slong rnams the tshom skyes nas the tshom thams cad gcod pa sangs rgyas bcom </text></item>
<item><p>49a1</p><section>'dul ba</section><text>ldan 'das la zhus pa/ btsun pa gal te dge slong 'di re shig 'dod pa las 'dod chags dang bral ba lags na ci'i slad du de'i yan lag gi rnam pa las su rung bar gyur/ bcom ldan 'das kyis </text></item>
<item><p>49a2</p><section>'dul ba</section><text>bka' stsal pa/ dge slong dag 'dod chags dang ma bral ba'i yan lag gi rnam pa ni rgyu lngas las su rung bar 'gyur la/ 'dod chags dang bral ba'i ni rgyu bzhis so/ /'dod chags dang ma bral ba'i rgyu lnga </text></item>
<item><p>49a3</p><section>'dul ba</section><text>gang zhe na/ bshang bas nye bar non pa dang / gci bas nye bar non pa dang / rlung gis nye bar non pa dang / srog chags ud tsa ting gas zin pa dang / 'dod pa la 'dod chags kyis kun nas dkris pa nyid ni lnga pa ste/ 'dod </text></item>
<item><p>49a4</p><section>'dul ba</section><text>chags dang ma bral ba ni rgyu lnga po de dag gis so/ /'dod chags dang bral ba'i rgyu bzhi po gang zhe na/ bshang bas nye bar non pa dang / gci bas nye bar non pa dang / rlung gis nye bar non pa dang / srog chags ud tsa ting </text></item>
<item><p>49a5</p><section>'dul ba</section><text>gas zin pa ste/ 'dod chags dang bral ba'i rgyu ni bzhi po de dag gis so/ /dge slong 'di'i yan lag gi rnam pa ni de'i tshe na srogs chags ud tsa ting gas zin pas des na 'di'i las su rung bar gyur to// //'dul </text></item>
<item><p>49a6</p><section>'dul ba</section><text>ba rnam par 'byed pa/ bam po gsum pa/ dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa ka lan da ka'i bu tshe dang ldan </text></item>
<item><p>49a7</p><section>'dul ba</section><text>pa bzang byin gyis dge slong gi dge 'dun skyon ma mchis shing chu bur ma mchis pa la de'i dang por 'di lta ste/ mi tshangs par spyod pa'i rkyen gyis chu bur phyung ba la gzigs/ bcom ldan 'das kyis bka' stsal pa/ dge </text></item>
<item><p>49a8</p><section>'dul ba</section><text>slong dag da ltar du ma zad kyi 'di ltar 'das pa'i dus na yang 'dis 'jig rten skyon med cing chu bur med pa la de'i dang por 'di lta ste/ mi tshangs par spyod pa'i rkyen gyis chu bur phyung ba ste de nyon cig /dge slong dag 'jig </text></item>
<item><p>49b1</p><section>'dul ba</section><text>rten 'di 'jig pa'i dus gang yin pa de yang yod de/ 'jig rten 'jig pa na sems can dag phal cher 'od gsal gyi lha'i ris su skye'o/ /de dag de ni gzugs can yid las byung ba/ ma tshang ba med pa/ dbang po ma </text></item>
<item><p>49b2</p><section>'dul ba</section><text>nyams pa/ yan lag nying lag thams cad dang ldan pa/ bzang ba/ kha dog dang ldan pa/ rang las 'od 'byung ba/ nam mkha' la 'gro ba/ dga' ba za ba/ dga' ba'i zas dang ldan pa/ tshe ring zhing yun ring du gnas so/ /</text></item>
<item><p>49b3</p><section>'dul ba</section><text>de'i tshe na sa chen po 'di chu 'ba' zhig tu gyur te/ sa chen po chu 'ba' zhig dang / rgya mtsho 'ba' zhig tu gyur pa'i steng du rlung gis pris ma kun du 'chags par byed/ kun du 'thas par byed/ kun du khyab par byed de 'di lta ste/ dper na 'o ma bskol </text></item>
<item><p>49b4</p><section>'dul ba</section><text>ba grangs par gyur pa'i steng du yang rlung gis pris ma kun du 'chags par byed/ kun du 'thas par byed/ kun du khyab par byed pa de bzhin du sa chen po chu 'ba' zhig dang / rgya mtsho 'ba' zhig tu gyur pa'i steng du yang rlung gis pris ma kun du </text></item>
<item><p>49b5</p><section>'dul ba</section><text>'chags par byed/ kun du 'thas par byed/ kun du khyab par byed do/ /de ni sa'i bcud kha dog phun sum tshogs pa yin te/ kha dog gis ni 'di lta bu ste/ 'di lta ste/ dper na mar lta bu'o/ /ros ni 'di lta bu ste/</text></item>
<item><p>49b6</p><section>'dul ba</section><text>'di lta ste/ dper na sbrang bu'i sbrang rtsi ma bskol ba lta bu'o/ /dge slong dag 'jig rten 'di 'chags pa'i dus gang yin pa de yang yod de/ 'jig rten 'chags pa na 'od gsal gyi lha'i ris </text></item>
<item><p>49b7</p><section>'dul ba</section><text>de nas sems can cig tshe zad las zad bsod nams zad pas shi 'phos te/ 'di lta bu nyid du mi rnams dang skal ba 'thun pa nyid du 'ong zhing 'dir yang gzugs can yid las byung ba/</text></item>
<item><p>49b8</p><section>'dul ba</section><text>ma tshang ba med pa/ dbang po ma nyams pa/ yan lag dang nying lag thams cad dang ldan pa/ bzang ba/ kha dog dang ldan pa/ rang las 'od 'byung </text></item>
<item><p>50a1</p><section>'dul ba</section><text>ba/ nam mkha' la 'gro ba/ dga' ba za ba/ dga' ba'i zas dang ldan pa/ tshe ring zhing yun ring du gnas so/ /de'i tshe 'jig rten du nyi ma dang / zla ba dag kyang ma </text></item>
<item><p>50a2</p><section>'dul ba</section><text>byung ngo / /'jig rten du rgyu skar dag kyang ma byung / mtshan mo dang / nyin mo dag kyang ma byung / skad cig dang / thang cig dang / yud tsam dag kyang ma byung / zla ba dang / zla ba phyed dang / dus </text></item>
<item><p>50a3</p><section>'dul ba</section><text>tshigs dang / lo dag kyang ma byung ngo / /bud med kyang med/ skyes pa yang med de/ sems can sems can zhes bya ba 'ba' zhig gi grangs su 'gro'o/ /de nas sems can brkam pa'i rang bzhin can </text></item>
<item><p>50a4</p><section>'dul ba</section><text>zhig gi sor mo'i rtse mos sa'i bcud myang bar byed do/ /ji lta ji ltar myang bar byed pa de lta de ltar 'dod par byed do/ /ji lta ji ltar 'dod par byed pa de lta de ltar kham gyi zas kyi rtsom pas zos par gyur </text></item>
<item><p>50a5</p><section>'dul ba</section><text>to/ /sems can gzhan dag gis kyang sems can de sor mo'i rtse mos sa'i bcud myang bar byed pa na/ ji lta ji ltar myang bar byed pa de lta de ltar 'dod par byed pa dang / ji lta ji ltar 'dod par byed pa </text></item>
<item><p>50a6</p><section>'dul ba</section><text>de lta de ltar kham kyi zas kyi rtsom pas zos par gyur pa mthong ngo / /mthong nas sems can de dag kyang sor mo'i rtse mos sa'i bcud myang bar byed do/ /ji lta ji ltar myang bar byed pa de lta de ltar 'dod par </text></item>
<item><p>50a7</p><section>'dul ba</section><text>byed do/ /ji lta ji ltar 'dod par byed pa de lta de ltar kham gyi zas kyi rtsom pas zos par gyur to/ /gang gi phyir sems can de dag gis sa'i bcud kham gyi zas kyi rtsom pas zos </text></item>
<item><p>50a8</p><section>'dul ba</section><text>par gyur pa de'i phyir de dag gi lus la sra ba nyid dang lci ba nyid byung zhing de dag gi kha dog gsal ba bzang po gang yin pa de yang med par gyur/ 'jig rten du mun pa yang byung bar gyur to/ /dge slong dag chos nyid </text></item>
<item><p>50b1</p><section>'dul ba</section><text>kyis na 'jig rten du mun pa byung na 'jig rten du nyi ma dang zla ba dag kyang 'byung bar 'gyur ro/ /'jig rten du rgyu skar dag dang / mtshan mo dang / nyin mo dag dang / skad cig dang / thang cig dang / yud tsam dag dang / zla ba dang / zla ba </text></item>
<item><p>50b2</p><section>'dul ba</section><text>phyed dang / dus tshigs dang / lo dag kyang 'byung bar 'gyur ro/ /de dag de za zhing zas de dang ldan la tshe ring zhing yun ring du gnas so/ /de dag las gang zas ches chung ngu za ba de ni kha dog dang ldan par 'gyur la/ gang </text></item>
<item><p>50b3</p><section>'dul ba</section><text>zas ches cher za ba de ni kha dog ngan par 'gyur ro/ /de ltar zas rnam gnyis nyid la brten nas kha dog rnam gnyis nyid du mngon la/ kha dog rnam gnyis nyid du gyur pa na sems can gyis sems can la kwa'e sems can </text></item>
<item><p>50b4</p><section>'dul ba</section><text>nga ni kha dog dang ldan pa yin la/ khyod ni kha dog ngan pa yin no zhes khyad du gsod par byed do/ /de dag kha dog gis mngon pa'i nga rgyal can du gyur pa na sdig pa can mi dge ba'i chos de dag nyid yang dag par blangs pa'i rgyus sa'i bcud med </text></item>
<item><p>50b5</p><section>'dul ba</section><text>par gyur to/ /dge slong dag sems can de dag sa'i bcud med par gyur pa na 'dus shing lhags nas mya ngan byed/ sgyid lug par byed/ smre sngags 'don par byed cing 'di skad ces kye ma'o bcud/ kye ma'o bcud ces kyang zer te/ 'di </text></item>
<item><p>50b6</p><section>'dul ba</section><text>lta ste/ dper na deng sang mi dag zas zhim pa bzang po cung zhig rnyed nas yi ge dang sbyar ba dang tshig rnying pa de dag nyid kyis rjes su tha snyad 'dogs shing 'di skad ces kye ma'o bcud/ kye ma 'o bcud ces kyang zer ba </text></item>
<item><p>50b7</p><section>'dul ba</section><text>de bzhin du/ sems can de dag kyang sa'i bcud med par gyur pa na 'dus shing lhag nas mya ngan byed/ sgyid lug par byed/ smre sngags 'don par byed cing 'di skad ces kye ma'o bcud/ kye ma </text></item>
<item><p>50b8</p><section>'dul ba</section><text>'o bcud ces zer yang smras pa 'di'i don ni 'di'o/ /smras pa 'di'i don ni 'di'o zhes smras pa de'i don ni mi shes so/ /dge slong dag sems can de dag gi sa'i </text></item>
<item><p>51a1</p><section>'dul ba</section><text>bcud med par gyur pa na sa zhag kha dog phun sum tshogs pa/ dri phun sum tshogs pa/ ro phun sum tshogs pa byung bar gyur te/ kha dog gis ni 'di lta bu ste 'di lta ste/ dper na dong ka'i me tog lta bu'o/ /ros ni 'di lta bu </text></item>
<item><p>51a2</p><section>'dul ba</section><text>ste 'di lta ste/ dper na sbrang bu'i sbrang rtsi ma bskol ba lta bu'o/ /de dag de za zhing zas de dang ldan la tshe ring zhing yun ring du gnas so/ /de dag las gang zas ches chung ngu za ba de ni kha dog dang ldan par 'gyur la/ gang zas ches cher </text></item>
<item><p>51a3</p><section>'dul ba</section><text>za ba de ni kha dog ngan par 'gyur ro/ /de ltar zas rnam gnyis nyid la brten nas kha dog rnam gnyis nyid du mngon la/ kha dog rnam gnyis nyid du gyur pa na sems can gyis sems can la kwa'e sems can nga ni kha dog dang </text></item>
<item><p>51a4</p><section>'dul ba</section><text>ldan pa yin la khyod ni kha dog ngan pa yin no zhes khyad du gsod par byed do/ /de dag kha dog gis mngon pa'i nga rgyal can du gyur pa na sdig pa can mi dge ba'i chos de dag nyid yang dag par blangs pa'i rgyus sa zhag med par gyur to/ /</text></item>
<item><p>51a5</p><section>'dul ba</section><text>dge slong dag sems can de dag sa zhag med par gyur pa na 'dus shing lhags nas mya ngan byed/ sgyid lug par byed/ smre sngags 'don par byed cing 'di skad ces kye ma'o/ /kye ma'o zhes kyang zer ro/ /'di lta ste/ dper na deng sang mi </text></item>
<item><p>51a6</p><section>'dul ba</section><text>dag sdug bsngal dang / yid mi bde ba 'ga' zhig reg pa na yi ge dang sbyar ba dang tshig rnying pa de dag nyid kyis rjes su tha snyad 'dogs shing 'di skad ces kye ma'o/ /kye ma'o zhes kyang zer ba de bzhin du/ sems can de dag kyang sa zhag med par </text></item>
<item><p>51a7</p><section>'dul ba</section><text>gyur pa na 'dus shing lhags nas mya ngan byed/ sgyid lug par byed/ smre sngags 'don par byed cing 'di skad ces kye ma'o/ /kye ma'o zhes zer yang / smras pa 'di'i don ni 'di'o/ /smras pa 'di'i don ni 'di'o zhes smras pa de'i don ni mi shes </text></item>
<item><p>51a8</p><section>'dul ba</section><text>so/ /dge slong dag sems can de dag sa zhag med par gyur pa na myu gu'i tshal kha dog phun sum tshogs pa/ dri phun sum tshogs pa/ ro phun sum tshogs pa byung bar gyur te/ kha dog gis ni 'di lta bu ste 'di lta ste/ dper na ka dam bu ka'i </text></item>
<item><p>51b1</p><section>'dul ba</section><text>me tog lta bu'o/ /ros ni 'di lta bu ste 'di lta ste/ dper na sbrang bu'i sbrang rtsi ma bskol ba lta bu'o/ /de dag de za zhing zas de dang ldan pa tshe ring zhing yun ring du gnas so/ /de dag las gang zas ches chung ngu za ba de ni kha dog dang ldan par 'gyur la/ gang zas </text></item>
<item><p>51b2</p><section>'dul ba</section><text>ches cher za ba de ni kha dog ngan par 'gyur ro/ /de ltar zas rnam gnyis nyid la brten nas kha dog rnam gnyis nyid du mngon la/ kha dog rnam gnyis nyid du gyur pa na sems can gyis sems can la kwa'i sems can/ nga ni kha dog dang ldan pa yin la</text></item>
<item><p>51b3</p><section>'dul ba</section><text>khyod ni kha dog ngan pa yin no zhes khyad du gsod par byed do/ /de dag kha dog gis mngon pa'i nga rgyal can du gyur pa na sdig pa can mi dge ba'i chos de dag nyid yang dag par blangs pa'i rgyus myu gu'i tshal med par gyur to/ /dge slong dag sems can de </text></item>
<item><p>51b4</p><section>'dul ba</section><text>dag myu gu'i tshal med par gyur pa na 'dus shing lhags nas mya ngan byed/ sgyid lug par byed/ smre sngags 'don par byed cing 'di skad ces phar song phar song zhes kyang zer te/ 'di lta ste/ dper na deng sang mi dag smad pa rnon po 'ga' zhig gis smad pa </text></item>
<item><p>51b5</p><section>'dul ba</section><text>na yi ge dang sbyar ba dang tshig rnying pa de dag nyid kyis rjes su tha snyad 'dogs shing / 'di skad ces phar song phar song zhes kyang zer ba de bzhin du/ sems can de dag kyang myu gu'i tshal med par gyur pa na 'dus shing lhags nas mya ngan byed/ sgyid lug </text></item>
<item><p>51b6</p><section>'dul ba</section><text>par byed/ smre sngags 'don par byed cing 'di skad ces phar song phar song zhes zer yang smras pa 'di'i don ni 'di'o/ /smras pa 'di'i don ni 'di'o zhes smras pa de'i don mi shes so/ /dge slong dag sems can de dag gi myu gu'i tshal med par gyur pa na </text></item>
<item><p>51b7</p><section>'dul ba</section><text>ma rmos ma btab pa'i 'bras sa lu'i 'bru so ba med pa/ sbun pa med pa/ dag pa gtsang ba/ sor bzhi pa kun nas ma dkris pa nub brngas na nang rgyal zhing phyir skye la nang brngas na nub rgyal zhing phyir skye ba/ brngas so cog phyir skye ba/ brngas par </text></item>
<item><p>51b8</p><section>'dul ba</section><text>yang mi mngon pa byung bar gyur te/ de dag de za zhing zas de dang ldan la tshe ring zhing yun ring du gnas so/ /gang gi phyir sems can de dag gis ma rmos ma btab pa'i 'bras sa lu'i 'bru kham gyi zas kyi rtsol bas zos par gyur pa de'i phyir de </text></item>
<item><p>52a1</p><section>'dul ba</section><text>dag la dbang po tha dad pa byung bar gyur te/ kha cig ni pho'i dbang po dang ldan/ kha cig ni mo'i dbang po dang ldan no/ /de na gang dag pho'i dbang po dang ldan pa dang / gang dag mo'i dbang po dang ldan pa de dag gcig la gcig mig gis </text></item>
<item><p>52a2</p><section>'dul ba</section><text>mig la brten te lta bar byed do/ /ji lta ji ltar gcig la gcig mig gis mig la brten te lta bar byed pa de lta de ltar kun du chags so/ /ji lta ji ltar kun du chags pa de lta de ltar dral to/ /ji lta ji ltar dral ba de lta de ltar log </text></item>
<item><p>52a3</p><section>'dul ba</section><text>par zhugs so/ /sems can gzhan dag gis kyang sems can sems can la log par zhugs pa mthong ngo / /mthong nas sas kyang 'thor bar byed/ bong ba dang / gseg ma dang / gyo mo dang / gyo dum dag kyang 'phen par byed cing / 'di </text></item>
<item><p>52a4</p><section>'dul ba</section><text>skad ces sems can ngan pa grong pa bya ba ma yin pa byed/ sems can ngan pa grong pa bya ba ma yin pa byed pa/ kwa'e sems can khyod ci'i phyir sems can sun par byed ces kyang zer te/ 'di lta ste/ dper na deng sang sems can dag </text></item>
<item><p>52a5</p><section>'dul ba</section><text>bag sar bag mar len pa na phye mas kyang 'thor bar byed dri dang me tog dang / 'bras yos dag gis kyang 'thor bar byed cing / 'di skad ces sru bde bar gyur cig ces kyang zer ba de bzhin du sems can de dag gis kyang sems </text></item>
<item><p>52a6</p><section>'dul ba</section><text>can sems can la log par zhugs pa mthong nas sas kyang 'thor bar byed/ bong ba dang / gseg ma dang / gyo mo dang / gyo dum dag kyang 'phen par byed cing 'di skad ces sems can ngan pa grong pa bya ba ma yin pa byed pa/</text></item>
<item><p>52a7</p><section>'dul ba</section><text>sems can ngan pa grong pa bya ba ma yin pa byed pa/ kwa'i sems can khyod ci'i phyir sems can sun par byed ces kyang zer ro/ /dge slong dag de ltar na sngon chos ma yin par grags pa gang yin pa de ni deng sang chos su grags </text></item>
<item><p>52a8</p><section>'dul ba</section><text>la/ sngon 'dul ba ma yin par grags pa gang yin pa de ni deng sang 'dul bar grags/ sngon smad par bya ba gang yin pa de ni deng sang bstod par bya ba yin no/ /de nyi ma gcig tsam spong bar byed/ nyi ma gnyis sam/ gsum </text></item>
<item><p>52b1</p><section>'dul ba</section><text>'am/ bdun tsam spong bar byed do/ /gang gi phyir sems can de dag sdig pa can dam pa ma yin pa'i chos de la shin du sdang bar byed pas brtul zhugs la zhugs pa de'i phyir de dag khyim rtsig pa la zhugs te/ bdag cag gis </text></item>
<item><p>52b2</p><section>'dul ba</section><text>'dir bya ba ma yin pa bya'o/ /bdag cag gis 'dir bya ba ma yin pa bya'o/ /zhes zer ba las khyim khyim zhes bya ba'i ming byung ngo / /dge slong dag 'di ni khyim gyi las kyi mtha' dag 'jig rten du 'byung ba'i dang po rtsom pa yin te/ de yang </text></item>
<item><p>52b3</p><section>'dul ba</section><text>chos kyis yin gyi chos ma yin pas ni ma yin no/ /de la chos ni 'di yin te rgyal ba dbang po rnams kyi chos mchog yin no/ /dge slong dag de la de'i tshe de'i dus na gang gis de'i dang por sems can sun phyung bar gyur pa'i </text></item>
<item><p>52b4</p><section>'dul ba</section><text>sems can gang yin pa de ni ka lan da ka'i bu bzang byin yin te/ 'dis de'i tshe yang 'jig rten skyon med cing chu bur med pa la de'i dang por 'di lta ste/ mi tshangs par spyod pa'i rkyen gyis chu bur phyung ngo / /'dis da ltar yang dge slong </text></item>
<item><p>52b5</p><section>'dul ba</section><text>gi dge 'dun skyon med cing chu bur med pa la de'i dang por 'di lta ste/ mi tshangs par spyod pa'i rkyen gyis chu bur phyung ngo / /dge slong dag de lta bas na 'di ltar bslab par bya ste/ 'dod chags spang ba'i phyir 'bad par bya'o/ /zhe sdang spang </text></item>
<item><p>52b6</p><section>'dul ba</section><text>ba'i phyir dang / gti mug spang ba'i phyir 'bad par bya ste/ dge slong dag khyed kyis de ltar bslab par bya'o/ /las dang po pa dang / smyos pa dang / sems 'khrugs pa dang / tshor ba dag gis nyen pa la ni ltung ba med do/ /</text></item>
<item><p>52b7</p><section>'dul ba</section><text>pham par 'gyur ba dang po rdzogs s+ho// // sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /de'i tshe na sngon rdza mkhan dge slong nor can rgyal po'i </text></item>
<item><p>52b8</p><section>'dul ba</section><text>khab na dgon pa'i spyil bu na gnas so/ /de nas sngon rdza mkhan dge slong nor can rgyal po'i khab tu spyod yul du zhugs pa dang / rgyal po'i khab kyi mi ba lang rdzi dag dang / phyugs rdzi dag dang / rtswa thun dag dang / shing thun dag </text></item>
<item><p>53a1</p><section>'dul ba</section><text>dang / lam gyis 'tsho ba dag dang / lam gol bas 'tsho ba'i mi dag gis spyil bu bcom zhing rnam par dkrugs te/ rtswa dang / shing thams cad kyang khyer ro/ /de'i 'og tu sngon rdza mkhan dge slong nor can 'ongs pa dang / sngon </text></item>
<item><p>53a2</p><section>'dul ba</section><text>rdza mkhan dge slong nor can gyis spyil bu bcom zhing rnam par dkrugs te/ rtswa dang / shing thams cad kyang khyer ba mthong ngo / /mthong nas yang rtswa dang / shing blangs te spyil bu gzhan byed do/ /sngon rdza mkhan dge slong nor can lan </text></item>
<item><p>53a3</p><section>'dul ba</section><text>gnyis lan gsum du rgyal po'i khab tu spyod yul du zhugs pa dang / rgyal po'i khab kyi mi ba lang rdzi dag dang / phyugs rdzi dag dang / rtswa thun dag dang / shing thun dag dang / lam gyis 'tsho ba dag dang / lam gol bas 'tsho ba'i mi dag gis </text></item>
<item><p>53a4</p><section>'dul ba</section><text>spyil bu bcom zhing rnam par dkrugs te/ rtswa dang / shing thams cad kyang khyer ro/ /de'i 'og tu sngon rdza mkhan dge slong nor can 'ongs pa dang / sngon rdza mkhan dge slong nor can gyis spyil bu bcom zhing rnam par dkrugs te/ rtswa dang / shing </text></item>
<item><p>53a5</p><section>'dul ba</section><text>thams cad kyang khyer ba mthong ngo / /de nas sngon rdza mkhan dge slong nor can 'di snyam du sems te/ 'di ltar bdag rgyal po'i khab tu spyod yul du zhugs pa dang rgyal po'i khab kyi mi ba lang rdzi dag dang / phyugs rdzi dag dang / rtswa thun </text></item>
<item><p>53a6</p><section>'dul ba</section><text>dag dang / shing thun dag dang / lam gyis 'tsho ba dag dang / lam gol bas 'tsho ba'i mi dag gis lan gsum gyi bar du spyil bu bcom zhing rnam par dkrugs te/ rtswa dang / shing thams cad kyang khyer ba ni kye ma'o sdug bsngal/ kye ma'o mi </text></item>
<item><p>53a7</p><section>'dul ba</section><text>bzad de/ bdag pha'i bzo'i gnas dang / las kyi gnas la mkhas kyis bdag gi gnas khang thams cad sa las byas pa zhig bya'o snyam mo/ /de nas sngon rdza mkhan dge slong nor can gyis lus kyis sa dag bskyas shing bskyas shing srog </text></item>
<item><p>53a8</p><section>'dul ba</section><text>chags med pa'i chus sbangs te/ gnas khang gi gzhi'i rmang dang / thog dang / ka ba dang / steng rim rtsig par byed cing / chos gos kyi rdang khung dang / chos gos kyi rdang dang / stegs dang / khri dang / khri'u dang / an khri'u dang / sgo skyes dag kyang byed do de </text></item>
<item><p>53b1</p><section>'dul ba</section><text>skams par rig nas kha dog can gyis skud par byed cing kha dog can gyis bskus nas shing dang / lci ba dang / rtswa skam po dag bcer te so gtong bar byed do/ /de'i gnas khang de tshos pa shin du tshos pa/ grub pa mchog tu grub pa/ dmar ba/</text></item>
<item><p>53b2</p><section>'dul ba</section><text>mdog dmar ba/ 'od dmar ba 'di lta ste/ dper na me tog ban d+hu dzi ba ka 'dra'o/ /de nas sngon rdza mkhan dge slong nor can 'di snyam du sems te/ bdag gi gnas khang tshos pa shin du tshos pa/ grub pa mchog tu grub pa/ dmar ba/ mdog dmar </text></item>
<item><p>53b3</p><section>'dul ba</section><text>ba/ 'od dmar ba/ 'di lta ste/ dper na me tog ban d+hu dzi ba ka 'dras/ bdag gis da ni gnas khang gi dus ston bya'o snyam mo/ /de nas sngon rdza mkhan dge slong nor can gyis dge slong nyen kor ba dag la gnas khang ltar bcug ste/ lhung </text></item>
<item><p>53b4</p><section>'dul ba</section><text>bzed dang chos gos thogs nas ljongs rgyur song ngo / /chos nyid kyis na sangs rgyas bcom ldan 'das gson zhing bzhugs te 'tsho zhing gzhes pa dag ni 'dul bar gyur pa'i dbang gis dus dang dus su sems can dmyal ba </text></item>
<item><p>53b5</p><section>'dul ba</section><text>rgyur gshegs pa dang / dud 'gro rgyu ba dang / yi dwags rgyu ba dang / lha rgyu ba dang / ljongs rgyu ba dang / chu klung rgyu ba dang / dgon par rgyu ba dang / dur khrod rgyu ba dang / ri rgyu ba dang / gtsug lag khang rgyur gshegs so/ /don 'dir ni sangs rgyas </text></item>
<item><p>53b6</p><section>'dul ba</section><text>bcom ldan 'das gtsug lag khang rgyur gshegs par bzhed nas/ tshe dang ldan pa kun dga' bo la bka' stsal pa/ kun dga' bo song la dge slong rnams la dge slong dag de bzhin gshegs pa da gtsug lag khang rgyur </text></item>
<item><p>53b7</p><section>'dul ba</section><text>gshegs kyis khyed cag las gang de bzhin gshegs pa dang / thabs cig gtsug lag khang rgyur 'gro bar spro ba des chos gos dag long shig ces bsgo shig /tshe dang ldan pa kun dga' bos bcom ldan 'das bka' </text></item>
<item><p>53b8</p><section>'dul ba</section><text>bzhin 'tshal zhes bcom ldan 'das las mnyan nas/ lde mig kyog po thogs te kun dga'i ra ba nas kun dga'i ra bar gtsug lag khang nas gtsug lag khang du/ khang khyim nas khang khyim du 'chags nas 'chag </text></item>
<item><p>54a1</p><section>'dul ba</section><text>sar gol bar 'gro zhing drang por 'gro ba na dge slong de dag mthong nas 'di skad ces smras so/ /tshe dang ldan pa dag bcom ldan 'das da gtsug lag khang rgyur gshegs kyis khyed cag las gang bcom ldan 'das dang thabs </text></item>
<item><p>54a2</p><section>'dul ba</section><text>gcig gtsug lag khang rgyur 'gro bar spro ba des chos gos dag long shig /dge slong de dag gis tshe dang ldan pa bka' bzhin 'tshal zhes tshe dang ldan pa kun dga' bo las mnyan nas chos gos dag blangs te/ bcom ldan 'das ga </text></item>
<item><p>54a3</p><section>'dul ba</section><text>la ba der dong ngo / /de nas bcom ldan 'das dge slong rab tu mang po dag dang thabs gcig gtsug lag khang rgyur gshegs te/ mthar gyis gtsug lag khang rgyu zhing gshegs pa na sngon rdza mkhan dge slong nor can gyi gtsug lag </text></item>
<item><p>54a4</p><section>'dul ba</section><text>khang ga la ba der gshegs pa dang / bcom ldan 'das kyis sngon rdza mkhan dge slong nor can gyi gnas khang tshos pa shin du tshos pa/ grub pa mchog tu grub pa/ dmar ba/ mdog dmar ba/ 'od dmar ba 'di lta ste dper na me tog </text></item>
<item><p>54a5</p><section>'dul ba</section><text>ban d+hu dzi ba ka 'dra ba gzigs so/ /gzigs nas dge slong rnams la bka' stsal pa/ dge slong dag gnas khang 'di su'i yin/ btsun pa sngon rdza mkhan dge slong nor can gyi lags so/ /dge slong dag nga la gzhi 'dis mu </text></item>
<item><p>54a6</p><section>'dul ba</section><text>stegs can dag dge sbyong gau ta ma 'dug bzhin du nyan thos rnams la zag pa'i gnas lta bu'i chos kha cig byung bar gyur to/ /zhes kha zer bar 'gyur gyis gnas khang shig cig rnam par dkrugs shig /dge slong de dag gis </text></item>
<item><p>54a7</p><section>'dul ba</section><text>'di lta ste/ ston pa'i bka' lung gis gnas khang bshig cing rnam par dkrugs so/ /bcom ldan 'das kyang gnas khang bshig cing rnam par dkrugs nas gshegs so/ /sngon rdza mkhan dge slong nor can 'ongs </text></item>
<item><p>54a8</p><section>'dul ba</section><text>pa dang / sngon rdza mkhan dge slong nor can gyi gnas khang bshig cing rnam par dkrugs pa mthong ngo / /mthong nas dge slong nyen kor ba rnams la smras pa/ tshe dang ldan pa dag kho bo'i gnas khang sus bshig cing rnam par </text></item>
<item><p>54b1</p><section>'dul ba</section><text>dkrugs/ tshe dang ldan pa 'di lta ste/ ston pa'i bka' lung gis dge slong dag gis so/ /gal te bcom ldan 'das chos kyi rje bde bar gshegs pa chos kyi rjes bshig na bshig pa legs so/ /de'i tshe na grong khyer rgyal po'i khab na/</text></item>
<item><p>54b2</p><section>'dul ba</section><text>shing srung ba'i mi sna chen po la gtogs pa sngon rdza mkhan dge slong nor can gyi gtam 'dres pa/ phebs par smra ba/ smos 'drin 'grogs bshes shig 'dug go/ /de nas sngon rdza mkhan dge slong nor can 'di snyam du sems te grong khyer/</text></item>
<item><p>54b3</p><section>'dul ba</section><text>rgyal po'i khab na shing srung ba'i mi sna chen po la gtogs pa bdag gi gtam 'dres pa/ phebs par smra ba/ smos 'drin 'grogs bshes shig yod kyis bdag gis gnas khang thams cad shing las byas pa zhig bya'o snyam du shes </text></item>
<item><p>54b4</p><section>'dul ba</section><text>shing rig nas/ shing srung ba'i mi sna chen po la gtogs pa ga la ba der song ste phyin nas shing srung ba'i mi sna chen po la gtogs pa la 'di skad ces smras so/ /kye nang po shes par gyis shig /lus 'phags ma'i bu ma ga d+har byung </text></item>
<item><p>54b5</p><section>'dul ba</section><text>ba'i rgyal po ma skyes dgras bdag la shing dag byin pa de dag 'dren par 'dod kyis bdag la byin cig /'phags pa gal te lhas khyod la zhugs shing dag gsol na gsol ba legs kyis khyod ci bder snoms shig /de nas sngon </text></item>
<item><p>54b6</p><section>'dul ba</section><text>rdza mkhan dge slong nor can gyis lus 'phags ma'i bu ma ga d+har byung ba'i rgyal po ma skyes dgra'i shing gang dag grong khyer rgyal po'i khab ral ba dang 'drums pa bcos pa'i phyir brel ba'i don du bzhag pa/ sbas pa shin du sbas pa/</text></item>
<item><p>54b7</p><section>'dul ba</section><text>bsrungs pa shin du bsrungs pa gang yin pa su la yang ster bar sla ba ma yin pa de dag las shing kha cig phyung ste bcad cing gshegs nas 'dren par byed do/ /grong khyer srung ba'i mi sna chen po la gtogs pa zhig grong khyer rgyal po'i </text></item>
<item><p>54b8</p><section>'dul ba</section><text>khab kyi mkhar phyi'i lam nyul ba na lus 'phags ma'i bu ma ga d+har byung ba'i rgyal po ma skyes dgra'i shing gang dag grong khyer rgyal po'i khab ral ba dang 'drums pa bcos pa'i phyir brel ba'i don du bzhag pa/ sbas pa shin </text></item>
<item><p>55a1</p><section>'dul ba</section><text>du sbas pa/ bsrungs pa shin du bsrungs pa gang yin pa su la yang ster bar sla ba ma yin pa de dag las shing kha cig phyung ste bcad cing gshegs nas drangs pa mthong ngo / /mthong nas de 'di ltar lus 'phags ma'i bu </text></item>
<item><p>55a2</p><section>'dul ba</section><text>ma ga d+har byung ba'i rgyal po ma skyes dgra'i shing gang dag grong khyer rgyal po'i khab ral ba dang 'drums pa bcos pa'i phyir brel ba'i don du bzhag pa/ sbas pa/ shin du sbas pa bsrungs pa shin du bsrungs pa gang yin pa su la yang </text></item>
<item><p>55a3</p><section>'dul ba</section><text>ster bar sla ba ma yin pa de dag las shing kha cig phyung ste bcad cing gshegs nas drangs pa las na/ lus 'phags ma'i bu ma ga d+har byung ba'i rgyal po ma skyes dgra'i grong khyer rgyal po'i khab tu thong mi pa 'am/ chom rkun pa 'am dgra </text></item>
<item><p>55a4</p><section>'dul ba</section><text>bo 'ga' zhig zhugs par ma gyur tam snyam du 'jigs par gyur/ sngangs par gyur/ spu zing zhes byed par gyur to/ /de nas shing srung ba'i mi sna chen po la gtogs pa ga la ba der song ste phyin nas shing srung ba'i mi sna chen po la gtogs </text></item>
<item><p>55a5</p><section>'dul ba</section><text>pa de la 'di skad ces smras so/ /kye nang po shes par gyis shig /bdag 'di na grong khyer rgyal po'i khab kyi mkhar phyi'i lam nyul ba na lus 'phags ma'i bu ma ga d+har byung ba'i rgyal po ma skyes dgra'i shing gang dag grong khyer </text></item>
<item><p>55a6</p><section>'dul ba</section><text>rgyal po'i khab ral ba dang / 'drums pa bcos pa'i phyir brel ba'i don du bzhag pa/ sbas pa shin du sbas pa/ bsrungs pa shin du bsrungs pa gang yin pa su la yang ster bar sla ba ma yin pa de dag las shing kha cig phyung ste/</text></item>
<item><p>55a7</p><section>'dul ba</section><text>bcad cing gshegs nas drangs pa mthong ngo / /mthong nas bdag 'di ltar lus 'phags ma'i bu ma ga d+har byung ba'i rgyal po ma skyes dgra'i shing gang dag grong khyer rgyal po'i khab ral ba dang 'drums pa bcos pa'i </text></item>
<item><p>55a8</p><section>'dul ba</section><text>phyir brel ba'i don du bzhag pa/ sbas pa shin du sbas pa/ bsrungs pa shin du bsrungs pa gang yin pa su la yang ster bar sla ba ma yin pa de dag las shing kha cig phyung ste bcad cing gshegs nas drangs pa las na/</text></item>
<item><p>55b1</p><section>'dul ba</section><text>lus 'phags ma'i bu ma ga d+har byung ba'i rgyal po ma skyes dgra'i grong khyer rgyal po'i khab tu thong mi pa 'am/ chom rkun pa 'am/ dgra bo 'ga' zhig zhugs par ma gyur tam snyam du 'jigs par gyur/ dngangs par gyur/</text></item>
<item><p>55b2</p><section>'dul ba</section><text>spu zing zhes byed par gyur na/ kye nang po khyod kyis shing dag su la yang ma byin nam/ kye nang po su la yang ma byin te 'on kyang sngon rdza mkhan dge slong nor can 'ongs nas de 'di skad ces kye nang po shes par gyis shig /lus 'phags ma'i </text></item>
<item><p>55b3</p><section>'dul ba</section><text>bu ma ga d+har byung ba'i rgyal po ma skyes dgras bdag la shing dag byin pa de dag 'dren par 'dod kyis bdag la byin cig ces zer nas/ bdag gis de la 'di skad ces 'phags pa gal te lhas khyod la zhugs shing dag gsol na/</text></item>
<item><p>55b4</p><section>'dul ba</section><text>gsol ba legs kyis khyod ci bder snoms shig ces brjod pas des drangs pa 'am gcig tu ma gyur tam/ de nas grong khyer srung ba'i mi sna chen po la gtogs pa lus 'phags ma'i bu ma ga d+har byung ba'i rgyal po ma skyes dgra ga la ba </text></item>
<item><p>55b5</p><section>'dul ba</section><text>der song ste phyin nas/ lus 'phags ma'i bu ma ga d+har byung ba'i rgyal po ma skyes dgra la 'di skad ces smras so/ /lha mkhyen par mdzod cig /bdag 'di na grong khyer rgyal po'i khab kyi mkhar phyi'i shul nyul ba na lha'i zhugs </text></item>
<item><p>55b6</p><section>'dul ba</section><text>shing gang dag grong khyer rgyal po'i khab ral ba dang / 'drums pa bcos pa'i slad du thugs brel ba'i don du bzhag pa/ sbas pa shin du sbas pa/ bsrungs pa shin du bsrungs pa gang lags pa su la yang stsal bar sla ba ma </text></item>
<item><p>55b7</p><section>'dul ba</section><text>lags pa de dag las zhugs shing kha cig phyung ste bcad cing gshegs nas drangs pa mthong ngo / /mthong nas bdag 'di ltar lha'i zhugs shing gang dag grong khyer rgyal po'i khab ral ba dang / 'drums pa bcos pa'i slad du </text></item>
<item><p>55b8</p><section>'dul ba</section><text>thugs brel ba'i don du bzhag pa/ sbas pa shin du sbas pa/ bsrungs pa shin du bsrungs pa/ gang lags pa su la yang stsal bar sla ba ma lags pa de dag las zhugs shing kha cig phyung ste bcad cing gshegs nas </text></item>
<item><p>56a1</p><section>'dul ba</section><text>drangs pa las na/ lha'i grong khyer rgyal po'i khab tu thong mi pa 'am/ chom rkun pa 'am/ dgra bo 'ga' zhig zhugs par ma gyur tam snyam du 'jigs par gyur/ dngangs par gyur spu zing zhes bgyid par gyur nas/</text></item>
<item><p>56a2</p><section>'dul ba</section><text>zhugs shing srung ba'i mi sna chen po la gtogs pa ga la ba der mchis te mchis nas zhugs shing srung ba'i mi sna chen po la gtogs pa la 'di skad ces kye nang po shes par gyis shig /bdag 'di na grong khyer rgyal po'i khab kyi </text></item>
<item><p>56a3</p><section>'dul ba</section><text>mkhar phyi'i lam nyul ba na lha'i shing gang dag grong khyer rgyal po'i khab ral ba dang 'drums pa bcos pa'i phyir brel ba'i don du bzhag pa/ sbas pa shin du sbas pa/ bsrungs pa shin du bsrungs pa gang yin pa su la yang ster bar sla </text></item>
<item><p>56a4</p><section>'dul ba</section><text>ba ma yin pa de dag las shing kha cig phyung ste bcad cing gshags nas drangs pa mthong na/ kye nang po khyod kyis shing dag su la yang ma byin nam zhes bgyis na/ de 'di skad ces kye nang po su la yang ma byin te/ 'on kyang sngon rdza </text></item>
<item><p>56a5</p><section>'dul ba</section><text>mkhan dge slong nor can 'ongs nas/ de 'di skad ces kye nang po shes par gyis shig /lus 'phags ma'i bu ma ga d+har byung ba'i rgyal po ma skyes dgras bdag la shing dag byin pa de dag 'dren par 'dod kyis bdag la byin cig ces </text></item>
<item><p>56a6</p><section>'dul ba</section><text>zer nas/ bdag gis de la 'di skad ces 'phags pa gal te lhas khyod la zhugs shing dag gsol na/ gsol ba legs kyis khyod ci bder snoms shig /ces brjod pas des drangs pa 'am cig tu ma gyur tam zhes mchi </text></item>
<item><p>56a7</p><section>'dul ba</section><text>na/ lhas zhugs shing dag su la yang stsal tam/ kwa'e nang rje su la yang ma byin no/ /lha zhugs shing srung ba'i mi sna chen po la gtogs pa de skad mchi'o/ /de nas lus 'phags ma'i bu ma ga d+har byung ba'i rgyal po ma skyes dgras </text></item>
<item><p>56a8</p><section>'dul ba</section><text>mi zhig la smras pa/ kwa'e nang rje tshur shog /shing srung ba'i mi sna chen po la gtogs pa ga la ba der song la phyin nas/ shing srung ba'i mi sna chen po la gtogs pa la 'di skad ces/ kwa'e nang rje khyod la lus 'phags ma'i </text></item>
<item><p>56b1</p><section>'dul ba</section><text>bu ma ga d+har byung ba'i rgyal po ma skyes dgra gsung ngo / /zhes gyis shig /mi des lha bka' bzhin 'tshal zhes lus 'phags ma'i bu ma ga d+har byung ba'i rgyal po ma skyes dgra las mnyan nas shing srung ba'i mi sna chen po la gtogs pa ga </text></item>
<item><p>56b2</p><section>'dul ba</section><text>la ba der song ste phyin nas/ shing srung ba'i mi sna chen po la gtogs pa la 'di skad ces smras so/ /kye nang po shes par gyis shig /khyod la lus 'phags ma'i bu ma ga d+har byung ba'i rgyal po ma skyes dgra gsung ngo / /shing srung ba'i mi </text></item>
<item><p>56b3</p><section>'dul ba</section><text>sna chen po la gtogs pas kye nang po bka' bzhin 'tshal zhes mi de las mnyan nas lus 'phags ma'i bu ma ga d+har byung ba'i rgyal po ma skyes dgra'i drung du 'phags so/ /de'i tshe na sngon rdza mkhan dge slong nor can bya ba 'ga' zhig </text></item>
<item><p>56b4</p><section>'dul ba</section><text>la rgyal po'i khab tu 'phags par gyur pa dang / shing srung ba'i mi sna chen po la gtogs pas/ sngon rdza mkhan dge slong nor can thag ring po kho na nas mthong ngo / /mthong nas sngon rdza mkhan dge slong nor can la 'di skad ces smras so/ /</text></item>
<item><p>56b5</p><section>'dul ba</section><text>'phags pa mkhyen par mdzod cig /bdag ni zhugs shing de dag gi slad du bkug go/ /kye nang po khyod song shig dang bdag kyang 'ong ngo / /de nas shing srung ba'i mi sna chen po la gtogs pa dang / sngon rdza mkhan dge slong nor can dang /</text></item>
<item><p>56b6</p><section>'dul ba</section><text>mi de yang lus 'phags ma'i bu ma ga d+har byung ba'i rgyal po ma skyes dgra'i gnas ga la ba der dong ste/ phyin nas rgyal po'i sgor bsdad do/ /de nas mi de lus 'phags ma'i bu ma ga d+har byung ba'i rgyal po ma skyes dgra ga la ba der song ste </text></item>
<item><p>56b7</p><section>'dul ba</section><text>phyin nas/ lus 'phags ma'i bu ma ga d+har byung ba'i rgyal po ma skyes dgra la 'di skad ces smras so/ /lha zhugs shing srung ba'i mi sna chen po la gtogs pa de chab sgo na sdod do/ /rab tu byung ba de yang ma sbran pa nyid du </text></item>
<item><p>56b8</p><section>'dul ba</section><text>mchis so/ /kwa'e nang rje shing srung ba'i mi sna chen po la gtogs pa re shig zhog la rab tu byung ba de 'jug tu chug shig /mi des lha bka' bzhin 'tshal zhes lus 'phags ma'i bu ma ga d+har byung ba'i rgyal po ma skyes dgra las </text></item>
<item><p>57a1</p><section>'dul ba</section><text>mnyan nas sngon rdza mkhan dge slong nor can ga la ba der song ste phyin nas/ sngon rdza mkhan dge slong nor can la 'di skad ces smras so/ /'phags pa mkhyen par mdzod cig /khyod la lus 'phags ma'i bu ma ga d+har </text></item>
<item><p>57a2</p><section>'dul ba</section><text>byung ba'i rgyal po ma skyes dgra gsung ngo / /sngon rdza mkhan dge slong nor can gyi kye nang po bka' bzhin 'tshal zhes mi de las mnyan nas lus 'phags ma'i bu ma ga d+har byung ba'i rgyal po ma skyes dgra ga la ba der song ste phyin nas/</text></item>
<item><p>57a3</p><section>'dul ba</section><text>lus 'phags ma'i bu ma ga d+har byung ba'i rgyal po ma skyes dgra la a rog khya zhes byas te mtha' gcig tu 'dug go/ /sngon rdza mkhan dge slong nor can mtha' gcig tu 'dug pa la/ lus 'phags ma'i bu ma ga d+har byung ba'i </text></item>
<item><p>57a4</p><section>'dul ba</section><text>rgyal po ma skyes dgras 'di skad ces smras so/ /'phags pas shing ma byin pa dag blang du rung ngam/ lha mi rung ngo / /'o na khyod kyis ci'i phyir blangs/ lhas stsal pa dag go/ /'phags pa mi dran no/ /bdag gis lhas </text></item>
<item><p>57a5</p><section>'dul ba</section><text>dgongs par bgyi'o/ /lhas yab kyi rgyal srid kyi dbang phyug mnga' bdag tu mnga' bzhes par gyur nas ring po ma lags par nga'i mnga' ris na dge sbyong dang / bram zer rang bzhin bzang bar grags pa rtswa dang / shing dang </text></item>
<item><p>57a6</p><section>'dul ba</section><text>chu ma byin pa yongs su mi spyod pa gang dag 'khod pa de dag deng phyin chad ci bder spyod cig ces de lta bu'i khyu mchog gi bka' rgya chen po btags te/ gcig tu dang du bzhes shing 'khor gyi nang du yang dag par seng ge'i sgra bsgrags </text></item>
<item><p>57a7</p><section>'dul ba</section><text>pa lhas dgongs shig /'phags pa de ni kho bos yongs su ma bzung ba la bsams te smras kyi/ 'di ni yongs su bzung ba dang bcas pa yin no/ /lha re shig yongs su ma bzung ba gang lags pa de la lhas ci bgyir </text></item>
<item><p>57a8</p><section>'dul ba</section><text>mchis/ de skad ces smras pa dang / lus 'phags ma'i bu ma ga d+har byung ba'i rgyal po ma skyes dgra khros 'khrugs rngam par gyur cing yid mi dga' nas 'phral bar 'phral rtsa gsum bsgreng zhing khro gnyer bsdus/ bzhin bsgyur/</text></item>
<item><p>57b1</p><section>'dul ba</section><text>mig bgrad de lag mthil gnyis 'dril zhing 'di skad ces smras so/ /dge sbyong bsad pa'i rigs pa khyod song la phyin chad de lta ma byed cig /de nas 'khor des shes ldan dag lus 'phags ma'i bu ma ga d+har byung ba'i rgyal po ma skyes dgra </text></item>
<item><p>57b2</p><section>'dul ba</section><text>'di tsam du gtum pa 'di tsam du rtun ngas pa/ 'di tsam du drag shul che ba/ 'di tsam du tsham tshom med pa des dge sbyong gsad pa'i rigs pa khyod ces bya ba'i tshig snying po med pas spyos te btang ba ni ngo mtshar to zhes skad phyung zhing sgra mthon </text></item>
<item><p>57b3</p><section>'dul ba</section><text>po dang / sgra chen po phyung bar gyur to/ /de nas sngon rdza mkhan dge slong nor can gtsug lag khang du song ste dge slong rnams la smras pa/ tshe dang ldan pa dag lus 'phags ma'i bu ma ga d+har byung ba'i rgyal po ma skyes dgras kho bo gyod la </text></item>
<item><p>57b4</p><section>'dul ba</section><text>bskrin cing srog dang bral bar de'u byas so/ /dge slong dag gis ci'i phyir zhes dris pa dang / des skabs de dge slong rnams la brjod nas/ dge slong rnams kyis bcom ldan 'das la gsol to/ /de nas bcom ldan 'das kyis </text></item>
<item><p>57b5</p><section>'dul ba</section><text>tshe dang ldan pa kun dga' bo la bka' stsal pa/ kun dga' bo snam sbyar gyon te dge slong phyi bzhin 'brang ba'i dge sbyong zhig dang song la rgyal po'i khab tu zhugs te grong khyer rgyal po'i khab kyi lam po che dang / srang dang / bzhi mdo dang / sum </text></item>
<item><p>57b6</p><section>'dul ba</section><text>mdo dag dang / bka' 'dogs pa'i gnas dag tu 'dug la/ dad pa can dag dang / ma dad pa dag dang / bram ze dang / khyim bdag dag dang / grong rdal pa dag dang / yul mi dag dang / nor can dag dang / tshong dpon dag dang / ded dpon dag </text></item>
<item><p>57b7</p><section>'dul ba</section><text>la shes ldan dag lus 'phags ma'i bu ma ga d+har byung ba'i rgyal po ma skyes dgras ji tsam ma byin par blangs pas/ gyod la skrin cing srog dang 'bral bar byed ces dris shig /tshe dang ldan pa kun dga' bos btsun pa bka' bzhin </text></item>
<item><p>57b8</p><section>'dul ba</section><text>'tshal zhes bcom ldan 'das las mnyan nas rgyal po'i khab tu zhugs te grong khyer rgyal po'i khab kyi lam po che dang / srang dang / bzhi mdo dang / sum mdo dag dang / bka' 'dogs pa'i gnas dag tu 'dug nas dad pa can </text></item>
<item><p>58a1</p><section>'dul ba</section><text>dag dang / ma dad pa dag dang / bram ze dang / khyim bdag dang / grong rdal pa dag dang / yul mi dag dang / nor can dag dang / tshong dpon dag dang / ded dpon dag la smras pa/ shes ldan dag lus 'phags ma'i bu ma ga </text></item>
<item><p>58a2</p><section>'dul ba</section><text>d+har byung ba'i rgyal po ma skyes dgras ji tsam ma byin par blangs pas gyod la skrin cing srog dang bral bar byed/ de dag gis smras pa/ btsun pa kun dga' bo ma sha ka lnga 'am/ ma sha ka lnga las lhag pas so/ /de nas tshe dang ldan pa kun dga' bo </text></item>
<item><p>58a3</p><section>'dul ba</section><text>rgyal po'i khab nas byung nas/ bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la tshe dang ldan pa kun </text></item>
<item><p>58a4</p><section>'dul ba</section><text>dga' bos 'di skad ces gsol to/ /btsun pa bdag gzod snam sbyar 'tshal te dge slong slad bzhin 'brang ba'i dge sbyong zhig dang / rgyal po'i khab tu zhugs nas grong khyer rgyal po'i khab kyi lam po che dang / srang dang / bzhi mdo dang /</text></item>
<item><p>58a5</p><section>'dul ba</section><text>sum mdo dag dang / bka' 'dogs pa'i gnas dag tu mchis te/ dad pa can dag dang / ma dad pa dag dang / bram ze dang / khyim bdag dang / grong rdal pa dag dang / yul mi dag dang / nor can dag dang / tshong dpon dag dang / ded </text></item>
<item><p>58a6</p><section>'dul ba</section><text>dpon dag la shes ldan dag lus 'phags ma'i bu ma ga d+har byung ba'i rgyal po ma skyes dgras ji tsam ma byin par blangs pas gyod la skrin cing srog dang bral bar bgyid ces smras na/ de dag gi mchid nas btsun pa kun dga' bo ma sha </text></item>
<item><p>58a7</p><section>'dul ba</section><text>ka lnga 'am/ ma sha ka lnga las lhag pas so zhes mchi'o/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /de bzhin gshegs pa ni don gyi dbang gnyis </text></item>
<item><p>58a8</p><section>'dul ba</section><text>gzigs pa na/ dge slong gi dge 'dun sdud par mdzad de/ 'di lta ste/ nga'i nyan thos rnams kyis kun shes pa nyid du bya ba'i phyir dang / ngas 'dul ba la bslab pa'i gzhi legs par bcas par 'gyur ba'o/ /sangs rgyas bcom </text></item>
<item><p>58b1</p><section>'dul ba</section><text>ldan 'das rnams ni mkhyen bzhin du rmed par mdzad pa ste/ mkhyen bzhin du rmed pa/ mkhyen kyang mi rmed pa/ dus su rmed pa/ dus las yol bar mi rmed pa/ don dang ldan pa rmed pa/ don dang mi ldan pa mi rmed pas/ sangs rgyas bcom </text></item>
<item><p>58b2</p><section>'dul ba</section><text>ldan 'das rnams ni don dang mi ldan pa rmed pa la chu lon gyis zlog par mdzad pa yin no/ /de la sangs rgyas bcom ldan 'das rnams ni don dang ldan pa rmed pa la dus mkhyen pa yin pas sangs rgyas bcom ldan 'das kyis sngon rdza mkhan </text></item>
<item><p>58b3</p><section>'dul ba</section><text>dge slong nor can la rmas pa/ nor can khyod kyis mi mdzes pa de lta bu de byas par gyur pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/</text></item>
<item><p>58b4</p><section>'dul ba</section><text>tshul dang 'thun pa ma yin pa de ni rab tu byung bas bya ba ma yin no/ /nor can ngas 'dod chags 'dod chags dang bral bar bya ba'i phyir sems rnam par grol ba dang / shes rab rnam par grol ba'i chos bstan pa dang / zhe sdang </text></item>
<item><p>58b5</p><section>'dul ba</section><text>'dod chags dang bral bar bya ba dang / gti mug 'dod chags dang bral bar bya ba'i phyir sems rnam par grol ba dang / shes rab rnam par grol ba'i chos bstan pa la khyod kyis ci'i phyir mi mdzes pa de lta bu de byas par gyur </text></item>
<item><p>58b6</p><section>'dul ba</section><text>ces rnam par smad par mdzad do/ /de nas bcom ldan 'das kyis rnam grangs du mas rnam par smad nas/ dge slong rnams la bka' stsal pa/ dge slong dag de lta bas na/ phan yon bcu yang dag par gzigs pas 'dul </text></item>
<item><p>58b7</p><section>'dul ba</section><text>ba la nyan thos rnams kyi bslab pa'i gzhi bca' bar bya ste/ 'di lta ste/ dge 'dun bsdu ba'i phyir dang / dge 'dun legs par bya ba'i phyir dang / dge 'dun bde bar gnas par bya ba'i phyir dang / gnong mi bkur ba'i gang zag </text></item>
<item><p>58b8</p><section>'dul ba</section><text>rnams tshar gcad par bya ba'i phyir dang / ngo tsha shes pa rnams bde bar gnas par bya ba'i phyir dang / mngon par ma dad pa rnams mngon par dad par bya ba'i phyir dang / mngon par dad pa rnams phyir zhing 'byung bar bya ba'i </text></item>
<item><p>59a1</p><section>'dul ba</section><text>phyir dang / tshe 'di'i zag pa rnams bsdam par bya ba'i phyir dang / tshe rabs phyi ma'i rnams bzlog par bya ba'i phyir dang / nga'i tshangs par spyod pa skye bo mang po la phan pa yangs par gyur pa lha dang mi'i </text></item>
<item><p>59a2</p><section>'dul ba</section><text>bar dag la yang dag par rab tu bstan pa yun ring du gnas par 'gyur ba'o/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang gzhan dag gi grong na 'dug pa 'am/ dgon </text></item>
<item><p>59a3</p><section>'dul ba</section><text>pa na 'dug pa ma byin pa rku ba'i grangs su gtogs pa/ blangs na ji tsam ma byin par blangs pas/ de rgyal po 'am/ blon po chen pos bzung nas/ de la 'di skad ces kye mi khyod ni rkun ma'o/ /byis pa'o/ /blun pa'o/ /</text></item>
<item><p>59a4</p><section>'dul ba</section><text>rku ba'o/ /zhes zer zhing gsod dam/ 'ching ngam/ spyug kyang rung ste/ dge slong de ltar ma byin par len na/ dge slong de yang pham par gyur pa yin gyis gnas par mi bya'o/ /yang dge slong gang zhes bya ba ni dge slong </text></item>
<item><p>59a5</p><section>'dul ba</section><text>bzhi po ming gi dge slong dang / khas 'che ba'i dge slong dang / slong ba'i phyir dge slong dang / nyon mongs pa bcom pa'i phyir dge slong las shes bya ba nas/ de na 'dir ni gsol ba dang / bzhi'i las mi g.yo ba gzhag par mi 'os </text></item>
<item><p>59a6</p><section>'dul ba</section><text>pas bsnyen par rdzogs pa gang yin par de dge slong du dgongs te zhes bya ba'i bar du snga ma bzhin te/ des na yang dge slong gang zhes gsungs so/ /gzhan dag gi zhes bya ba ni skyes pa dang / bud med dang / ma ning dag gi'o/ /</text></item>
<item><p>59a7</p><section>'dul ba</section><text>grong na 'dug pa 'am zhes bya ba ni ra ba'i nang na 'dug pa'o/ /dgon pa na 'dug pa zhes bya ba ni ra ba'i phyi rol na 'dug pa'o/ /ma byin pa zhes bya ba ni de la skyes pa 'am/ bud med dam/ ma ning gang gis kyang ma byin pa'o/ /</text></item>
<item><p>59a8</p><section>'dul ba</section><text>rku ba'i grangs su gtogs pa zhes bya ba ni ma byin pa de rku ba'i grangs su gtogs pa yang yin no/ /blangs na zhes bya ba ni len na'o/ /ji tsam ma byin par blangs pas zhes bya ba ni ma sha ka lnga 'am/ ma sha ka lnga las lhag pas so/ /de rgyal </text></item>
<item><p>59b1</p><section>'dul ba</section><text>po 'am zhes bya ba ni 'di lta ste/ bud med rgyal srid la dbang bskur bas dbang bskur bar gyur na de yang rgyal po rgyal rigs spyi bor dbang bskur ba yin la/ rgyal rigs dang / bram ze dang / rje'u rigs dang / dmangs rigs rgyal srid la dbang bskur bas dbang </text></item>
<item><p>59b2</p><section>'dul ba</section><text>bskur bar gyur na de yang rgyal po rgyal rigs spyi bor dbang bskur ba yin no/ /blon po chen pos shes bya ba ni de las gzhan pa blon po dang / rtsis mkhan dang / sna chen po la gtogs pa rgyal srid byed pa gsang tshig 'thun pas 'tsho ba gang dag </text></item>
<item><p>59b3</p><section>'dul ba</section><text>de la brten nas 'tsho bar byed pa dag gis so/ /bzung nas shes bya ba ni blangs nas so/ /de la 'di skad ces kye mi khyod ni rkun ma'o/ /byis pa'o/ /blun pa'o/ /rku ba'o zhes bya ba de dag ni spyo ba'i tshig go/ /zer zhing zhes bya ba ni rjod cing ngo / /</text></item>
<item><p>59b4</p><section>'dul ba</section><text>gsod dam zhes bya ba ni srog dang bral bar byed pa'o/ /'ching ngam zhes bya ba ni chings ma gsum po lcags las byas pa dang / shing las byas pa dang / rtswa las byas pa dag gis so/ /spyug kyang rung ste zhes bya ba ni yul med par byed kyang rung ste </text></item>
<item><p>59b5</p><section>'dul ba</section><text>'o/ /dge slong zhes bya ba ni gang la dge slong gis dngos po yod pa gang yin pa'o/ /dge slong gi dngos po gang zhe na/ bsnyen par rdzogs pa gang yin pa'o/ /bsnyen par rdzogs pa gang zhe na/ gsol ba dang bzhi'i las kyi bya ba byed pa nyid dang /</text></item>
<item><p>59b6</p><section>'dul ba</section><text>rtog pa nyid dang / yang dag par rtog pa nyid dang / mthar phyin par byed pa nyid dang / yang dag par mthar phyin par byed pa gang yin pa dang / gang zag de'i khas len pa dang / mngon par khas len pa dang / phyir mi zlog pa dang / phyir mi </text></item>
<item><p>59b7</p><section>'dul ba</section><text>zlog pa nyid dang / ngag dang / tshig dang / tha snyad dang / skad dang / rjod pa dang / nges pa'i tshig dang / tshig gi lam dang / tshig gi sgra dang / ngag gi las dang / ngag gi rnam par rig </text></item>
<item><p>59b8</p><section>'dul ba</section><text>byed gang yin pa'o/ /de yang zhes bya ba ni nye bar bstan pa dang / kun du bstan pa'i tshig bla dgas de yang ngo / /pham par gyur pa yin gyis zhes bya ba ni/ de mthar gyur pa dang / ltung ba dang / dman pa dang / mjug </text></item>
<item><p>60a1</p><section>'dul ba</section><text>na 'dug pa dang / tha chad dang / yid dang mi mthun pa gang yin pa'o/ /yang gang gis ltung ba de byas na byas ma thag tu dge slong du mi rung bar 'gyur/ dge sbyong du mi rung / shAkya'i sras kyir mi rung / dge slong gi dngos po las nyams </text></item>
<item><p>60a2</p><section>'dul ba</section><text>par 'gyur te/ de'i dge sbyong gi tshul zhig par 'gyur zhing / nyams pa bcom pa/ ltung ba/ pham par 'gyur ba ste/ de'i dge sbyong gi tshul phyir bslang du med par 'gyur ro/ /'di lta ste/ dper na shing ta la'i mgo bcad na sngon por 'gyur du mi rung </text></item>
<item><p>60a3</p><section>'dul ba</section><text>la 'phel zhing rgyas pa dang yangs par 'gyur du mi rung ba de bzhin du/ dge slong gis gnas de lta bu byas na byas ma thag tu dge slong du mi rung bar 'gyur/ dge sbyong du mi rung / shAkya'i sras kyir mi rung / dge slong gi dngos po las nyams par 'gyur te/ de'i </text></item>
<item><p>60a4</p><section>'dul ba</section><text>dge sbyong gi tshul zhig par 'gyur zhing / nyams pa/ bcom pa/ ltung ba/ pham par gyur pa ste/ de'i dge sbyong gi tshul phyir bslang du med par 'gyur bas des na pham par gyur pa yin gyis zhes gsungs so/ /gnas par mi bya'o zhes bya ba ni dge slong </text></item>
<item><p>60a5</p><section>'dul ba</section><text>rnams kyis de dang gso sbyong dang / dgag dbye dang / gsol ba dang / gsol ba dang gnyis dang / gsol ba dang bzhi'i las la gnas par mi bya'o/ /yang gang zag bcu gnyis po dag tu sko bas bsko bar mi bya ste/ de na gnas par mi bya'o zhes </text></item>
<item><p>60a6</p><section>'dul ba</section><text>gsungs so/ /de la ltung ba ji ltar 'gyur zhe na/ /spyi sdom la/ bdag nyid sa dang nam mkha' dang / /sa yi gcal dang bzhon dang gru/ /ston ka 'byung dang chu dang ni/ /rku dang sa gzhi 'chol ba dang / /rkang med dang ni gdol pa dang / /</text></item>
<item><p>60a7</p><section>'dul ba</section><text>'phyang bar gyur pa tha ma yin/ /sdom la/ bdag nyid dang ni ma byin dang / /sems dang yongs su bzung ba dang / /'du shes dang ni bzhi pa bzhi/ /lnga pa gnyis su byas pa yin/ /dge slong gis gzhan dag gi yo byad lci ba dag rgyu gsum </text></item>
<item><p>60a8</p><section>'dul ba</section><text>gyis ma byin par len na pham par 'gyur ro/ /gsum gang zhe na/ bdag nyid kyis dang / zhal ta byas te dang / mngags pas so/ /ji ltar bdag nyid kyis shes na/ bdag nyid kyis rku ba dang / bdag nyid kyis rkur 'jug pa dang /</text></item>
<item><p>60b1</p><section>'dul ba</section><text>bdag nyid kyis gnas nas gnas su sbed par byed pa ste/ de ltar bdag nyid kyis so/ /ji ltar zhal ta byas te zhe na/ zhal ta byas te rku ba dang / zhal ta byas te rkur 'dzud pa dang / zhal ta byas te gnas nas gnas su sbed par </text></item>
<item><p>60b2</p><section>'dul ba</section><text>byed pa ste/ de ltar zhal ta byas te'o/ /ji ltar mngags pas she na/ mngags pas rku ba dang / mngags pas rkur 'dzud pa dang / mngags pas gnas nas gnas su sbed par byed pa ste/ de ltar mngags pas so/ /dge slong </text></item>
<item><p>60b3</p><section>'dul ba</section><text>gis gzhan dag gi yo byad lci ba dag rgyu de gsum gyis ma byin par len na pham par 'gyur ro/ /gzhan yang dge slong gis gzhan dag gi yo byad lci ba dag rgyu gsum gyis ma byin par len na pham par 'gyur ro/ /gsum gang zhe na/</text></item>
<item><p>60b4</p><section>'dul ba</section><text>ma byin pa dang / lci ba dang / gnas nas gnas su sbed pa'o/ /ji ltar ma byin pa yin zhe na/ de la skyes pa 'am/ bud med dam/ ma ning gang gis kyang ma byin pa ste/ de ltar ma byin pa yin no/ /ji ltar lci ba yin zhe na/ ma sha </text></item>
<item><p>60b5</p><section>'dul ba</section><text>ka lnga 'am/ ma sha ka lnga las lhag pa ste/ de ltar lci ba yin no/ /ji ltar gnas nas gnas su sbed ce na/ gnas gang du bzhag par gyur pa'i gnas de nas spags shing gnas gzhan du 'jog par byed pa ste/ de ltar gnas nas </text></item>
<item><p>60b6</p><section>'dul ba</section><text>gnas su sbed do/ /dge slong gis gzhan dag gi yo byad lci ba dag rgyu de gsum gyis ma byin par len na pham par 'gyur ro/ /gzhan yang dge slong gis gzhan dag gi yo byad lci ba dag rgyu gsum gyis ma byin par len na pham par 'gyur ro/ /</text></item>
<item><p>60b7</p><section>'dul ba</section><text>gsum gang zhe na/ sems par byed pa dang / rtsol bar byed pa dang / gnas nas gnas su sbed pa'o/ /ji ltar sems par byed ce na/ de la rku sems nye bar gnas par gyur pa ste/ de ltar sems </text></item>
<item><p>60b8</p><section>'dul ba</section><text>par byed do/ /ji ltar rtsol bar byed ce na/ lag pa dag dang / rkang pa dag gis rtsol bar byed pa ste/ de ltar rtsol bar byed do/ /ji ltar gnas nas gnas su sbed ce na/ gnas gang du bzhag par gyur pa'i gnas </text></item>
<item><p>61a1</p><section>'dul ba</section><text>de nas spags shing gnas gzhan du 'jog par byed pa ste/ de ltar gnas nas gnas su sbed do/ /dge slong gis gzhan dag gi yo byad lci ba dag rgyu de gsum gyis ma byin par len na pham par 'gyur ro/ /</text></item>
<item><p>61a2</p><section>'dul ba</section><text>gzhan yang dge slong gis gzhan dag gi yo byad lci ba dag rgyu gsum gyis ma byin par len na pham par 'gyur ro/ /gsum gang zhe na/ gzhan gyis yongs su bzung ba dang / lci ba dang / gnas nas gnas su sbed pa'o/ /</text></item>
<item><p>61a3</p><section>'dul ba</section><text>ji ltar gzhan gyis yongs su bzung ba yin zhe na/ 'di lta ste/ yo byad lci ba dag gzhan skyes pa 'am/ bud med dam/ ma ning dag gis yongs su bzung bar gyur pa ste/ de ltar gzhan gyis yongs su bzung ba yin no/ /ji ltar </text></item>
<item><p>61a4</p><section>'dul ba</section><text>lci ba yin zhe na/ ma sha ka lnga 'am/ ma sha ka lnga las lhag pa ste/ de ltar lci ba yin no/ /ji ltar gnas nas gnas su sbed ce na/ gnas gang du bzhag par gyur pa'i gnas de nas spags shing gnas gzhan du 'jog par byed </text></item>
<item><p>61a5</p><section>'dul ba</section><text>pa ste/ de ltar gnas nas gnas su sbed do/ /dge slong gis gzhan dag gi yo byad lci ba dag rgyu de gsum gyis ma byin par len na pham par 'gyur ro/ /gzhan yang dge slong gis gzhan dag gi yo byad lci ba dag rgyu gsum </text></item>
<item><p>61a6</p><section>'dul ba</section><text>gyis ma byin par len na pham par 'gyur ro/ /gsum gang zhe na/ gzhan gyis yongs su bzung bar 'du shes pa dang / lci ba dang / gnas nas gnas su sbed pa'o/ /ji ltar gzhan gyis yongs su bzung bar 'du shes </text></item>
<item><p>61a7</p><section>'dul ba</section><text>pa yin zhe na/ 'di lta ste/ dge slong gis 'di ltar yo byad lci ba 'di dag gzhan skyes pa 'am/ bud med dam/ ma ning dag gis yongs su bzung bar 'du shes pa ste/ de ltar gzhan gyis yongs su bzung bar 'du shes </text></item>
<item><p>61a8</p><section>'dul ba</section><text>pa yin no/ /ji ltar lci ba yin zhe na/ ma sha ka lnga 'am/ ma sha ka lnga las lhag pa ste/ de ltar lci ba yin no/ /ji ltar gnas nas gnas su sbed ce na/ gnas gang du bzhag par gyur pa'i gnas de nas spags </text></item>
<item><p>61b1</p><section>'dul ba</section><text>shing gnas gzhan du 'jog par byed pa ste/ de ltar gnas nas gnas su sbed do/ /dge slong gis gzhan dag gi yo byad lci ba dag rgyu de gsum gyis ma byin par len na pham par 'gyur ro/ /dge slong gis gzhan dag gi yo byad lci </text></item>
<item><p>61b2</p><section>'dul ba</section><text>ba dag rgyu bzhis ma byin par len na pham par 'gyur ro/ /bzhi gang zhe na/ gzhan gyis yongs su bzung ba dang / gzhan gyis yongs su bzung bar 'du shes pa dang / lci ba dang / gnas nas gnas su sbed pa'o/ /ji ltar </text></item>
<item><p>61b3</p><section>'dul ba</section><text>gzhan gyis yongs su bzung ba yin zhe na/ 'di lta ste/ yo byad lci ba dag gzhan skyes pa 'am/ bud med dam/ ma ning dag gis yongs su bzung bar gyur pa ste/ de ltar gzhan gyis yongs su bzung ba yin no/ /ji ltar </text></item>
<item><p>61b4</p><section>'dul ba</section><text>gzhan gyis yongs su bzung bar 'du shes pa yin zhe na/ 'di lta ste/ dge slong gis 'di ltar yo byad lci ba 'di dag gzhan skyes pa 'am/ bud med dam/ ma ning dag gis yongs su bzung bar 'du shes pa ste/ de ltar gzhan </text></item>
<item><p>61b5</p><section>'dul ba</section><text>gyis yongs su bzung bar 'du shes pa yin no/ /ji ltar lci ba yin zhe na/ ma sha ka lnga 'am/ ma sha ka lnga las lhag pa ste/ de ltar lci ba yin no/ /ji ltar gnas nas gnas su sbed ce na/ gnas gang du bzhag par </text></item>
<item><p>61b6</p><section>'dul ba</section><text>gyur pa'i gnas de nas spags shing gnas gzhan du 'jog par byed pa ste/ de ltar gnas nas gnas su sbed do/ /dge slong gis gzhan dag gi yo byad lci ba dag rgyu de bzhis ma byin par len na pham par 'gyur ro/ /</text></item>
<item><p>61b7</p><section>'dul ba</section><text>gzhan yang dge slong gis gzhan dag gi yo byad lci ba rgyu bzhis ma byin par len na pham par 'gyur ro/ /bzhi gang zhe na/ sems par byed pa dang / rtsol bar byed pa dang / lci ba dang / gnas nas gnas su sbed </text></item>
<item><p>61b8</p><section>'dul ba</section><text>pa'o/ /ji ltar sems par byed ce na/ de la rku sems nye bar gnas par gyur pa ste/ de ltar sems par byed do/ /ji ltar rtsol bar byed ce na/ lag pa dag dang / rkang pa dag gis rtsol bar byed pa ste/ de ltar rtsol bar </text></item>
<item><p>62a1</p><section>'dul ba</section><text>byed do/ /ji ltar lci ba yin zhe na/ ma sha ka lnga 'am/ ma sha ka lnga las lhag pa ste/ de ltar lci ba yin no/ /ji ltar gnas nas gnas su sbed ce na/ gnas gang du bzhag par gyur pa'i gnas de nas spags shing </text></item>
<item><p>62a2</p><section>'dul ba</section><text>gnas gzhan du 'jog par byed pa ste/ de ltar gnas nas gnas su sbed do/ /dge slong gis gzhan dag gi yo byad lci ba dag rgyu de bzhis ma byin par len na pham par 'gyur ro/ /gzhan yang dge slong gis gzhan dag gi yo byad </text></item>
<item><p>62a3</p><section>'dul ba</section><text>lci ba dag rgyu bzhis ma byin par len na pham par 'gyur ro/ /bzhi gang zhe na/ bsrungs pa dang / bdag gir byas pa dang / lci ba dang / gnas nas gnas su sbed pa'o/ /ji ltar bsrungs pa yin zhe na/ 'di lta ste/ mi rnams </text></item>
<item><p>62a4</p><section>'dul ba</section><text>kyi yo byad lci ba dag snod 'di lta ste/ zangs po che dang / zangs dang / rdza bo dang / sgrom dang / ko lpags su bcug par gyur cing / der yang srung ma 'di lta bu 'di lta ste/ glang po che pa'i tshogs dang / rta pa'i tshogs </text></item>
<item><p>62a5</p><section>'dul ba</section><text>dang / shing rta pa'i tshogs dang / dpung bu chung gi tshogs dag bkod par gyur cing / de dag de na srung bar byed pa ste/ de ltar bsrungs pa yin no/ /ji ltar bdag gir byas pa yin zhe na/ 'di lta ste/ mi rnams kyi </text></item>
<item><p>62a6</p><section>'dul ba</section><text>yo byad lci ba dag sngon 'di lta ste/ zangs po che dang / zangs dang / rdza bo dang / sgrom dang / ko lpags su bcug par gyur cing / de dag gis 'di dag bdag cag gi yin no zhes de dag bdag gir byed pa ste/</text></item>
<item><p>62a7</p><section>'dul ba</section><text>de ltar bdag gir byas pa yin no/ /ji ltar lci ba yin zhe na/ ma sha ka lnga 'am/ ma sha ka lnga las lhag pa ste/ de ltar lci ba yin no/ /ji ltar gnas nas gnas su sbed ce na/ gnas gang du bzhag par gyur pa'i </text></item>
<item><p>62a8</p><section>'dul ba</section><text>gnas de nas lpags shing gnas gzhan du 'jog par byed pa ste/ de ltar gnas nas gnas su sbed do/ /dge slong gis gzhan dag gi yo byad lci ba dag rgyu de bzhis ma byin par len na pham par 'gyur ro/ /gzhan </text></item>
<item><p>62b1</p><section>'dul ba</section><text>yang dge slong gis gzhan dag gi yo byad lci ba dag rgyu bzhis ma byin par len na pham par 'gyur ro/ /bzhi gang zhe na/ bsrungs shing bdag gir ma byas pa dang / bdag gir byas shing ma bsrungs pa dang / lci ba dang / gnas </text></item>
<item><p>62b2</p><section>'dul ba</section><text>nas gnas su sbed do/ /ji ltar bsrungs shing bdag gir ma byas pa yin zhe na/ 'di lta ste/ chom rkun pa dag gis grong gzhom pa dang / grong khyer gzhom pa dang / yul gzhom par byas te dgon par kun nas 'du bar </text></item>
<item><p>62b3</p><section>'dul ba</section><text>byed cing der mi kha lungs pa la gcan pa dag gis de dag las rkun rdzas phrogs te spungs nas srung bar byed cing bdag gir mi byed pa ste/ de ltar bsrungs shing bdag gir ma byas pa yin no/ /ji ltar bdag gir byas shing ma </text></item>
<item><p>62b4</p><section>'dul ba</section><text>bsrungs pa yin zhe na/ 'di lta ste/ mi rnams kyi yo byad lci ba dag sngon 'di lta ste/ zangs po che dang / zangs dang / rdza bo dang / sgrom dang / ko lpags su bcug par gyur cing / de dag gis 'di dag bdag cag gi yin </text></item>
<item><p>62b5</p><section>'dul ba</section><text>no zhes de dag bdag gir byed cing / srungs ma 'di lta bu 'di lta ste/ glang po che pa'i tshogs dang / rta pa'i tshogs dang / shing rta pa'i tshogs dang / dpung bu chung gi tshogs dag bkod par ni ma gyur pa ste/ de ltar bdag gir </text></item>
<item><p>62b6</p><section>'dul ba</section><text>byas shing ma bsrungs pa yin no/ /ji ltar lci ba yin zhe na/ ma sha ka lnga 'am/ ma sha ka lnga las lhag pa ste/ de ltar lci ba yin no/ /ji ltar gnas nas gnas su sbed ce na/ gnas gang du bzhag par gyur pa'i gnas de nas spags </text></item>
<item><p>62b7</p><section>'dul ba</section><text>shing gnas gzhan dag tu 'jog par byed pa ste/ de ltar gnas nas gnas su sbed do/ /dge slong gis gzhan dag gi yo byad lci ba dag rgyu de bzhis ma byin par len na pham par 'gyur ro/ /dge slong gis gzhan dag gi yo byad </text></item>
<item><p>62b8</p><section>'dul ba</section><text>lci ba dag rgyu lngas ma byin par len na pham par 'gyur ro/ /lnga gang zhe na/ rang gi 'du shes kyis len par mi byed pa dang / yid gcugs pa'i 'du shes kyis len par mi byed pa dang / re shig gi 'du shes kyis len par mi byed pa dang /</text></item>
<item><p>63a1</p><section>'dul ba</section><text>len pa na gzhan la go bar mi byed pa dang / de la rku sems nye bar gnas par gyur pa ste/ dge slong gis gzhan dag gi yo byad lci ba dag rgyu de lngas ma byin par len na pham par 'gyur ro/ /rgyu lngas ni ltung ba med de/ lnga </text></item>
<item><p>63a2</p><section>'dul ba</section><text>gang zhe na/ rang gi 'du shes kyis len par byed pa dang / yid bcug pa'i 'du shes kyis len par byed pa dang / re shig gi 'du shes kyis len par byed pa dang / len pa na gzhan la go bar byed pa dang / de la rku sems nye bar gnas par ma gyur pa </text></item>
<item><p>63a3</p><section>'dul ba</section><text>ste/ rgyu de lngas ltung ba med do// //'dul ba rnam par 'byed pa/ bam po bzhi pa/ sdom la/ sa la 'dug dang snod 'dug dang / /g.yul na 'dug dang dong na 'dug /rtsa ba'i sman ni lnga pa ste/ /sde tshan yang dag bsdus pa yin/ /'di ltar gzhan </text></item>
<item><p>63a4</p><section>'dul ba</section><text>dag gi yo byad lci ba 'di lta ste/ mgul gdub dag dang / gdu bu rgyan can dag dang / dpung rgyan dag dang / do shal dag dang / se mo do dag dang / mu tig gi chun po dag sa la 'dug pa la dge slong gis de la sbyor bas khri las ldang bar byed/</text></item>
<item><p>63a5</p><section>'dul ba</section><text>sham thabs gyon par byed/ 'gro bar byed cing ji srid du nom par mi byed/ nyug par mi byed pa de srid du nyes byas su 'gyur ro/ /nom par byed/ nyug par byed cing ji srid du gnas nas gnas su sbed par mi byed pa de srid du nyes pa sbom por </text></item>
<item><p>63a6</p><section>'dul ba</section><text>'gyur ro/ /gnas nas gnas su sbed par byed na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te sa de 'jam zhing mu gcig </text></item>
<item><p>63a7</p><section>'dul ba</section><text>pa yin na phyogs gcig par brjod par bya'o/ /gal te gyong grugs sam/ gas pa 'am/ yi ge bris pa 'am/ tshon sna tshogs bkra ba yin na phyogs tha dad par brjod par bya'o/ /'di ltar gzhan dag gi yo byad lci ba 'di lta ste/</text></item>
<item><p>63a8</p><section>'dul ba</section><text>mgul gdub dag dang / gdu bu rgyan can dag dang / dpung rgyan dag dang / do shal dag dang / se mo do dag dang / mu tig gi chun po dag snod na 'dug pa la dge slong gis de la sbyor bas khri las ldang bar byed/ sham thabs gyon </text></item>
<item><p>63b1</p><section>'dul ba</section><text>par byed/ 'gro bar byed cing ji srid du nom par mi byed/ nyug par mi byed pa de srid du nyes byas su 'gyur ro/ /nom par byed/ nyug par byed cing ji srid du gnas nas gnas su sbed par mi byed pa de srid du nyes pa sbom por </text></item>
<item><p>63b2</p><section>'dul ba</section><text>'gyur ro/ /gnas nas gnas su sbed par byed na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te snod de 'jam zhing dum </text></item>
<item><p>63b3</p><section>'dul ba</section><text>bu gcig pa yin na phyogs gcig par brjod par bya'o/ /gal te gyong grugs sam/ gas pa 'am/ mtshams can nam/ yi ge bris pa 'am/ tshon sna tshogs bkra ba yin na phyogs tha dad par brjod par bya'o/ /'di ltar </text></item>
<item><p>63b4</p><section>'dul ba</section><text>gzhan dag gis yo byad lci ba 'di lta ste/ mgul gdub dag dang / gdu bu rgyan can dag dang / dpung rgyan dag dang / do shal dag dang / se mo do dag dang / mu tig gi chun po dag g.yul na 'dug pa la dge slong gis de la sbyor bas </text></item>
<item><p>63b5</p><section>'dul ba</section><text>khri las ldang bar byed/ sham thabs gyon par byed/ 'gro bar byed cing ji srid du nom par mi byed/ nyug par mi byed pa de srid du nyes byas su 'gyur ro/ /nom par byed/ nyug par byed cing ji srid du gnas nas gnas su sbed </text></item>
<item><p>63b6</p><section>'dul ba</section><text>par mi byed pa de srid du nyes pa sbom por 'gyur ro/ /gnas nas gnas su sbed par byed na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por </text></item>
<item><p>63b7</p><section>'dul ba</section><text>'gyur ro/ /gal te g.yul de 'bru kha dog gcig pas gang ba yin na phyogs gcig par brjod par bya'o/ /gal te 'bru kha dog sna tshogs kyis gang ba yin na phyogs tha dad par brjod par bya'o/ /'di ltar gzhan dag gi </text></item>
<item><p>63b8</p><section>'dul ba</section><text>yo byad lci ba 'di lta ste/ mgul gdub dag dang / gdu bu rgyan can dag dang / /dpung rgyan dag dang / do shal dag dang / se mo do dag dang / mu tig gi chun po dag dong na 'dug pa la dge slong gis de la sbyor bas khri las ldang bar byed/</text></item>
<item><p>64a1</p><section>'dul ba</section><text>sham thabs gyon par byed/ 'gro bar byed cing ji srid du nom par mi byed/ nyug par mi byed pa de srid du nyes byas su 'gyur ro/ /nom par byed/ nyug par byed cing ji srid du gnas nas gnas su sbed par mi byed pa </text></item>
<item><p>64a2</p><section>'dul ba</section><text>de srid du nyes pa sbom por 'gyur ro/ /gnas nas gnas su sbed par byed na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal </text></item>
<item><p>64a3</p><section>'dul ba</section><text>te dong de 'bru kha dog gcig pas gang ba yin na phyogs gcig par brjod par bya'o/ /gal te 'bru kha dog sna tshogs kyis gang ba yin na phyogs tha dad par brjod par bya'o/ /gal te dong de gang zhing mu dang kha da chad yin na phyogs </text></item>
<item><p>64a4</p><section>'dul ba</section><text>gcig par brjod par bya'o/ /gal te ma gang ba yin na de la shing bus bar du chod pa 'am/ seg gis bar du chod pa 'am/ re ldes bar du chod pa gang dag yin pa de dag phyogs tha dad par brjod par bya'o/ /'di ltar mi rnams </text></item>
<item><p>64a5</p><section>'dul ba</section><text>kyi rtsa ba'i las kyi mtha' 'di lta ste/ gla sgang ngam/ shu dag gam/ yung ngam/ sge'u gsher ram/ bong nga dkar po de lta bu de dag nye bar gnas pa la dge slong gis de la sbyor bas khri las ldang bar byed/ sham thabs gyon </text></item>
<item><p>64a6</p><section>'dul ba</section><text>par byed/ 'gro bar byed cing ji srid du nom par mi byed/ nyug par mi byed pa de srid du nyes byas su 'gyur ro/ /nom par byed/ nyug par byed/ 'byin par byed/ khur 'drag par byed cing ji srid du gnas nas gnas su </text></item>
<item><p>64a7</p><section>'dul ba</section><text>sbed par mi byed pa de srid du nyes pa sbom por 'gyur ro/ /gnas nas gnas su sbed par byed na brkus par brjod par bya ste/ rin thang brtsi bar bya zhing / dngos po tshang na pham par 'gyur la/ dngos po ma tshang na </text></item>
<item><p>64a8</p><section>'dul ba</section><text>nyes pa sbom por 'gyur ro/ /sdom la/ nam mkha' la ni gsum du bya/ /bya rnams kyis ni rgyan gsum dang / /gsang sngags dag gis 'dren byas te/ /sde tshan yang dag bsdus pa yin/ /'di ltar mi rnams kyi </text></item>
<item><p>64b1</p><section>'dul ba</section><text>khang thog dag tu gos kha dog sna tshogs dag bting ba la dge slong gis de la sbyor bas khri las ldang bar byed/ sham thabs gyon par byed/ 'gro bar byed/ ya gad 'dzugs par byed/ khri 'phang dang thag skas 'cha' bar byed/</text></item>
<item><p>64b2</p><section>'dul ba</section><text>dpyang thag 'dor bar byed/ 'dzeg par byed cing / ji srid du nom par mi byed/ nyug par mi byed pa de srid du nyes byas su 'gyur ro/ /nom par byed/ nyug par byed/ gos dag sdud par byed/ bam po sgre bar byed cing ji srid </text></item>
<item><p>64b3</p><section>'dul ba</section><text>du gnas nas gnas su sbed par mi byed pa de srid du nyes pa sbom por 'gyur ro/ /gnas nas gnas su sbed par byed na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma </text></item>
<item><p>64b4</p><section>'dul ba</section><text>tshang na nyes pa sbom por 'gyur ro/ /'di ltar gtso blag mkhan gyi gos dag bting ba rlung gis khyer zhing de dag dge slong rnams kyi 'chag sa dag gam/ dag ra dag gam/ sgo khang dag tu ltung ba la dge slong gis de la sbyor bas khri </text></item>
<item><p>64b5</p><section>'dul ba</section><text>las ldang bar byed/ sham thabs gyon par byed/ 'gro bar byed cing ji srid du nom par mi byed/ nyug par mi byed pa de srid du nyes byas su 'gyur ro/ /nom par byed/ nyug par byed/ gos dag sdud par byed/ bam po sgre bar byed cing /</text></item>
<item><p>64b6</p><section>'dul ba</section><text>ji srid du gnas nas gnas su sbed par mi byed pa de srid du nyes pa sbom por 'gyur ro/ /gnas nas gnas su sbed par byed na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po </text></item>
<item><p>64b7</p><section>'dul ba</section><text>ma tshang na nyes pa sbom por 'gyur ro/ /'di ltar mi rnams kyi khang pa brtsegs pa 'am/ khang pa brtsegs pa'i steng du yo byad lci ba 'di lta ste/ mgul gdub dag dang / gdu bu rgyan can dag dang / dpung rgyan dag dang / do shal dag dang /</text></item>
<item><p>64b8</p><section>'dul ba</section><text>se mo do dag dang / mu tig gi chun po dag bzhag pa la/ dge slong gis de la sbyor bas khri las ldang bar byed/ sham thabs gyon par byed/ 'gro bar byed/ ya gad 'dzugs par byed/ khri 'phang dang thag skas 'cha' bar byed/ dpyang thag 'dor </text></item>
<item><p>65a1</p><section>'dul ba</section><text>bar byed/ 'dzeg par byed cing ji srid du nom par mi byed/ nyug par mi byed pa de srid du nyes byas su 'gyur ro/ /nom par byed/ nyug par byed cing ji srid du gnas nas gnas su sbed par mi byed pa de srid du nyes pa sbom por 'gyur </text></item>
<item><p>65a2</p><section>'dul ba</section><text>ro/ /gnas nas gnas su sbed par byed na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /'di ltar mi rnams kyi khyim dag gam/ chu'i gnas </text></item>
<item><p>65a3</p><section>'dul ba</section><text>dag tu 'dug pa'i shing ljon pa dag bskyed pa rgyan sna tshogs 'di lta ste/ mgul gdub dag dang / gdu bu rgyan can dag dang / dpung rgyan dag dang / do shal dag dang / se mo do dag dang / mu tig gi chun po dag gis brgyan pa de las zas la chags </text></item>
<item><p>65a4</p><section>'dul ba</section><text>pa'i byas rgyan gang yang rung ba khyer ba la dge slong gis de la sbyor bas khri las ldang bar byed/ sham thabs gyon par byed/ 'gro bar byed/ bya 'dzin par byed cing ji srid du rgyan la nom par mi byed/ nyug par mi byed pa de srid du nyes byas </text></item>
<item><p>65a5</p><section>'dul ba</section><text>su 'gyur ro/ /nom par byed/ nyug par byed cing ji srid du gnas nas gnas su sbed par mi byed la/ de 'di snyam du bya las brku bar bya'i mi las ma yin no snyam du sems na nyes byas su 'gyur ro/ /gnas nas gnas su sbed </text></item>
<item><p>65a6</p><section>'dul ba</section><text>par byed na brkus par brjod par bya ste/ rin thang brtsi bar bya zhing dngos po tshang na nyes pa sbom por 'gyur la/ dngos po ma tshang na nyes byas su 'gyur ro/ /gal te de 'di snyam du mi las brku bar bya'i bya la rgyan ga la yod snyam du sems </text></item>
<item><p>65a7</p><section>'dul ba</section><text>na ji srid du gnas nas gnas su sbed par mi byed pa de srid du nyes pa sbom por 'gyur ro/ /gnas nas gnas su sbed par byed na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos </text></item>
<item><p>65a8</p><section>'dul ba</section><text>po ma tshang na nyes pa sbom por 'gyur ro/ /'di ltar mi rnams kyi khang thog dag gam/ skon pa dag tu rgyan sna tshogs 'di lta ste/ mgul gdub dag dang / gdu bu rgyan can dag dang / dpung rgyan dag dang / do shal dag dang / se mo do dag dang /</text></item>
<item><p>65b1</p><section>'dul ba</section><text>mu tig gi chun po dag bzhag pa de las zas la chags pa'i byas rgyan gang yang rung ba khyer ba la dge slong gis de la sbyor bas khri las ldang bar byed/ sham thabs gyon par byed/ 'gro bar byed/ bya 'dzin par byed cing ji srid du rgyan </text></item>
<item><p>65b2</p><section>'dul ba</section><text>la nom par mi byed/ nyug par mi byed pa de srid du nyes byas su 'gyur ro/ /nom par byed/ nyug par byed cing ji srid du gnas nas gnas su sbed par mi byed la/ de 'di snyam du bya las brku bar bya'i mi las ma yin no snyam du </text></item>
<item><p>65b3</p><section>'dul ba</section><text>sems na nyes byas su 'gyur ro/ /gnas nas gnas su sbed par byed na brkus par brjod par bya ste/ rin thang brtsi bar bya zhing dngos po tshang na nyes pa sbom por 'gyur la/ dngos po ma tshang na nyes byas su 'gyur ro/ /gal te de 'di </text></item>
<item><p>65b4</p><section>'dul ba</section><text>snyam du mi las brku bar bya'i bya la rgyan ga la yod snyam du sems na ji srid du gnas nas gnas su sbed par mi byed pa de srid du nyes pa sbom por 'gyur ro/ /gnas nas gnas su sbed par byed na brkus par brjod par bya ste/ rin thang </text></item>
<item><p>65b5</p><section>'dul ba</section><text>brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /'di ltar mi rnams kyi khyim dag gam/ chu'i gnas dag tu rtsed mo'i bya 'di lta ste/ ne tso 'am/ ri skegs sam/ khu byug </text></item>
<item><p>65b6</p><section>'dul ba</section><text>gam/ shang shang te'u 'am/ rma bya dag bzhag pa de dag la rgyan sna tshogs 'di lta ste/ mgul gdub dag dang / gdu bu rgyan can dag dang / dpung rgyan dag dang / do shal dag dang / se mo do dag dang / mu tig gi chun po dag gis brgyan </text></item>
<item><p>65b7</p><section>'dul ba</section><text>pa la dge slong gis de la sbyor bas khri las ldang bar byed/ sham thabs gyon par byed/ 'gro bar byed/ bya 'dzin par byed cing ji srid du rgyan la nom par mi byed/ nyug par mi byed pa de srid du nyes byas su 'gyur ro/ /nom par byed </text></item>
<item><p>65b8</p><section>'dul ba</section><text>nyug par byed cing ji srid du gnas nas gnas su sbed par mi byed la/ de 'di snyam du bya las brku bar bya'i mi las ma yin no snyam du sems na nyes byas su 'gyur ro/ /gnas nas gnas su sbed par byed na brkus par brjod par bya </text></item>
<item><p>66a1</p><section>'dul ba</section><text>ste/ rin thang brtsi bar bya zhing dngos po tshang na nyes pa sbom por 'gyur la/ dngos po ma tshang na nyes byas su 'gyur ro/ /gal te de 'di snyam du mi las brku bar bya'i bya la rgyan ga la yod snyam du sems na/ ji srid du gnas </text></item>
<item><p>66a2</p><section>'dul ba</section><text>nas gnas su sbed par mi byed pa de srid du nyes pa sbom por 'gyur ro/ /gnas nas gnas su sbed par byed na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes </text></item>
<item><p>66a3</p><section>'dul ba</section><text>pa sbom por 'gyur ro/ /gter gnyis po bdag po dang bcas pa dang / bdag po med pa las dge slong gis bdag po dang bcas pa'i gter gyi phyir khri las ldang bar byed/ sham thabs gyon par byed/ dkyil 'khor nyug par </text></item>
<item><p>66a4</p><section>'dul ba</section><text>byed/ phyogs gzhir seng ldeng gi phur pa 'dzugs par byed/ tshon skud sna lngas bskor te me sbar bar byed/ yam sreg shing 'dzud par byed/ gsang sngags rjod par byed cing / bdag la bdag po dang bcas pa'i gter </text></item>
<item><p>66a5</p><section>'dul ba</section><text>'ong bar gyur la/ bdag po med pa 'ong bar ma gyur cig snyam pa las/ gal te de la bdag po dang bcas pa'i gter 'ong bar gyur cing bdag po med pa 'ong bar mi 'gyur na/ ji srid du mig sngar snang bar ma gyur pa de srid </text></item>
<item><p>66a6</p><section>'dul ba</section><text>du nyes pa sbom por 'gyur ro/ /gal te mig sngar snang bar gyur na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /dge slong gis </text></item>
<item><p>66a7</p><section>'dul ba</section><text>bdag po dang bcas pa'i gter gyi phyir sbyor ba byas nas/ de 'di snyam du bdag la bdag po med pa'i gter 'ong bar gyur la/ bdag po dang bcas pa 'ong bar ma gyur cig snyam pa las/ gal te de la bdag po med pa'i gter 'ong bar </text></item>
<item><p>66a8</p><section>'dul ba</section><text>gyur cing bdag po dang bcas pa 'ong bar mi 'gyur na/ ji srid du mig sngar snang bar ma gyur pa de srid du nyes byas su 'gyur ro/ /gal te mig sngar snang bar gyur na brkus par brjod par bya ste/ rin thang brtsi bar bya zhing dngos po tshang na nyes </text></item>
<item><p>66b1</p><section>'dul ba</section><text>pa sbom por 'gyur la/ dngos po ma tshang na nyes byas su 'gyur ro/ /dge slong gis bdag po med pa'i gter gyi phyir khri las ldang bar byed/ sham thabs gyon par byed/ dkyil 'khor nyug par byed/ phyogs bzhir seng ldeng gi phur pa </text></item>
<item><p>66b2</p><section>'dul ba</section><text>'dzugs par byed/ tshon skud sna lngas bskor te me sbar bar byed/ yam sreg shing 'dzud par byed/ gsang sngags rjod par byed cing bdag la bdag po med pa'i gter 'ong bar gyur la/ bdag po dang bcas pa 'ong bar ma gyur cig </text></item>
<item><p>66b3</p><section>'dul ba</section><text>snyam pa las/ gal te de la bdag po med pa'i gter 'ong bar gyur cing bdag po dang bcas pa 'ong bar mi 'gyur na/ ji srid du mig sngar snang bar ma gyur pa de srid du nyes byas su 'gyur ro/ /gal te mig sngar snang bar gyur na brkus par </text></item>
<item><p>66b4</p><section>'dul ba</section><text>brjod par bya ste/ rin thang brtsi bar bya zhing dngos po tshang na nyes pa sbom por 'gyur la/ dngos po ma tshang na nyes byas su 'gyur ro/ /dge slong gis bdag po med pa'i gter gyi phyir sbyor ba byas nas de 'di snyam du/ bdag la bdag </text></item>
<item><p>66b5</p><section>'dul ba</section><text>po dang bcas pa'i gter 'ong bar gyur la/ bdag po med pa 'ong bar ma gyur cig snyam pa las/ gal te de la bdag po dang bcas pa'i gter 'ong bar gyur cing bdag po med par 'ong bar mi 'gyur na/ ji srid du mig sngar snang bar </text></item>
<item><p>66b6</p><section>'dul ba</section><text>ma gyur pa de srid du nyes pa sbom por 'gyur ro/ /gal te mig sngar snang bar gyur na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /sdom </text></item>
<item><p>66b7</p><section>'dul ba</section><text>la/ sa'i gcal dang rdo dang ni/ /spang leb dang ni rtsig rmang dang / /rtsig pa'i steng dang g.yogs ma dang / /rim pa chos gos rdang khung dang / /chos gos rdang dang zu nga dang / /lcags sgyed khri dang khre'u dang ni/ /an khri dang ni sgo skyes dang / /</text></item>
<item><p>66b8</p><section>'dul ba</section><text>shing ljon rnam pa gsum po yin/ /'di ltar mi rnams kyi yo byad lci ba 'di lta ste/ mgul gdub dag dang / gdu bu rgyan can dag dang / dpung rgyan dag dang / do shal dag dang / se mo do dag dang / mu tig gi chun po dag sa la gcal bting </text></item>
<item><p>67a1</p><section>'dul ba</section><text>ba'i steng na 'dug pa la/ dge slong gis de la sbyor bas khri las ldang bar byed/ sham thabs gyon par byed/ 'gro bar byed cing ji srid du nom par mi byed/ nyug par mi byed pa de srid du nyes byas su 'gyur ro/ /nom par byed/ nyug </text></item>
<item><p>67a2</p><section>'dul ba</section><text>par byed cing ji srid du gnas nas gnas su sbed par mi byed pa de srid du nyes pa sbom por 'gyur ro/ /gnas nas gnas su sbed par byed na brkus par brjod par bya ste/ rin thang brtsi bar bya zhing dngos po tshang na pham par 'gyur la </text></item>
<item><p>67a3</p><section>'dul ba</section><text>dngos po ma tshang na nyes pa sbom por 'gyur ro/ /gal te gcal te rtswa kha dog gcig pa dag gis bkram pa yin na phyogs gcig par brjod par bya'o/ /gal te rtswa kha dog sna tshogs dag gis bkram pa yin na phyogs tha dad par brjod par </text></item>
<item><p>67a4</p><section>'dul ba</section><text>bya'o/ /'di ltar mi rnams kyi yo byad lci ba 'di lta ste/ mgul gdub dag dang / gdu bu rgyan can dag dang / dpung rgyan dag dang / do shal dag dang / se mo do dag dang / mu tig gi chun po dag rdo'i steng na 'dug pa la dge slong gis de la sbyor </text></item>
<item><p>67a5</p><section>'dul ba</section><text>bas khri las ldang bar byed ces bya ba nas/ dngos po ma tshang na nyes pa sbom por 'gyur ro zhes bya ba'i bar du snga ma bzhin no/ /gal te rdo de 'jam zhing mu gcig pa yin na phyogs gcig par brjod par bya'o/ /gal te gyong grugs </text></item>
<item><p>67a6</p><section>'dul ba</section><text>sam/ gas pa 'am/ mtshams can nam/ yi ge bris pa 'am/ tshon sna tshogs bkra ba yin na phyogs tha dad par brjod par bya'o/ /rdo la ji lta ba bzhin du spang leb dang / rtsig rmang dang / rtsig pa dang / steng dang / g.yogs </text></item>
<item><p>67a7</p><section>'dul ba</section><text>ma dang / rim pa dang / chos gos kyi rdang khung dang / chos gos kyi rdang dang / zu nga dang / lcags sgyed dang / khri dang / khri'u dang / an khri'u dang / sgo skyes dang / shing ljon pa gsum po me tog gi shing ljon pa dang / 'bras bu </text></item>
<item><p>67a8</p><section>'dul ba</section><text>'i shing ljon pa dang / bdug pa'i shing ljon pa la yang de bzhin te/ dge slong gis me tog gi shing ljon pa phyung ste rku na me tog gi shing ljon pa'i rin thang brtsi bar bya zhing dngos po tshang na pham par 'gyur la/ dngos po ma tshang na nyes pa </text></item>
<item><p>67b1</p><section>'dul ba</section><text>sbom por 'gyur ro/ /me tog gi shing ljon pa la ji lta ba bzhin du 'bras bu'i shing ljon pa dang / bdug pa'i shing ljon pa la yang de bzhin no/ /sdom la/ bzhon dang srang gi khang pa dang / /glang chen bzhon dang rta bzhon dang / /shing </text></item>
<item><p>67b2</p><section>'dul ba</section><text>rta'i bzhon dang rkang 'gro dang / /zung khyogs bzhon dang shing rta dang / /khyogs spyil byis pa'i bzhon pa yin/ /'di ltar mi rnams kyi yo byad lci ba 'di lta ste/ mgul gdub dag dang / gdu bu rgyan can dag dang / dpung rgyan dag </text></item>
<item><p>67b3</p><section>'dul ba</section><text>dang / do shal dag dang / se mo do dag dang / mu tig gi chun po dag bzhon pa'i steng na 'dug pa la dge slong gis de la sbyor bas khri las ldang bar byed/ sham thabs gyon par byed/ 'gro bar byed/ bzhon pa la zhon par byed cing ji srid du </text></item>
<item><p>67b4</p><section>'dul ba</section><text>nom par mi byed/ nyug par mi byed pa de srid du nyes byas su 'gyur ro/ /nom par byed/ nyug par byed cing ji srid du gnas nas gnas su sbed par mi byed pa de srid du nyes pa sbom por 'gyur ro/ /gnas nas gnas su sbed par byed na </text></item>
<item><p>67b5</p><section>'dul ba</section><text>brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te bzhon pa de gos kha dog gcig pa dag gis bshams pa yin na phyogs gcig par </text></item>
<item><p>67b6</p><section>'dul ba</section><text>brjod par bya'o/ /gal te gos kha dog sna tshogs dag gis bshams pa yin na phyogs tha dad par brjod par bya'o/ /bzhon pa la ji lta ba bzhin du srang gi khang pa la yang de bzhin no/ /'di ltar mi rnams kyi yo byad lci ba 'di lta ste/</text></item>
<item><p>67b7</p><section>'dul ba</section><text>mgul gdub dag dang / gdu bu rgyan can dag dang / dpung rgyan dag dang / do shal dag dang / se mo do dag dang / mu tig gi chun po dag glang po che'i bzhon pa'i steng na 'dug pa la dge slong gis de la sbyor bas khri las ldang bar byed/</text></item>
<item><p>67b8</p><section>'dul ba</section><text>sham thabs gyon par byed/ 'gro bar byed/ glang po che la zhon par byed cing ji srid du nom par mi byed/ nyug par mi byed pa de srid du nyes byas su 'gyur ro/ /nom par byed/ nyug par byed cing ji srid du gnas nas gnas su </text></item>
<item><p>68a1</p><section>'dul ba</section><text>sbed par mi byed pa de srid du nyes pa sbom por 'gyur ro/ /gnas nas gnas su sbed par byed na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom </text></item>
<item><p>68a2</p><section>'dul ba</section><text>por 'gyur ro/ /gal te glang po che de tsho ba dang / lpags pa dang / sha dang khrag rgyas pa yin na phyogs gcig par brjod par bya'o/ /gal te rid pa dang / nyam chung ba dang / rke ba dang / lus ma thob pa yin na de la sos bar du </text></item>
<item><p>68a3</p><section>'dul ba</section><text>chod pa 'am/ snas bar du chod pa 'am/ rna bas bar du chod pa 'am/ rtsib mas bar du chod pa 'am/ rked pas bar du chod pa 'am/ 'jug ngos bar du chod pa gang dag yin pa de dag phyogs tha dad par brjod par bya'o/ /glang </text></item>
<item><p>68a4</p><section>'dul ba</section><text>po'i rgyab der khang pa brtsegs pa dang / bcas shing khang pa brtsegs pa der rgyan sna tshogs pa 'di lta ste/ mgul gdub dag dang / gdu bu rgyan can dag dang / dpung rgyan dag dang / do shal dag dang / se mo do dag dang / mu tig gi </text></item>
<item><p>68a5</p><section>'dul ba</section><text>chun po dag bzhag pa la dge slong gis de la sbyor bas khri las ldang bar byed/ sham thabs gyon par byed/ 'gro bar byed/ glang po che la zhon par byed/ khang pa brtsegs pa la 'jug par byed cing / ji srid du nom </text></item>
<item><p>68a6</p><section>'dul ba</section><text>par mi byed/ nyug par mi byed pa de srid du nyes byas su 'gyur ro/ /nom par byed/ nyug par byed cing ji srid du gnas nas gnas su sbed par mi byed pa de srid du nyes pa sbom por 'gyur ro/ /gnas nas gnas su sbed par </text></item>
<item><p>68a7</p><section>'dul ba</section><text>byed na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te khang pa brtsegs pa de gos kha dog gcig pa dag gis bshams </text></item>
<item><p>68a8</p><section>'dul ba</section><text>pa yin na phyogs gcig par brjod par bya'o/ /gal te gos kha dog sna tshogs dag gis bshams pa yin na phyogs tha dad par brjod par bya'o/ /khang pa brtsegs pa la ji lta ba bzhin du khang pa brtsegs pa phyed la </text></item>
<item><p>68b1</p><section>'dul ba</section><text>yang de bzhin no/ /glang po che'i bzhon pa la ji lta ba bzhin du rta'i bzhon pa dang / shing rta'i bzhon pa dang / rkang gis 'gro ba dang / zung khyogs kyi bzhon pa dang / shing rta dang / khyogs spyil dang / byis pa'i bzhon pa la yang </text></item>
<item><p>68b2</p><section>'dul ba</section><text>de bzhin no/ /sdom la/ gru skyod rgyun phyogs bzlog phyogs dang / /tshu rol pha rol skam sa dang / /rdzab tu sbed par byed pa dang / /bde ba med par chud gzon pa'o/ /dge slong gi rkun sems kyis gru phur pa la btags </text></item>
<item><p>68b3</p><section>'dul ba</section><text>pa bskyod par byed na nyes byas su 'gyur ro/ /gal te chu'i rgyun phyogs su khrid par byed na ji srid du mig sngar snang bar gyur pa de srid du nyes pa sbom por 'gyur ro/ /mig sngar mi snang bar gyur na brkus par brjod par bya ste/</text></item>
<item><p>68b4</p><section>'dul ba</section><text>rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te chu'i rgyun las bzlog phyogs su khrid par byed na ji srid du gru tshugs las 'das par ma gyur </text></item>
<item><p>68b5</p><section>'dul ba</section><text>pa de srid du nyes pa sbom por 'gyur ro/ /gru tshugs las 'das na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal </text></item>
<item><p>68b6</p><section>'dul ba</section><text>te tshu rol nas pha rol tu khrid par byed dam/ pha rol nas tshu rol du 'dren par byed na ji srid du mig sngar snang bar 'gyur ba de srid du nyes pa sbom por 'gyur ro/ /mig sngar mi snang bar gyur na brkus par brjod par bya ste/</text></item>
<item><p>68b7</p><section>'dul ba</section><text>rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te skam sa la phyung ste rku bar byed na ji srid du mig sngar snang bar 'gyur ba de srid du nyes pa sbom por </text></item>
<item><p>68b8</p><section>'dul ba</section><text>'gyur ro/ /mig sngar mi snang bar gyur na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te phyis bkur ro snyam pas </text></item>
<item><p>69a1</p><section>'dul ba</section><text>rdzab tu sbed par byed na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te bde ba med par bya ba'i bsam pas </text></item>
<item><p>69a2</p><section>'dul ba</section><text>de yir yang ma gyur la/ bdag gir yang ma gyur cig snyam pas rdzab tu sbed par byed dam/ sreg par byed dam/ gcog par byed dam/ 'chag par byed na nyes pa sbom por 'gyur ro/ /sdom la/ ston ka 'byung dang gru </text></item>
<item><p>69a3</p><section>'dul ba</section><text>gsum dang / /ngang pa dang ni ud pa la/ /chu nas skye dang skam las skyes/ /rngon spyad dang ni nya sdang ngo / /'di ltar mi rnams kyi ston ka 'byung ba'i las kyi mtha' 'di lta ste/ sa lu'i las kyi mtha' dang / bu ram shing gi las </text></item>
<item><p>69a4</p><section>'dul ba</section><text>kyi mtha' dang / lan tshwa'i las kyi mtha' de lta bu de dag nye bar gnas par gyur cing / de dag lan 'ga' ni chu shin tu mod cing / lan 'ga' ni chu shin tu dkon par gyur pa na/ dge slong gis chu shin tu dkon pa'i tshe </text></item>
<item><p>69a5</p><section>'dul ba</section><text>bdag gi 'byor par gyur la/ gzhan gyi rgud par gyur cig snyam pas bdag gi sa lu'i rnang la yur ba gtong bar byed cing gzhan gyi la gcod par byed na/ gal te de'i 'byor par gyur cing gzhan gyi rgud par gyur na/ de'i 'byor pa'i </text></item>
<item><p>69a6</p><section>'dul ba</section><text>rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /chu shin du mod pa'i tshe bdag gi 'byor par 'gyur la/ gzhan gyi rgud par gyur cig snyam pas bdag gi la </text></item>
<item><p>69a7</p><section>'dul ba</section><text>gcod par byed cing / gzhan gyi la gtong bar byed na/ gal te de'i 'byor par gyur cing gzhan gyi rgud par gyur na de'i 'byor pa'i rin thang brtsi bar bya zhing dngos po tshang na pham par 'gyur la/ dngos po ma tshang na nyes pa </text></item>
<item><p>69a8</p><section>'dul ba</section><text>sbom por 'gyur ro/ /gal te bde ba med par bya ba'i bsam pas de yir yang ma gyur la/ bdag gir yang ma gyur cig snyam pas bdag gi la yang gtong bar byed cing gzhan gyi la yang gtong bar byed na nyes pa sbom </text></item>
<item><p>69b1</p><section>'dul ba</section><text>por 'gyur ro/ /sa lu'i las kyi mtha' la ji lta ba bzhin du bu ram shing gi las kyi mtha' dang / lan tshwa'i las kyi mtha' la yang de bzhin no/ /gru ni gsum ste/ bum pa'i gru dang / rdza ma'i gru dang / ra rkyal gyi'o/ /zong </text></item>
<item><p>69b2</p><section>'dul ba</section><text>ni bzhi ste/ zong lci zhing rin lci ba yang yod/ zong yang zhing rin lci ba yang yod/ zong lci zhing rin yang ba yang yod/ zong yang shing rin yang ba yang yod do/ /zong lci zhing rin lci ba gang zhe na/ 'di lta ste/ nor bu dag dang /</text></item>
<item><p>69b3</p><section>'dul ba</section><text>mu tig dang / bai dUr+ya dang / man shel dkar po dang / byu ru dang / dngul dang / sa le sbram dang / rdo'i snying po dang / spug dang / dmar po dang / g.yas su khyil te/ de ni zong lci zhing rin lci ba yin no/ /zong yang zhing rin lci ba gang zhe na/</text></item>
<item><p>69b4</p><section>'dul ba</section><text>'di lta ste/ dar dag dang / srin bal dang / gur kum dang / sum smel te/ de ni zong yang zhing rin lci ba yin no/ /zong lci zhing rin yang ba gang zhe na/ 'di lta ste/ lcags dang / rdo dang / khro chu ste/ de ni zong lci zhing rin yang ba yin no/ /</text></item>
<item><p>69b5</p><section>'dul ba</section><text>zong yang zhing rin yang ba gang zhe na/ 'di lta ste/ bal dang / sha na dang / ras bal dang / na me ru ste/ de ni zong yang zhing rin yang ba yin no/ /de la zong lci zhing rin lci ba gang yin pa de dang zong yang zhing rin yang ba gang </text></item>
<item><p>69b6</p><section>'dul ba</section><text>yin pa de gru gcig tu bcug par gyur pa las de dag gi gru de rgud par gyur cing 'byor par ma gyur te zong 'phyo ba na/ shes ldan dag bying ba gang yin pa de ni kho bo cag gi yin la/ 'phyo ba gang yin pa de ni ci bde kho nar 'byin la rag </text></item>
<item><p>69b7</p><section>'dul ba</section><text>go zhes thob rgyal du sgrogs par byed pa na/ dge slong gis zong bying ba'i phyir khri las ldang bar byed/ sham thabs gyon par byed/ 'gro bar byed/ gos 'ching bar byed/ chur 'jug par byed/ gting du 'jug par byed/ 'byung </text></item>
<item><p>69b8</p><section>'dul ba</section><text>bar byed cing ji srid du nom par mi byed/ nyug par mi byed pa de srid du nyes byas su 'gyur ro/ /nom par byed/ nyug par byed cing ji srid du gnas nas gnas su sbed par mi byed pa de srid du nyes pa sbom por 'gyur ro/ /gnas </text></item>
<item><p>70a1</p><section>'dul ba</section><text>nas gnas su sbed par byed na brkus par brjod par bya ste/ rin thang brtsi bar bya zhing dngos po tshang na pham par 'gyur la dngos po ma tshang na nyes pa sbom por 'gyur ro/ /gal te phyis bkur ro snyam pas rdzab tu 'dzud par </text></item>
<item><p>70a2</p><section>'dul ba</section><text>byed na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te bde ba med par bya ba'i bsam pas de yir yang ma gyur la bdag </text></item>
<item><p>70a3</p><section>'dul ba</section><text>gir yang ma gyur cig snyam pas rdzab tu 'dzud par byed na nyes pa sbom por 'gyur ro/ /de la zong yang zhing rin lci ba gang yin pa de dang / zong lci zhing rin thang yang ba gang yin pa de gru gcig tu bcug par gyur pa las de dag gi </text></item>
<item><p>70a4</p><section>'dul ba</section><text>gru de rgud par gyur cing 'byor par ma gyur te zong bying ba na/ shes ldan dag 'phyo ba gang yin pa de ni kho bo cag gi yin la/ bying ba gang yin pa de ni ci bde kho nar 'byin la rag go zhes thob rgyal du sgrogs par byed pa na dge slong </text></item>
<item><p>70a5</p><section>'dul ba</section><text>gis zong 'phyo ba'i phyir khri las ldang bar byed/ /sham thabs gyon par byed/ 'gro bar byed/ gos 'ching bar byed/ chur 'jug par byed/ gting du 'jug par byed/ 'byung bar byed cing ji srid du nom par mi byed/ nyug par </text></item>
<item><p>70a6</p><section>'dul ba</section><text>mi byed pa de srid du nyes byas su 'gyur ro/ /nom par byed/ nyug par byed cing ji srid du gnas nas gnas su sbed par mi byed pa de srid du nyes pa sbom por 'gyur ro/ /gnas nas gnas su sbed par byed na brkus par brjod </text></item>
<item><p>70a7</p><section>'dul ba</section><text>par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te phyis bkur ro snyam pas rdzab tu 'dud par byed na brkus par brjod par bya ste/ rin thang </text></item>
<item><p>70a8</p><section>'dul ba</section><text>brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te bde ba med par bya ba'i bsam pas de yir yang ma gyur la/ bdag gir yang ma gyur cig snyam pas rdzab tu </text></item>
<item><p>70b1</p><section>'dul ba</section><text>'dzud par byed na nyes pa sbom por 'gyur ro/ /'di ltar mi rnams kyi khyim dag gam/ chu'i gnas dag tu rdzing bu sna tshogs dag byas shing rdzing bu de dag tu rtsed mo'i bya sna tshogs 'di lta ste/ ngang pa dag dang / ka ran d+hA ba ka dag dang /</text></item>
<item><p>70b2</p><section>'dul ba</section><text>ngur pa dag bzhag par gyur la/ de dag kyang rgyan sna tshogs 'di lta ste/ mgul gdub dag dang / gdu bu rgyan can dag dang / dpung rgyan dag dang / do shal dag dang / se mo do dag dang / mu tig gi chun po dag gis brgyan pa la/</text></item>
<item><p>70b3</p><section>'dul ba</section><text>dge slong gis de la sbyor bas khri las ldang bar byed/ sham thabs gyon par byed/ 'gro bar byed/ gos 'ching bar byed/ chur 'jug par byed/ gting du 'jug par byed/ bya 'dzin par byed cing ji srid du rgyan la nom par </text></item>
<item><p>70b4</p><section>'dul ba</section><text>mi byed/ nyug par mi byed pa de srid du nyes byas su 'gyur ro/ /nom par byed/ nyug par byed cing ji srid du gnas nas gnas su sbed par mi byed pa de srid du nyes pa sbom por 'gyur ro/ /gal te de 'di snyam du bya las </text></item>
<item><p>70b5</p><section>'dul ba</section><text>brku bar bya'i mi las ma yin snyam du sems na nyes byas su 'gyur ro/ /gnas nas gnas su sbed par byed na brkus par brjod par bya ste/ rin thang brtsi bar bya zhing dngos po tshang na nyes pa sbom por 'gyur la/</text></item>
<item><p>70b6</p><section>'dul ba</section><text>dngos po ma tshang na nyes byas su 'gyur ro/ /gal te de 'di snyam du mi las brku bar bya'i bya la rgyan ga la yod snyam du sems na/ de ji srid du gnas nas gnas su sbed par mi byed pa de srid du nyes pa sbom por 'gyur ro/ /</text></item>
<item><p>70b7</p><section>'dul ba</section><text>gnas nas gnas su sbed par byed na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /rdzing bu de dag tu phreng ba rgyu chu nas skye </text></item>
<item><p>70b8</p><section>'dul ba</section><text>ba sna tshogs 'di lta ste/ ut+pa la dang / ku mu da dang / pad ma dkar po dang / dri mchog dang / dri ngad 'jam dang / dus tshigs thams cad pa dang / dus thams cad pa skye bo thams cad las bskyabs pa dag bskyed pa la dge slong gis de la </text></item>
<item><p>71a1</p><section>'dul ba</section><text>sbyor bas khri las ldang bar byed/ sham thabs gyon par byed/ 'gro bar byed/ gos 'ching bar byed/ chur 'jug par byed/ gting du 'jug par byed cing ji srid du nom par mi byed/ nyug par mi byed pa de srid du nyes byas su </text></item>
<item><p>71a2</p><section>'dul ba</section><text>'gyur ro/ /nom par byed/ nyug par byed cing ji srid du 'thog par mi byed/ khur 'drag par mi byed/ gnas nas gnas su sbed par mi byed pa de srid du nyes pa sbom por 'gyur ro/ /gnas nas gnas su sbed par byed na brkus par brjod </text></item>
<item><p>71a3</p><section>'dul ba</section><text>par bya ste/ rin 'thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /rdzing bu de dag gi 'gram gnyis su phreng ba rgyu skam las skye ba sna tshogs 'di lta ste/ a ti mug ta ka dang / tsam pa ka </text></item>
<item><p>71a4</p><section>'dul ba</section><text>dang / skya snar dang / bar shi ka dang / ma li ka dang / na ba ma li ka dang / yid dga' dang / yu ti ka dang / d+hA nu ska ri dang / dus tshigs thams cad pa dang / dus thams cad pa skye bo thams cad las bskyabs pa dag bskyed pa la dge slong gis </text></item>
<item><p>71a5</p><section>'dul ba</section><text>de la sbyor bas khri las ldang bar byed/ sham thabs gyon par byed/ 'gro bar byed cing ji srid du nom par mi byed/ nyug par mi byed pa de srid du nyes byas su 'gyur ro/ /nom par byed/ nyug par byed/ me tog gi shing la 'dzeg par </text></item>
<item><p>71a6</p><section>'dul ba</section><text>byed/ me tog 'thog par byed/ thu ba 'gengs par byed cing / ji srid du gnas nas gnas su sbed par mi byed pa de srid du nyes pa sbom por 'gyur ro/ /me tog 'thog par byed cing thu ba bkang ste gnas nas gnas su sbed par byed na </text></item>
<item><p>71a7</p><section>'dul ba</section><text>brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /'di ltar ri dgas kyi rngon pa 'am ri dgas kyi rngon pa'i slob ma mkhas pas dgon </text></item>
<item><p>71a8</p><section>'dul ba</section><text>pa nags mchog tu 'di lta ste/ ri dgas mang po drungs dbyung ba'i phyir dang / nyams par bya ba'i phyir dang / tshul ma yin pas sdug bsngal bar bya ba'i phyir rngon spyad btsugs pa la dge slong gis rku sems kyis rngon spyad rku </text></item>
<item><p>71b1</p><section>'dul ba</section><text>bar byed na rngon spyad kyi rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te phan pa med par bya ba'i bsam pas de yir yang ma gyur la/ bdag gir yang ma gyur cig snyam </text></item>
<item><p>71b2</p><section>'dul ba</section><text>pas sreg par byed dam/ gcog par byed dam/ 'cheg par byed na nyes pa sbom por 'gyur ro/ /gal te snying rje'i bsam pas 'dis sems can 'di dag srog dang bral bar gyur na mi rung ngo / /gzhi 'dis sems can de la yang bsod </text></item>
<item><p>71b3</p><section>'dul ba</section><text>nams ma yin pa mang po skye bar gyur na mi rung ngo snyam pas sreg par byed dam/ gcog par byed dam/ 'cheg par byed na nyes byas su 'gyur ro/ /dge slong gis rngon spyad la thogs pa'i ri dgas rku bar byed na/ ri dgas kyi rin thang brtsi </text></item>
<item><p>71b4</p><section>'dul ba</section><text>bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te bde ba med par bya ba'i bsam pas de yir yang ma gyur la/ bdag gir yang ma gyur cig snyam pas gtong bar byed na nyes pa </text></item>
<item><p>71b5</p><section>'dul ba</section><text>sbom por 'gyur ro/ /gal te snying rje'i bsam pas 'dis sems can 'di dag srog dang bral bar gyur na mi rung ngo / /gzhi 'dis sems can de la yang bsod nams ma yin pa mang po skye bar gyur na mi rung ngo snyam pas gtong bar </text></item>
<item><p>71b6</p><section>'dul ba</section><text>byed na nyes byas su 'gyur ro/ /'di ltar nya pa 'am/ nya pa'i slob ma mkhas pas chu klung gi khar ram/ yur po che'i khar 'di lta ste/ nya mang po dag drungs dbyung ba'i phyir dang / nyams par bya ba'i phyir dang / tshul ma yin pas </text></item>
<item><p>71b7</p><section>'dul ba</section><text>sdug bsngal bar bya ba'i phyir nya sdang btsugs pa la dge slong gis rku sems kyis nya sdang rku bar byed na nya sdang gis rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /</text></item>
<item><p>71b8</p><section>'dul ba</section><text>gal te phan pa med par bya ba'i bsam pas de yir yang ma gyur la/ bdag gir yang ma gyur cig snyam pas sreg par byed dam/ gcog par byed dam/ 'cheg par byed na nyes pa sbom por 'gyur ro/ /gal te snying rje'i </text></item>
<item><p>72a1</p><section>'dul ba</section><text>bsam pas 'dis sems can 'di dag srog dang bral bar gyur na mi rung ngo / /gzhi 'dis sems can de la yang bsod nams ma yin pa mang po skye bar gyur na mi rung ngo snyam pas sreg par byed dam/ gcog par byed dam/</text></item>
<item><p>72a2</p><section>'dul ba</section><text>'cheg par byed na nyes byas su 'gyur ro/ /dge slong gis nya sdang la thogs pa'i nya rku bar byed na nya'i rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te bde </text></item>
<item><p>72a3</p><section>'dul ba</section><text>ba med par bya ba'i bsam pas de yir yang ma gyur la/ bdag gir yang ma gyur cig snyam pas gtong bar byed na nyes pa sbom por 'gyur ro/ /gal te snying rje'i bsam pas 'dis sems can 'di dag srog dang bral </text></item>
<item><p>72a4</p><section>'dul ba</section><text>bar 'gyur na mi rung ngo / /gzhi 'dis sems can de la yang bsod nams ma yin pa mang po skye bar gyur na mi rung ngo snyam pas gtong bar byed na nyes byas su 'gyur ro/ /sdom la/ skam sar mi yi chu dang ni/ /de bzhin </text></item>
<item><p>72a5</p><section>'dul ba</section><text>dud 'gro'i chu dang yang / /rgya mtshor mi yi chu dag dang / /dud 'gro'i chu yang de bzhin no/ /'di ltar tshong pa rab tu mang po dag zong khyer te dgon pa'i lam du zhugs pa na de na chu dkon zhing rin che bar gyur pa'i tshe de dag </text></item>
<item><p>72a6</p><section>'dul ba</section><text>gis der snod sna tshogs 'di lta ste/ rdza ma dag dang / phru ba dag dang / ril ba dag dang / ra rkyal dag gis chu'i tshogs byas shing de na chu'i tshad mi la ni 'di tsam zhig go/ /dud 'gro la ni 'di tsam zhig go zhes sbyin par byed </text></item>
<item><p>72a7</p><section>'dul ba</section><text>pa na/ dge slong gis rku sems kyis mi'i skal ba'i chu bdag gir byed na/ de'i gnas skabs su mi'i skal ba'i chu'i rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom </text></item>
<item><p>72a8</p><section>'dul ba</section><text>por 'gyur ro/ /gal te dud 'gro'i skal ba'i chu bdag gir byed na/ de'i gnas skabs su dud 'gro'i skal ba'i chu'i rin thang brtsi bar bya zhing dngos po tshang na nyes pa sbom por 'gyur la/ dngos po ma tshang na nyes byas </text></item>
<item><p>72b1</p><section>'dul ba</section><text>su 'gyur ro/ /'di ltar 'dzam bu'i gling pa'i tshong pa rab tu mang po nor sgrub pa dag rgya mtsho'i grur zhugs te rgya mtsho chen por 'jug pa na rgya mtsho chen po lan tshwa'i ro 'ba' shig yin pas de dag gis der snod sna tshogs 'di lta </text></item>
<item><p>72b2</p><section>'dul ba</section><text>ste/ rdza ma dag dang / phru ba dag dang / ril ba dag dang / ra rkyal dag gis chu'i tshogs byas shing de na chu'i tshad mi la ni 'di tsam zhig go/ /dud 'gro la ni 'di tsam zhig go zhes sbyin par byed pa na/ dge slong gis rku sems kyis </text></item>
<item><p>72b3</p><section>'dul ba</section><text>mi'i skal ba'i chu bdag gir byed na/ de'i gnas skabs su mi'i skal ba'i chu'i rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te dud 'gro'i skal ba'i </text></item>
<item><p>72b4</p><section>'dul ba</section><text>chu bdag gir byed na/ de'i gnas skabs su dud 'gro'i skal ba'i chu'i rin thang brtsi bar bya zhing dngos po tshang na nyes pa sbom por 'gyur la/ dngos po ma tshang na nyes byas su 'gyur ro/ /sdom la/ rku ba gom pa sri ba dang / /</text></item>
<item><p>72b5</p><section>'dul ba</section><text>de bzhin gom pa skyed pa dang / /gnas nas khyams su 'gro la sogs/ /sde tshan yang dag bsdus pa yin/ /'di ltar mkhan po dang / slob dpon lam gyi bgrod par zhugs pa de dag gis lhan cig gnas pa dang </text></item>
<item><p>72b6</p><section>'dul ba</section><text>nye gnas dag gi lag tu chos gos dag gtad pa na/ de la de dag rku sems nye bar gnas par gyur cing de dag gom pa sri bas 'gro zhing spyang 'breng du 'gro na ji srid du mig sngar snang bar gyur pa de srid du nyes pa sbom por 'gyur ro/ /</text></item>
<item><p>72b7</p><section>'dul ba</section><text>mig sngar snang bar ma gyur na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te gom pa bskyed de mdun du 'gro na ji srid du </text></item>
<item><p>72b8</p><section>'dul ba</section><text>mig sngar snang bar gyur pa de srid du nyes pa sbom por 'gyur ro/ /mig sngar snang bar ma gyur na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom </text></item>
<item><p>73a1</p><section>'dul ba</section><text>por 'gyur ro/ /'di ltar dge slong lhan cig gnas pa dang / nye gnas dag gis rku sems kyis mkhan po dang / slob dpon dag gi chos gos dag rku bar byed cing de dag gis de dag khyer te gnas khang nas khyams </text></item>
<item><p>73a2</p><section>'dul ba</section><text>su dang / khyams nas gnas khang du 'jug pa dang / gnas khang nas yang khyams su 'byung ba dang / steng gi gzhir 'dzeg pa dang / de nas yang 'babs shing 'og gi gzhir 'bab pa dang / sgo khang du 'jug pa dang / sgo </text></item>
<item><p>73a3</p><section>'dul ba</section><text>khang nas phyi rol gyi bang rim du 'byung ba dang / phyi rol gyi bang rim nas lcong du 'bab pa dang / lcong nas thang la 'dzeg pa dang / thang nas yang lcong du 'bab pa dang / lcong nas thib por 'jug pa dang / thibs po nas bla gab </text></item>
<item><p>73a4</p><section>'dul ba</section><text>med par 'byung bar byed na thams cad du yang ji srid du mig sngar snang bar gyur pa de srid du nyes pa sbom por 'gyur ro/ /mig sngar snang bar ma gyur na rkus par brjod par bya ste/ rin thang brtsi bar bya zhing dngos po tshang </text></item>
<item><p>73a5</p><section>'dul ba</section><text>na pham par 'gyur la/ dngos po ma tshang na nyes pa sbom por 'gyur ro/ /sdom la/ rkun shas nod par byed pa dang / /'gyod par gyur cing zlog byed dang / /khyim du sbron par byed pa yi/ /sde tshan yang dag bsdus </text></item>
<item><p>73a6</p><section>'dul ba</section><text>pa yin/ /'di ltar dge slong dgon pa na gnas pa de la chom rkun pa grong 'jom pa dag 'ongs te smras pa/ 'phags pa grong che ge mo zhig shes sam/ shes so/ /'phags pa 'o na grong der bud med mang ba dang / skyes </text></item>
<item><p>73a7</p><section>'dul ba</section><text>pa nyung ba dang / la gcan pa dang / thag ring ba dang / khyi za ba med pa dang / 'jug sla ba dang / 'byung sla ba dang / bdag cag gis der mi smas mi nyams par las bya bar nus sam/ bde legs su phyir 'ongs na </text></item>
<item><p>73a8</p><section>'dul ba</section><text>'phags pa la yang skal ba sbyin no zhes zer ba la/ gal te dge slong gis 'di skad ces shes ldan dag grong de te por bud med mang ba dang / skyes pa nyung ba dang / la gcan pa dang / thag ring ba dang / khyi za </text></item>
<item><p>73b1</p><section>'dul ba</section><text>ba med pa dang / 'jug sla ba dang / 'byung sla ba dang / khyed cag gis der mi smas mi nyams par las bya bar nus so zhes smras te/ chom rkun pa dag gis der las byas shing bde legs su phyir 'ongs nas dge slong la rkun shas </text></item>
<item><p>73b2</p><section>'dul ba</section><text>'bul bar byed cing dge slong gis rkun shas bdag gis byed na/ rkun shas kyi rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /gal te dge slong de de skad smras </text></item>
<item><p>73b3</p><section>'dul ba</section><text>nas 'gyod par gyur cing de chom rkun pa de dag gi gan du song ste 'di skad ces shes ldan dag shes par gyis shig /'di lta ste/ byis pa/ blun pa/ mi gsal ba/ mi mkhas pa bdag gis te por gya tsom dang byung rgyal </text></item>
<item><p>73b4</p><section>'dul ba</section><text>gyis so sor ma brtags par tshig smras te/ grong de ni te por bud med nyung ba dang / skyes pa mang ba dang / la gcan pa dang thag nye ba dang / khyi za ba dang / 'jug dka' ba dang / 'byung dka' ba dang / khyed cag gis der mi </text></item>
<item><p>73b5</p><section>'dul ba</section><text>smas mi nyams par las bya bar mi nus so zhes smras na/ chom rkun pa dag gis der las byas kyang rung ma byas kyang rung ste/ dge slong de la sbyor ba snga ma de nyid kyis nyes pa sbom por 'gyur ro/ /gal te dge slong des </text></item>
<item><p>73b6</p><section>'dul ba</section><text>chom rkun pa de dag btsal ba na ma mthong nas khyim der dong ste 'di skad ces shes ldan dag bya ra gyis shig /shes ldan dag bag gyis shig /deng 'dir chom rkun pa grong 'joms pa dag 'ong bar 'gyur gyis/ de dag </text></item>
<item><p>73b7</p><section>'dul ba</section><text>gis khyed kyi rdzas phrogs par gyur tam/ thams cad dang thams cad du srog dang phral bar gyur na mi rung ngo zhes smras na chom rkun pa dag gis der las byas kyang rung ma byas kyang rung ste/ dge slong de la sbyor ba snga </text></item>
<item><p>73b8</p><section>'dul ba</section><text>ma de nyid kyis nyes pa sbom por 'gyur ro/ /sdom la/ zhing gi sa gzhi 'og gzur dang / /bla yi grwa yang de bzhin te/ /khyim gyi gzhi la'ang rnam gnyis dang / /zong gi gzhi yang rnam gnyis yin/ /sa gzhi ni </text></item>
<item><p>74a1</p><section>'dul ba</section><text>gsum ste/ zhing gi sa gzhi dang / khyim gyi sa gzhi dang / zong gi sa gzhi'o/ /zhing gi sa gzhi ni rnam pa gnyis kyis brkus pa yin te/ shags kyis dang / yongs su bskor bas so/ /ji ltar shags kyis she na/ dge </text></item>
<item><p>74a2</p><section>'dul ba</section><text>slong gis zhing gi sa gzhi'i phyir khyim pa dang lhan cig 'og gzur shags 'gyed par byed na gal te dge slong khyim pas pham par byas na dge slong la nyes pa sbom por 'gyur ro/ /gal te dge slong gis khyim pa pham par byas na ji srid </text></item>
<item><p>74a3</p><section>'dul ba</section><text>du khyim pas sbyor ba ma btang ba de srid du dge slong la nyes pa sbom por 'gyur ro/ /khyim pas sbyor ba gtang na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por </text></item>
<item><p>74a4</p><section>'dul ba</section><text>'gyur ro/ /gal te dge slong khyim pa dang lhan cig bla'i grwar shags 'gyed par byed na/ gal te dge slong khyim pas pham par byas na nyes pa sbom por 'gyur ro/ /gal te dge slong gis khyim pa pham par byas na dge slong dag rgyal </text></item>
<item><p>74a5</p><section>'dul ba</section><text>po ni rtsod pa thams cad kyi dpon po yin pas brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /de ltar shags kyis so/ /ji ltar yongs su </text></item>
<item><p>74a6</p><section>'dul ba</section><text>bskor bar she na/ 'di ltar dge slong gis zhing gi sa gzhi rtsig pa dag gam/ yal ga dag gam/ seg dag gam/ re lde dag gam/ 'obs dag gam/ tsher ma dag gis yongs su skor bar byed na ji srid du mtshams gyi sna dang /</text></item>
<item><p>74a7</p><section>'dul ba</section><text>'tshams kyi snar ma phrad pa de srid du nyes pa sbom por 'gyur ro/ /mtshams kyi sna dang mtshams kyi snar phrad na brkus par brjod par bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa </text></item>
<item><p>74a8</p><section>'dul ba</section><text>sbom por 'gyur ro/ /zhing gi sa gzhi la ji lta ba bzhin du khyim gyi sa gzhi dang / zong gi sa gzhi la yang de bzhin no/ /sdom la/ 'chol dang len dang srungs ma dang / /blag cor pa ma mdun byung slong / /yug cen rgan </text></item>
<item><p>74b1</p><section>'dul ba</section><text>gzhon rung bya dang / /dri bya sge'u chung sbod pa'o/ /gang gi tshe bcom ldan 'das kyis bla na med pa'i ye shes thugs su chud cing bstan pa rgyas par ma gyur pa de'i tshe na dge slong dag spa dgong sla zhing khyim bdag spa dkong dka' ba'i tshe ji </text></item>
<item><p>74b2</p><section>'dul ba</section><text>tsam na dge slong rab tu mang po dag tshong pa don 'thun dang lhan cig ljongs rgyur 'dong ba na sho gam gyi gnas kyi drung du phyin pa dang / de dag gis tshong pa rnams la smras pa/ bzhin bzangs dag kho bo cag la sho gam gzhal dgos </text></item>
<item><p>74b3</p><section>'dul ba</section><text>pa'i rdzas cung zhig yod pa de sho gam pa dag gis sho gam 'jal du 'jug par mi 'gyur bar re shig sho gam gyi gnas nas zlos la phyir byin cig /tshong pa dag gis smras pa/ 'phags pa dag bka' bzhin 'tshal/ bzla </text></item>
<item><p>74b4</p><section>'dul ba</section><text>bar bgyi'o/ /tshong pa de dag gis dge slong de dag gi sho gam gzhal dgos pa'i rdzas de sho gam gyi gnas nas bzlas te byin no/ /dge slong dag mthar gyis rgyu zhing 'dong ba na gtsug lag khang du phyir phyin pa dang / de dag </text></item>
<item><p>74b5</p><section>'dul ba</section><text>la dge slong rnams kyis smras pa/ tshe dang ldan pa dag 'ong pa legs so/ /'ong pa legs so/ /ji ltar bde bar brgyus sam/ khyed cag sho gam pa dag dang / la gcan pa dag dang / gru btses gcod pa dag gis yongs su gtses </text></item>
<item><p>74b6</p><section>'dul ba</section><text>par ma gyur tam/ de dag gis smras pa/ tshe dang ldan pa dag bde bar brgyus te/ sus kyang yongs su gtses par ma gyur to/ /ci khyed cag la sho gam gzhal dgos pa'i rdzas med dam/ de dag gis smras pa/ bdag </text></item>
<item><p>74b7</p><section>'dul ba</section><text>cag la sho gam gzhal dgos pa'i rdzas yod mod kyi 'on kyang tshong pa bshes pa dag gis sho gam gyi gnas nas bzlas te byin no/ /dge slong de dag gis smras pa/ khyed cag gis sar phyin pa'i sho gam bzlar rung </text></item>
<item><p>74b8</p><section>'dul ba</section><text>ngam/ de dag gis smras pa/ rung yang srid mi rung yang srid de/ 'di ltar bdag cag gis ni bzlas so/ /dge slong de dag bdag cag la pham par 'gyur ba'i ltung ba ma byung ngam snyam du 'gyod pa skyes nas skabs de dge slong </text></item>
<item><p>75a1</p><section>'dul ba</section><text>rnams la rgyas par brjod do/ /dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong de dag la ni ltung ba med mod kyi/ yang dge slong gis sar phyin pa'i sho gam bzlar gzhug par mi bya'o/ /</text></item>
<item><p>75a2</p><section>'dul ba</section><text>dge slong gis sar phyin pa'i sho gam bzlar 'dzud par byed na 'gal tshabs can du 'gyur ro/ /gang gis tshe bcom ldan 'das kyi sha pa'i tshal gseb tu ma ga d+har byung ba'i rgyal po bzo sbyangs gzugs can snying po lha brgyad khri dang / ma ga d+har byung ba'i bram ze </text></item>
<item><p>75a3</p><section>'dul ba</section><text>dang khyim bdag 'bum phrag du ma dag dang lhan cig bden pa dag la bkod nas mnyan yod du gshegs te/ ko sa lar byung ba'i rgyal po gsal rgyal gzhon nu'i dpe'i mdo sdes btul nas de gnyis kyis dge slong rnams la gzhon nu'i yongs su spang ba byin </text></item>
<item><p>75a4</p><section>'dul ba</section><text>zhing dge slong ma rnams la btsun ma'i 'khor gyi yongs su spang ba byin te/ dge slong rnams sho gam med pa dang / la gcan med pa dang / gru btsas med par btang ba de'i tshe na bcom ldan 'das kyi bstan pa rgyas par gyur te/ khyim pa dag spa dgong sla zhing </text></item>
<item><p>75a5</p><section>'dul ba</section><text>dge slong dag spa dgong dka' ba'i tshe ji tsam dus gzhan zhig na dge slong rab tu mang po dag tshong pa don 'thun dang lhan cig ljongs rgyur 'dong ba na sho gam gyi gnas kyi drung du phyin pa dang / tshong pa de dag gis dge slong rnams kyi rkang pa gnyis la gtugs </text></item>
<item><p>75a6</p><section>'dul ba</section><text>te smras pa/ 'phags pa dag bdag cag grang ba na grang bas sbrebs bzhin pa dang / tsha ba na tsha bas gdungs bzhin pa dang / bkres pa dang / skom pa dag gis gnod bzhin pa dang / sha sbrang dang / sbrang bu dang / rlung dang / nyi ma dang / sdig sbrul gyis </text></item>
<item><p>75a7</p><section>'dul ba</section><text>reg pa dag gis nyen bzhin du longs spyod dag mngon par bsgrub pa'i slad du spro bar bgyid/ 'bad par bgyid/ rtsol bar bgyid pa gang lags pa de dag thams cad sangs rgyas dang / chos dang / dge 'dun la mchod pa dag bgyi'o snyam pa </text></item>
<item><p>75a8</p><section>'dul ba</section><text>lags pas de'i slad du bdag cag la sho gam gzhal 'tshal ba'i rdzas mchis pa sho gam gyi gnas nas bzlas te stsal bar rigs so/ /dge slong de dag gis smras pa/ bzhin bzangs dag 'jal gyis bzla bar bya'o/ /dge slong de </text></item>
<item><p>75b1</p><section>'dul ba</section><text>dag gis tshong pa de dag gi sho gam gzhal dgos pa'i rdzas sho gam gyi gnas nas bzlas te byin no/ /dge slong dag mthar gyis rgyu zhing 'dong ba na mnyan yod du phyir phyin pa dang / de dag la dge slong rnams kyis smras pa/ tshe dang ldan pa dag </text></item>
<item><p>75b2</p><section>'dul ba</section><text>'ongs pa legs so 'ongs pa legs so/ /ji lta bde bar brgyus sam/ khyed cag sho gam pa dag dang / la gcan pa dag dang / gru btsas gcod pa dag gis yongs su gtses par ma gyur tam/ de dag gis smras pa/ tshe dang ldan pa </text></item>
<item><p>75b3</p><section>'dul ba</section><text>dag bdag cag gis re shig gzhan dag kyang dga' bar byas na bdag cag lta ci smos te sus kyang yongs su gtses par ma gyur to/ /dge slong de dag gis smras pa/ ji ltar gyur/ de dag gis skabs de dge slong de dag la rgyas par brjod do/ /dge </text></item>
<item><p>75b4</p><section>'dul ba</section><text>slong de dag gis smras pa/ khyed cag gis sar phyin pa'i sho gam bzlar rung ngam/ de dag gis smras pa/ rung yang srid mi rung yang srid de/ 'di ltar bdag cag gis ni bzlas so/ /dge slong de dag bdag cag la pham par 'gyur ba'i ltung ba </text></item>
<item><p>75b5</p><section>'dul ba</section><text>ma byung ngam/ snyam du 'gyod pa skyes nas skabs de dge slong rnams la rgyas par brjod do/ /dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong de dag la ni ltung ba med mod </text></item>
<item><p>75b6</p><section>'dul ba</section><text>kyi yang dge slong gis sar phyin pa'i sho gam bzla bar mi bya'o/ /dge slong gis sar phyin pa'i sho gam zlo bar byed na 'gal tshabs can du 'gyur ro zhes de ltar bcom ldan 'das kyis bslab pa'i gzhi bca' ba mdzad do/ /ji tsam dus </text></item>
<item><p>75b7</p><section>'dul ba</section><text>gzhan zhig na dge slong rab tu mang po dag tshong pa don mthun dang lhan cig ljongs rgyur 'dong ba na sho gam gyi gnas kyi drung du phyin pa dang tshong pa de dag gis dge slong rnams kyi rkang pa gnyis la gtugs te smras pa/ 'phags pa dag </text></item>
<item><p>75b8</p><section>'dul ba</section><text>bdag cag grang ba na grang bas sbrebs bzhin pa dang / tsha ba na tsha bas gdungs bzhin pa dang / bkres pa dang skom pa dag gis gnod bzhin pa dang / sha sbrang dang / sbrang bu dang / rlung dang / nyi ma dang / sdig sbrul gyi reg pa dag gis </text></item>
<item><p>76a1</p><section>'dul ba</section><text>nyen bzhin du longs spyod dag mngon par bsgrub pa'i slad du spro bar bgyid/ 'bad par bgyid/ rtsol bar bgyid pa gang lags pa de dag thams cad sangs rgyas dang / chos dang / dge 'dun la mchod pa dag bgyi'o snyam </text></item>
<item><p>76a2</p><section>'dul ba</section><text>pa lags pas/ de'i slad du bdag cag la sho gam gzhal 'tshal ba'i rdzas mchis pa sho gam gyi gnas nas bzlas te stsal bar rigs so/ /dge slong de dag gis smras pa/ bzhin bzangs dag bcom ldan 'das kyis </text></item>
<item><p>76a3</p><section>'dul ba</section><text>yang dge slong gis sar phyin pa'i sho gam bzla bar mi bya'o zhes bslab pa'i gzhi bca' ba mdzad pas bdag cag gis bzla bar mi bya'o/ /tshong pa rnams kyis 'phags pa 'di dag ni mi mthun par byed pa yin pas bzla bar </text></item>
<item><p>76a4</p><section>'dul ba</section><text>mi byed kyis thabs kyi rnam pa bya'o snyam du shes shing rig nas de dag gis phan tshun gros byas te smras pa/ 'phags pa dag deng bdag cag brel bas khyed cag la bsod snyoms dbul ba'i rngo mi thogs gis bzhud la grong du </text></item>
<item><p>76a5</p><section>'dul ba</section><text>bsod snyoms la 'jug par mdzod cig /dge slong de dag grong du bsod snyoms la zhugs pa dang tshong pa de dag gis dge slong bsod snyoms la zhugs pa de dag gi gtur bu dag dang / lhung bzed kyi snod dag dang / bar bur </text></item>
<item><p>76a6</p><section>'dul ba</section><text>snod dag tu sho gam gzhal dgos pa'i rdzas bcug go/ /dge slong dag bsod snyoms brgyus nas grong nas phyir byung ste/ de dag zas kyi bya ba byas nas gang gi tshe sho gam gyi gnas nas 'das pa de'i tshe tshong pa de dag gis dge </text></item>
<item><p>76a7</p><section>'dul ba</section><text>slong de dag gi snod la nom par brtsams pa dang dge slong rnams kyis smras pa/ bzhin bzangs dag ci'i phyir kho bo cag gi snod dag la nom par byed/ tshong pa dag gis smras pa/ 'phags pa dag bdag cag gis </text></item>
<item><p>76a8</p><section>'dul ba</section><text>'dir sho gam gzhal 'tshal ba'i rdzas bcug pa de 'byin to/ /dge slong dag gis smras pa/ bzhin bzangs dag khyed kyis ched du bsams te kho bo cag ltung ba dang bcas par byas mod/ tshong pa dag gis smras pa/ 'phags </text></item>
<item><p>76b1</p><section>'dul ba</section><text>pa dag 'di la khyed kyi lus kyis las kyang ma mchis/ ngag gi las kyang ma mchis na ji ltar khyed cag ltung ba dang bcas pa lags/ dge slong de dag bdag cag la pham par 'gyur ba'i ltung ba ma byung ngam snyam du 'gyod </text></item>
<item><p>76b2</p><section>'dul ba</section><text>pa skyes nas de dag mthar gyis mnyan yod du phyir phyin pa dang / de dag la dge slong rnams kyis smras pa/ tshe dang ldan pa dag 'ongs pa legs so 'ongs pa legs so/ /ji ltar bde bar brgyus sam/ khyed cag sho </text></item>
<item><p>76b3</p><section>'dul ba</section><text>gam pa dag dang / la gcan pa dag dang / gru btsas gcod pa dag gis yongs su gtses par ma gyur tam/ de dag gis smras pa/ tshe dang ldan pa dag bdag cag de dag gis yongs su gtses par ma gyur mod kyi 'on kyang </text></item>
<item><p>76b4</p><section>'dul ba</section><text>bdag cag bsod snyoms la zhugs pa dag gi gtur bu dag dang / chos gos kyi snod dag dang / bar bur snod dag tu tshong pa dag gis sho gam gzhal dgos pa'i rdzas bcug pa de bdag cag gis ma shes nas sho gam gyi gnas </text></item>
<item><p>76b5</p><section>'dul ba</section><text>nas bzlas pas de'i phyir bdag cag la pham par 'gyur ba'i ltung ba ma byung ngam snyam du 'gyod pa skyes so/ /dge slong rnams kyis skabs de bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>76b6</p><section>'dul ba</section><text>dge slong dag dge slong de dag la ni ltung ba med mod kyi/ yang dge slong gis snod dag yal bar bor te 'gro bar mi bya bar 'di ltar srungs ma dge slong gzhag par bya'o/ /de dag gis dge slong bzhag ste bsod snyoms la zhugs pa </text></item>
<item><p>76b7</p><section>'dul ba</section><text>na dge slong de gang gi tshe bshang ba 'am/ gci ba 'am/ chu 'tshag tu 'gro ba de'i tshe tshong pa de dag gis de kho na bzhin du sho gam gzhal dgos pa'i rdzas dag gtur bu dag dang / lhung bzed kyi snod dag dang / bar bur snod dag tu </text></item>
<item><p>76b8</p><section>'dul ba</section><text>'dzud par byed cing de kho na bzhin du sho gam gyi gnas nas 'das pa de'i tshe tshong pa dag dge slong de dag gi snod dag la nom par byed nas dge slong dag 'gyod par gyur pa na dge slong rnams la brjod do/ /dge slong rnams kyis </text></item>
<item><p>77a1</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong de dag la ni ltung ba med mod kyi 'on kyang srungs ma dge slong gnyis gzhag par bya'o/ /dge slong rab tu mang </text></item>
<item><p>77a2</p><section>'dul ba</section><text>po dag tshong pa don 'thun dang lhan cig 'dong ba na srungs ma dge slong gnyis bzhag ste bsod snyoms la zhugs pa dang / de gnyis las gcig ji srid du bshang ba dang / gci ba 'am/ chu 'tshag tu song ba de srid du tshong pa de dag </text></item>
<item><p>77a3</p><section>'dul ba</section><text>gis gcig shos de'i lag pa la 'ju bar byed/ rkang pa la 'ju bar byed cing / gzhan gyis snod dag tu 'jud par byed do/ /dge slong des tshangs pa mtshungs par spyod pa lhags pa rnams la bzla bar bya'o snyam du shes nas </text></item>
<item><p>77a4</p><section>'dul ba</section><text>dge slong de dag kyang spyod yul nas lhags pa dang / tshong pa rnams kyis ji nas kyang dge slong de gnyis kyis dge slong de dag la brjod mi nus par 'gyur ba de lta bu'i blag cor dag byas so/ /de dag gang gi tshe sho gam gyi gnas </text></item>
<item><p>77a5</p><section>'dul ba</section><text>nas 'das pa de'i tshe snod dag la nom par byed nas dge slong rnams kyis de dag la smras pa/ bzhin bzangs dag ci'i phyir snod dag la nom par byed/ de dag gis smras pa/ 'phags pa dag 'dir bdag cag gi sho gam </text></item>
<item><p>77a6</p><section>'dul ba</section><text>gzhal 'tshal ba'i rdzas bcug pa 'byin to/ /dge slong rnams kyis srungs ma'i dge slong de gnyis la khyed gnyis 'dir bzhag pa dag gis kho bo cag ltung ba dang bcas par byas so/ /zhes gyod smras pa dang / de gnyis kyis </text></item>
<item><p>77a7</p><section>'dul ba</section><text>byung ba'i mtha' ji lta ba bzhin du brjod do/ /dge slong de dag bdag cag la pham par 'gyur ba'i ltung ba ma byung ngam snyam du 'gyod pa skyes nas de dag gis skabs de dge slong rnams la brjod do/ /dge slong rnams kyis </text></item>
<item><p>77a8</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong de dag la ni ltung ba med mod kyi/ sho gam gzhal dgos pa'i rdzas de khyim pa 'am/ dge tshul gyis phyung ste tshong </text></item>
<item><p>77b1</p><section>'dul ba</section><text>pa de dag la phyir gtad par bya'o/ /khyim pa'am/ dge tshul med na rang nyid kyis phyung ste mdun du gzhag par bya zhing khyed kyi rdzas 'di yin gyis shes par gyis shig ces kyang brjod par bya'o// //'dul ba rnam par 'byed pa/ bam po </text></item>
<item><p>77b2</p><section>'dul ba</section><text>lnga pa/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig 'dug pa des rigs mnyam pa las chung ma blangs nas de de dang lhan cig rtse bar </text></item>
<item><p>77b3</p><section>'dul ba</section><text>byed/ dga' bar byed/ dga' mgur spyod par byed do/ /rtse bar byed/ dga' bar byed/ dga' mgur spyad par byed pa de'i chung ma las bu byung nas sring bar byed/ skyed par byed cing rdzing na gnas pa'i pad ma bzhin du myur du skyed par </text></item>
<item><p>77b4</p><section>'dul ba</section><text>byed do zhes bya ba'i bar du snga ma bzhin no/ /de gang gi tshe chen por gyur pa de'i tshe legs par gsungs pa'i chos 'dul ba la rab tu byung ngo / /de ljongs rgyur song bas ras yug chen gnyis shig rnyed nas/ des bcom ldan 'das </text></item>
<item><p>77b5</p><section>'dul ba</section><text>kyis rab tu byung bas kyang pha ma dag la mkho ba bstabs par bya'o zhes gsungs pas de'i phyir gcig ni pha la dbul lo/ /cig shos ni ma la dbul lo snyam du shes nas/ de ji dga' bar ljongs su 'dug nas lhung bzed dang /</text></item>
<item><p>77b6</p><section>'dul ba</section><text>chos gos thogs te mnyan yod ga la ba der rgyu zhing 'gro ba na mthar gyis rgyu zhing 'gro ba'i tshe sho gam gyi gnas su phyin pa dang / sho gam pas smras pa/ 'phags pa khyod la sho gam gzhal 'tshal ba'i rdzas cung zad ma mchis </text></item>
<item><p>77b7</p><section>'dul ba</section><text>sam/ dge slong des smras pa/ bzhin bzangs med do/ /sho gam pas smras pa/ bltas gzhag tu gsol zhes des brtag par brtsams pa dang ji tsam na ras yug chen gnyis mthong nas des smras pa/ 'phags pa legs </text></item>
<item><p>77b8</p><section>'dul ba</section><text>par gsungs pa'i chos 'dul ba la rab tu byung bas ras yug chen gnyis tsam gyi slad du brdzun du smra ba gsung ngam/ dge slong des smras pa/ bzhin bzangs 'di gnyis ni kho bo mi dbang ngo / /'phags pa 'o na su dbang /</text></item>
<item><p>78a1</p><section>'dul ba</section><text>bzhin bzangs gcig ni pha'i 'o/ /gcig shos ni ma'i 'o/ /'phags pa bdag gis yab kyang ma 'tshal yum yang ma 'tshal gyis sho gam stsol la bzhud cig /dge slong de sho gam pa des yun ring zhig bsgyangs te btang na </text></item>
<item><p>78a2</p><section>'dul ba</section><text>de mthar gyis mnyan yod du phyir phyin pa dang / de 'gyod pa skyes nas des skabs de dge slong rnams la brjod do/ /dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong </text></item>
<item><p>78a3</p><section>'dul ba</section><text>de la ni ltung ba med mod kyi/ yang dge slong gis de bzhin du 'gro bar mi bya bar 'di ltar sho gam pa'i mdun du pha ma'i bsngags pa brjod par bya ste/ bzhin bzangs bcom ldan 'das kyis dge slong dag bu'i pha ma bsnyod par byed pa gso </text></item>
<item><p>78a4</p><section>'dul ba</section><text>bar byed pa/ skyed par byed pa/ nu ma bsnun par byed pa/ 'dzam bu'i gling sna tshogs ston par byed pa gnyis ni bya dka' ba byed pa dag yin te/ bus phrag pa gcig gis ni pha/ gcig shos kyis ni ma lo brgya tham par yongs su </text></item>
<item><p>78a5</p><section>'dul ba</section><text>spang ba byas sam/ sa chen po 'dir nor bu dang / mu tig dang / bai dUr+ya dang / man shel dkar po dang / byu ru dang / dngul dang / sa le sbram dang / rdo'i snying po dang / spug dang / dmar po dang / g.yas su 'khyil ba dang / de lta bu'i </text></item>
<item><p>78a6</p><section>'dul ba</section><text>dbang phyug gi bdag po la bkod par gyur pa gang yin pa de tsam gyis ni bus pha ma gnyis la byas pa dang nye bar byas par mi 'gyur gyi/ des pha ma ma dad pa gnyis dad pa phun sum tshogs pa yang dag par 'dzin du 'dzud/</text></item>
<item><p>78a7</p><section>'dul ba</section><text>'dul bar byed/ 'dzud par byed/ rab tu 'god par byed pa dang / tshul khrims 'chal ba gnyis tshul khrims phun sum tshogs pa dang / ser sna can gnyis gtong ba phun sum tshogs pa dang / shes rab 'chal ba gnyis shes rab </text></item>
<item><p>78a8</p><section>'dul ba</section><text>phun sum tshogs pa yang dag par 'dzin du 'dzud/ 'dul bar byed/ 'dzud par byed/ rab tu 'god par byed na/ de tsam gyis ni bus pha ma gnyis la byas pa dang / nye bar byas par 'gyur zhes gsungs so zhes brjod par bya'o/ /</text></item>
<item><p>78b1</p><section>'dul ba</section><text>gal te de ltar pha ma gnyis kyi bsngags pa brjod pa na gtong na de lta na legs/ gal te mi gtong na sho gam gzhal te 'gro bar bya'o/ /de bzhin du mi 'gro na 'gal tshabs can du 'gyur ro/ /sangs rgyas bcom ldan 'das mnyan yod na rgyal </text></item>
<item><p>78b2</p><section>'dul ba</section><text>byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig 'dug pa des rigs mnyam pa las chung ma blangs nas/ de de dang lhan cig rtse bar byed/ dga' bar byed/ dga' mgur spyod par byed do/ /</text></item>
<item><p>78b3</p><section>'dul ba</section><text>rtse bar byed/ dga' bar byed/ dga' mgur spyod par byed pa de'i chung ma las bu btsas nas sring bar byed/ skyed par byed cing rdzing na gnas pa'i pad ma bzhin du myur du skyed par byed do zhes bya ba'i bar du snga ma bzhin no/ /gang gi tshe de chen </text></item>
<item><p>78b4</p><section>'dul ba</section><text>por gyur pa de'i tshe legs par gsungs pa'i chos 'dul ba la rab tu byung ngo / /bcom ldan 'das kyis bsod nams dag ni bya ba ste/ /bsod nams ma byas sdug bsngal 'gyur/ /'jig rten 'di dang pha rol tu/ /bsod nams byas </text></item>
<item><p>78b5</p><section>'dul ba</section><text>pa dga' bar 'gyur zhes gsungs pa thos nas dge slong dag gis 'dun pa las byung ba'i slongs mo byas te/ sangs rgyas dang / chos dang / dge 'dun dag la mchod pa dag bya bar brtsams shing bcom ldan 'das kyi bstan pa rgyas par </text></item>
<item><p>78b6</p><section>'dul ba</section><text>gyur pa na/ dge slong des dge slong 'dun pa las byung ba slong ba mang zhing 'di dag zad par gyis mnyan yod khyab par 'gyur gyis bdag ljongs su 'gro zhing song nas yang dag par sbyor du gzhug go snyam du shes nas de ljongs su song ba dang /</text></item>
<item><p>78b7</p><section>'dul ba</section><text>des ljongs dag tu sangs rgyas dang / chos dang / dge 'dun gyi phyir gos kha dog sna tshogs kyis gang ba'i gtur bu gsum yang dag par sbyor du bcug go/ /de ljongs su ci dgar 'dug nas lhung bzed dang chos gos thogs te </text></item>
<item><p>78b8</p><section>'dul ba</section><text>mnyan yod ga la ba der rgyu zhing song ba na mthar gyis rgyu zhing 'gro ba'i tshe sho gam gyi gnas su phyin pa dang / sho gam pas smras pa/ 'phags pa khyod la sho gam gzhal 'tshal ba'i rdzas cung zad ma mchis sam/ dge slong </text></item>
<item><p>79a1</p><section>'dul ba</section><text>des smras pa/ bzhin bzangs med do/ /sho gam pas smras pa/ bltas gzhag tu gsol zhes des brtag par brtsams pa dang / ji tsam na gos kha dog sna tshogs kyis gang ba gtur bu gsum mthong nas/</text></item>
<item><p>79a2</p><section>'dul ba</section><text>des smras pa/ 'phags pa gos kha dog sna tshogs kyis gang ba'i gtur bu gsum po 'di dag ni nyung bas gal te rnga mo'i khal langs par gyur na de lta na khyod kyis sho gam gzhal dgos par 'gyur ro/ /dge slong des smras pa/ bzhin </text></item>
<item><p>79a3</p><section>'dul ba</section><text>bzangs 'di dag ni kho bo mi dbang ngo 'phags pa 'o na su dbang / bzhin bzangs gcig ni sangs rgyas kyi'o/ /gcig ni chos kyi'o/ /gcig ni dge 'dun gyi'o/ /'phags pa bdag gis sangs rgyas kyang ma 'tshal/ chos kyang ma 'tshal/</text></item>
<item><p>79a4</p><section>'dul ba</section><text>dge 'dun kyang ma 'tshal gyis sho gam stsol la bzhud cig /dge slong de sho gam pa des yun ring zhig bsgyangs te btang nas de mthar gyis mnyan yod du phyin pa dang / de 'gyod pa skyes nas des skabs de dge slong rnams la brjod do/ /</text></item>
<item><p>79a5</p><section>'dul ba</section><text>dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong de la ni ltung ba med mod kyi yang dge slong gis de bzhin du 'gro bar mi bya bar 'di ltar sho gam pa'i </text></item>
<item><p>79a6</p><section>'dul ba</section><text>mdun du sangs rgyas dang / chos dang / dge 'dun gyi bsngags pa brjod par bya ste/ 'di ltar bcom ldan 'das de ni de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs </text></item>
<item><p>79a7</p><section>'dul ba</section><text>pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa sangs rgyas bcom ldan 'das yin no/ /bcom ldan 'das kyi chos ni legs par gsungs pa/ yang dag par mthong ba/ nad med pa/ dus </text></item>
<item><p>79a8</p><section>'dul ba</section><text>chad pa med pa nye bar gtod pa/ 'di mthong ba la don yod pa/ mkhas pa rnams kyis so so rang gis rig par bya ba yin no/ /bcom ldan 'das kyi nyan thos kyi dge 'dun ni legs par zhugs pa/ rigs par zhugs pa/ drang por zhugs pa/ 'thun par </text></item>
<item><p>79b1</p><section>'dul ba</section><text>zhugs pa/ chos kyi rjes su 'thun pa'i chos la zhugs pa/ chos kyi rjes su 'thun par spyod pa ste/ dge 'dun la rgyun du zhugs pa'i 'bras bu mngon sum du bya ba'i phyir zhugs pa dag kyang yod/ dge 'dun la rgyun du zhugs pa dag kyang yod/ dge </text></item>
<item><p>79b2</p><section>'dul ba</section><text>'dun la lan cig phyir 'ong ba'i 'bras bu mngon sum du bya ba'i phyir zhugs pa dag kyang yod/ dge 'dun la lan cig phyir 'ong ba dag kyang yod/ dge 'dun la phyir mi 'ong ba'i 'bras bu mngon sum du bya ba'i phyir zhugs pa dag kyang yod/ dge 'dun la phyir </text></item>
<item><p>79b3</p><section>'dul ba</section><text>mi 'ong ba dag kyang yod/ dge 'dun la dgra bcom pa nyid kyi 'bras bu mngon sum du bya ba'i phyir zhugs pa dag kyang yod do/ /dge 'dun la dgra bcom pa dag kyang yod de de ltar de dag ni skyes bu zung bzhi dang / skyes bu gang zag brgyad yin no/ /bcom </text></item>
<item><p>79b4</p><section>'dul ba</section><text>ldan 'das kyi nyan thos kyi dge 'dun de ni tshul khrims phun sum tshogs pa/ ting nge 'dzin phun sum tshogs pa/ shes rab phun sum tshogs pa/ rnam par grol ba phun sum tshogs pa/ rnam par grol ba'i shes pa dang mthong ba phun </text></item>
<item><p>79b5</p><section>'dul ba</section><text>sum tshogs pa/ kun sbyin pa'i 'os su gyur pa/ rab tu sbyin pa'i 'os su gyur pa/ thal mo sbyar ba'i 'os su gyur pa/ phyag bya ba'i 'os su gyur pa/ bsod nams kyi zhing bla na med pa/ 'jig rten gyi yon gnas yin no zhes brjod par bya'o/ /</text></item>
<item><p>79b6</p><section>'dul ba</section><text>gal te de ltar sangs rgyas dang / chos dang / dge 'dun gyi bsngags pa brjod pa na gtong na de lta na legs/ gal te mi gtong na sho gam gzhal te 'gro bar bya'o/ /de bzhin du 'gro na 'gal tshabs can du 'gyur ro/ /dge slong dag gis dkon </text></item>
<item><p>79b7</p><section>'dul ba</section><text>mchog gsum gyi phyir sho gam gzhal dgos pa'i rdzas bskur bar brtsams shing sho gam gyi gnas su sangs rgyas dang / chos dang / dge 'dun dag gi bsngags pa brjod pa na mi gtong nas/ dge slong dag gcig gi skal ba las sbyin </text></item>
<item><p>79b8</p><section>'dul ba</section><text>par byed pa dang / bcom ldan 'das kyis bka' stsal pa/ gsum car las kyang spyir sbyin par bya'o/ /dge slong dag gsum car las spyir sbyin par byed pa na don 'thun dang yongs su bral nas de dag seng ge dag dang / stag dag dang / chom </text></item>
<item><p>80a1</p><section>'dul ba</section><text>rkun pa dag gis bgrod par gyur nas/ bcom ldan 'das kyis bka' stsal pa/ gcig gi las byin la phyis skal ba bsab par bya'o/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' </text></item>
<item><p>80a2</p><section>'dul ba</section><text>ra ba na bzhugs so/ /mnyan yod na dge slong sde snod gsum dang ldan pa/ chos smra ba/ rigs pa dang grol ba'i spobs pa dang ldan pa zhig 'dug pa de ljongs rgyur song ba na mthar gyis rgyal po'i khab tu phyin nas rgyal po'i khab tu dbyar gnas </text></item>
<item><p>80a3</p><section>'dul ba</section><text>te zla ba gsum 'das pa dang mnyan yod du bcom ldan 'das kyi zhabs la phyag 'tshal tu 'phags pa na don 'thun btsal ba dang ji tsam na ded dpon zhig gis rgyal po'i khab nas zong blangs te mnyan yod du 'phags nas/ de'i drung du song ste bsod </text></item>
<item><p>80a4</p><section>'dul ba</section><text>nams bya ba'i gzhi gsum po dag gi bsngags pa brjod cing de dag la bkod nas ci nas kyang de'i tshe sems mngon par dad par 'gyur ba de lta de ltar rnam par bshad pa dang / de dad pa skyes pas dge slong de la zan byin te ras yug chen rin che ba che bar </text></item>
<item><p>80a5</p><section>'dul ba</section><text>'os pas bkab nas de'i 'og tu rkang pa gnyis la phyag 'tshal te smras pa/ 'phags pa bdag gis ci bgyi ba bka' stsol cig /dge slong des smras pa/ bzhin bzangs bdag mnyan yod du ston pa'i zhabs la phyag 'tshal du 'gro 'dod </text></item>
<item><p>80a6</p><section>'dul ba</section><text>kyis de'i phyir bdag la byams pas bskyang ba gyis shig /khyim bdag des smras pa/ 'phags pa bka' bzhin 'tshal ma nongs kyis gshegs so/ /dge slong de ded dpon de dang lhan cig 'phags pa dang / ded dpon des smras pa/ 'phags </text></item>
<item><p>80a7</p><section>'dul ba</section><text>pa khyod ni bsod snyoms bzhed pa lags la bdag ni bsod nams 'tshal ba lags kyis/ rgyal po'i khab nas mnyan yod kyi bar ji srid par chos gos dang / bsod snyoms dang / gnas mal dang / nad pa'i rkyen dang / sman </text></item>
<item><p>80a8</p><section>'dul ba</section><text>gyi yo byad dag gis thugs las chung ngur mdzad du gsol/ dge slong des dang du blangs nas ji tsam na sho gam gyi gnas kyi drung du phyin pa dang / ded dpon gyi rdzas sho gam bcad nas ded dpon des bdag </text></item>
<item><p>80b1</p><section>'dul ba</section><text>gi rdzas sho gam bcad cing / 'phags pa'i ras yug chen ni sho gam ma bcad pas bdag kho nas sho gam gzhal dgos par 'gyur ba'i gnas de lta bu yod pas bdag nyid kyi snod du gzhug par bya'o snyam du shes nas/</text></item>
<item><p>80b2</p><section>'dul ba</section><text>ded dpon des dge slong de la smras pa/ 'phags pa ras yug chen slar stsol cig /dge slong des smras pa/ bzhin bzangs ci zer khyod 'gyod pa skyes par ma gyur tam/ ded dpon gyis smras pa/ 'phags pa bdag la </text></item>
<item><p>80b3</p><section>'dul ba</section><text>'gyod pa ma mchis te/ 'di ltar bdag gi rdzas ni sho gam bkum la/ khyod kyi ras yug chen 'di ni sho gam ma bkum pas gal te sho gam pa dag ras yug chen gyi sho gam 'tshal na don gyis bdag kho nas gzhal bar </text></item>
<item><p>80b4</p><section>'dul ba</section><text>bgyi ba lags pas sho gam gyi gnas nas bzlas te dbul bar bgyi'o/ /dge slong des smras pa/ bzhin bzangs bcom ldan 'das kyis dge slong gis sho gam gzhal dgos pa'i rdzas sho gam gyi gnas nas bzla bar mi bya'o </text></item>
<item><p>80b5</p><section>'dul ba</section><text>zhes bslab pa'i gzhi bca' ba mdzad pas bdag ltung ba dang bcas par gyur na mi rung bas mi sbyin no/ /ded dpon des 'phags pa dag ni mi mthun par byed pa yin pas 'di la bdag gis dus shes par 'gyur ro snyam du shes nas ded dpon des dge slong </text></item>
<item><p>80b6</p><section>'dul ba</section><text>de la smras pa/ 'phags pa des bdag brel bas khyod kyi bsod snyoms 'ga' yang bsgrub par rngo mi thog gis bzhud la grong du bsod snyoms la 'jug par mdzod cig /dge slong de bsod snyoms la zhugs </text></item>
<item><p>80b7</p><section>'dul ba</section><text>pa dang / ji srid du de zhugs pa de'i bar du ded dpon des ras yug chen de bdag nyid kyi snod du bcug go/ /ji tsam na dge slong de la sho gam pas dris pa/ 'phags pa khyod la sho gam gzhal 'tshal ba'i rdzas </text></item>
<item><p>80b8</p><section>'dul ba</section><text>cung zad mchis sam/ dge slong des smras pa/ bzhin bzangs ras yug chen gcig yod do/ /sho gam pas smras pa/ 'phags pa bltas gzhag tu gsol/ dge slong des gtur bur brtags pa dang / ras yug chen </text></item>
<item><p>81a1</p><section>'dul ba</section><text>mi snang nas de bzhin bsgyur zhing lag pa gnyis 'dril bar byed do/ /sho gam pas smras pa/ 'phags pa ci'i slad du 'di ltar mdzad/ dge slong des smras pa/ bzhin bzangs kho bo'i ras yug chen de ma byin par </text></item>
<item><p>81a2</p><section>'dul ba</section><text>len pa dag gis brkus so/ /sho gam pa des smras pa/ 'phags pa de ni khyod kyis ma brkus kyi 'di ltar bdag gis brkus pa lags te/ des na bdag gis sho gam ma thob bo/ /gang gi tshe dge slong de sho gam gyi gnas nas 'das pa </text></item>
<item><p>81a3</p><section>'dul ba</section><text>de'i tshe ded dpon des smras pa/ 'phags pa ci'i slad du sems khongs su chud/ bzhin bzangs khyod la yongs su btang ba las byung ba'i bsod nams skyes mod kyi yongs su longs spyad pa las byung ba'i bsod nams ni ma skyes so/ /</text></item>
<item><p>81a4</p><section>'dul ba</section><text>'phags pa ci'i slad du kho bo'i ras yug chen de ma byin par len pa dag gis brkus so/ /ded dpon des smras pa/ 'phags pa de ni ma byin par len pa dag gis ma brkus te/ 'di ltar bdag gis sho gam gyis 'jigs pas rang gi snod </text></item>
<item><p>81a5</p><section>'dul ba</section><text>du stsal te 'tshal te mchis na ji ltar bgyi dbul lam/ dge slong des smras pa/ bzhin bzangs bdag la ma byin par len pa dag gis brkus pa ni legs kyi bdag ltung ba dang bcas par gyur pa ni ma legs so/ /'phags pa 'di la </text></item>
<item><p>81a6</p><section>'dul ba</section><text>khyod kyi lus kyi las kyang ma mchis/ ngag gi las kyang ma mchis na ci'i slad du khyod ltung ba dang bcas par 'gyur/ dge slong de 'gyod pa skyes nas mthar gyis mnyan yod du phyir phyin pa dang / dge slong rnams kyis smras pa/ tshe dang ldan </text></item>
<item><p>81a7</p><section>'dul ba</section><text>pa 'ongs pa legs so/ /'ongs pa legs so/ /ji ltar bde bar brgyus sam/ dge slong des skabs de de dag la brjod do/ /dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge </text></item>
<item><p>81a8</p><section>'dul ba</section><text>slong dag dge slong de la ltung ba med mod kyi 'on kyang ngas dge slong lam du zhugs pa'i kun du spyad pa'i chos dag bca' bar bya ste/ dge slong lam du zhugs pa grong du bsod snyoms la 'jug pas snod la mtshan ma </text></item>
<item><p>81b1</p><section>'dul ba</section><text>btab ste 'gro bar bya zhing phyir 'ongs nas kyang so sor brtag par bya'o/ /dge slong lam du zhugs pas kun du spyad pa'i chos ji ltar bcas pa dag yang dag par blangs te 'jug par mi byed na 'gal tshabs can du 'gyur ro/ /sangs rgyas bcom </text></item>
<item><p>81b2</p><section>'dul ba</section><text>ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na dge slong rgan po zhig dang gzhon nu zhig gnyis ljongs rgyur 'phags so/ /de na rgan po ni shes pa dang ldan pa/ rdzas mang ba/ yo byad mang </text></item>
<item><p>81b3</p><section>'dul ba</section><text>ba yin la/ gzhon nu ni shes pa chung ba chos gos gsum la 'chel ba yin pas rgan po la sho gam gzhal dgos pa'i rdzas yod nas ji tsam na mthar gyis sho gam gyi drung du phyin pa dang / rgan pos bdag la sho gam gzhal dgos pa'i rdzas </text></item>
<item><p>81b4</p><section>'dul ba</section><text>yod pas gal te sho gam pa dag 'phags pa la sho gam gzhal 'tshal ba'i rdzas cung zad mchis sam zhes 'dri na/ gal te med do zhes brjod na ni brdzun du smra bar 'gyur la/ gal te yod do zhes brjod na ni nges par sho gam gzhal dgos </text></item>
<item><p>81b5</p><section>'dul ba</section><text>par 'gyur bas de'i phyir gang gis sho gam yang gzhal mi dgos la brdzun du smra bar yang mi 'gyur ba'i thabs ci yod snyam du shes nas de 'di snyam du sems te/ gzhon nu 'di la sbyin zhing sho gam gyi gnas nas 'das na blang bar bya'o </text></item>
<item><p>81b6</p><section>'dul ba</section><text>snyam nas des gzhon nu de la smras pa/ tshe dang ldan pa re shig lhung bzed dang chos gos long shig /gzhon nu des gnas brtan ngal bar gyur pas des na bdag la sbyin gor ma chag snyam du shes nas/</text></item>
<item><p>81b7</p><section>'dul ba</section><text>des blangs shing des de khyer te mdun du 'phags pa dang / sho gam pas mthong nas des smras pa/ 'phags pa khyod la sho gam gzhal 'tshal ba'i rdzas cung zad mchis sam/ dge slong </text></item>
<item><p>81b8</p><section>'dul ba</section><text>des smras pa/ bzhin bzangs med do/ /sho gam pa des dge slong de yal bar bor nas sho gam gyi gnas nas 'das pa dang / rgan po yang stong par 'brang zhing 'ong nas sho gam pa des rgan po de la ni ma dris so/ /rgan po de gang gi tshe sho </text></item>
<item><p>82a1</p><section>'dul ba</section><text>gam gyi gnas nas 'das pa de'i tshe smras pa/ tshe dang ldan pa rdzas khyer shog /gzhon nu smras pa/ gnas brtan ci lags mnyel bshos lags sam/ rgan pos smras pa/ tshe dang ldan pa kho bo ngal bas khyod la byin </text></item>
<item><p>82a2</p><section>'dul ba</section><text>pa ni ma yin gyi/ 'di ltar kho bo la sho gam gzhal dgos pa'i rdzas yod pas gal te kho bo la sho gam pa 'phags pa la sho gam gzhal 'tshal ba'i rdzas cung zad mchis sam zhes 'dri na gal te med do zhes brjod na ni brdzun du smra </text></item>
<item><p>82a3</p><section>'dul ba</section><text>bar 'gyur la/ gal te yod do zhes brjod na ni nges par sho gam gzhal dgos par 'gyur ro snyam pa'i blo skyes pas de'i phyir kho bos lhung bzed dang chos gos byin pa yin pas de ni sho gam gyis gnas las 'das pas des na yang phyir len </text></item>
<item><p>82a4</p><section>'dul ba</section><text>to/ /gzhon nus smras pa/ de lta na gnas brtan gyis bdag nyid thar bar mdzad la ngan bu ni ltung ba dang bcas par bgyis so/ /rgan pos smras pa/ tshe dang ldan pa khyod kyis mi shes pas 'di la khyod kyis ltung ba ci zhig yod/ dge slong gzhon nu </text></item>
<item><p>82a5</p><section>'dul ba</section><text>de 'gyod pa skyes nas mthar gyis mnyan yod du phyir phyin pa dang / dge slong rnams kyis smras pa/ tshe dang ldan pa 'ongs pa legs so/ /'ongs pa legs so/ /ji ltar bde bar brgyus sam/ dge slong des smras pa/ 'dir ga la bde bar </text></item>
<item><p>82a6</p><section>'dul ba</section><text>brgyus/ dge slong rnams kyis smras pa/ tshe dang ldan pa ci'i phyir de skad zer/ dge slong des skabs de dge slong rnams la brjod do/ /dge slong rnams kyis bcom ldan 'das la gsol pa dang / bcom ldan 'das kyis bka' </text></item>
<item><p>82a7</p><section>'dul ba</section><text>stsal pa/ dge slong dag dge slong de la ni ltung ba med mod kyi yang dge slong lam du zhugs pas/ ma dris par rdzas blang bar mi bya bar len pa nyid na 'di na sho gam gzhal dgos pa'i rdzas cung zad med dam zhes dri bar bya ba'o/ /ma dris par </text></item>
<item><p>82a8</p><section>'dul ba</section><text>len na 'gal tshabs can du 'gyur ro/ /gzhan yang dge slong gis sho gam gzhal dgos pa'i rdzas lam du bzla bar mi bya'o/ /zla bar byed na 'gal tshabs can 'gyur ro/ /bcom ldan 'das kyis dge slong gis </text></item>
<item><p>82b1</p><section>'dul ba</section><text>sho gam gzhal dgos pa'i rdzas lam du bzla bar mi bya'o zhes bka' stsal pa na/ dge slong drug bcu ljongs rgyu zhing 'dong ba'i tshe ri brags shig tu phyin pa dang / ri brags de na khyim bdag phyug pa nor mang ba longs spyod che ba zhig 'dug </text></item>
<item><p>82b2</p><section>'dul ba</section><text>cing de yang dad pa dang ldan pa yin pas des dge slong de dag 'gron du bos te zas byin nas re re la gos phrugs re bskon par byas pa dang / dge slong rnams kyis smras pa/ khyim bdag bcom ldan 'das kyis sho gam gzhal dgos pa'i </text></item>
<item><p>82b3</p><section>'dul ba</section><text>rdzas lam du bzla bar mi bya'o zhes dgag pa mdzad pas de'i phyir bdag cag gis ji ltar blang bar bya/ khyim bdag de cang mi smra bar 'dug pa dang / dge slong rnams kyi yon bshad pa byas te dong nas mthar gyis mnyan yod du phyir </text></item>
<item><p>82b4</p><section>'dul ba</section><text>phyin pa dang / de dag la dge slong rnams kyis smras pa/ tshe dang ldan pa dag 'ongs pa legs so/ /'ongs pa legs so/ /ji ltar bde bar brgyus sam/ de dag gis smras pa/ bde bar brgyus mod kyi/ 'on kyang khyim bdag cig gis bdag cag </text></item>
<item><p>82b5</p><section>'dul ba</section><text>la zan byin te gos phrugs re bskon par byas na/ de la bdag cag gis khyim bdag bcom ldan 'das kyis dge slong gis sho gam gzhal dgos pa'i rdzas lam du bzla bar mi bya'o/ /zhes dgag pa mdzad pas de'i phyir bdag cag gis ji ltar </text></item>
<item><p>82b6</p><section>'dul ba</section><text>blang bar bya zhes ma blangs so/ /dge slong rnams kyis skabs de bcom ldan 'das la gsol pa dang / bcom ldan 'das kyis bka' stsal pa/ blang bar bya zhing blangs nas rung bar byas te lam du bzla bar bya'o/ /dge slong dag tshon rtsi dang /</text></item>
<item><p>82b7</p><section>'dul ba</section><text>shing dang / zangs dang / bum pa dag tshol ba na lam gyis dub cing sgyid lug pa dang don 'thun dang bral bar gyur nas de dag seng ge dang / stag dag dang / chom rkum pa dag gis bgrod par gyur to/ /dge slong rnams kyis skabs de bcom ldan </text></item>
<item><p>82b8</p><section>'dul ba</section><text>'das la gsol pa dang / bcom ldan 'das kyis bka' stsal pa/ mtha' chags sam rang chags byas te 'gro bar bya'o/ /nyes dmigs de nyid du gyur nas/ bcom ldan 'das kyis/ bka' stsal pa/ ba lang </text></item>
<item><p>83a1</p><section>'dul ba</section><text>gi lci ba btsir bas rung bar bya ba 'am bkru bar bya'o/ /de lta na nyes dmigs de nyid du gyur nas bcom ldan 'das kyis bka' stsal pa/ tha na kha tshar ram phun tshar yang gcad par bya'o/ /ngas phongs pa dag tu rjes su </text></item>
<item><p>83a2</p><section>'dul ba</section><text>gnang ba gang yin pa de gnas skabs tha mal pa dag tu lhag par spyad par mi bya'o/ /lhag par spyod par byed na 'gal tshabs can du 'gyur ro/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi </text></item>
<item><p>83a3</p><section>'dul ba</section><text>kun dga' ra ba na bzhugs so/ /de'i tshe na dge slong zhig rgyal po'i khab tu dbyar gnas par khas blangs nas de dbyar zla ba gsum 'das nas chos gos ma rnyed pa kho nar bcom ldan 'das kyi zhabs la phyag 'tshal du mnyan yod du </text></item>
<item><p>83a4</p><section>'dul ba</section><text>'phags pa dang de la dge slong rnams kyis smras pa/ tshe dang ldan pa chos gos kyis rnyed pa ma thob kyi bar du khyod ma rings shig /de mngon par mi dga' bas mi sdod pa dang / de la dge slong zhig gis ras yug chen byin nas/ des gal te 'di </text></item>
<item><p>83a5</p><section>'dul ba</section><text>rung bar byed na tshangs pa mtshungs par spyod pa dag mi mthong bar 'gyur bas dge slong bshes pa zhig la rung bar byed du gzhug go snyam du shes nas/ des dge slong bshes pa la smras pa/ kho bo tshangs pa mtshungs par spyod pa dag </text></item>
<item><p>83a6</p><section>'dul ba</section><text>la lta ba'i bar du/ ras yug chen 'di rung bar gyis la gtur bur chug shig /de le lo can zhig pas des rung bar ma byas pa/ kho nar gtur bur bcug go/ /ji tsam na dge slong des gtur bu thogs te 'phags nas/</text></item>
<item><p>83a7</p><section>'dul ba</section><text>mthar gyis sho gam gyi gnas su phyin pa dang / sho gam pas smras pa/ 'phags pa khyod la sho gam gzhal 'tshal ba'i rdzas cung zad mchis sam/ bzhin bzangs med do/ /bltas gzhag tu gsol/ des brtag par brtsams </text></item>
<item><p>83a8</p><section>'dul ba</section><text>pa dang / ras yug chen mthong nas des smras pa/ 'phags pa legs par gsungs pa'i chos 'dul ba la rab tu byung na ji ltar ras yug chen gyi slad du brdzun du smra ba gsung / dge slong des smras pa/ bzhin bzangs kho bos mi shes te </text></item>
<item><p>83b1</p><section>'dul ba</section><text>kho bo 'phags pa na ras yug chen 'di rnyed nas kho bos bshes pa la kho bo tshangs pa mtshungs par spyod pa dag la lta ba'i bar du ras yug chen 'di rung bar gyis la gtur bur chug shig ces smras na/ de le lo can zhig pas des 'di </text></item>
<item><p>83b2</p><section>'dul ba</section><text>rung bar ma byas pa kho nar gtur bur bcug go/ /sho gam pas smras pa/ 'phags pa de ni khyod kyi bshes pa ma lags kyi 'di ltar de ni bdag gi bshes pa lags te des na bdag la sho gam byung gis stsol la bzhud cig /dge slong </text></item>
<item><p>83b3</p><section>'dul ba</section><text>de 'gyod pa skyes nas de mthar gyis mnyan yod du phyin pa dang / dge slong rnams kyis smras pa/ tshe dang ldan pa 'ongs pa legs so/ /'ongs pa legs so/ /ji ltar bde bar brgyus sam des smras pa/ tshe dang ldan pa dag ji ltar bde bar </text></item>
<item><p>83b4</p><section>'dul ba</section><text>brgyus/ de dag gis smras pa/ tshe dang ldan pa ci'i phyir de skad zer/ des skabs de dge slong rnams la rgyas par brjod do/ /dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong de la ni ltung ba med mod </text></item>
<item><p>83b5</p><section>'dul ba</section><text>kyi yang dge slong gis ma dris par blang bar mi bya bar ci khyod kyis rung bar byas sam/ 'on te ma byas shes dri bar bya'o/ /ma dris par len na 'gal tshabs can du 'gyur ro/ /sangs rgyas bcom ldan 'das mnyan yod na rgyal byed kyi tshal mgon </text></item>
<item><p>83b6</p><section>'dul ba</section><text>med zas sbyin gyi kun dga' ra ba na bzhugs so/ /drug sde dag gis smras pa/ dga' bo nye dga' lhung bzed nag po can 'di dag ni rkang pa spre'u zhag gis bskus te/ 'gro na yang 'gro bar chas pa'i rnyed pa sgrub par byed/ 'ong na </text></item>
<item><p>83b7</p><section>'dul ba</section><text>yang glo bur du 'ongs pa'i rnyed pa sgrub par byed cing skye bo mang po dga' ba dang / yid du 'ong bar yang 'gyur ro/ /yu bu cag ni khron pa'i rus sbal dang 'dra bar gar yang mi 'dong / gang nas kyang mi 'ong bas rnyed pa 'thob pa dang / skye bo mang po </text></item>
<item><p>83b8</p><section>'dul ba</section><text>dga' ba dang / yid du 'ong bar ga la 'gyur gyis yu bu cag kyang 'dong ngo / /gang du 'dong / gang du don 'thun 'grub par ro/ /de dag gis don 'thun btsal bar brtsams pa dang / de dag gis byang lam du 'gro ba'i don 'thun mthong </text></item>
<item><p>84a1</p><section>'dul ba</section><text>nas de'i drung du song ste smras pa/ bzhin bzangs dag khyed gang du 'phags/ 'phags pa dag byang lam du'o/ /bzhin bzangs kho bo cag kyang khyed dang lhan cig 'dong ngo / /'phags pa dag byang lam ni mthon dman </text></item>
<item><p>84a2</p><section>'dul ba</section><text>can khyi za ba/ bud med kyi yul gnas ngan len kun du spyod pa lags pas khyed cag der dgyes par mi 'gyur ro/ /bzhin bzangs dag gal te de lta bu yin du zin kyang yul mthong bar 'gyur bas 'dong bar bya'o/ /'phags pa dag gal te </text></item>
<item><p>84a3</p><section>'dul ba</section><text>de lta na tshur spyon bzhud do/ /drug sde dag don 'thun de dang lhan cig byang lam du 'phags nas mthar gyis byang lam du phyin pa dang / nyi ma gang kho na la byang lam du phyin pa'i nyi ma de nyid la mngon par mi dga' bar gyur nas/ de dag nang par sngar </text></item>
<item><p>84a4</p><section>'dul ba</section><text>langs te lam srang du dong ba dang / tshong pa de dag gis drug sde dag mthong nas de dag gi rkang pa la phyag 'tshal te smras pa/ 'phags pa dag byang lam ci 'dra/ khyed cag mngon par mi dgyes par ma gyur tam/ bzhin bzangs dag nyi ma gang </text></item>
<item><p>84a5</p><section>'dul ba</section><text>kho na la byang lam du phyin pa'i nyi ma de nyid la mngon par mi dga' bar gyur to/ /'phags pa dag bdag cag gis khyed la dang po kho na nas byang lam ni mthon dman can/ khyi za ba/ bud med kyi yul gnas ngan len kun du spyod pa lags pas khyed </text></item>
<item><p>84a6</p><section>'dul ba</section><text>cag der dgyes par mi 'gyur ro zhes ma bgyis sam/ bzhin bzangs dag ci de ltar na 'gro 'am 'dong ngo / /'phags pa dag bdag cag gis zong ma bsgyur te/ de lta lags mod kyi 'on kyang bdag cag dang / bshes pa'i tshong pa </text></item>
<item><p>84a7</p><section>'dul ba</section><text>gzhan dag mchis pa de dag gis zong bsgyur bas de dag la gtad par bgyis de dag dang thabs gcig bzhud cig /drug sde dag gis smras pa/ de ma nongs kyi de bzhin bgyi'o/ /drug sde dag don 'thun de dag gis gtad </text></item>
<item><p>84a8</p><section>'dul ba</section><text>pa'i don 'thun de dang lhan cig 'phags so/ /drug sde dag gis kun du spyod pa ni rdul gyis 'jigs pas yang na ni don 'thun gyi mdun du 'gro'o/ /yang na ni phyi nas 'gro bas/ de dag phyi nas 'gro bar brtsams pa dang / ji tsam na yul </text></item>
<item><p>84b1</p><section>'dul ba</section><text>dbus nas phyir 'ong ba'i don 'thun 'ongs nas tshong pa de dag gis don 'thun phyir 'ong ba de dag la 'ongs pa legs so zhes brjod pas so sor yang dag par dga' bar byas te smras pa/ khyed ga las 'ongs/ yul dbus nas so/ /shes ldan </text></item>
<item><p>84b2</p><section>'dul ba</section><text>dag ji ltar yul dbus su khe spogs mang po grub bam/ sho gam 'am/ la gcan nam/ gru btsas kyis yongs su yi chad pa med dam/ de dag gis smras pa/ shes ldan dag yul dbus su khe spogs mang po grub mod kyi 'on </text></item>
<item><p>84b3</p><section>'dul ba</section><text>kyang de na gos dkar po can chom rkun pa lta bu sho gam dang / la gcan dang / gru btsas kyi lce rten gyis bden pas mi mgu ba dag 'khod pas rdzas thams cad 'phrog par byed pas sho gam dang / la gcan dang / gru btsas kyis yongs </text></item>
<item><p>84b4</p><section>'dul ba</section><text>su yi chad pa yod do/ /de dag gis thos nas 'tsher zhing phyogs gcig tu dong nas lag pa 'gram pa la gtad de sems khongs su chud cing 'khod do/ /drug sde dag lhag nas de dag gis smras pa/ shes ldan dag ci'i phyir lag pa la </text></item>
<item><p>84b5</p><section>'dul ba</section><text>'gram pa la gtad de sems khongs su chud cing 'dug /tshong pa dag gis smras pa/ 'phags pa dag bdag cag grang ba na grang bas sbrebs bzhin pa dang / tsha ba na tsha bas gdungs bzhin pa dang / bkres pa dang skom pa dag gis gnod bzhin </text></item>
<item><p>84b6</p><section>'dul ba</section><text>pa dang / sha sbrang dang / sbrang bu dang / rlung dang / nyi ma dang / sdig sbrul gyi reg pa dag gis nyen bzhin du longs spyod dag mngon par sgrub pa'i slad du spro bar bgyid/ 'bad par bgyid/ rtsol par bgyid pa gang lags pa de dag thams cad </text></item>
<item><p>84b7</p><section>'dul ba</section><text>bdag yul dbus su 'phags pa lags te/ yul dbus su khe spogs mang po 'grub pa lags mod kyi/ 'on kyang bdag cag gi don 'thun slar mchi ba dag las thos na de na gos dkar po can chom rkun pa lta bu sho gam dang / la </text></item>
<item><p>84b8</p><section>'dul ba</section><text>gcan dang / gru btsas kyi lce rten gyi bden pas mi mgu ba dag 'khod pas rdzas thams cad 'phrog par bgyid pas sho gam dang / la gcan dang / gru btsas kyis yongs su yi chad par 'gyur ro zhes mchi'o/ /drug sde dag gis smras pa bzhin </text></item>
<item><p>85a1</p><section>'dul ba</section><text>bzangs dag gang dag la kho bo cag bshes su bdog pa khyed kyang sems khongs su chud cing 'khod dam/ 'phags pa dag ci lags khyed kyis bdag cag gi slad du rgyal po la gsol ba bgyi 'am/ bzhin bzangs dag rgyal </text></item>
<item><p>85a2</p><section>'dul ba</section><text>po la ni gsol bar mi byed de/ 'on kyang mnyan yod ni kun shes pa'i sho gam can yin la/ de la sgo ni bcwa brgyad/ sge'u chung ni sum bcu rtsa drug yod pas khyed cag sge'u chung nas 'jug tu gzhug gis longs shig 'dong ngo / /tshong pa de dag </text></item>
<item><p>85a3</p><section>'dul ba</section><text>yongs su mgu nas 'phags pa dang / mnyan yod dang ha cang mi ring ba'i ri brag zhig tu phyin nas/ drug sde dag gis smras pa/ bzhin bzangs dag re shig ngal bsos la mnyan yod du mtshan mo 'jug par byas/ rnga mo dang /</text></item>
<item><p>85a4</p><section>'dul ba</section><text>glang dang / bong bu dag thong shig /tshong pa de dag gis de dag btang nas/ ji tsam na nyi ma nub par 'gyur ba de'i tshe dus yin no zhes re shig ngal bso bar byed do/ /mnyan yod na sho gam pa dag gis byang lam nas don 'thun phun sum tshogs pa </text></item>
<item><p>85a5</p><section>'dul ba</section><text>'ongs so/ /zhes thos nas/ de dag gis gnod sbyin la gtor ma byas te sgo dag mnan te/ sdod do/ /drug sde dag gis smras pa/ shes ldan dag mig lam chad kyis longs shig 'dong ngo / /yongs su mi shes par sge'u chung nas bde </text></item>
<item><p>85a6</p><section>'dul ba</section><text>bar 'jug tu gzhug go/ /de dag 'phags te mthar gyis bong bu dang / rnga mo dang / glang dag 'debs shing / sge'u chung nas mnyan yod du zhugs nas mtshan mo nam nangs pa dang / srang du dong ste byang lam pa'i zong bkram nas </text></item>
<item><p>85a7</p><section>'dul ba</section><text>btsong bar brtsams so/ /mi zhig don 'thun de nyid dang bral ba sgo nas zhugs pa sho gam pa dag gis mthong nas smras pa/ kye nang rje ga las 'ongs/ mi des smras pa/ ri brag che ge mo zhig nas so/ /de dag gis smras </text></item>
<item><p>85a8</p><section>'dul ba</section><text>pa kye nang rje ri brag de na byang lam pa'i don 'thun 'dug ces grag na khyod kyis de ma mthong ngam/ mi des smras pa/ shes ldan dag kho bo ni don 'thun de nyid dang bral zhing 'gro ba yang yin te de ni sngar song zin to/ /sho gam pa dag gis </text></item>
<item><p>85b1</p><section>'dul ba</section><text>thos nas yid mi bde bar gyur te smras pa/ kye nang rje kho bo cag sgo gnon cing 'khod na de ga las zhugs/ mi des smras pa/ shes ldan dag gal te khyed cag yid mi ches na tshur shog srang du 'dong dang rang nyid kyis mthong bar 'gyur </text></item>
<item><p>85b2</p><section>'dul ba</section><text>ro/ /de dag de dang lhan cig srang du dong ba dang don 'thun dag byang lam pa'i zong bkram zhing tshong pa mthong nas de dag gis dris pa/ shes ldan dag khyed cag gang gis zhugs/ don 'thun dag gis smras pa/ rkang pa dag gis so/ /sho gam </text></item>
<item><p>85b3</p><section>'dul ba</section><text>pa dag gis smras pa/ khyed cag ji ltar rkang pa dag gis zhugs par lta kho bo cag gis kyang shes kyi/ 'di ltar khyed cag gang gis 'jug tu bcug pa dang / sgo gang nas zhugs pa de 'dris smros shig dang / khyed cag dang bshes par bya'o/ /</text></item>
<item><p>85b4</p><section>'dul ba</section><text>de dag gis smras pa/ 'phags pa drug sde dag gis sge'u chung nas 'jug tu bcug go/ /sho gam pa de dag shAkya'i sras kyi dge sbyong rnams kyi dge sbyong gi tshul ni tshig pa yin no/ /bram ze'i tshul ni tshig pa yin te/ gang la da ltar gzhan gyi 'tsho </text></item>
<item><p>85b5</p><section>'dul ba</section><text>ba la yang gnod par byed do/ /zhes smod par byed/ phyar ka gtong bar byed/ kha zer bar byed pa'i skabs de dge slong dag gis bcom ldan 'das la gsol nas/ bcom ldan 'das kyis bka' stsal pa/ dge slong gis gzhan gyi 'tsho ba la gnod </text></item>
<item><p>85b6</p><section>'dul ba</section><text>par mi bya'o/ /gnod par byed na 'gal tshabs can du 'gyur ro/ /sho gam pa dag gis drug sde 'di dag ni dge sbyong mi srun pa dag yin pas ngo bya'o snyam du bsams nas/ ji tsam dus gzhan zhig na tshe dang ldan pa nye dga' snga dro sham </text></item>
<item><p>85b7</p><section>'dul ba</section><text>thabs bgos lhung bzed dang chos gos thogs te mnyan yod du bsod snyoms la zhugs pa sho gam pa zhig gis mthong nas des smras pa/ 'phags pa phyag 'tshal lo/ lhung bzed na cung zad mchis sam gzigs/ nye dgas smras pa/</text></item>
<item><p>85b8</p><section>'dul ba</section><text>bzhin bzangs ci sems lhung bzed na sho gam gzhal dgos pa'i rdzas med do/ /des smras pa/ 'phags pa sdig pa zhi bar gyur cig /bdag de snyam mi sems kyi 'di ltar bca' ba dang bza' ba bsod pa cung zad mchis na/ de khyod las bslangs te </text></item>
<item><p>86a1</p><section>'dul ba</section><text>'tshal snyam mo/ /nye dgas smras pa/ bzhin bzangs ci chu klung rgyun las bzlog phyogs su 'bab bam/ khyod kyis kho bo la sbyin par bya ba yin gyi kho bos khyod la sbyin par bya ba ma yin no/ /des smras pa/ 'phags pa bzhad gad </text></item>
<item><p>86a2</p><section>'dul ba</section><text>bgyi'o/ /tshur spyon khyim du bzhud do/ /sho gam pa des nye dga' khyim du khrid nas bca' ba dang bza' ba bsod pas lhung bzed bkang ste byin nas/ smras pa/ 'phags pa bdag la bka' stsol cig dang / bka' bzhin bgyid cing 'phags pas </text></item>
<item><p>86a3</p><section>'dul ba</section><text>bka' stsal pa thams cad bsgrub par bgyi'o/ nye dgas bzhin bzangs khyod nad med par gyur cig ces smras te song ngo / /drug sde dag gi kun du spyod pa ni 'dir bdag cag gis bram ze dang khyim bdag 'ongs shing lhags pa rnams </text></item>
<item><p>86a4</p><section>'dul ba</section><text>la chos bstan par bya/ rgol ba dag tshar gcad par bya/ rang gi grags pa bsgrag par bya/ rnyed pa yang bsgrub par bya'o zhes yang na ni sgo drung du gtsug lag khang nod par byed/ yang na ni lam dang nye bar gtsug lag khang nod par byed pas/</text></item>
<item><p>86a5</p><section>'dul ba</section><text>nye dgas lam dang nye bar gtsug lag khang mnos nas de de'i steng du nam gyi cha stod dang nam gyi cha smad la mi nyal ba'i sbyor ba la rjes su brtson par gnas so/ /ji tsam dus gzhan zhig na tshong pa sho gam 'dral ba dag gtsug lag khang dang ha cang thag mi </text></item>
<item><p>86a6</p><section>'dul ba</section><text>ring ba nas 'dong ba dang / nye dga' sgra la mkhas pas des de dag gi rting sgra thos nas yongs su g.yo ba dang bcas bzhin du smras pa/ 'dong ba 'di dag su yin/ tshong pa de dag cang mi smra bar sdod pa dang / nye dga' myur ba myur bar </text></item>
<item><p>86a7</p><section>'dul ba</section><text>gtsug lag khang gi steng nas babs te/ tshong pa de dag gi drung du song nas smras pa/ shes ldan dag mtshan mo nor dang bcas pa kho nar 'dong ba 'di dag su yin/ tshong pa de dag gis smras pa/ 'phags pa bdag cag ni tshong pa </text></item>
<item><p>86a8</p><section>'dul ba</section><text>sho gam 'dral ba dag lags so/ /nye dgas smras pa/ bkren pa dag kho bo cag la rgyal po yo byad thams cad kyis nye bar gnas pa yin te/ gnas brtan kun shes kauN+Di n+ya yang de la 'di skad ces ji nas kyang rgyal po 'di'i longs </text></item>
<item><p>86b1</p><section>'dul ba</section><text>spyod ma byung ba dag ni 'byung bar gyur cig /byung ba dag ni rgyas pa dang / 'phel ba dang / yangs par gyur cig ces yon bshad pa byed pa yin na/ khyed cag de dbang ba'i sho gam dral te 'dong na kho bo cag gis ci'i phyir yal bar dor bar bya/</text></item>
<item><p>86b2</p><section>'dul ba</section><text>deng khyed la gnod pa byed du gzhug go/ /de dag skrag nas smras pa/ 'phags pa khyed ni thugs rje can dag lags pas bzod par mdzod cig dang bdag cag gis 'phags pa la mkho ba dag bgyi'o/ /nye dgas smras pa/ ci zhig bya bca' </text></item>
<item><p>86b3</p><section>'dul ba</section><text>ba'i cha rin dag dbul lo/ /'bul lam/ 'bul lo deng shig /de dag de nas dong ste nye dga'i drung nas bral ba dang / 'di skad ces yu bu cag ko sa lar byung ba'i rgyal po gsal rgyal la yang sho gam mi 'jal na/ dge sbyong mgo reg nye </text></item>
<item><p>86b4</p><section>'dul ba</section><text>dga' la 'jal ba lta smos kyang ci dgos shes kun du rjod par byed do/ /nye dga' yang myur ba myur bar zas kyi bya ba byas te sgo drung na lhung bzed 'khru zhing phyogs bzhir rnam par lta bar byed do/ /gzhon nu zhig gis nye dga' </text></item>
<item><p>86b5</p><section>'dul ba</section><text>phyogs bzhir rnam par lta bar byed pa mthong nas/ des smras pa/ gnas brtan ci'i slad du phan tshun rnam par gzigs par mdzad/ nye dgas smras pa/ tshe dang ldan pa kho bo'i mdza' bshes tshong pa dag zong thogs te mnyan </text></item>
<item><p>86b6</p><section>'dul ba</section><text>yod du zhugs pa de dag lta'o/ /gzhon nu des smras pa/ gnas brtan khyod ji tsam na zas kyi bya ba mdzad pa de tsam na de dag dong lags so/ /nye dga' mi bzod pa skyes nas kho bo yang de dag gis bslus te spu gri la khu tshur gyis </text></item>
<item><p>86b7</p><section>'dul ba</section><text>brdegs shing rang thags kyi rdo la rtswas phug gis kho bos de dag la gang bya ba shes so snyam du sems so/ /ji tsam na tshong pa de dag yang de kho na bzhin du 'ongs pa dang / nye dgas kyang de kho na bzhin lan gnyis su bzung ste/ khyed kyis </text></item>
<item><p>86b8</p><section>'dul ba</section><text>kho bo yang bslus so zhes smras pa dang / tshong pa de dag gis smras pa/ 'phags pa bdag cag la bgyi ba cung zhig byung bas des na bdag cag ma zhus par mchis te/ da ni de dang gzhan yang thams cad 'bul lo/ /'bul lam/</text></item>
<item><p>87a1</p><section>'dul ba</section><text>'bul lo/ /deng shig de dag de nas dong ste nye dga'i drung nas bral ba dang / 'di skad ces yu bu cag ko sa lar byung ba'i rgyal po gsal rgyal la yang sho gam mi 'jal na/ dge sbyong mgo reg nye dga' la 'jal ba lta smos </text></item>
<item><p>87a2</p><section>'dul ba</section><text>kyang ci dgos zhes kun du rjod par byed do/ /nye dgas tshong pa de dag gis bdag la mang po zhig khas blangs pas yang de kho na bzhin du mi lta bar song na mi rung gis mtshan ma dang bcas pa kho nar langs te/ de dag gi drung du 'gro bar bya'o/ /</text></item>
<item><p>87a3</p><section>'dul ba</section><text>snyam du bsams nas des snam sbyar bgos te srang du song ba dang / tshong pa de dag kyang zong bkram ste 'tshong bar byed nas nye dgas de dag la mtshan ma bstan par brtsams pa dang / de dag gis smras pa/ 'phags pa je zong bsgyur bar </text></item>
<item><p>87a4</p><section>'dul ba</section><text>bgyis bzhud cig dang bdag cag mchis te dbul bar bgyi'o/ /nye dgas smras pa/ gal te bden na'o/ /de dag gis smras pa/ 'phags pa khyod ni 'da' bar bgyi ba ma lags kyis bzhud cig /nye dga' song ste myur ba myur bar </text></item>
<item><p>87a5</p><section>'dul ba</section><text>gtsug lag khang du song nas zas kyi bya ba byas te/ lhung bzed 'khru zhing phyogs su rnam par lta bar byed do/ /de bzhin du gzhon nu zhig gis smras pa/ gnas brtan ci'i slad du phan tshun rnam par gzigs par mdzad/ nye dgas smras pa/</text></item>
<item><p>87a6</p><section>'dul ba</section><text>tshe dang ldan pa kho bo'i mdza' bshes tshong pa dag zong thogs te mnyan yod du zhugs pa de dag lta'o/ /gzhon nu des smras pa/ gnas brtan khyod ji tsam na zas kyi bya ba mdzad pa de tsam na de dag dong lags so/ /nye dga' rgya cher mi </text></item>
<item><p>87a7</p><section>'dul ba</section><text>bzod pa skyes nas mgo bsigs te kho bo de dag gis lan gnyis su bslus kyis/ da ni gal te de dag mthong na gang gis phyin chad tshong par mi 'gyur ba de 'dra ba'i khrims 'char gzhug go snyam du sems so/ /ji tsam na yang tshong </text></item>
<item><p>87a8</p><section>'dul ba</section><text>pa de dag de kho na bzhin du 'ongs pa dang / nye dgas smras pa shes ldan dag khyed kyis yang dang yang du kho bo bslus pas/ da ni gang bya ba de ltos shig /de dag gis smras pa/ 'phags pa bzod par mdzod cig /bdag cag </text></item>
<item><p>87b1</p><section>'dul ba</section><text>tshong pa dag ni rtag tu mjal tshongs kyis sems g.yengs pa lags pas da ni sngar mchid kyis 'tshal ba gang lags pa dang / slad kyi mchid kyis 'tshal ba gang lags pa de dang gzhan thams cad kyang dbul bar bgyi'o/ /</text></item>
<item><p>87b2</p><section>'dul ba</section><text>nye dgas gal te 'di dag la gzu lums su 'dzud par byas na shes par 'gyur gyis 'thun par brjod par bya'o snyam du shes shing rig nas smras pa/ bzhin bzangs dag nges par 'bul lam/ 'phags pa nges par 'bul lo/ /</text></item>
<item><p>87b3</p><section>'dul ba</section><text>gal te de lta na khyed cag la nyes dmigs 'ga' zhig byung bar gyur tam/ kho bo cag la yang gtsug lag khang gi drung du tshong pa dag tshong pa ma yin par rnam par gzhag par gyur na ma legs kyis re shig lam lta ba de srid kyi bar </text></item>
<item><p>87b4</p><section>'dul ba</section><text>du sdod cig /de dag sdod pa dang nye dga' de na sho gam pa dag gi drung du song ngo / /de'i tshe na sho gam pa dag shes ldan dag tshong pa sho gam 'dral ba dag gis sho gam dral cing dral cing sge'u chung nas 'jug pas lo tang 'du ba mi 'byung la/</text></item>
<item><p>87b5</p><section>'dul ba</section><text>dus la ni bab/ rgyal po ni gtum pas bdag cag bu dang / chung ma dang / rtsa lag dang bcas pa btson rar bcug ste bsad par 'gyur ba gang yin pa de lta bu'i gnas yod do zhes zer zhing sems khongs su chud cing 'dug go/ /</text></item>
<item><p>87b6</p><section>'dul ba</section><text>de dag de ltar sems khongs su chud cing 'dug pa na nye dgas smras pa/ khyed cag ci'i phyir/ 'di ltar sems khongs su chud cing 'dug /'phags pa ji ltar sems khongs su chud cing mi mchi/ tshong pa sho gam 'dral ba dag </text></item>
<item><p>87b7</p><section>'dul ba</section><text>gis sho gam dral cing sge'u chung nas 'jug pas lo tang 'du ba mi 'byung la dus la ni bab/ rgyal po ni gtum pas bdag cag bu dang / chung ma dang / rtsa lag dag dang bcas pa btson rar bcug ste bsad par 'gyur ba gang </text></item>
<item><p>87b8</p><section>'dul ba</section><text>lags pa/ de lta bu'i gnas mchis so/ /bkren pa dag khyed cag sus sho gam gyi gnas su bzhag /khyed cag ni lcag rgod mang pos brims las skyed pa 'am/ shing 'cheg tu gzhug par bya ba yin no/ /ci'i phyir khyed </text></item>
<item><p>88a1</p><section>'dul ba</section><text>kyis tshong pa sho gam 'dral ba gcig tsam yang nor thams cad dang bral bar mi byed/ 'phags pa mnyan yod ni kun shes pa'i sho gam can lags kyi nyes pa byed pa'i sho gam can ma lags pas ji ltar </text></item>
<item><p>88a2</p><section>'dul ba</section><text>nor thams cad dang bral bar bgyi/ bkren pa dag mnyan yod ni nyes pa byed pa'i sho gam can yin gyi kun shes pa'i sho gam can ma yin no/ /'phags pa bdag cag gis yun de srid du sho gam bsgrubs na lan 'ga' yang </text></item>
<item><p>88a3</p><section>'dul ba</section><text>nyes pa bgyid pa'i sho gam can ma lags na/ da ji ltar nyes pa bgyid pa'i sho gam can du 'gyur/ bkren pa dag sdod cig dang nga song la tshong pa sho gam 'dral ba dag gtang bar byas/ de dag khyed kyis zung la nor thams cad dang bral </text></item>
<item><p>88a4</p><section>'dul ba</section><text>bar gyis shig /gal te mnyan yod ni kun shes pa'i sho gam can yin gyi nyes pa byed pa'i sho gam can ni ma yin no zhes zer na/ mnyan yod ni nyes pa byed pa'i sho gam can yin gyi kun shes pa'i sho gam can ni ma yin no zhes brjod </text></item>
<item><p>88a5</p><section>'dul ba</section><text>par bya'o/ /gal te yun de srid du kho bo cag tshong pa'i tha snyad byed pa na/ lan 'ga' yang mnyan yod nyes pa byed pa'i sho gam can ma yin na/ da nyes pa byed pa'i sho gam can du gyur tam/ tshur shog tshong pa'i tshogs kyi nang </text></item>
<item><p>88a6</p><section>'dul ba</section><text>du 'dong ngo / /zhes zer na rgyal po'i pho brang du bkri bar bya'o/ /gal te rgyal po na re shes ldan dag yun de srid du nga'i rgyal srid byed du bcug na/ lan 'ga' yang ngas mnyan yod nyes pa byed pa'i sho gam can du ma thos na/</text></item>
<item><p>88a7</p><section>'dul ba</section><text>da nyes pa byed pa'i sho gam can du gyur tam zhes zer na/ rgyal po a ra da tshangs byin tshong pa'i tshogs dang bcas pas gang bskyed mos tshal lam/ 'dun sa 'am/ lha'i gnas che ge mo nas mnyan yod du 'jug pa </text></item>
<item><p>88a8</p><section>'dul ba</section><text>la de la ni kun shes pa'i sho gam can yin la/ gang bskyed mos tshal lam/ 'dun sa 'am/ lha'i gnas che ge mo nas mnyan yod du 'jug pa de la nyes pa byed pa'i sho gam can yin no/ /zhes khrims su bya ba rnam </text></item>
<item><p>88b1</p><section>'dul ba</section><text>par gzhag pa gang lags pa de lha la brtsan nam zhes brjod par bya'o/ /gal te brtsan no zhes zer na/ lha mdzod che ge mo zhig na sgrom mchis pa de na zangs ma'i glegs bu la yi ge bris pa mchis pa de lhas gzigs su gsol </text></item>
<item><p>88b2</p><section>'dul ba</section><text>zhes brjod par bya'o/ /ji tsam na sho gam pa de dag gis tshong pa sho gam 'dral ba de dag bzung ste nor thams cad dang bral bar byas pa na tshong pa de dag gis smras pa/ shes ldan dag ci'i phyir kho bo cag nor thams cad dang bral </text></item>
<item><p>88b3</p><section>'dul ba</section><text>bar byed/ mnyan yod ni kun shes pa'i sho gam can yin gyi nyes pa byed pa'i sho gam can ni ma yin no/ /sho gam pa dag gis smras pa/ mnyan yod ni nyes pa byed pa'i sho gam can yin gyi kun shes pa'i sho gam can ni ma yin no/ /tshong </text></item>
<item><p>88b4</p><section>'dul ba</section><text>pa dag gis smras pa/ yun de srid du kho bo cag tshong pa'i tha snyad byed byed na lan 'ga' yang mnyan yod nyes pa byed pa'i sho gam can ma yin na da nyes pa byed pa'i sho gam can du gyur tam/ tshur shog tshong pa'i tshogs kyi nang du 'dong ngo / /sho </text></item>
<item><p>88b5</p><section>'dul ba</section><text>gam pa dag gis smras pa/ tshong pa'i tshogs kyi nang du mi 'gros tshur shog /rgyal po'i pho brang du 'dong ngo zhes de dag 'khang bzhin du mthus rgyal po'i pho brang du khrid pa dang / de dag gis tshong pa'i tshogs la shes ldan dag kho bo </text></item>
<item><p>88b6</p><section>'dul ba</section><text>cag sho gam pa dag gis nor thams cad dang bral bar byas kyis grogs gyis shig ces ra mda' zlog pa'i skad phyung ngo / /tshong pa'i tshogs kyang de dag dang lhan cig rgyal po'i spyan sngar song nas/ lha khyod kyi rgyal srid </text></item>
<item><p>88b7</p><section>'dul ba</section><text>la sho gam pa dag gis tshong pa glo bur du lhags pa dag nor thams cad bral bar bgyis kyis yongs su bskyab tu gsol zhes smras so/ /rgyal pos blon po rnams la shes ldan dag sho gam pa dag khug shig ces </text></item>
<item><p>88b8</p><section>'dul ba</section><text>bsgo nas blon po rnams kyis sho gam pa dag bkug pa dang / rgyal pos smras pa/ shes ldan dag ci'i phyir khyed kyis tshong pa dag nor thams cad dang bral bar byas/ sho gam pa dag gis smras pa/ lha </text></item>
<item><p>89a1</p><section>'dul ba</section><text>tshong pa 'di dag ni sho gam 'dral ba lags la/ mnyan yod ni nyes pa bgyid pa'i sho gam can lags pas de'i slad du bdag cag gis 'di dag nor thams cad dang bral bar bgyis so/ /rgyal pos smras pa/ shes </text></item>
<item><p>89a2</p><section>'dul ba</section><text>ldan dag yun de srid du nga'i rgyal srid byed du bcug na lan 'ga' yang ngas mnyan yod nyes pa byed pa'i sho gam can du ma thos na/ da nyes pa byed pa'i sho gam can du gyur tam/ sho gam yang dag pa long la thong shig /sho gam pa </text></item>
<item><p>89a3</p><section>'dul ba</section><text>dag gis smras pa/ rgyal po a ra da tshangs byin tshong pa'i tshogs dang bcas pas gang bskyed mos tshal lam/ 'dun sa 'am/ lha'i gnas che ge mo nas mnyan yod du 'jug pa de la ni kun shes pa'i sho gam can yin la/ gang </text></item>
<item><p>89a4</p><section>'dul ba</section><text>bskyed mos tshal lam/ 'dun sa 'am/ lha'i gnas che ge mo nas mnyan yod du 'jug pa de la ni gnod pa byed pa'i sho gam can yin no zhes khrims su bya ba rnam par gzhag pa gang lags pa de lha la brtsan nam/ rgyal pos </text></item>
<item><p>89a5</p><section>'dul ba</section><text>smras pa/ shes ldan dag nga'i yab kyis mdzad pa gang yin pa de ni brgya byin gyis mdzad pa/ tshangs pas mdzad pa yin te mchog tu brtsan no/ /sho gam pa dag gis smras pa/ lha mdzod che ge mo zhig na sgrom mchis pa de na zangs </text></item>
<item><p>89a6</p><section>'dul ba</section><text>ma'i glegs bu la yi ge bris pa mchis pa de lhas gzigs su gsol/ rgyal pos gtogs par byas pa dag la zangs ma'i glegs bu de 'on cig ces bsgo nas blangs te blags pa dang / rgyal pos pha'i bsngags pa thos </text></item>
<item><p>89a7</p><section>'dul ba</section><text>nas mchi ma dang bcas pa'i skad kyis smras pa/ shes ldan dag nga'i yab kyis mdzad pa gang yin pa de ni brgya byin gyis mdzad pa/ tshangs pas mdzad pa yin te/ gal te nor thams cad dang bral bar byas na legs so/ /tshong pa de dag </text></item>
<item><p>89a8</p><section>'dul ba</section><text>re ba med par gyur nas mchi ma dang bcas pa'i skad kyis dong nas de dag gis sho gam pa de dag la smras pa/ shes ldan dag khyed la sus sbran pa smros shig /sho gam pa dag gis smras pa/ kho bo cag la su zhig sbron par 'gyur/ kho bo cag nyid </text></item>
<item><p>89b1</p><section>'dul ba</section><text>kyis shes mod kyi 'on kyang kho bo cag khyed la snying rje bas yal bar bor ro/ /khyed cag ha cang bya ba byed par brtsams pas des na kho bo cag mi bzod pa skyes so/ /tshong pa dag gis smras pa/ khyed la snying rje ga la yod/ smros shig dang kho </text></item>
<item><p>89b2</p><section>'dul ba</section><text>bo cag khyed dang mdza' bor 'gyur ro/ /sho gam pa dag gis smras pa/ 'phags pa drug sde dag gis so/ /tshong pa de dag shAkya'i sras kyi dge sbyong rnams kyi dge sbyong gi tshul ni tshig pa yin no/ /bram ze'i tshul ni tshig pa yin te/ gang la de ltar </text></item>
<item><p>89b3</p><section>'dul ba</section><text>gzhan gyi 'tsho ba la yang gnod par byed do zhes smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol nas/ bcom ldan 'das kyis bka' stsal pa/ dge slong gis gzhan </text></item>
<item><p>89b4</p><section>'dul ba</section><text>gyi 'tsho ba la gnod par mi bya'o/ /gnod pa byed na 'gal tshabs can du 'gyur ro/ /sdom la/ rkang med dang ni rkang gnyis dang / /rkang bzhi pa dang rkang mangs kyi/ /sde tshan yang dag bsdus pa yin/ /rkang med ces bya ba ni sbrul dang / pad </text></item>
<item><p>89b5</p><section>'dul ba</section><text>pa dang / srog chags dri'u srin dag go/ /de dag ni gsum gyis sogs par byed de sbrul khas sdigs pa dag dang / rgyal po'i sman pa dag dang / kha lungs pa'i ya ba na dag gis so/ /ji ltar sbrul khas sdigs pa dag gis zhe na/ 'di </text></item>
<item><p>89b6</p><section>'dul ba</section><text>ltar sbrul khas sdigs pa dag sbrul la brten te 'tsho bar byed pa ste/ de ltar sbrul khas sdigs pa dag gis so/ /ji ltar rgyal po'i sman pa dag gis shes na/ 'di ltar rgyal po'i sman pa dag pad pa la brten te 'tsho bar byed pa </text></item>
<item><p>89b7</p><section>'dul ba</section><text>ste/ de ltar rgyal po'i sman pa dag gis so/ /ji ltar kha lungs pa'i ya ba na dag gis she na/ 'di ltar kha lungs pa'i ya ba na dag srog chags dri'u srin dag bag bye stson par byed/ sa 'byin par byed cing sla </text></item>
<item><p>89b8</p><section>'dul ba</section><text>nga la rngod par byed de/ de dag de 'cha' zhing myos pa 'gyur ba'i btung ba rnam pa du ma 'thung bar byed de/ de ltar kha lungs pa'i ya ba na dag gis so/ /dge slong gis srog chags rkang med dag rku bar byed na/ srog chags </text></item>
<item><p>90a1</p><section>'dul ba</section><text>rkang med dag gi rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /rkang gnyis shes bya ba ni mi rnams dang / bya kha cig go mi rnams ni rnam pa gsum gyis rku ste/</text></item>
<item><p>90a2</p><section>'dul ba</section><text>yul phyogs dang / brda' dang / mtshan mas so/ /ji ltar yul phyogs kyis she na/ gang gi tshe na kho bo bskyed mos tshal lam/ 'dun sa 'am/ lha'i gnas che ge mo zhig tu mthong ba de'i tshe khyod kyis bya ba de byas par shes </text></item>
<item><p>90a3</p><section>'dul ba</section><text>par gyis shig ces bya ba ste/ de ltar yul phyogs kyis so/ /ji ltar brdas she na/ gang gi tshe kho snga dro 'am/ gung tshigs sam/ phyem bred mthong ba de'i tshe khyod kyis bya ba de byas par shes par gyis shig ces bya </text></item>
<item><p>90a4</p><section>'dul ba</section><text>ba ste/ de ltar brdas so/ /ji ltar mtshan mas she na/ gang gi tshe kho bo skra dang kha spu bregs nas ring por ma lon pa 'am/ snam sbyar dmar ser ram/ zha nye'i dbyar 'dab kyis glan pa'i lhung bzed dam/ khar ba </text></item>
<item><p>90a5</p><section>'dul ba</section><text>sbubs can nam/ zhun mar gyi lhung bzed dam/ 'bru mar gyi lhung bzed dam/ sbrang rtsi'i lhung bzed dam/ bu ram gyi dbu ba'i lhung bzed thogs par mthong ba de'i tshe khyod kyis bya ba de byas par shes par gyis shig ces </text></item>
<item><p>90a6</p><section>'dul ba</section><text>bya ba ste/ de ltar mtshan mas so/ /dge slong gis mi rku bar byed na mi'i rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /bya ni rnam pa gnyis kyis rku ste/ spar ba dang /</text></item>
<item><p>90a7</p><section>'dul ba</section><text>mngon sum du babs pas so/ /ji ltar spar bas zhe na/ 'di ltar dge slong gis bya spar te rku bar byed na bya'i rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur te/ de ltar spar </text></item>
<item><p>90a8</p><section>'dul ba</section><text>bas so/ /ji ltar mngon sum du babs pas she na/ 'di ltar bya ba 'am/ bya ba'i slob ma mkhas pa zhig gis bya drungs dbyung ba'i phyir dang / chud gzan par bya ba'i phyir dang / tshul ma yin pas sdug bsngal bar bya ba'i phyir </text></item>
<item><p>90b1</p><section>'dul ba</section><text>nags mes btang bar gyur cing de na bya kha cig du bas khyab cing 'khrugs par gyur nas/ dge slong rnams kyi 'chag sa dag tu babs sam/ dag ra dag gam/ sgo khang dag tu babs par gyur pa na/ dge slong gis de ltar </text></item>
<item><p>90b2</p><section>'dul ba</section><text>babs pa'i bya rku bar byed na/ bya'i rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur te/ de ltar mngon sum du babs pas so// //'dul ba rnam par 'byed pa/</text></item>
<item><p>90b3</p><section>'dul ba</section><text>bam po drug pa/ rkang bzhi pa zhes bya ba ni glang po che dang / rta dang / rnga mo dang / ba lang dang / bong bu dang / ra dang / ri dgas dang / ma he dang / phag dag go/ /de dag ni rnam pa gnyis kyis rku ste/ khyu nas dgar ba dang /</text></item>
<item><p>90b4</p><section>'dul ba</section><text>brtod pas so/ /ji ltar khyu nas dgar bas she na/ dge slong gis glang po che khyu nas dgar bas rku bar byed na/ ji srid mig sngar snang ba de srid du nyes pa sbom por 'gyur la/ mig sngar mi snang bar gyur na brkus par brjod par </text></item>
<item><p>90b5</p><section>'dul ba</section><text>bya ste/ rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur te/ de ltar khyu nas dgar bas so/ /ji ltar brtod pas she na/ dge slong gis glang po che brtod pa sna tshogs shing </text></item>
<item><p>90b6</p><section>'dul ba</section><text>ljon pa 'am/ rtsig pa 'am/ gzhan dag la brtod par byed nas/ ji srid mig sngar snang ba de srid du nyes pa sbom por 'gyur ro/ /mig sngar mi snang bar gyur na/ brkus par brjod par bya ste/ rin thang brtsi bar bya zhing </text></item>
<item><p>90b7</p><section>'dul ba</section><text>dngos po tshang na pham par 'gyur la/ dngos po ma tshang na nyes pa sbom por 'gyur te/ de ltar brtod pas so/ /glang po che la ji lta ba bzhin du rta la sogs pa rkang bzhi pa lhag ma rnams la yang de bzhin no/ /rkang mangs </text></item>
<item><p>90b8</p><section>'dul ba</section><text>shes bya ba ni grog mo dang / phye ma leb dang / til dang / phub ma dang / rul ba za ba dang / sdig pa dang / t+r+ya ma bu ka dang / tre'i la ta dag go/ /de dag ni gsum gyis sogs par byed de/ gnod byed dag dang / grong khyer </text></item>
<item><p>91a1</p><section>'dul ba</section><text>srung ba'i sna chen po la gtogs pa dag dang / rgya mtsho'i tshong pa dag gis so/ /ji ltar gnod byed dag gis she na/ 'di ltar gnod byed dag gis srog chags rkang mangs dag gis bum pas so btang ba bkang ste/ 'jog </text></item>
<item><p>91a2</p><section>'dul ba</section><text>par byed cing de dag gis gang gi tshe chad pas gcad pa dag khrid de/ de dag gi rkang pa 'am/ lag pa bum pa de dag gi nang du 'jug par byed cing / de dag de dag gis zin pa na myur du dbya dang / gsug mang po 'jal bar byed de/ de </text></item>
<item><p>91a3</p><section>'dul ba</section><text>ltar gnod byed dag gis so/ /ji ltar grong khyer srung ba'i sna chen po la gtogs pa dag gis she na/ 'di ltar grong khyer srung ba'i sna chen po la gtogs pa dag gis srog chags rkang mangs dag gis bum pa so ma btang ba bkang ste </text></item>
<item><p>91a4</p><section>'dul ba</section><text>'jog par byed cing de dag gis gang gi tshe pha rol kyi dpung 'ong ba de'i tshe de dang lhan cig g.yul sprod par byed pa na/ gal te de dag gis 'jom par nus na de lta na legs/ gal te mi nus na srog chags rkang mangs dag gis </text></item>
<item><p>91a5</p><section>'dul ba</section><text>bkang ba'i bum pa so ma btang ba ra ba la gnas pa 'phen par byed cing de dag srog chags rkang mangs dag gis zin pa na 'byer bar 'gyur te/ de ltar grong khyer srung ba'i sna chen po la gtogs pa dag gis so/ /ji ltar rgya mtsho'i tshong pa </text></item>
<item><p>91a6</p><section>'dul ba</section><text>dag gis she na/ 'di ltar rgya mtsho'i tshong pa dag gis srog chags rkang mangs dag gis bum pa so ma btang ba bkang ste rgya mtsho'i gru sbyar nas nor sgrub pa dag rgya mtsho chen por rgal ba na der de dag la chom rkun pa rtags mtshan sngon po 'am </text></item>
<item><p>91a7</p><section>'dul ba</section><text>nag po can dag 'ong zhing / gru 'joms par byed pa na tshong pa dag gis de dag dang / lhan cig g.yul sprod par byed pa na/ gal te de dag gis 'joms par byed nus na de lta na legs/ gal te mi nus na srog chags rkang mangs dag </text></item>
<item><p>91a8</p><section>'dul ba</section><text>gis bkang ba'i bum pa so ma btang ba 'phen par byed cing / de dag srog chags rkang mangs dag gis zin pa na/ 'byer bar 'gyur te/ de ltar rgya mtsho'i tshong pa dag gis so/ /dge slong gis srog chags rkang mangs dag </text></item>
<item><p>91b1</p><section>'dul ba</section><text>rku bar byed na/ srog chags rkang mangs dag gi rin thang brtsi bar bya zhing dngos po tshang na pham par 'gyur la/ dngos po ma tshang na nyes pa sbom por 'gyur ro/ /sdom la/ gdol pa dang ni bag rdzangs can/ /</text></item>
<item><p>91b2</p><section>'dul ba</section><text>snam sbyar re shig dus dang ni/ /mtshan bzangs dang ni nor gyis byin/ /rang gir shes pas lhung bzed len/ /mi pham dang ni zla bas sbas/ /bdag nyid sun 'byin rku ba yin/ sangs rgyas bcom ldan 'das mnyan yod na </text></item>
<item><p>91b3</p><section>'dul ba</section><text>rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na dge slong gdol pa dang bag rdzangs can zhes bya ba gtam 'dre ba/ phebs par smra ba/ 'grogs bshes/ smos 'drin gnas </text></item>
<item><p>91b4</p><section>'dul ba</section><text>skabs mnyam par spyod pa gnyis shig 'khod de/ de la gdol pa ni grags pa dang / bsod nams che ba yin mod kyi lus chung ste/ de la lhung bzed dang / chos gos dang / dra ba dang / phor bu dang / ska rags lhag pa dag yod do/ /</text></item>
<item><p>91b5</p><section>'dul ba</section><text>bag rdzangs can ni lus che ba yin mod kyi grags pa dang / bsod nams chung ste/ chos gos gsum lhur len cing de'i chos gos gsum ngan cing snam sbyar yang yongs su rnyings pa yin no/ /dge slong rnams kyis bag </text></item>
<item><p>91b6</p><section>'dul ba</section><text>rdzangs can la smras pa/ tshe dang ldan pa khyod te por 'dod pa chung bar gyur na/ ci'i phyir bdag nyid gcer bur ston par byed/ ci rnyed pas sam/ ma rnyed pas/ bag rdzangs can gyis smras pa/ ma rnyed pas so/ /ci'i phyir sbyor du </text></item>
<item><p>91b7</p><section>'dul ba</section><text>mi 'dzud/ sangs rgyas dang / chos dang / dge 'dun spangs te/ su zhig kho bo la sbyin par byed/ dge slong gdol pa de khyod kyi gtam 'dre ba/ phebs par smra ba/ 'grogs bshes/ smos 'drin yin la/ de la lhung bzed dang /</text></item>
<item><p>91b8</p><section>'dul ba</section><text>chos gos dang / ra ba dang / phor bu dang / ska rags lhag pa dag yod na ci'i phyir de la mi slong / bag rdzangs can gyis smras pa/ mi ster ro/ /ci khyod kyis sngon lan 'ga' bslangs sam/ lan 'ga' yang ma bslangs so/ /ci chu'i sgra </text></item>
<item><p>92a1</p><section>'dul ba</section><text>kho nas lham dag 'bud par byed dam/ song la slongs shig dang ster ro/ /bag rdzangs can de dge slong de dag gis spro bar byas nas gdol pa'i gan du song ba dang / gdol pa med nas bag rdzangs can gyis gdol pa ni lus </text></item>
<item><p>92a2</p><section>'dul ba</section><text>chung ba yin pas ji 'di'i chos gos gzhal bar bya ste/ gal te bdag gi lus kyi tshad du 'gyur na bslang bar bya'i/ gal te mi 'gyur na ci'i phyir de drin bgrang du gzhug par bya snyam du bsams nas/ bag rdzangs can gdol pa'i gnas khang </text></item>
<item><p>92a3</p><section>'dul ba</section><text>du zhugs te snam sbyar lta bar brtsams pa dang / ji tsam na chos gos kyi gdang la snam sbyar dmar ser 'dug pa mthong nas/ bag rdzangs can gyis phog ste/ gyon zhing bsnyams nas/ ngos dang ngos la rtog par byed pa na gdol pa 'ongs te </text></item>
<item><p>92a4</p><section>'dul ba</section><text>mthong ma thag tu smras pa/ tshe dang ldan pa khyod kyis snam sbyar 'di rku sems kyis blangs so/ /bag rdzangs can gyis smras pa/ tshe dang ldan pa kho bos rku sems kyis ma blangs te/ 'di ltar kho bo la gdol pa ni lus chung ba yin pas je 'di'i </text></item>
<item><p>92a5</p><section>'dul ba</section><text>chos gos gzhal par bya ste/ gal te bdag gi lus kyi tshad du 'gyur na bslang bar bya'i/ gal te mi 'gyur na yo byad don med pa 'dis ci bya snyam pa'i blo skyes so/ /gdol pas smras pa/ tshe dang ldan pa ci'i phyir gzhan nas gzhan du 'phro bar </text></item>
<item><p>92a6</p><section>'dul ba</section><text>byed/ khyod kyi rku sems kyis blangs pas khyod la pham par 'gyur ba'i ltung ba byung ngo / /bag rdzangs can bdag la pham par 'gyur ba'i ltung ba ma byung ngam snyam du 'gyod pa skyes nas/ des skabs de dge slong rnams la </text></item>
<item><p>92a7</p><section>'dul ba</section><text>brjod do/ /dge slong rnams kyis bcom ldan 'das la gsol pa dang / sangs rgyas bcom ldan 'das kyis dge slong de la rmas pa/ dge slong khyod kyi bsam pa ji lta bus snam sbyar de bgos/ bag rdzangs can gyis ji ltar gyur pa </text></item>
<item><p>92a8</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong dpyod pa'i bsam pa can 'di la ni ltung ba med de/ yang dge slong gis yid gcugs pa ma yin pa la yid gcugs </text></item>
<item><p>92b1</p><section>'dul ba</section><text>pa bskyed par mi bya'o/ /'di ltar mdza' bshes ni gsum ste/ tha ma dang / 'bring dang / chen po'o/ /'di la mdza' bshes tha ma la ni yid gcugs pa chung ngu bya'i/ 'bring yang mi bya/ /chen po yang mi bya'o/ /mdza' bshes 'bring la ni yid </text></item>
<item><p>92b2</p><section>'dul ba</section><text>gcugs pa chung ngu dang / 'bring bya'i chen po mi bya'o/ /mdza' bshes chen po la ni yid gcugs pa chung ngu dang 'bring dang / chen po yang bya'o/ /dge slong gis yid gcugs pa ma yin pa la yid gcugs pa skyed par byed na 'gal tshabs </text></item>
<item><p>92b3</p><section>'dul ba</section><text>can du 'gyur ro/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na dge slong mtshan bzangs dang / nor gyis byin zhes bya ba gtam 'dre ba/ phebs par </text></item>
<item><p>92b4</p><section>'dul ba</section><text>smra ba/ 'grogs bshes smos 'drin mtshungs par 'don pa gnyis shig 'khod de/ mtshan bzangs kyi lhung bzed ni mdzes pa/ gsal ba/ zlum pa/ longs spyad bzod pa yin la/ nor gyis byin gyi lhung bzed chung ngu yang mdzes pa </text></item>
<item><p>92b5</p><section>'dul ba</section><text>gsal ba/ zlum pa/ longs spyad bzod pa yin no/ /de gnyis dus gzhan zhig na zas kyi bya ba byas te/ 'chag sa na lhung bzed 'khru ba'i tshe mtshan bzangs kyis nor gyis byin dbang ba'i lhung bzed chung ngu rang gi lhung bzed du bcug </text></item>
<item><p>92b6</p><section>'dul ba</section><text>ste smras pa/ tshe dang ldan pa nor gyis byin gang la lhung bzed dang / lhung bzed chung ngu 'di lta bu bdog pa de ni snying las chung ngus dge ba'i phyogs spyod par byed do/ /nor gyis byin gyis smras pa/ gal te thob na khyer cig /ji tsam du gzhan zhig na nor </text></item>
<item><p>92b7</p><section>'dul ba</section><text>gyis sbyin la ri brag shig tu bya ba chung zhig byung nas des smras pa/ tshe dang ldan pa mtshan bzangs kho bo la ri brag shig tu bya ba chung zhig byung na/ kho bo'i bya ba de byed pa de la kho bos lhung bzed chung ngu sbyin no/ /mtshan bzangs kyis </text></item>
<item><p>92b8</p><section>'dul ba</section><text>smras pa/ sbyin nam/ sbyin no/ /thabs yin no/ /mtshan bzangs kyis thabs yin no/ /zhes byas nas bdag la gzhi 'dis tshangs pa mtshungs par spyod pa rnams mtshan bzangs ni gla rngan gyis las byed do/ /zhes zer bar </text></item>
<item><p>93a1</p><section>'dul ba</section><text>'gyur ro snyam nas 'gyod pa skyes te ma song ngo / /ji tsam du gzhan zhig na mtshan bzangs la ri brag der bdag nyid kyi bya ba zhig byung nas/ des song la de gnyi ga byas te phyir 'ong ngo snyam du bsams nas/</text></item>
<item><p>93a2</p><section>'dul ba</section><text>mtshan bzangs song ste gnyi ga byas nas phyir 'ongs te smras pa/ tshe dang ldan pa nor gyis byin kho bos khyod kyi dgos pa de bsgrubs kyis lhung bzed chung ngu byin cig /nor gyis byin gyis smras pa/ khyod bdag nyid kyi </text></item>
<item><p>93a3</p><section>'dul ba</section><text>dgos pa la song ba yin gyi/ kho bo'i dgos pa la song ba ma yin pas kho bos mi sbyin no/ /mtshan bzangs kyis smras pa/ gal te mi sbyin na kho bo rang nyid kyis blang bar bya'o/ /gal te thob na'o/ /ji tsam na nor gyis byin </text></item>
<item><p>93a4</p><section>'dul ba</section><text>phyir byung ba de na mtshan bzangs kyis lhung bzed chung ngu blangs te rang gi lhung bzed du bcug ste bzhag go/ /ji tsam na nor gyis byin 'ongs pa na lhung bzed chung ngu mi snang nas des smras pa/ tshe dang ldan pa kho bo'i lhung bzed chung ngu sus </text></item>
<item><p>93a5</p><section>'dul ba</section><text>blangs mtshan bzangs kyis smras pa/ su dbang bas so/ /su dbang / kho bo dbang ngo / /nor gyis byin gyis spyos te smras pa/ khyod kyis rku sems kyis blangs pas khyod la pham par 'gyur ba'i ltung ba byung ngo / /mtshan bzangs bdag </text></item>
<item><p>93a6</p><section>'dul ba</section><text>la pham par 'gyur ba'i ltung ba ma byung ngam snyam du 'gyod pa skyes nas/ des skabs de dge slong rnams la brjod do/ /dge slong rnams kyis bcom ldan 'das la gsol pa dang / sangs rgyas bcom ldan 'das kyis mtshan bzangs </text></item>
<item><p>93a7</p><section>'dul ba</section><text>la bka' stsal pa/ dge slong khyod kyis bsam pa ji lta bus lhung bzed chung ngu de blangs/ des ji ltar gyur pa bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong rang gir 'du shes pas </text></item>
<item><p>93a8</p><section>'dul ba</section><text>lhung bzed chung ngu blangs pas 'di la ni ltung ba med de/ yang dge slong gi gla rngan gyi las mi bya bar 'di ltar lag pod dam/ bsod nams 'dod pas las bya'o/ /dge slong gis gla rngan gyis las byed na 'gal tshabs can du 'gyur ro/ /sangs rgyas </text></item>
<item><p>93b1</p><section>'dul ba</section><text>bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na dge slong mi pham dang / zla bas sbas shes bya ba gtam 'dre ba/ phebs par smra ba/ 'grogs bshes smos </text></item>
<item><p>93b2</p><section>'dul ba</section><text>'drin gnyis shig 'khod do/ /zla bas sbas ni grags pa dang / bsod nams che ba yin te/ de la lhung bzed dang / chos gos dang / dra ba dang / phor bu dang / ska rags lhag pa dag yod do/ /mi pham ni grags pa dang / bsod nams chung ste/ chos </text></item>
<item><p>93b3</p><section>'dul ba</section><text>gos gsum lhur len cing de'i chos gos gsum ngan cing snam sbyar yang yongs su rnyings pa yin no/ /dge slong rnams kyi mi pham la smras pa/ tshe dang ldan pa khyod te por 'dod pa chung bar gyur na ci'i phyir bdag nyid gcer bur ston par </text></item>
<item><p>93b4</p><section>'dul ba</section><text>byed/ ci rnyed pas sam/ ma rnyed pas/ mi pham gyis smras pa/ ma rnyed pas so/ /ci'i phyir sbyar du mi 'dzud/ sangs rgyas dang / chos dang / dge 'dun spangs te su zhig kho bo la sbyin par byed/ dge slong zla bas sbas de khyod kyi gtam </text></item>
<item><p>93b5</p><section>'dul ba</section><text>'dre ba/ phebs par smra ba/ 'grogs bshes/ smos 'drin yin la/ de la lhung bzed dang / chos gos dang / dra ba dang / phor bur dang / ska rags lhag pa dag yod na ci'i phyir de la mi slong / mi pham gyis smras pa/ mi ster ro/ /</text></item>
<item><p>93b6</p><section>'dul ba</section><text>ci khyod kyis sngon lan 'ga' bslangs sam/ lan 'ga' yang ma bslangs so/ /ci'i phyir chu'i sgra kho nas lham dag 'bud par byed dam/ song la slongs shig dang ster ro/ /mi pham de dge slong de dag gis spro bar byas nas </text></item>
<item><p>93b7</p><section>'dul ba</section><text>zla bas sbas kyi gan du song ste smras pa/ tshe dang ldan pa zla bas sbas bdag la lhung bzed byin cig /zla bas sbas kyis smras pa/ mi sbyin no/ /mi pham gyis smras pa/ gal te lhung bzed mi sbyin na chos gos byin cig /</text></item>
<item><p>93b8</p><section>'dul ba</section><text>zla bas sbas kyis smras pa/ ci kho bo khyod kyis khyim bdag mgo reg tu mthong ngam khyod la kha tshar yang yongs su mi gtang na/ chos gos lta smos kyang ci dgos/ mi pham gyis spyos te/ kho bo 'di'i </text></item>
<item><p>94a1</p><section>'dul ba</section><text>'phral gyi bya ba thams cad la thog mar 'gro ba yin na/ 'di de skad ces kha tshar yang khyod la yongs su mi gtang na/ chos gos lta smos kyang ci dgos shes zer ro snyam du bsams nas mi pham gyis smras pa/ de gos thams </text></item>
<item><p>94a2</p><section>'dul ba</section><text>cad ma phrogs na mi pham zhes bya ba'i ming mi bzung ngo zhes mi pham de nam zhig na 'di'i chos gos dag rku bar bya snyam du skabs tshol zhing de lhur len bzhin du sdod do/ /ji tsam dus gzhan zhig na zla bas sbas la btso </text></item>
<item><p>94a3</p><section>'dul ba</section><text>blag gi las nye bar gnas par gyur pa dang / mi pham de zla bas sbas kyi drung du song ste smras pa/ tshe dang ldan pa zla bas sbas kho bos kyang grogs bya'o/ /zla bas sbas kyis smras pa/ ma nyes kyis de bzhin gyis </text></item>
<item><p>94a4</p><section>'dul ba</section><text>shig /mi pham de zla bas sbas kyi chos gos dag 'tshed par byed/ byi dor byed/ 'dren par byed cing zlog cing zlog cing rtog par byed do/ /zla bas sbas kyis 'di 'di ltar lta bas bdag gi chos gos </text></item>
<item><p>94a5</p><section>'dul ba</section><text>dag zlog cing zlog cing rtog par byed pa las na gdon mi za bar bdag gi chos gos 'di dag rku bar byed do/ /snyam du bsams nas zla bas sbas dogs pa dang bcas pas chos gos dag kha bsgyur nas gtur bur bcug ste de dag </text></item>
<item><p>94a6</p><section>'dul ba</section><text>sngas su bcug nas nyal lo/ /dge slong dag nam gyi cha stod dang nam gyi cha smad la mi nyal bar sbyor ba'i rjes su brtson par spyod pas mi pham gyis smras pa/ tshe dang ldan pa zla bas sbas tshur shog /dge ba'i phyogs </text></item>
<item><p>94a7</p><section>'dul ba</section><text>byed du 'dong / zla bas sbas kyis smras pa/ khyod song shig kho bo ngal bas phyi bzhin 'ong ngo / /mi pham pa tshe dang ldan pa shog shig ces zer te phyir byung ngo / /zla bas sbas kyis gal te 'gro na ni chos </text></item>
<item><p>94a8</p><section>'dul ba</section><text>gos dag rlag par 'gyur/ 'on te mi 'gro na ni bdag gi dge ba'i phyogs yongs su nyams par 'gyur na/ gang gi phyir bdag gi chos gos dag kyang brlag par mi 'gyur la/ dge ba'i phyogs nyams par mi 'gyur ba'i thabs </text></item>
<item><p>94b1</p><section>'dul ba</section><text>ci yod snyam du sems shing rig nas/ bdag nyid kyi gtur bu mi pham gyi sngas su bcug ste/ mi pham dbang ba'i gtur bu bdag nyid kyi sngas su bcug nas nyal lo/ /dge slong dag gis nam gyi cha smad la kha ton bya bar brtsams pa </text></item>
<item><p>94b2</p><section>'dul ba</section><text>dang / zla bas sbas kyis mi pham la smras pa/ tshe dang ldan pa mi pham longs la dge ba'i phyogs spyod cig /mi pham gyis smras pa/ kho bos dge ba'i phyogs byas zin gyis/ da khyod song la dge ba'i phyogs spyod cig /kho bo ngal </text></item>
<item><p>94b3</p><section>'dul ba</section><text>ba ngal bsos so zhes zla bas sbas dge ba'i phyogs kyi ched du song ngo / /mi pham gyis re shig dus ni snang na lam gyi dus yin nam ma yin snyam du bsams nas/ dus bzang po mthong ba dang / de zla bas sbas kyi sngas nas bdag nyid kyis </text></item>
<item><p>94b4</p><section>'dul ba</section><text>gtur bu khyer te song ngo / /ji tsam na mtshan mo nam nangs par gyur pa dang / des re shig gos ci 'dra ba dag gis bdag pham par gyur pa'i ltung ba byung ba blta'o snyam du bsams nas/ ji tsam na bdag nyid kyi rnyang rnying dag mthong nas </text></item>
<item><p>94b5</p><section>'dul ba</section><text>yid mi bde bar gyur te/ bdag nyid kyi chos gos dag kho nas bdag pham par gyur gyis lcags kyi thu lum 'cha' bas ci bya/ phyir 'babs par bya'o snyam mo/ /des yang je bcom ldan 'das kyi spyan sngar 'gro bar byas te/</text></item>
<item><p>94b6</p><section>'dul ba</section><text>gal te skal ba yod par gyur na ni bcom ldan 'das kyi drung du tshangs par spyod pa spyad par bya'o/ /'on te skal ba med na ni phyir 'babs so snyam du bsams nas/ de bcom ldan 'das gang na ba der song ngo / /de'i tshe na bcom ldan </text></item>
<item><p>94b7</p><section>'dul ba</section><text>'das dge slong brgya phrag du ma'i 'khor gyi mdun na chos ston pa'i phyir bzhugs shing chos ston to/ /bcom ldan 'das kyis tshe dang ldan pa mi pham thag ring po kho na nas gzigs so/ /gzigs nas kyang dge slong rnams la bka' </text></item>
<item><p>94b8</p><section>'dul ba</section><text>stsal pa/ dge slong dag khyed kyis thag ring po kho na nas 'ong ba'i dge slong de mthong ngam/ btsun pa mthong ngo / /dge slong dag mi pham mi gti mug can 'di ni rang gi chos gos rnyang rnying dag gis nyes pa sbom po'i ltung ba byung ngo / /dge slong dag de ltar rku sems </text></item>
<item><p>95a1</p><section>'dul ba</section><text>la ni nyes dmigs 'di dang gzhan dag kyang yod pas de'i phyir dge slong gis rku sems kyis rang gi lhung bzed dang / chos gos kyang blang bar mi bya'o/ /dge slong gis rku sems kyis rang gi lhung bzed dang chos gos len na </text></item>
<item><p>95a2</p><section>'dul ba</section><text>nyes pa sbom por 'gyur ro/ /sdom la/ snam sbyar 'phyang bar gyur pa dang / /bgam phyir 'bru mar slong ba dang / /khyim bdag bu dang tsha bo dang / /lha 'bangs pi lin da yi bu/ /sangs rgyas bcom ldan 'das mnyan yod na rgyal </text></item>
<item><p>95a3</p><section>'dul ba</section><text>byed kyi tshal mgon med zas sbyin gyi kun dga' ra ba na bzhugs so/ /mnyan yod na dge slong ma shar nas skyes pa dang / lho nas skyes pa gnyis shig 'dug ste/ shar nas skyes pa ni mdun du 'gro ba'i dge slong ma yin/</text></item>
<item><p>95a4</p><section>'dul ba</section><text>lho nas skyes pa ni phyi bzhin 'brang ba'i dge slong ma yin no/ /de gnyis bcom ldan 'das kyi zhabs la phyag 'tshal zhing spyan sngar song nas/ bcom ldan 'das kyi zhabs gnyis la mgo bos phyag 'tshal te mtha' </text></item>
<item><p>95a5</p><section>'dul ba</section><text>gcig tu 'khod do/ /bcom ldan 'das kyis de gnyis la chos bstan nas/ de gnyis bcom ldan 'das kyi zhabs la phyag 'tshal te dong ba dang / shar nas skyes pa mdun du 'gro ba de'i snam sbyar phrag pa la gyon </text></item>
<item><p>95a6</p><section>'dul ba</section><text>pa 'phyang bar gyur nas/ lho nas skyes pa phyi bzhin 'ong bas smras pa/ 'phags ma a ba sa Tha a ba sa Tha/ shar nas skyes pa de chos kyi shugs thob pas mi sems pas/ snam sbyar lhung bar gyur nas/</text></item>
<item><p>95a7</p><section>'dul ba</section><text>lho nas skyes pas blangs te/ des 'di ltar bdag gis de phul na/ 'phags ma'i dge ba'i phyogs yongs su nyams par 'gyur bas dbyar khang du phyin nas dbul bar bya'o snyam du bsams nas/ de gnyis dbyar khang du </text></item>
<item><p>95a8</p><section>'dul ba</section><text>son pa dang / shar nas skyes myur ba myur ba kho nar gtsug lag khang gi phyi rol du rkang pa gnyis bkrus nas gtsug lag khang du zhugs te dkyil mo dkrung phyed kyis 'dug go/ /lho nas skyes pas gal te phul na nyes dmigs de kho na bstabs par </text></item>
<item><p>95b1</p><section>'dul ba</section><text>'gyur bas re shig phyis langs pa la dbul lo snyam du bsams nas/ des snam sbyar de rang gi gnas khang du khyer te chos gos kyi rdang la bzhag go/ /ji tsam nyi ma gzhan zhig na mtshan mo nam nangs pa dang / shar nas skyes pas smras pa/</text></item>
<item><p>95b2</p><section>'dul ba</section><text>gzhon nu ma snam sbyar khyer shog /bsod snyoms la 'gro'o/ /gzhon nu ma de gnas khang du zhugs te/ chos gos kyi rdang la bltas pa dang / snam sbyar ma mthong nas des smras pa/ 'phags ma snam sbyar ma mchis so/ /shar nas </text></item>
<item><p>95b3</p><section>'dul ba</section><text>skyes pas smras pa/ lho nas skyes pa'i gnas khang du ltos shig /gzhon nu ma de lho nas skyes pa'i gnas khang du zhugs pa dang / chos gos kyi rdang la snam sbyar bzhag pa mthong ngo / /mthong nas kyang sus 'phags ma'i snam sbyar 'di 'dir </text></item>
<item><p>95b4</p><section>'dul ba</section><text>khyer snyam du sems so/ /lho nas skyes pas thos nas des smras pa/ kho mos khyer te 'ongs so/ /ci'i phyir lho nas skyes pas ji ltar gyur pa de la go bar byas so/ /dge slong ma de de la nang dang bcas pas gshe zhing smras pa/ khyod </text></item>
<item><p>95b5</p><section>'dul ba</section><text>kyis rku sems kyis rang gi gnas khang du bcug ste/ bzhag pas khyod la pham par 'gyur ba'i ltung ba byung ngo / /lho nas skyes pa'i dge slong ma de bdag la yang dag pa kho nar pham par 'gyur ba'i ltung ba ma byung ngam snyam du 'gyod </text></item>
<item><p>95b6</p><section>'dul ba</section><text>pa skyes nas des skabs de dge slong ma rnams la brjod pa dang / dge slong ma rnams kyis dge slong rnams la brjod nas/ dge slong rnams kyis bcom ldan 'das la gsol pa dang / sangs rgyas bcom ldan 'das kyis </text></item>
<item><p>95b7</p><section>'dul ba</section><text>dge slong ma de la smras pa/ dge slong ma khyod kyis a ba sa Tha zhes brjod pa ci'i tha tshig /btsun pa yul dbus na nar ba dang / lhung ba gang lags pa de la bdag cag a ba sa Tha zhes mchi'o/ /bcom ldan 'das </text></item>
<item><p>95b8</p><section>'dul ba</section><text>kyis bka' stsal pa/ dge slong dag dge slong ma 'di la ni skad kyi nges pa'i tshig dang / yul gyi nges pa'i tshig dang / ljongs kyi nges pa'i tshig gis ltung ba med mod kyi/ 'on kyang nyes dmigs gang </text></item>
<item><p>96a1</p><section>'dul ba</section><text>yin pa de thams cad gzhan gyi dngos po lhung ba yun ring du 'chang ba las gyur pa yin pas de lta bas na dge slong ngam/ dge slong mas gzhan gyi dngos po lhung ba yun ring du bcang bar mi bya ste/ 'chang na 'gal </text></item>
<item><p>96a2</p><section>'dul ba</section><text>tshabs can du 'gyur ro/ /bcom ldan 'das kyis dge slong ngam dge slong mas gzhan gyi dngos po lhung ba yun ring du bcang bar mi bya'o zhes gsungs nas/ dge slong zhig gis gzhan gyi dngos po lhung ba mthong nas 'di dge </text></item>
<item><p>96a3</p><section>'dul ba</section><text>slong che ge mo zhig gi yin no zhes ngo shes nas dge slong de'i gnas khang du song ste dal bus khad kyis khad kyis sgo gtan la brdungs pa dang / dge slong de ting nge 'dzin las langs nas smras pa/ 'di su/ des smras pa/ tshe dang </text></item>
<item><p>96a4</p><section>'dul ba</section><text>ldan pa khyod kyi dngos po lhung ba 'di kho bos mthong gis long shig /des smras pa/ tshe dang ldan pa kho bo la dngos po de ma byin par len pa dag gis brkus par gyur pa ni bla'i/ kho bo khyod kyi ting nge 'dzin gyi mtshan ma bzang po 'di 'dra </text></item>
<item><p>96a5</p><section>'dul ba</section><text>ba las bslang ba ni ma yin no/ /dge slong de bdag la dge slong ting nge 'dzin las bslang bas ltung ba dang bcas par ma gyur tam snyam du 'gyod pa skyes nas/ des skabs de dge slong rnams la brjod nas/ dge slong rnams </text></item>
<item><p>96a6</p><section>'dul ba</section><text>kyis bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong de la ni ltung ba med de/ yang dge slong gis dge slong don de'i phyir ting nge 'dzin las bslang bar mi bya bar </text></item>
<item><p>96a7</p><section>'dul ba</section><text>'di ltar de'i mngon sum du gzar thag la btags te gzhag par bya'o/ /dge slong zhig gis gzhan gyi dngos po lhung ba mthong nas des 'di dge slong che ge mo zhig gi yin no zhes ngo shes nas des de khyer te dge slong de'i drung du </text></item>
<item><p>96a8</p><section>'dul ba</section><text>song nas/ tshe dang ldan pa khyod kyi dngos po lhung ba 'di kho bos mthong gis long shig /dge slong de de la nang dang bcas pa yin pas smras pa/ tshe dang ldan pa khyod kyis 'di lhung ba mthong ba ma yin gyi 'di ltar khyod kyi rku sems kyis brkus so/ /</text></item>
<item><p>96b1</p><section>'dul ba</section><text>dge slong de bdag ltung ba dang bcas par ma gyur tam snyam du 'gyod pa skyes par gyur nas/ des skabs de dge slong rnams la brjod nas/ dge slong rnams kyis bcom ldan 'das la gsol pa dang / bcom ldan 'das kyis bka' </text></item>
<item><p>96b2</p><section>'dul ba</section><text>stsal pa/ dge slong dag dge slong de la ni ltung ba med mod kyi 'on kyang dge slong gis dge slong gi yo byad lhung ba mthong na dge bskos la gtad par bya zhing / dge bskos kyis kyang nyi ma gnyis sam/ gsum du dge 'dun gyi </text></item>
<item><p>96b3</p><section>'dul ba</section><text>nang du brim par bya zhing gal te ngo shes pa yod na de gtad par bya'o/ /gal te med na dge 'dun gyis ci bder bya'o/ /sangs rgyas bcom ldan 'das mnyan yod na rgyal byed kyi tshal mgon med zas sbyin kyi kun dga' ra ba na </text></item>
<item><p>96b4</p><section>'dul ba</section><text>bzhugs so/ /mnyan yod na dge slong ma ri ma zhes bya ba dgra bcom pa rnam par rgyal bar bya ba las rnam par rgyal ba zhig 'dug pa de la spos 'tshong gi khye'u zhig mngon par dad par gyur nas/ des de'i rkang pa gnyis la phyag 'tshal te/</text></item>
<item><p>96b5</p><section>'dul ba</section><text>'phags ma khyod la ci dang ci 'tshal ba de'i slad du bka' stsol cig dang thams cad bsgrub par bgyi'o zhes yo byad thams cad kyis bstabs pa dang / des kyang bzhin bzangs a rog khya de ltar bya'o zhes dang du blangs so/ /</text></item>
<item><p>96b6</p><section>'dul ba</section><text>ji tsam dus gzhan zhig na dge slong ma ri ma na bar gyur nas bsod snyoms la ma song zhing dge slong ma dag bsod snyoms la zhugs pa dang / spos 'tshong gi khye'u des de dag la phyag 'tshal te smras pa/ 'phags ma dag </text></item>
<item><p>96b7</p><section>'dul ba</section><text>'phags ma ri ma re shig mi gda' na gar bzhud zhu'o/ /de dag gis smras pa/ bzhin bzangs thugs mi bde'o/ /des smras pa/ 'phags ma de la bdag gis yo byad thams cad kyis bstabs na des bdag la lan 'ga' </text></item>
<item><p>96b8</p><section>'dul ba</section><text>yang cung zad kyang ma blangs nas de'i slad du gal te de la 'tshal ba 'ga' zhig mchis na spyon la snyoms shig /de dag gis smras pa/ bzhin bzang a rog khya de bzhin bya'o zhes smras te dong ngo / /des de bzhin lan gsum gyi bar du bstabs pa dang /</text></item>
<item><p>97a1</p><section>'dul ba</section><text>de na gzhon nu ma zhig gis spos 'tshong gi khye'u 'di yang dang yang du stobs par byed na/ ci 'di'i yang dag par stobs pas stobs par byed dam/ 'on te rtog pas stobs par byed pa bgam par bya'o snyam du bsams nas </text></item>
<item><p>97a2</p><section>'dul ba</section><text>des de la 'phags ma ri ma la 'bru mar dgos so zhes lhung bzed chung ngu phul ba dang / des de nyid la 'phral la btsir ba'i 'bru mar gyis lhung bzed chung ngu bkang ste byin nas smras pa/ 'phags ma gal te yang de la 'tshal ba cung zad mchis </text></item>
<item><p>97a3</p><section>'dul ba</section><text>spyon la snoms shig gzhon nu ma des bzhin bzang a rog khya de ltar bya'o zhes smras te song nas/ des 'bru mar de dge slong ma ri ma'i lag pa'i bsku mnye dang / rkang pa'i bsku mnye dang / mgo dang lus kyi bsku mnye dang mar me'i 'bru mar du spyad do/ /ji </text></item>
<item><p>97a4</p><section>'dul ba</section><text>tsam dus gzhan zhig na dge slong ma ri ma nad sos te bsod snyoms la zhugs pa dang / spos 'tshong gi khye'u des mthong nas/ des phyag 'tshal te smras pa/ 'phags ma ha cang yun ring zhig gis mthong ngo / /des smras pa/ bu bdag </text></item>
<item><p>97a5</p><section>'dul ba</section><text>bro 'tshal bar gyur to/ /'phags ma bdag gis yo byad thams cad kyis btabs na/ khyod kyis lan 'ga' yang cung zad kyang bka' stsal nas/ 'di ltar 'phags ma gcig cig mchis te 'phags ma ri ma la 'bru mar </text></item>
<item><p>97a6</p><section>'dul ba</section><text>'tshal lo zhes mchi nas/ bdag gis de nyid kyi sug par 'bru mar 'phral la btsir bas lhung bzed chung ngu bkang ste stsal to/ /des smras pa/ a rog khya ma nongs so zhes smras te/ song nas bsod snyoms brgyus te </text></item>
<item><p>97a7</p><section>'dul ba</section><text>dbyar khang du phyin nas smras pa/ gzhon nu ma khyed kyis kho mo'i ming gis spos 'tshong gi khye'u che ge mo zhig las lan cig 'bru mar bslangs sam/ gzhon nu ma des smras pa/ 'phags ma bdag bsod snyoms la </text></item>
<item><p>97a8</p><section>'dul ba</section><text>zhugs pa na des lan gsum gyi bar du 'phags ma ri ma la bdag gis yo byad thams cad kyis bstabs na/ des bdag la lan 'ga' yang cung zad kyang ma bslangs na/ gal te 'phags ma la 'tshal ba cung zad mchis na spyon la </text></item>
<item><p>97b1</p><section>'dul ba</section><text>snoms shig ces mchi nas/ bdag la 'di yang dang yang du stobs na ci 'di yang dag par stobs pas stobs par bgyid dam/ 'on te rtog pas stobs par bgyid pa bgam mo snyam pa'i blo byung nas bdag gis de la 'phags ma ri ma la </text></item>
<item><p>97b2</p><section>'dul ba</section><text>'bru mar 'tshal lo zhes lhung bzed chung ngu phul ba dang / des 'bru mar gyi lhung bzed chung ngu bltam ste stsal nas bdag gis de 'phags ma'i phyag dang / zhabs dang / dbu dang / sku'i bsku mnye dang / zhugs mar gyi 'bru mar du </text></item>
<item><p>97b3</p><section>'dul ba</section><text>spyad do/ /des smras pa/ ci kho mos khyod la lan 'ga' zhig de'i gan du song la 'bru mar khyer te shog shig ces smras sam/ lan 'ga' yang bka' ma stsal to/ /de la nang dang bcas pa'i dge slong ma gzhan zhig gis smras pa/ 'phags </text></item>
<item><p>97b4</p><section>'dul ba</section><text>ma ci 'di 'ba' zhig tu bas snyam 'am/ 'dis 'phags ma ri ma rgyur bgyis te/ mnyan yod thams cad khyab par bgyis pas pham par gyur pa dag gis lto gang ngo / /dge slong ma de bdag la pham par 'gyur ba'i ltung ba ma byung ngam </text></item>
<item><p>97b5</p><section>'dul ba</section><text>snyam du 'gyod pa skyes nas/ des skabs de dge slong ma rnams la brjod do/ /dge slong ma rnams kyis dge slong rnams la brjod nas/ dge slong rnams kyis bcom ldan 'das la gsol pa dang / sangs rgyas bcom ldan 'das kyis dge </text></item>
<item><p>97b6</p><section>'dul ba</section><text>slong ma de la rmas pa/ dge slong ma khyod kyis bsam pa ji lta bus 'bru mar bslangs/ bcom ldan 'das bgam pa'i bsams pas so/ /bcom ldan 'das kyis bka' stsal pa/ dge slong dag dge slong ma bgam pa'i bsam pa can </text></item>
<item><p>97b7</p><section>'dul ba</section><text>'di la ni ltung ba med de/ yang dge slong ngam/ dge slong mas nad pa la ma dris par sman sbyor du gzhug par mi bya bar 'di ltar dge 'dun gyi nad pa'i sman khang nas bslang bar bya ba 'am/ 'on te dad pa can las sam/ nye du 'am </text></item>
<item><p>97b8</p><section>'dul ba</section><text>nye du mang ba nyid yin na yang gang sbyor du gzhug ces nad pa la dri bar bya zhing / des gang brjod pa de las blang bar bya'o/ /dge slong ngam dge slong mas nad pa la ma dris par sman sbyor du 'jug na/ 'gal tshabs can du 'gyur ro/ /</text></item>
<item><p>98a1</p><section>'dul ba</section><text>sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de nas tshe dang ldan pa maud gal gyi bu chen po snga dro sham thabs bgos lhung bzed dang chos gos thogs te </text></item>
<item><p>98a2</p><section>'dul ba</section><text>mnyan yod du bsod snyoms la zhugs nas mthar gyis bsod snyoms la rgyu zhing khyim bdag mgon med zas sbyin gyi khyim ga la ba der song ngo / /de'i tshe na khyim bdag mgon med zas sbyin gyi bu dag phyi rol gyi bstan bcos dag klog </text></item>
<item><p>98a3</p><section>'dul ba</section><text>go/ /tshe dang ldan pa maud gal gyi bu chen pos khyim bdag mgon med zas sbyin gyi bu dag phyi rol gyi bstan bcos dag klog pa mthong ngo / /mthong nas kyang khyim bdag mgon med zas sbyin la 'di skad ces smras so/ /khyim bdag khye'u </text></item>
<item><p>98a4</p><section>'dul ba</section><text>dag ci klog /'phags pa slad rol gyi bstan bcos dag go/ /khyim bdag phyi rol gyi bstan bcos dag ni lcags kyi se'u dang 'dra ste rtogs par dka' zhing / rtogs na yang de dag gis nges pa la 'jug par yang mi 'gyur/ zag </text></item>
<item><p>98a5</p><section>'dul ba</section><text>pa zad par yang mi 'gyur ro/ /sangs rgyas kyi bkar ni thog ma dang / bar dang / tha mar dge ba/ mngon par shes pa dang / rdzogs par byang chub pa dang / mya ngan las 'da' bar 'gyur ba yin na ci'i phyir de mi klog /'phags </text></item>
<item><p>98a6</p><section>'dul ba</section><text>pa sus de klog tu stsol/ kho bos klog tu gzhug go/ /'phags pa ma nongs kyis klog tu stsol cig /khyim bdag mgon med zas sbyin gyis khye'u de dag la smras pa/ khye'u dag 'phags pa'i drung du rgyal byed kyi tshal du deng la </text></item>
<item><p>98a7</p><section>'dul ba</section><text>sangs rgyas kyi bka' klogs shig /khye'u de dag nyi ma re re zhing rgyan gyis klubs te/ khye'u mngag gzhug pa dag gis yongs su bskor nas rgyal byed kyi tshal du dong ste/ tshe dang ldan pa maud gal gyi bu chen po las sangs rgyas </text></item>
<item><p>98a8</p><section>'dul ba</section><text>kyi bka' klag par brtsams so/ /mnyan yod na ston zla tha chungs kyi g.yon can zhes bya ba chom rkun pa dag gi kun tu spyod pa ni de dag dgag dbye byas ma thag tu shes ldan dag bdag cag gis las ci zhig byas na des brtsal mi </text></item>
<item><p>98b1</p><section>'dul ba</section><text>dgos par lo skor du longs spyod cing bde bar 'khod par 'gyur zhes phan tshun gros byed do/ /de dag la khyim bdag mgon med zas sbyin gyi bu dag nyi ma re re zhing rgyan thams cad kyis klubs te khye'u mngag gzhug pa dag gis bskor nas </text></item>
<item><p>98b2</p><section>'dul ba</section><text>rgyal byed kyi tshal du 'dong zhing 'phags pa maud gal gyi bu chen po las sangs rgyas kyi bka' klog par byed kyis lam gyi bar du bsdad de de dag bzung na 'phags pa maud gal gyi bu chen pos ni khye'u dag khyim na 'khod do snyam du shes la/</text></item>
<item><p>98b3</p><section>'dul ba</section><text>khyim bdag gis kyang 'phags pa maud gal gyi bu chen po'i drung na 'khod do snyam du shes pas gal te khye'u dag dbrog par nus na ni bdag cag gi 'tsho ba'i bar gyi 'tsho ba yod la/ ji ste ma nus na rgyan dbrog par bya ste/ des kyang bdag </text></item>
<item><p>98b4</p><section>'dul ba</section><text>cag btsal mi dgos par lo bskor du longs spyod cing bde bar 'khod par 'gyur ro snyam pa'i blo skyes so/ /de dag brda byas te lam gyi bar du dong nas 'khod pa dang / khye'u de dag kyang rgyan thams cad kyis klubs te 'ongs nas chom </text></item>
<item><p>98b5</p><section>'dul ba</section><text>rkun pa de dag gis khye'u de dag khyer ro/ /khye'u de dag gi phyi bzhin khye'u mngag gzhug pa dag 'dong ba de dag gis khye'u de dag chom rkun pa dag gis brkus pa mthong nas/ de dag gis khyim bdag mgon med zas </text></item>
<item><p>98b6</p><section>'dul ba</section><text>sbyin gyi drung du brgyugs te sbran pa/ khyim bdag khyod kyi sras bu dag ston zla tha chungs kyi g.yon can dag gis brkus kyis thabs dgongs shig /khyim bdag mgon med zas byin brgyugs te ko sa lar byung ba'i rgyal po </text></item>
<item><p>98b7</p><section>'dul ba</section><text>gsal rgyal gyi gan du song nas smras pa/ lha bdag gi bu dag ston zla tha chungs kyi g.yon can dag gis phrogs kyis bu'i slongs mo stsal du gsol/ rgyal po gsal rgyal gyis rgyal bu gzhon nu 'phags skyes po la bsgo ba/</text></item>
<item><p>98b8</p><section>'dul ba</section><text>song la khyim bdag gi bu rnams dang chom rkun pa dag myur du khug shig /'phags skyes po yun ring po nas khyim bdag mgon med zas sbyin dang nang dang bcas par gyur pas de'i mod la ma song ngo / /</text></item>
<item><p>99a1</p><section>'dul ba</section><text>de nas lha gang dag tshe dang ldan pa maud gal gyi bu chen po la mngon par dad pa de dag gis tshe dang ldan pa maud gal gyi bu chen po la 'di skad ces smras so/ /'phags pa mkhyen par mdzod cig /khyod kyi nye gnas dag ston zla tha chungs </text></item>
<item><p>99a2</p><section>'dul ba</section><text>kyi g.yon can dag gis phrogs kyis brtson par mdzad du gsol/ tshe dang ldan pa maud gal gyi bu chen pos gal te khye'u dag la ma bsams na/ re shig khye'u dag pha ma dang bral ba las byung ba'i sdug bsngal nyams su myong bar 'gyur </text></item>
<item><p>99a3</p><section>'dul ba</section><text>zhing pha ma dag kyang bu dang bral ba las byung ba'i sdug bsngal nyams su myong bar 'gyur la/ ma dad pa dag gis kyang glags rnyed par 'gyur zhing / dad pa rnams kyang 'di ltar dong ngo cog ston zla tha chungs kyi g.yon can dag gi 'phrog </text></item>
<item><p>99a4</p><section>'dul ba</section><text>par byed na/ phyin chad su zhig rgyal byed kyi tshal du 'gro bar 'gyur zhes gzhan du gyur pa nyid du 'gyur gyis bdag gis rdzu 'phrul rnam par bstan par bya'o snyam du bsams shing rig nas/ tshe dang ldan pa maud gal gyi bu chen pos </text></item>
<item><p>99a5</p><section>'dul ba</section><text>rdzu 'phrul gyis 'phags skyes po'i dpung mngon par sprul te/ phyogs bzhir rnga pa Ta ha brdungs pa dang / ston zla tha chungs kyi g.yon can dag gis shes ldan dag bdag cag dmag dpon 'phags skyes pos phyogs bzhi nas bskor gyis </text></item>
<item><p>99a6</p><section>'dul ba</section><text>zin par gyur na mi rung gis bor la 'dong ngo snyam du bsams nas de dag gis khye'u de dag bor te byer ro/ /tshe dang ldan pa maud gal gyi bu chen pos kyang rdzu 'phrul mngon par 'du bya ba de phyir brtul nas lam dang nye bar shing ljon </text></item>
<item><p>99a7</p><section>'dul ba</section><text>pa'i drung du 'dug go/ /khye'u de dag kyang 'ongs pa dang / 'phags pa maud gal gyi bu chen pos smras pa/ khye'u dag khyed cag gar dong dong / 'phags pa bdag cag ston zla tha chungs kyi g.yon can </text></item>
<item><p>99a8</p><section>'dul ba</section><text>dag gis brkus so/ /'o na sus thar bar byas/ dmag dpon 'phags skyes pos so/ /khye'u dag de ring khyed cag gi pha ma dag yid mi bde bar 'khod kyis deng la sang lhogs shig /khye'u de dag khyim du </text></item>
<item><p>99b1</p><section>'dul ba</section><text>'phags pa dang / dmag dpon 'phags skyes po yang dpung gi tshogs yan lag bzhi pa glang po che pa'i tshogs dang / rta pa'i tshogs dang / shing rta pa'i tshogs dang / dpung bu chung gi tshogs go bskon te mnyan yod nas </text></item>
<item><p>99b2</p><section>'dul ba</section><text>byung ngo / /'phags skyes pos khye'u de dag mthong nas smras pa/ khye'u dag khyed cag gar dong dong / de dag gis smras pa/ rgyal byed kyi tshal du 'dong ba na bdag cag ston zla tha chungs kyi g.yon can dag gis brkus so/ /</text></item>
<item><p>99b3</p><section>'dul ba</section><text>'o na khyed cag sus thar bar byas/ dmag dpon 'phags skyes pos so/ /'phags skyes pos bdag da ltar 'gro bas bdag gis ji ltar 'di dag thar bar byas/ 'phags pa rdzu 'phrul che ba/ mthu che ba 'ga' </text></item>
<item><p>99b4</p><section>'dul ba</section><text>zhig gis 'di dag thar bar byas gor ma chag snyam du bsams shing rig nas smras pa/ khye'u dag khyed cag gis phyogs de na su mthong / 'phags pa maud gal gyi bu chen po'o/ /'phags skyes po des 'di </text></item>
<item><p>99b5</p><section>'dul ba</section><text>dag thar bar byas kyi gzhan su zhig gis nus snyam du bsams shing rig nas yid dga' zhing yid dga' nas bdag cag gi yul na 'phags pa de ltar rdzu 'phrul che ba/ de ltar mthu che ba tshe 'di'i don dang / tshe phyi ma'i </text></item>
<item><p>99b6</p><section>'dul ba</section><text>don dang / tshe 'di dang tshe phyi ma'i don la skyabs mdzad pa bzhugs pa de ni bdag cag gis rnyed pa legs par brnyed do zhes ched du brjod par byed do/ /de bsngags pa brjod cing mnyan yod du 'jug pa na drug sde dag kyang </text></item>
<item><p>99b7</p><section>'dul ba</section><text>phyir 'byung zhing drug sde dag gis smras pa/ khyod su'i bsngags pa brjod/ 'phags skyes pos smras pa / khyed kyi'o/ /nged kyis ci byas/ 'phags pa maud gal gyi bu chen pos khyim bdag mgon med zas sbyin gyi bu dag ston zla tha chungs </text></item>
<item><p>99b8</p><section>'dul ba</section><text>kyi g.yon can dag gis phrogs pa thar bar byas so/ /bkren pa dag kho bo cag de 'dra yang 'on kyang 'di na la la byi bo gcer bu dag la mngon par dad de/ gal te gcer bu dag gis mthong bar gyur du zin na/ de dag gis lam yang nye bar bstan par 'gyur ro/ /</text></item>
<item><p>100a1</p><section>'dul ba</section><text>de dag cang mi smra bar 'khod pa dang / drug sde dag gis smras pa/ dga' bo nye dga' de dag la go bar byas so/ /don nyung ngu la ltung ba byung gis dong la 'chags su bzhug go/ /drug sde dag gtsug lag khang du dong ste zas kyi bya ba byas nas rgan </text></item>
<item><p>100a2</p><section>'dul ba</section><text>rims kyis phyag 'tshal te/ tshe dang ldan pa maud gal gyi bu chen po ga la ba der dong nas phyin pa dang / tshe dang ldan pa maud gal gyi bu chen po la 'di skad ces smras so/ /gnas brtan phyag 'tshal lo/ /tshe dang ldan pa dag a rog khya gnas </text></item>
<item><p>100a3</p><section>'dul ba</section><text>brtan je skabs phye shig /ltung ba sde lnga po dag la skabs phye'o/ /gnas brtan gyis khyim bdag mgon med zas sbyin gyi bu dag ston zla tha chungs kyi g.yon can dag gis phrogs pa thar bar bgyis sam/ de bzhin te thar bar byas so/ /gnas </text></item>
<item><p>100a4</p><section>'dul ba</section><text>brtan bdag cag gis gnas brtan go bsam gtan dang / rnam par thar pa dang / ting nge 'dzin dang / snyoms par 'jug pa'i bde ba dag nyams su myong bar mdzad cing bzhugs par 'tshal gyis bdag cag gis thugs rje phyogs gcig pa dang /</text></item>
<item><p>100a5</p><section>'dul ba</section><text>ldan zhing nye gnas la thugs rje bar mdzad la ston zla tha chungs kyi g.yon can dag la thugs rje bar mi mdzad par ma 'tshal to/ /gzhan dag gis bdag gir bgyis pa'i nor dag thar bar bgyis pa'i ltung ba byung ba chos bzhin du slar mdzod </text></item>
<item><p>100a6</p><section>'dul ba</section><text>cig ltung ba ma mthong ngo / /tshe dang ldan pa dag bcom ldan 'das kyis ltung ba ma mthong ba'i phyir gnas nas dbyung ba'i las bya'o/ /zhes gsungs gyis khang skyong su snang gaN DI brdungs shig /'di gnas nas dbyung ba'i </text></item>
<item><p>100a7</p><section>'dul ba</section><text>las bya'o/ /zhes khang skyong gi gan du dong nas smras pa/ tshe dang ldan pa gaN DI rdungs shig /ci'i phyir tshe dang ldan pa maud gal gyi bu chen po ltung ba byung ba chos bzhin du phyir mi byed pas/ de gnas nas dbyung ba'i las bya'o/ /</text></item>
<item><p>100a8</p><section>'dul ba</section><text>de'i tshe na tshe dang ldan pa shA ri'i bu dge 'dun gyi gnas brtan byed cing bstan pa la chos kyi sgyu thabs kyis mi mthun pa 'ga' mi 'byung ngam zhes kun tu spyod pa'i chos rmed par byed pas des khang skyong la smras pa/ tshe dang ldan pa su zhig </text></item>
<item><p>100b1</p><section>'dul ba</section><text>yongs su gnas pa 'am/ gzhi nas yongs su gnas pa 'am/ mgu bar bya ba 'am/ gzhi nas mgu bar bya ba 'am/ 'byin par byed/ gnas brtan su yang mi bgyid de/ 'di ltar tshe dang ldan pa maud gal gyi bu chen po ltung ba chos bzhin </text></item>
<item><p>100b2</p><section>'dul ba</section><text>slar mi bgyid pas de ltung ba ma mthong ba'i slad du gnas nas dbyung ba'i las bgyid do/ /tshe dang ldan pa dge slong gnas brtan la tho ma 'tsham par 'di ltar sangs rgyas bcom ldan 'das 'di thams cad mkhyen pa/ thams cad gzigs pa/ mkhyen </text></item>
<item><p>100b3</p><section>'dul ba</section><text>pa dang shes bya dag la bla na med pa'i mnga' brnyes pa/ the tshom thams cad gcod par mdzad pa yin gyis de'i gan du song la zhus shig dang / bcom ldan 'das kyis khyed cag la ji skad lung ston par mdzad pa de de bzhin du zung shig /skabs de dge slong </text></item>
<item><p>100b4</p><section>'dul ba</section><text>rnams kyis bcom ldan 'das la gsol pa dang / sangs rgyas bcom ldan 'das rnams ni mkhyen bzhin du rmed pa yin pas sangs rgyas bcom ldan 'das kyis tshe dang ldan pa maud gal gyi bu chen po la bka' stsal pa/ maud gal gyi bu khyod kyi bsam </text></item>
<item><p>100b5</p><section>'dul ba</section><text>pa ji lta bus rdzu 'phrul rnam par bstan btsun pa bdag 'di snyam bgyid de/ gal te khye'u dag la ma bsams na re shig khye'u dag pha ma dang bral ba las byung ba'i sdug bsngal nyams su myong bar 'gyur zhing / pha ma dag kyang bu dang bral ba las byung ba'i </text></item>
<item><p>100b6</p><section>'dul ba</section><text>sdug bsngal nyams su myong bar 'gyur la/ ma dad pa dag gis kyang glags rnyed par 'gyur zhing / dad pa rnams kyang 'di ltar dong ngo cog ston zla tha chungs kyi g.yon can dag gis 'phrog par byed na/ phyin chad su zhig </text></item>
<item><p>100b7</p><section>'dul ba</section><text>rgyal byed kyi tshal du 'gro bar 'gyur zhes gzhan du 'gyur gyis/ bdag gis rdzu 'phrul rnam par bstan par bgyi'o/ /snyam du bsams so/ /bcom ldan 'das kyis bka' stsal pa/ dge slong dag maud gal </text></item>
<item><p>100b8</p><section>'dul ba</section><text>gyi bus bsam pa de lta bus rdzu 'phrul rnam par bstan pa la ltung ba med do/ /sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /de nas tshe dang ldan pa </text></item>
<item><p>101a1</p><section>'dul ba</section><text>pi lin da'i bu snga dro sham thabs bgos lhung bzed dang chos gos thogs te/ rgyal po'i khab tu bsod snyoms la zhugs nas mthar gyis bsod snyoms la rgyu zhing dmag pa'i khyim ga la ba der song ngo / /de'i tshe na tshe dang </text></item>
<item><p>101a2</p><section>'dul ba</section><text>ldan pa pi lin da'i bu'i tsha bo dag phyi rol gyi bstan bcos dag klog go/ /tshe dang ldan pa pi lin da'i bus tsha bo dag phyi rol gyi bstan bcos dag klog pa mthong ngo / /mthong nas kyang dmag pa la 'di skad ces smras so/ /tsha bo </text></item>
<item><p>101a3</p><section>'dul ba</section><text>khye'u dag ci klog /'phags pa slad rol gyi bstan bcos dag go/ /tsha bo phyi rol gyi bstan bcos dag ni lcags kyi se'u dang 'dra ste rtogs par dka' zhing rtogs na yang de dag gis nges pa la 'jug par yang mi 'gyur/ zag pa </text></item>
<item><p>101a4</p><section>'dul ba</section><text>zad par yang mi 'gyur ro/ /sangs rgyas kyi bka' ni thog ma dang / bar dang / tha mar dge ba/ mngon par shes pa dang / rdzogs par byang chub pa dang / mya ngan las 'da' bar 'gyur ba yin na ci'i phyir de mi klog /'phags pa sus </text></item>
<item><p>101a5</p><section>'dul ba</section><text>de klog du stsol/ kho bos klog tu gzhug go/ /'phags pa ma nongs kyis klog du stsol cig /dmag pa des khye'u de dag la smras pa/ khye'u dag 'phags pa'i drung du 'od ma'i tshal du deng la sangs rgyas kyi bka' lhogs shig /</text></item>
<item><p>101a6</p><section>'dul ba</section><text>khye'u de dag nyi ma re re zhing rgyan gyis klubs te khye'u mngag gzhug pa dag gis yongs su bskor nas 'od ma'i tshal du dong ste/ tshe dang ldan pa pi lin da'i bu las sangs rgyas kyi bka' bklag par brtsams so/ /rgyal po'i khab na </text></item>
<item><p>101a7</p><section>'dul ba</section><text>ston zla tha chungs kyi g.yon can zhes bya ba chom rkun pa dag gis kun tu spyod pa ni de dag dgag dbye byas ma thag tu shes ldan dag bdag cag gis las ci zhig byas na/ des brtsal mi dgos par lo skor du longs spyod cing bde bar </text></item>
<item><p>101a8</p><section>'dul ba</section><text>'khod par 'gyur zhes phan tshun gros byed do/ /de dag la 'phags pa pi lin da'i bu'i tsha bo dag nyi ma re re zhing rgyan thams cad kyis klubs te/ khye'u mngag gzhug pa dag gis bskor nas 'od ma'i tshal du 'dong zhing </text></item>
<item><p>101b1</p><section>'dul ba</section><text>'phags pa pi lin da'i bu las sangs rgyas kyis bka' klog par byed kyis lam gyi bar du bsdad de/ de dag bzung na 'phags pa pi lin da'i bus ni khye'u dag khyim na 'khod do snyam du shes la/ bram zes kyang 'phags pa pi lin da'i bu'i </text></item>
<item><p>101b2</p><section>'dul ba</section><text>drung na 'khod do snyam du shes pas/ gal te khye'u dag dbrog par nus na ni bdag cag gi 'tsho ba'i bar gyi 'tsho ba yod la/ ci ste ma nus na ni rgyan dbrog par bya ste/ des kyang bdag cag brtsal mi dgos par lo skor du longs spyod cing </text></item>
<item><p>101b3</p><section>'dul ba</section><text>bde bar 'khod par 'gyur ro snyam pa'i blo skyes so/ /de dag brda byas te lam gyi bar du dong nas 'khod pa dang / khye'u de dag kyang rgyan thams cad kyis klubs te 'ongs nas chom rkun pa de dag gis khye'u de dag grur bcug ste khyer ro/ /khye'u </text></item>
<item><p>101b4</p><section>'dul ba</section><text>de dag gi phyi bzhin khye'u mngag gzhug pa dag 'dong ba de dag gis khye'u de dag chom rkun pa dag gis brkus pa mthong nas/ de dag gis tshe dang ldan pa pi lin da'i bu'i dmag pa'i drung du brgyugs te sbran pa/ jo bo khyod kyi sras bu dag ston </text></item>
<item><p>101b5</p><section>'dul ba</section><text>zla tha chungs kyi g.yon can dag gis brkus kyis thabs dgongs shig /bram ze yang brgyugs te/ ma ga d+hAr byung ba'i rgyal po bzo sbyangs gzugs can snying po'i gan du song nas smras pa/ lha bdag gi bu dag ston zla </text></item>
<item><p>101b6</p><section>'dul ba</section><text>tha chungs kyi g.yon can dag gis phrogs kyis bu'i slongs mo stsal du gsol/ rgyal po gzugs can snying pos rgyal po gzhon nu ma skyes dgra la bsgo ba/ song la bram ze'i bu rnams dang / chom rkun pa dag </text></item>
<item><p>101b7</p><section>'dul ba</section><text>myur du khug shig /ma skyes dgra yun ring po nas bram ze de dang / nang dang bcas par gyur pas de'i mod la ma song ngo / /de na lha gang dag tshe dang ldan pa pi lin da'i bu la mngon par dad pa de dag gis tshe dang ldan pa </text></item>
<item><p>101b8</p><section>'dul ba</section><text>pi lin da'i bu la 'di skad ces smras so/ /'phags pa mkhyen par mdzod cig /khyod kyi tsha bo dag ston zla tha chungs kyi g.yon can dag gis phrogs kyi brtson par mdzad du gsol/</text></item>
<item><p>102a1</p><section>'dul ba</section><text>tshe dang ldan pa pi lin da'i bus gal te khye'u dag la ma bsams na/ re shig khye'u dag pha ma dang bral ba las byung ba'i sdug bsngal nyams su myong bar 'gyur zhing / pha ma dag kyang bu dang bral ba las byung ba'i sdug bsngal nyams su </text></item>
<item><p>102a2</p><section>'dul ba</section><text>myong bar 'gyur la/ ma dad pa dag gis kyang glags rnyed par gyur zhing / dad pa rnams kyang 'di ltar dong ngo cog ston zla tha chungs kyi g.yon can dag gis 'phrog par byed na/ phyin chad su zhig 'od ma'i tshal du 'gro bar 'gyur zhes gzhan du </text></item>
<item><p>102a3</p><section>'dul ba</section><text>gyur pa nyid du 'gyur gyis bdag gis rdzu 'phrul rnam par bstan par bya'o snyam du bsams shing rig nas/ tshe dang ldan pa pi lin da'i bus rdzu 'phrul gyis song ste gru'i drung du 'dug pa dang gru de mi 'gul bar 'dug go/ /chom rkun pa dag gis ci'i </text></item>
<item><p>102a4</p><section>'dul ba</section><text>phyir gru 'di mi 'gul par 'dug snyam du bsams pa dang tshe dang ldan pa pi lin da'i bu gru dang nye ba na 'dug pa mthong ngo / /mthong nas kyang tshe dang ldan pa pi lin da'i bu la 'di skad ces smras so/ /'phags pa ci'i slad du tho 'tsham par </text></item>
<item><p>102a5</p><section>'dul ba</section><text>mdzad/ rga ba'i chos can dag kho bo 'ba' shig tho 'tsham par byed dam/ gal te kho bos yon tan gyi tshogs 'di lta bu rtogs par ma gyur du zin na deng khyed kyis kho bo'i tsha bo dag brkus par mi 'gyur ram/ 'phags pa </text></item>
<item><p>102a6</p><section>'dul ba</section><text>gtang du gsol deng shig /tshe dang ldan pa pi lin da'i bus rdzu 'phrul mngon par 'du bya ba de dag phyir brtul nas khye'u de dag la 'di skad ces smras so/ /khye'u dag de ring khyed cag gi pha ma dag yid mi bde bar 'khod </text></item>
<item><p>102a7</p><section>'dul ba</section><text>kyis/ deng la sang lhogs shig /khye'u de dag khyim du 'phags pa dang / gzhon nu ma skyes dgra yang dpung gi tshogs yan lag bzhi pa glang po che pa'i tshogs dang / rta pa'i tshogs dang / shing rta pa'i tshogs dang / dpung bu </text></item>
<item><p>102a8</p><section>'dul ba</section><text>chung gi tshogs go bskon te rgyal po'i khab nas byung ngo / /ma skyes dgras khye'u de dag mthong nas smras pa/ khye'u dag khyed cag gar dong ngo / de dag gis smras pa/ 'od ma'i tshal du 'dong ba na bdag cag ston zla tha chungs gyi g.yon can </text></item>
<item><p>102b1</p><section>'dul ba</section><text>dag gis brkus so/ /'o na khyed cag sus thar bar byas/ 'phags pa pi lin da'i bus so/ /ma skyes dgra yid dga' zhing yid dga' nas bdag cag gi yul na 'phags pa de ltar rdzu 'phrul che ba/ de ltar mthu che ba/ tshe 'di'i don dang / tshe phyi </text></item>
<item><p>102b2</p><section>'dul ba</section><text>ma'i don dang / tshe 'di dang phyi ma'i don la skyabs mdzad pa bzhugs pa ni bdag cag gis rnyed pa legs par rnyed do zhes ched du brjod pa ched du brjod par byed do/ /de bsngags pa brjod cing rgyal po'i khab tu 'jug pa na drug sde dag kyang phyir </text></item>
<item><p>102b3</p><section>'dul ba</section><text>byung zhing drug sde dag gis smras pa/ khyod su'i bsngags pa brjod/ ma skyes dgras smras pa/ khyed kyi'o/ /nged kyis ci byas/ 'phags pa pi lin da'i bus bram ze'i bu dag ston zla tha chungs kyi g.yon can dag gis phrogs pa thar bar byas so/ /</text></item>
<item><p>102b4</p><section>'dul ba</section><text>bkren pa dag kho bo cag de 'dra yang 'on kyang 'di na la la byi bo gcer bu dag la mngon par dad de/ gal te gcer bu dag gis mthong bar gyur tu zin na/ de dag gis lam yang nye bar bstan par 'gyur ro/ /de dag cang mi smra bar 'khod pa dang /</text></item>
<item><p>102b5</p><section>'dul ba</section><text>drug sde dag gis smras pa/ dga' bo nye dga' de dag la go bar byas so/ /don nyung ngu la ltung ba byung gis dong la chags su gzhug go/ /drug sde dag gtsug lag khang du dong ste zas kyi bya ba byas nas rgan rims kyis phyag 'tshal te/</text></item>
<item><p>102b6</p><section>'dul ba</section><text>tshe dang ldan pa pi lin da'i bu ga la ba der dong nas phyin pa dang / tshe dang ldan pa pi lin da'i bu la 'di skad ces smras so/ /gnas brtan phyag 'tshal lo/ /tshe dang ldan pa a rog khya gnas brtan je skabs phye shig /</text></item>
<item><p>102b7</p><section>'dul ba</section><text>ltung ba sde lnga po dag la skabs phye'o/ /gnas brtan gyis bram ze'i bu dag ston zla tha chungs kyi g.yon can dag gis phrogs pa thar bar bgyis sam/ de bzhin du thar bar byas so/ /gnas brtan bdag cag </text></item>
<item><p>102b8</p><section>'dul ba</section><text>gis gnas brtan go bsam gtan dang / rnam par thar pa dang / ting nge 'dzin dang / snyoms par 'jug pa'i bde ba dag nyams su myong bar mdzad cing bzhugs par 'tshal gyis/ bdag cag gis thugs rje phyogs gcig pa dang </text></item>
<item><p>103a1</p><section>'dul ba</section><text>ldan zhing bram ze'i bu dag la thugs rje bar mdzad la/ ston zla tha chungs kyi g.yon can dag la thugs rje bar mi mdzad par ma 'tshal to/ /gzhan dag gis bdag gir bgyis pa'i nor dag thar bar bgyis pa'i ltung ba byung ba </text></item>
<item><p>103a2</p><section>'dul ba</section><text>chos bzhin du slar mdzod cig /ltung ba ma mthong ngo / /tshe dang ldan pa dag bcom ldan 'das kyis ltung ba ma mthong ba'i phyir gnas nas dbyung ba'i las bya'o zhes gsungs kyi khang skyong su snang gaN DI rdungs shig /'di gnas nas </text></item>
<item><p>103a3</p><section>'dul ba</section><text>dbyung ba'i las bya'o zhes khang skyong gi gan du dong nas smras pa/ tshe dang ldan pa gaN DI rdungs shig /ci'i phyir tshe dang ldan pa pi lin da'i bu ltung ba byung ba chos bzhin du phyir mi byed pas de gnas nas dbyung ba'i las bya'o/ /de'i tshe na </text></item>
<item><p>103a4</p><section>'dul ba</section><text>tshe dang ldan pa shA ri'i bu dge 'dun gyi gnas brtan byed cing bstan pa la chos sgyu thabs kyis mi mthun pa 'ga' mi 'byung ngam zhes kun tu spyod pa'i chos rmed par byed pas des khang skyong la smras pa/ tshe dang ldan pa su zhig yongs su gnas pa </text></item>
<item><p>103a5</p><section>'dul ba</section><text>'am/ gzhi nas yongs su gnas pa 'am/ mgu bar bya ba 'am/ gzhi nas mgu bar bya ba 'am/ 'byin par byed/ gnas brtan su yang mi bgyid de/ 'di ltar tshe dang ldan pa pi lin da'i bu ltung ba byung ba chos bzhin du slar mi bgyid pas </text></item>
<item><p>103a6</p><section>'dul ba</section><text>de ltung ba ma mthong ba'i slad du gnas nas dbyung ba'i las bgyid do/ /tshe dang ldan pa dge slong gnas brtan la tho ma 'tsham par 'di ltar sangs rgyas bcom ldan 'das 'di thams cad mkhyen pa/ thams cad gzigs pa/ mkhyen </text></item>
<item><p>103a7</p><section>'dul ba</section><text>pa dang shes bya dag la bla na med pa'i mnga' brnyes pa/ the tshom thams cad gcod par mdzad pa yin gyis/ de'i gan du song la zhus shig dang / bcom ldan 'das kyis khyed cag la ji skad lung ston par mdzad pa de de bzhin du zung </text></item>
<item><p>103a8</p><section>'dul ba</section><text>shig /skabs de dge slong rnams kyis bcom ldan 'das la gsol pa dang / sangs rgyas bcom ldan 'das rnams ni mkhyen bzhin du rmed pa yin pas/ sangs rgyas bcom ldan 'das kyis tshe dang ldan pa pi lin da'i bu la </text></item>
<item><p>103b1</p><section>'dul ba</section><text>bka' stsal pa/ pi lin da'i bu khyod kyis bsam pa ji lta bus rdzu 'phrul rnam par bstan/ btsun pa bdag 'di snyam bgyid de/ gal te khye'u dag la ma bsams na re shig khye'u dag pha ma dang bral ba las byung ba'i sdug bsngal nyams </text></item>
<item><p>103b2</p><section>'dul ba</section><text>su myong bar 'gyur zhing pha ma dag kyang bu dang bral ba las byung ba'i sdug bsngal nyams su myong bar 'gyur la/ ma dad pa dag gis kyang glags rnyed par 'gyur zhing / dad pa rnams kyang 'di ltar dong ngo cog ston zla tha chungs kyi g.yon can dag </text></item>
<item><p>103b3</p><section>'dul ba</section><text>gis phrogs par byed na/ phyin chad su zhig 'od ma'i tshal du 'gro bar 'gyur zhes gzhan du gyur pa nyid du 'gyur gyis/ bdag gis rdzu 'phrul rnam par bstan par bgyi'o snyam du bsams so/ /bcom ldan 'das kyis bka' stsal pa/</text></item>
<item><p>103b4</p><section>'dul ba</section><text>dge slong dag pi lin da'i bus bsam pa de lta bus rdzu 'phrul rnam par bstan pa la ltung ba med do// //'dul ba rnam par 'byed pa/ bam po bdun pa/ sangs rgyas bcom ldan 'das </text></item>
<item><p>103b5</p><section>'dul ba</section><text>rgyal po'i khab na 'od ma'i tshal ka lan da ka'i gnas na bzhugs so/ /rgyal po gzugs can snying po'i kun tu spyod pa ni nyi ma re re zhing bcom ldan 'das dang / dge slong gnas brtan gnas brtan rnams kyi zhabs la phyag 'tshal </text></item>
<item><p>103b6</p><section>'dul ba</section><text>du 'gro'o/ /ji tsam na dus gzhan zhig na/ rgyal po gzugs can snying po bcom ldan 'das kyi zhabs la phyag 'tshal te/ chos mnyan pa'i phyir bcom ldan 'das kyi spyan sngar 'dug go/ /bcom ldan 'das ma ga d+hAr </text></item>
<item><p>103b7</p><section>'dul ba</section><text>byung ba'i rgyal po bzo sbyangs gzugs can snying po mtha' gcig tu 'dug pa la chos dang ldan pa'i gtam gyis yang dag par ston par mdzad/ yang dag par 'dzin du 'jug par mdzad/ yang dag </text></item>
<item><p>103b8</p><section>'dul ba</section><text>par gzeng stod par mdzad/ yang dag par rab tu dga' bar mdzad de/ rnam grangs du mar chos dang ldan pa'i gtam gyis yang dag par bstan/ yang dag par 'dzin du bcug /yang dag par </text></item>
<item><p>104a1</p><section>'dul ba</section><text>gzeng stod/ yang dag par rab tu dga' bar mdzad nas cang mi gsung ngo / /de nas ma ga d+hAr byung ba'i rgyal po bzo sbyangs gzugs can snying po bcom ldan 'das kyi zhabs la phyag 'tshal nas stan las langs te song nas/</text></item>
<item><p>104a2</p><section>'dul ba</section><text>tshe dang ldan pa pi lin da'i bu'i gtsug lag khang ga la ba der song ngo / /de'i tshe na tshe dang ldan pa pi lin da'i bu gtsug lag khang de ral pa dang 'drums pa rang nyid kyis phyir 'chos par byed do/ /tshe dang ldan pa pi lin da'i bus ma ga d+hAr byung ba'i </text></item>
<item><p>104a3</p><section>'dul ba</section><text>rgyal po bzo sbyangs gzugs can snying po thag ring po kho na nas mthong ngo / /mthong nas kyang lag pa dang / rkang pa dag bkrus te stan bshams pa nyid la 'dug go/ /de nas ma ga d+hAr byung ba'i rgyal po bzo sbyangs gzugs can snying pos tshe dang ldan </text></item>
<item><p>104a4</p><section>'dul ba</section><text>pa pi lin da'i bu'i rkang pa gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas ma ga d+hAr byung ba'i rgyal po bzo sbyangs gzugs can snying pos tshe dang ldan pa pi lin da'i bu la 'di skad ces smras so/ /</text></item>
<item><p>104a5</p><section>'dul ba</section><text>'phags pa ci lags/ rang nyid kyis ral pa dang 'drums pa slar 'chos par mdzad dam/ rgyal po chen po rab tu byung ba ni rang nyid kyis byed pa yin te/ bdag cag ni rab tu byung ba yin pas gzhan su zhig byed par 'gyur/</text></item>
<item><p>104a6</p><section>'dul ba</section><text>'phags pa gal te de lta na bdag gis 'phags pa la zhabs 'bring ba dbul lo/ /rgyal po chen po a rog khya de bzhin lan bzhi'i bar du smras nas/ lan lnga pa la yang de kho na skad du bdag gis 'phags pa la zhabs </text></item>
<item><p>104a7</p><section>'dul ba</section><text>'bring ba dbul lo zhes zer ba dang / tshe dang ldan pa pi lin da'i bu'i lhan cig gnas pa bden pa dang / 'thun pa dang / ngo zlog phod par smra ba zhig gis smras pa/ rgyal po chen po gang tshun chad nas rgyal po chen pos </text></item>
<item><p>104a8</p><section>'dul ba</section><text>mkhan po la zhabs 'bring dag gis bstabs pa nas mkhan pos gal te gtsug lag khang 'di yal bar bor du lags na da tsam ngos rdib par yang gyur to/ /rgyal pos smras pa/ 'phags pa ci lags bdag cag </text></item>
<item><p>104b1</p><section>'dul ba</section><text>gis yang dang yang du khas blangs sam/ rgyal po chen po lan cig tu ma bas kyi 'di ltar 'di ni lan lnga pa lags so/ /rgyal po de brjed ngas pas rgyal po de'i kun tu spyod pa ni gang yang rung ba la chung zad khas blangs pa ci yang rung ste/</text></item>
<item><p>104b2</p><section>'dul ba</section><text>de thams cad phyi na 'dug pa'i mis yi ger 'dri bar byed pas rgyal po des mi de la smras pa/ kwa'e nang rje kho bos yang dang yang du khas blangs pa bden nam/ lha mad de 'di ni lnga pa lags so/ /de lta na kho bo chad pa'i las la thug gis kho </text></item>
<item><p>104b3</p><section>'dul ba</section><text>bos 'phags pa la zhabs 'bring ba lnga brgya dbul lo/ /des blon po rnams la bsgo ba/ 'phags pa la zhabs 'bring ba lnga brgya phul cig /tshe dang ldan pa pi lin da'i bus smras pa/ rgyal po chen po kho bo rang gi g.yog nyid spangs te rab tu </text></item>
<item><p>104b4</p><section>'dul ba</section><text>byung ba la g.yog dag gis ci bya/ 'phags pa dge 'dun gyi don du bzhes shig /rgyal po chen po gal te de lta na bcom ldan 'das la zhu'o/ /'phags pa de ma nongs kyis zhus shig /skabs de tshe dang ldan pa pi lin da'i bus bcom ldan </text></item>
<item><p>104b5</p><section>'dul ba</section><text>'das la zhus par gsol pa dang / bcom ldan 'das kyis bka' stsal pa/ dge 'dun gyi don du g.yog dag blang bar bya'o/ /tshe dang ldan pa pi lin da'i bus g.yog de dag blangs pa dang / g.yog de dag yang dang yang du rgyal po'i </text></item>
<item><p>104b6</p><section>'dul ba</section><text>pho brang du las byed du bcug nas/ de dag gis tshe dang ldan pa pi lin da'i bu la 'di skad ces smras so/ /'phags pa bdag cag 'phags pa dag gi zhabs 'bring bar phul ba ni/ bdag cag blo ba dga' na ci'i slad du bdag cag </text></item>
<item><p>104b7</p><section>'dul ba</section><text>yang dang yang du rgyal po'i pho brang du sug las bgyid/ bzhin bzangs dag 'khrug long ma byed cig dang / kho bos rgyal po la gsol bar bya'o/ /ji tsam dus gzhan zhig na ma ga d+hAr byung ba'i rgyal po bzo sbyangs gzugs </text></item>
<item><p>104b8</p><section>'dul ba</section><text>can snying po yang tshe dang ldan pa pi lin da'i drung du 'ongs te rkang pa la phyag 'tshal nas/ tshe dang ldan pa pi lin da'i bu'i mdun du 'dug pa dang / tshe dang ldan pa pi lin da'i bus smras pa/ rgyal po chen po khyod dge 'dun gyi don du g.yog </text></item>
<item><p>105a1</p><section>'dul ba</section><text>dag phul bas 'gyod par ma gyur tam/ 'phags pa bdag la 'gyod pa 'ga' yang ma mchis so/ /'o na ci'i phyir g.yog de dag yang rgyal po'i pho brang du las byed du bcug /rgyal pos stan de nyid la 'dug bzhin du blon po </text></item>
<item><p>105a2</p><section>'dul ba</section><text>rnams la bsgo ba/ shes ldan dag 'phags pa rnams kyis zhabs 'bring ba dag phyin chad rgyal po'i pho brang du las byed du ma gzhug shig /blon po rnams kyis gang yang rung ba dag la rgyal po'i pho brang du las gyis shig ces bsgo ba na/</text></item>
<item><p>105a3</p><section>'dul ba</section><text>de dag na re bdag cag 'phags pa dag gi yin no zhes zer nas/ blon po rnams kyis rgyal po la smras pa/ lha gang la yang mchid stsal bar rngo ma thog ste/ gang yang rung ba dag la rgyal po'i pho brang du sug las tshol cig ces bgyis </text></item>
<item><p>105a4</p><section>'dul ba</section><text>na/ de dag bdag cag 'phags pa rnams kyi lags so zhes mchi'o/ /rgyal pos smras pa/ song la thams cad las byed du chug shig /de dag thams cad yang rgyal po'i pho brang du las byed du bcug nas/ de dag gis yang </text></item>
<item><p>105a5</p><section>'dul ba</section><text>tshe dang ldan pa pi lin da'i bu la smras pa/ 'phags pa bdag cag yang de kho na bzhin du rgyal po'i pho brang du sug las bgyid du stsal na/ 'phags pas ma gsol tam/ bzhin bzangs dag gsol te/ yang gsol ba bya'o/ /</text></item>
<item><p>105a6</p><section>'dul ba</section><text>tshe dang ldan pa pi lin da'i bus ma ga d+hAr byung ba'i rgyal po bzo sbyangs gzugs can snying po yang de kho na bzhin 'ongs pa la smras pa/ rgyal po chen po ci lags/ khyod kyang 'gyod pa skyes par gyur tam/ 'phags pa ci nongs/</text></item>
<item><p>105a7</p><section>'dul ba</section><text>g.yog dag yang de kho na bzhin du las byed du bcug go/ /'phags pa gang la yang mchid stsal par rngo ma thog ste/ gang yang rung ba la mchid stsal ba na de dag bdag cag 'phags pa dag gi lags so zhes mchi'o/ /</text></item>
<item><p>105a8</p><section>'dul ba</section><text>e ma 'phags pa dag gi lha 'bangs kyi sdum pa logs shig tu rtsig tu stsal na/ 'di dag ni rgyal po'i 'o/ /'di dag ni 'phags pa dag gi'o/ /zhes 'tshal bar 'gyur ro/ /tshe dang ldan pa pi lin da'i bus smras pa/ bcom ldan 'das </text></item>
<item><p>105b1</p><section>'dul ba</section><text>la zhu'o/ /de nas tshe dang ldan pa pi lin da'i bus don de bcom ldan 'das la rgyas par gsol pa dang / bcom ldan 'das kyis bka' stsal pa/ de lta bas na lha 'bangs kyi sdum pa rtsig tu 'jud par rjes su gnang ngo / /dge slong dag </text></item>
<item><p>105b2</p><section>'dul ba</section><text>gis gnas gang du lha 'bangs kyi sdum pa rtsig tu gzhugs pa mi shes nas bcom ldan 'das kyis bka' stsal pa/ rgyal po'i pho brang gi phyi rol dang / 'od ma'i tshal gyi phyi rol gyis bar gang du skad kyis bos pa thos nas dge 'dun gyi </text></item>
<item><p>105b3</p><section>'dul ba</section><text>don sgrub par 'gyur ba der lha 'bangs kyi sdum pa rtsig tu gzhug go/ /dge slong rnams kyis zhang blon dag la bsgo ba/ bcom ldan 'das kyis phyogs 'dir lha 'bangs kyi sdum pa rtsig tu chug shig ces bka' stsal gyis de khyed </text></item>
<item><p>105b4</p><section>'dul ba</section><text>cag gis shes par gyis shig /zhang blon dag gis rgyal po'i khab tu dril gyis sgra sgrog tu bcug ste/ gang dag 'phags pa rnams kyi zhabs 'bring ba yin pa de dag rgyal po'i khab kyi phyi rol dang / 'od ma'i tshal gyi phyi rol gyi </text></item>
<item><p>105b5</p><section>'dul ba</section><text>bar du 'dug par chad kyis deng la der sdum pa rtsigs shig ces bsgo nas/ de dag der dong ste sdum pa brtsigs so/ /lha 'bangs kyi sdum pa brtsigs nas de dag gtsug lag khang du dong ste las byed cing / dge slong rnams kyis </text></item>
<item><p>105b6</p><section>'dul ba</section><text>de dag la las 'di ni rung ba yin gyis khyed kyis bya'o/ /'di ni rung ba ma yin gyis khyed kyis mi bya'o zhes las bstan nas/ de dag las rung ba byed pas lha 'bangs lha 'bangs shes bya ba'i ming du gyur to/ /dge 'dun gyi kun </text></item>
<item><p>105b7</p><section>'dul ba</section><text>dga'i ra ba skyong bar byed pas rtse rgod ces bya ba'i ming du gyur to/ /de dag thams cad gtsug lag khang du 'jug pas blag cor gyi sgras dge slong dag gis sems rtse gcig pa nyid mi 'grub nas/ bcom ldan 'das kyis bka' </text></item>
<item><p>105b8</p><section>'dul ba</section><text>stsal pa/ ji snyed dag gis las 'grub pa de snyed 'jug par bya'i thams cad mi bya'o/ /dge slong dag gis de dag thams cad la zas dang gos sbyin par byed nas bcom ldan 'das kyis bka' stsal pa/ gang dag las byed pa de dag </text></item>
<item><p>106a1</p><section>'dul ba</section><text>la zas dang gos sbyin par bya'i thams cad la mi bya'o/ /dge slong rnams kyis de dag na ba yal bar bor nas bcom ldan 'das kyis bka' stsal pa/ gang dag na ba de dag la zas dang gos sbyin par bya zhing snyen bkur yang bya'o/ /</text></item>
<item><p>106a2</p><section>'dul ba</section><text>ji tsam dus gzhan zhig na nye dga' dge bskos byed pas des lha 'bangs de dag la smras pa/ bzhin bzangs dag kho bo dge bskos byed kyis khyed cag nang par sngar shog shig /rgyal po'i khab na ston zla tha chungs kyi g.yon can zhes bya ba chom </text></item>
<item><p>106a3</p><section>'dul ba</section><text>rkun pa dag gis kun tu spyod pa ni de dag dgag dbye byas ma thag tu shes ldan dag bdag cag gis las ci zhig byas na des btsal mi dgos par lo skor du longs spyod cing bde bar gnas par 'gyur zhes phan tshun gros byed do/ /de na dge slong gis </text></item>
<item><p>106a4</p><section>'dul ba</section><text>rgyus shes pa cig 'dug pa des smras pa/ shes ldan dag 'phags pa dag gi g.yog gang dag grong khyer gyi phyi rol na 'khod pa de dag gzhom par bya'o/ /gzhan dag gis smras pa/ re shig de dag gi jo bo gang dag yin pa de dag kyang sgo 'phar </text></item>
<item><p>106a5</p><section>'dul ba</section><text>brgya snyed bzla ba byas kyang lto khengs pa 'grub par dka' bas de dag la yang cung zad kyang med na de dag gi g.yog de dag lta smos kyang ci dgos/ dge slong gi rgyus shes pa des smras pa/ shes ldan dag khyed mi shes te/ de dag ni zan </text></item>
<item><p>106a6</p><section>'dul ba</section><text>gzhan las za zhing rang gi las rjes su bsgrub pa de lhur len te/ thabs du ma dag gis nor sgrub par byed pas de dag la gang yod pa de ni grong khyer 'di na yang med kyi cung zhig gzhom par bya'o/ /de dag gis brda byas te dong nas de dag </text></item>
<item><p>106a7</p><section>'dul ba</section><text>gzhom par brtsams so/ /de nas lha gang dag tshe dang ldan pa pi lin da'i bu la mngon par dad pa de dag gis tshe dang ldan pa pi lin da'i bu la 'di skad ces smras so/ /'phags pa mkhyen par mdzod cig /khyed kyi zhabs 'bring ba </text></item>
<item><p>106a8</p><section>'dul ba</section><text>dag ston zla tha chungs kyi g.yon can dag gis 'joms par 'gyur gyis brtson par mdzad du gsol/ tshe dang ldan pa pi lin da'i bus gal te g.yog dag la ma bsams na g.yog dag kyang re shig nor dang bral ba las byung ba'i sdug bsngal </text></item>
<item><p>106b1</p><section>'dul ba</section><text>nyams su myong bar 'gyur la/ ma dad pa rnams kyis kyang glags rnyed par 'gyur zhing dad pa rnams kyang 'di ltar sbyin par bya ba'i chos byin pa dag yongs su skyong bar mi byed na/ phyin chad su zhig shAkya'i sras kyi dge slong rnams la sbyin pa dang bya bar </text></item>
<item><p>106b2</p><section>'dul ba</section><text>sems shes gzhan du gyur pa nyid du 'gyur gyis/ rdzu 'phrul rnam par bstan par bya'o snyam du bsams shing rig nas/ tshe dang ldan pa pi lin da'i bus lha 'bangs kyi sdum pa de lcags kyi ra bas bskor to/ /chom rkun pa dag gis rkun rdzas </text></item>
<item><p>106b3</p><section>'dul ba</section><text>thogs te 'phags pa dang / lcags kyi ra ba mthong nas de dag gis phan tshun kun tu 'gro bar brtsams na lam ma rnyed do/ /de dag gis rkun rdzas bor te 'phags pa dang / lcags kyi ra ba de yang mi snang bar gyur to/ /de dag gis </text></item>
<item><p>106b4</p><section>'dul ba</section><text>yang rkun rdzas blangs pa dang / lcags kyi ra ba de yang yang phyir byung ste/ lan bdun gyi bar du de ltar gyur pa dang / de dag gis smras pa/ shes ldan dag 'phags pa rdzu 'phrul che ba/ mthu che ba 'ga' zhig gis 'di dag la dgongs pa </text></item>
<item><p>106b5</p><section>'dul ba</section><text>'dras rkun rdzas bor la bros par bya'o/ /de dag gis rkun rdzas phyogs gcig tu bor te bros so/ /lha 'bangs de dag sad pa dang / shes ldan dag bdag cag bcom mo/ /bdag cag bcom mo zhes ku co 'don cing de dag nor dang bral </text></item>
<item><p>106b6</p><section>'dul ba</section><text>ba las byung ba'i yid mi bde ba dang ldan zhing thams cad 'dus nas lha 'bangs kyi sdum pa kun tu byul bar brtsams pa dang / phyogs gcig na rdzas thams cad spungs te bzhag pa mthong ngo / /de nas dga' ba dang yid bde ba skyes te rang rang </text></item>
<item><p>106b7</p><section>'dul ba</section><text>gis rdzas blangs nas khyim khyim du dong ngo / /de dag gis so so'i khyim srung ba bzhag ste/ gnyid log pa na lha des de dag gi rmi lam du sbran pa/ shes ldan dag khyed cag ston zla tha chungs kyi g.yon can dag gis ma bcom pa 'di dag </text></item>
<item><p>106b8</p><section>'dul ba</section><text>thams cad ni 'phags pa pi lin da'i bu'i mthu yin no/ /de nas mtshan mo nam nangs pa dang / thams cad 'dus te smras pa/ shes ldan dag lhas rmi lam du khyed cag ston zla tha chungs kyi g.yon can dag gis ma bcom pa </text></item>
<item><p>107a1</p><section>'dul ba</section><text>'di dag thams cad ni 'phags pa pi lin da'i bu'i mthu yin no zhes bstan te/ de ni de kho na bzhin yin gyi gzhan du na 'phags pa pi lin da'i bu ma gtogs pa gzhan su zhig bdag cag la snying rje bar 'gyur/ de'i tshe de dag </text></item>
<item><p>107a2</p><section>'dul ba</section><text>je byi dor byas la phyis gtsug lag khang du 'dong ngo zhes de dag khrus byas shing gos dkar po dang / dri dang / phreng ba rgyus brgyan te/ byi dor byas te gtsug lag khang du dong ngo / /nye dga' yang nang par sngar langs nas lde mig dang lde mig </text></item>
<item><p>107a3</p><section>'dul ba</section><text>kyog po thogs nas gtsug lag khang gi sgo phye ste/ mar me'i kong bu bsal nas gtsug lag khang du chag chag dang byug pa byas te/ gnas mal bshams nas mchod rten gyi 'khor sar bdug spos brims nas khang steng du 'dzegs te/ gaN DI rdung </text></item>
<item><p>107a4</p><section>'dul ba</section><text>zhing phyogs gzhir rnam par blta'o/ /des de dag gos dkar po dang / dri dang / phreng ba rgyus brgyan pa mthong nas/ de 'di dag nor can dag gam tshong dpon dag gam/ ded dpon gtsug lag khang ltar 'ong ba su zhig yin snyam du sems so/ /</text></item>
<item><p>107a5</p><section>'dul ba</section><text>gang gi tshe mchod rten gyi 'khor sar zhugs pa de'i tshe des de dag ngo shes nas nye dgas gshe zhing smras pa/ ngas khyed cag la sang nang par sngar shog shig ces ma bsgo 'am/ khyed gar dong dong / de dag gis smras pa/ 'phags pa gal te bdag </text></item>
<item><p>107a6</p><section>'dul ba</section><text>cag la 'phags pa pi lin da'i bus ma dgongs su lags na/ bdag cag deng kho nar ston zla tha chungs kyi g.yon can dag gis tshul ma lags pas/ sdug bsngal bsgrubs par 'gyur ro/ /nye dgas gshe zhing </text></item>
<item><p>107a7</p><section>'dul ba</section><text>smras pa/ khyed cag re shig gang gi mthus snyems pa de la yang je khrims bca' bar bya'o zhes rig nas drug sde dag sbran te/ tshe dang ldan pa pi lin da'i bu ga la ba der dong nas phyin pa dang / tshe dang ldan pa pi lin da'i bu la 'di </text></item>
<item><p>107a8</p><section>'dul ba</section><text>skad ces smras so/ /gnas brtan la phyag 'tshal lo/ /tshe dang ldan pa dag a rog khya/ gnas brtan je skabs phye shig /ltung ba sde lnga po dag la skabs phye'o/ /gnas brtan gyis zhabs 'bring ba dag gi nor </text></item>
<item><p>107b1</p><section>'dul ba</section><text>ston zla tha chungs kyi g.yon can dag gis brkus pa thar bar bgyis sam/ de bzhin te thar bar byas so/ /gnas brtan bdag cag gis gnas brtan go bsam gtan dang / rnam par thar pa dang / ting nge 'dzin dang / snyom par </text></item>
<item><p>107b2</p><section>'dul ba</section><text>'jug pa dag gi bde ba nyams su myong bar mdzad cing bzhugs par 'tshal gyis/ bdag cag gis thugs rje phyogs gcig pa dang ldan zhing zhabs 'bring ba dag la thugs rje bar mdzad la/ ston zla tha chungs kyi g.yon can dag la mi mdzad </text></item>
<item><p>107b3</p><section>'dul ba</section><text>par ma 'tshal to/ /gzhan gyis bdag gir bgyis pa'i nor dag thar par bgyis pa'i ltung ba byung ba chos bzhin du slar mdzod cig /ltung ba ma mthong ngo / /tshe dang ldan pa dag bcom ldan 'das kyis ltung ba ma mthong ba'i phyir gnas nas </text></item>
<item><p>107b4</p><section>'dul ba</section><text>dbyung ba'i las bya'o zhes gsungs kyis/ khang skyong su snang / gaN DI rdungs shig /'di gnas nas dbyung ba'i las bya'o zhes de dag khang skyong gi gan du dong nas smras pa/ tshe dang ldan pa gaN DI rdungs shig /ci'i phyir don nyung ngu la ltung ba </text></item>
<item><p>107b5</p><section>'dul ba</section><text>byung ba chos bzhin du phyir mi 'chos pas de gnas nas dbyung ba'i las bya'o/ /de'i tshe na tshe dang ldan pa shA ri'i bu dge 'dun gyi gnas brtan byed cing bstan pa la chos kyi sgyu thabs kyis mi mthun pa 'ga' 'byung bar mi 'gyur ram zhes </text></item>
<item><p>107b6</p><section>'dul ba</section><text>kun tu spyod pa'i chos rmed par byed pas des khang skyong la rmas pa/ tshe dang ldan pa su shig yongs su gnas pa 'am/ gzhi nas yongs su gnas pa 'am/ mgu bar bya ba 'am/ gzhi nas mgu bar bya ba 'am/ 'byin par byed/</text></item>
<item><p>107b7</p><section>'dul ba</section><text>su yang mi bgyid de/ 'di ltar tshe dang ldan pa pi lin da'i bu ltung ba byung ba chos bzhin du slar mi bgyid pa de ltung ba ma mthong ba'i slad du gnas nas dbyung ba'i las bgyid do/ /tshe dang ldan pa dge slong gnas brtan la mtho ma 'tsham par </text></item>
<item><p>107b8</p><section>'dul ba</section><text>'di ltar sangs rgyas bcom ldan 'das 'di thams cad mkhyen pa/ thams cad gzigs pa/ mkhyen pa dang shes bya dag la bla na med pa'i mnga' brnyes pa/ the tshom thams cad gcod par mdzad pa yin gyis de'i gan du </text></item>
<item><p>108a1</p><section>'dul ba</section><text>deng la don 'di zhus shig dang / bcom ldan 'das kyis khyod la ji skad lung bstan pa de de kho na bzhin du zung shig /skabs de dge slong dag gis bcom ldan 'das la gsol to/ /sangs rgyas bcom ldan 'das rnams ni mkhyen </text></item>
<item><p>108a2</p><section>'dul ba</section><text>bzhin du rmed par mdzad pa yin pas sangs rgyas bcom ldan 'das rnams kyis tshe dang ldan pa pi lin da'i bu la rmas pa/ pi lin da'i bu khyod kyis bsam pa ji lta bus rdzu 'phrul rnam par bstan/ btsun pa bdag 'di snyam bgyid de/ gal te sug </text></item>
<item><p>108a3</p><section>'dul ba</section><text>rjed dag la ma bsams na/ sug rjed dag kyang re shig nor dang bral ba las byung ba'i sdug bsngal nyams su myong bar 'gyur zhing ma dad pa rnams kyis kyang glags rnyed par 'gyur la/ dad pa rnams kyang 'di ltar sbyin par bya ba'i chos byin </text></item>
<item><p>108a4</p><section>'dul ba</section><text>pa yongs su skyong bar mi byed pas phyin chad su zhig shAkya'i sras kyi dge slong rnams la sbyin pa dang bya bar sems shes gzhan du gyur pa nyid du 'gyur gyis/ bdag gis rdzu 'phrul rnam par bstan par bgyi'o snyams pas so/ /bcom ldan </text></item>
<item><p>108a5</p><section>'dul ba</section><text>'das kyis bka' stsal pa/ dge slong dag dge slong pi lin da'i bus bsam pa de lta bus rdzu 'phrul rnam par bstan pa la ltung ba med do/ /dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/</text></item>
<item><p>108a6</p><section>'dul ba</section><text>btsun pa tshe dang ldan pa nor can gyis dge slong gi dge 'dun skyon ma mchis shing chu bur ma mchis pa la de'i dang por 'di lta ste/ ma byin par len pa'i rkyen gyis chu bur byung ba la gzigs/ bcom ldan 'das kyis bka' stsal pa/</text></item>
<item><p>108a7</p><section>'dul ba</section><text>dge slong dag da ltar du ma zad kyis 'di ltar 'das pa'i dus na yang 'dis 'jig rten skyon med cing chu bur med pa la de'i dang por 'di lta ste/ ma byin par len pa'i rkyen gyis chu bur phyung ste/ de nyon cig dge slong dag </text></item>
<item><p>108a8</p><section>'dul ba</section><text>'jig rten 'di 'jig pa'i dus gang yin pa de yang yod de/ 'jig rten 'jig pa na sems can dag phal cher 'od gsal gyi lha'i ris su skye'o/ /de dag de na gzugs can yid las byung ba ma tshang ba med pa/</text></item>
<item><p>108b1</p><section>'dul ba</section><text>dbang po ma nyams pa/ yan lag dang nying lag thams cad dang ldan pa/ bzang ba/ kha dog dang ldan pa/ rang las 'od 'byung ba/ nam mkha' la 'gro ba/ dga' ba za ba/ dga' ba'i zas dang ldan pa/ tshe ring zhing yun ring du gnas so/ /</text></item>
<item><p>108b2</p><section>'dul ba</section><text>de'i tshe na sa chen po 'di chu 'ba' shig dang / rgya mtsho 'ba' shig tu gyur te/ sa chen po chu 'ba' shig dang / rgya mtsho 'ba' shig tu gyur pa'i steng du rlung gis phris ma kun tu 'chags par byed/ kun tu 'thas par byed/ kun tu khyab par byed de/</text></item>
<item><p>108b3</p><section>'dul ba</section><text>'di lta ste/ dper na 'o ma bskol ba grangs bar gyur pa'i steng du phris ma kun tu 'chags par byed/ kun tu 'thas par byed/ kun tu khyab par byed pa de bzhin du/ sa chen po chu 'ba' shig dang / rgya mtsho 'ba' shig tu gyur pa'i steng du </text></item>
<item><p>108b4</p><section>'dul ba</section><text>yang rlung gis phris ma kun tu 'chags par byed/ kun tu 'thas par byed/ kun tu khyab par byed do/ /de ni sa'i bcud kha dog phun sum tshogs pa/ dri phun sum tshogs pa/ ro phun sum tshogs pa yin te/ kha dog gis ni 'di lta bu ste/</text></item>
<item><p>108b5</p><section>'dul ba</section><text>'di lta ste/ dper na mar lta bu'o/ /ros ni 'di lta bu ste/ 'di lta ste/ dper na sbrang bu'i sbrang rtsi ma bskol ba lta bu'o/ /dge slong dag 'jig rten 'di 'chags pa'i dus gang yin pa de yang yod de/ 'jig rten 'chags pa na 'od gsal </text></item>
<item><p>108b6</p><section>'dul ba</section><text>gyis lha'i ris de nas sems can kha cig tshe zad/ las zad/ bsod nams zad pas shi 'phos te/ 'di lta bu nyid du mi rnams dang skal ba 'thun pa nyid du 'ong zhing 'dir yang gzugs can yid las byung ba/ ma tshang ba med pa/ dbang </text></item>
<item><p>108b7</p><section>'dul ba</section><text>po ma nyams pa/ yan lag dang nying lag thams cad dang ldan pa/ bzang ba/ kha dog dang ldan pa/ rang las 'od 'byung ba/ nam mkha' la 'gro ba/ dga' ba za ba/ dga' ba'i zas dang ldan pa/ tshe ring zhing </text></item>
<item><p>108b8</p><section>'dul ba</section><text>yun ring du gnas so/ /de'i tshe na 'jig rten du nyi ma dang zla ba dag kyang ma byung ngo / /'jig rten du rgyu skar dag kyang ma byung / mtshan mo dang / nyin mo dag kyang ma byung / skad cig dang / thang cig dang / yud tsam dag kyang </text></item>
<item><p>109a1</p><section>'dul ba</section><text>ma byung / zla ba dang / zla ba phyed dang / dus tshigs dang / lo dag kyang ma byung ngo / /bud med kyang med/ skyes pa yang med de/ sems can sems can zhes bya ba 'ba' shig gis grangs su 'gro'o/ /de nas sems can </text></item>
<item><p>109a2</p><section>'dul ba</section><text>brkam pa'i rang bzhin can zhig sor mo'i rtse mos sa'i bcud myang bar byed do/ /ji lta ji ltar myang bar byed pa de lta de ltar 'dod par byed do/ /ji lta ji ltar 'dod par byed pa de lta de ltar kham gyi zas kyi rtsom pas zos par gyur to/ /</text></item>
<item><p>109a3</p><section>'dul ba</section><text>sems can gzhan dag gis kyang sems can de sor mo'i rtse mos sa'i bcud myang bar byed pa na ji lta ji ltar myang bar byed pa de lta de ltar 'dod par byed pa dang / ji lta ji ltar 'dod par byed pa de lta de ltar kham gyi zas kyi rtsom pas zos par gyur </text></item>
<item><p>109a4</p><section>'dul ba</section><text>pa mthong ngo / /mthong nas sems can de dag kyang 'di snyam du kye ma de ni legs so/ /kye ma de ni bzang ngo / /bdag cag gis kyang sor mo'i rtse mos sa'i bcud myang bar bya'o snyam du sems shing / de dag kyang sor mo'i rtse mos </text></item>
<item><p>109a5</p><section>'dul ba</section><text>sa'i bcud myang bar byed do/ /ji lta ji ltar myang bar byed pa de lta de ltar 'dod par byed do/ /ji lta ji ltar 'dod par byed pa de lta de ltar kham gyi zas kyi rtsom pas zos par gyur to/ /gang gi phyir sems can de dag gis sa'i </text></item>
<item><p>109a6</p><section>'dul ba</section><text>bcud kham gyi zas kyi rtsom pas zos par gyur pa de'i phyir de dag gis lus la sra ba nyid dang / lci ba nyid byung zhing de dag gi kha dog gsal ba bzang po gang yin pa de yang med par gyur/ 'jig rten du mun pa yang byung bar </text></item>
<item><p>109a7</p><section>'dul ba</section><text>gyur to dge slong dag chos nyid kyis ni 'jig rten du mun pa byung ba na 'jig rten du nyi ma dang / zla ba dag kyang 'byung bar 'gyur ro/ /'jig rten du rgyu skar dag dang / mtshan mo dang / nyin mo dag dang / skad cig dang / thang cig dang / yud cig </text></item>
<item><p>109a8</p><section>'dul ba</section><text>dag dang / zla ba dang / zla ba phyed dang / dus tshigs dang / lo dag kyang 'byung bar 'gyur ro/ /de dag de za zhing zas de dag dang ldan pa tshe ring zhing yun ring du gnas so/ /de dag las gang zas ches chung ngu za ba de ni kha dog dang ldan par 'gyur la/</text></item>
<item><p>109b1</p><section>'dul ba</section><text>gang zas che cher za ba de ni kha dog ngan par 'gyur ro/ /de ltar zas rnam gnyis nyid la kha dog rnam gnyis nyid du mngon la/ kha dog rnam gnyis nyid du gyur pa na sems can gyis sems can la/ kwa'e sems can nga ni kha dog dang ldan pa yin </text></item>
<item><p>109b2</p><section>'dul ba</section><text>la/ khyod ni kha dog ngan pa yin no zhes khyad du gsod par byed do/ /de dag kha dog gis mngon pa'i nga rgyal can du gyur pa na sdig pa can mi dge ba'i chos de dag nyid yang dag par blangs pa'i rgyus sa'i bcud med par gyur to/ /dge slong dag </text></item>
<item><p>109b3</p><section>'dul ba</section><text>sems can de dag sa'i bcud med par gyur pa na 'dus shing lhags nas mya ngan byed/ sgyid lug par byed/ smre sngags 'don par byed cing 'di skad ces kye ma'o bcud/ kye ma'o bcud ces kyang zer te/ 'di lta ste dper na deng sang mi dag zas </text></item>
<item><p>109b4</p><section>'dul ba</section><text>zhim pa bzang po cung zhig rnyed nas yi ge dang sbyar ba dang tshig rnying pa de dag nyid kyis rjes su tha snyad 'dogs shing 'di skad ces kye ma'o bcud/ kye ma'o bcud ces kyang zer ba de bzhin du sems can de dag kyang sa'i bcud med par gyur pa na 'dus shing </text></item>
<item><p>109b5</p><section>'dul ba</section><text>lhags nas mya ngan byed/ sgyid lug par byed de/ smre sngags 'don par byed cing 'di skad ces kye ma'o bcud/ kye ma'o bcud ces zer yang smras pa 'di'i don ni 'di'o/ /smras pa 'di'i don ni 'di'o zhes smras pa de'i don ni mi shes so/ /dge slong </text></item>
<item><p>109b6</p><section>'dul ba</section><text>dag sems can de dag gi sa'i bcud med par gyur pa na sa zhag kha dog phun sum tshogs pa/ dri phun sum tshogs pa/ ro phun sum tshogs pa byung bar gyur te/ kha dog gis ni 'di lta bu ste/ 'di lta ste dper na dong ka'i me tog lta bu'o/ /ros </text></item>
<item><p>109b7</p><section>'dul ba</section><text>ni 'di lta bu ste/ 'di lta ste/ dper na sbrang bu'i sbrang rtsi ma bskol ba lta bu'o/ /de dag de za zhing zas de dang ldan la tshe ring zhing yun ring du gnas so/ /de dag las gang zas ches chung ngu za ba de ni kha dog dang ldan par 'gyur la/ gang zas ches cher </text></item>
<item><p>109b8</p><section>'dul ba</section><text>za ba de ni kha dog ngan par 'gyur ro/ /de ltar zas rnam gnyis nyid la brten nas kha dog rnams gnyis nyid du mngon la/ kha dog rnams gnyis nyid du gyur pa na sems can gyis sems can la kwa'i sems can nga ni kha dog dang ldan pa yin la/ khyod ni kha dog ngan pa yin no/ /</text></item>
<item><p>110a1</p><section>'dul ba</section><text>zhes khyad du gsod par byed do/ /de dag kha dog gis mngon pa'i nga rgyal can du gyur pa na sdig pa can mi dge ba'i chos de dag nyid yang dag par blangs pa'i rgyus sa zhag med par gyur to/ /dge slong dag sems can de dag sa zhag med </text></item>
<item><p>110a2</p><section>'dul ba</section><text>par gyur pa na 'dus shing lhags nas mya ngan byed/ sgyid lug par byed/ smre sngags 'don par byed cing 'di skad ces kye ma'o kye ma'o zhes kyang zer te/ 'di lta ste/ dper na deng sang mi dag sdug bsngal dang / yid mi bde ba la 'ba' zhig gis reg pa </text></item>
<item><p>110a3</p><section>'dul ba</section><text>na yi ge dang sbyar ba dang / tshig rnying pa de dag nyid kyis rjes su tha snyad 'dogs shing / 'di skad ces kye ma'o kye ma'o zhes kyang zer ba de bzhin du sems can de dag kyang sa zhag med par gyur pa na 'dus shing lhags nas mya ngan byed/ sgyid lug par byed/</text></item>
<item><p>110a4</p><section>'dul ba</section><text>smre sngags 'don par byed cing 'di skad ces kye ma'o kye ma'o zhes zer yang smras pa 'di'i don ni 'di'o/ /smras pa 'di'i don ni 'di'o zhes smras pa de'i don mi shes so/ /dge slong dag sems can de dag gi sa zhag med par gyur pa na myu gu'i </text></item>
<item><p>110a5</p><section>'dul ba</section><text>tshal kha dog phun sum tshogs pa/ dri phun sum tshogs pa/ ro phun sum tshogs par byung bar gyur te/ kha dog gis ni 'di lta bu ste/ 'di lta ste/ dper na ka dam bu ka'i me tog lta bu'o/ /ros ni 'di lta bu ste/ 'di lta ste/ dper na </text></item>
<item><p>110a6</p><section>'dul ba</section><text>sbrang bu'i sbrang rtsi ma bskol ba lta bu'o/ /de dag de za zhing zas de dang ldan la/ tshe ring zhing yun ring du gnas so/ /de dag las gang zas ches chung ngu za ba de ni kha dog dang ldan par 'gyur la/ gang zas ches cher za ba de ni </text></item>
<item><p>110a7</p><section>'dul ba</section><text>kha dog ngan par 'gyur ro/ /de ltar zas rnam gnyis nyid la brten nas kha dog rnam gnyis nyid du mngon la/ kha dog rnam gnyis nyid du gyur pa na/ sems can gyis sems can la kwa'e sems can nga ni kha dog dang ldan </text></item>
<item><p>110a8</p><section>'dul ba</section><text>pa yin la/ khyod ni kha dog ngan pa yin no zhes khyad du gsod par byed do/ /de dag kha dog gis mngon pa'i nga rgyal can du gyur pa na/ sdig pa can mi dge ba'i chos de dag nyid yang dag par blangs pa'i rgyus myu gu'i tshal med par gyur to/ /</text></item>
<item><p>110b1</p><section>'dul ba</section><text>dge slong dag sems can de dag myu gu'i tshal med par gyur pa na 'dus shing lhags nas mya ngan byed/ sgyid lug par byed/ smre sngags 'don par byed cing 'di skad ces phar song phar song zhes kyang zer te/ 'di lta ste/ dper na deng sang mi </text></item>
<item><p>110b2</p><section>'dul ba</section><text>dag smad pa rnon po 'ga' zhig gis smad pa na yi ge dang sbyar ba dang / tshig rnying pa de dag nyid kyis rjes su tha snyad 'dogs shing 'di skad ces phar song phar song zhes kyang zer ba de bzhin du/ sems can de dag kyang myu gu'i tshal med par </text></item>
<item><p>110b3</p><section>'dul ba</section><text>gyur pa na 'dus shing lhags nas mya ngan byed/ sgyid lug par byed/ smre sngags 'don par byed cing / 'di skad ces phar song phar song zhes zer yang smras pa 'di'i don ni 'di'o/ /smras pa 'di'i don ni 'di'o/ /zhes smras pa de'i don ni mi </text></item>
<item><p>110b4</p><section>'dul ba</section><text>shes so/ /dge slong dag sems can de dag gi myu gu'i tshal med par gyur pa na ma rmos ma btab pa'i 'bras sA lu'i 'bru so ba med pa/ sbun pa med pa/ dag pa/ gtsang ba/ sor bzhi pa/ kun nas ma dkris pa/ nub brngas na </text></item>
<item><p>110b5</p><section>'dul ba</section><text>nang rgyas zhing phyir skye la/ nang brngas na nub rgyas zhing phyir skye ba/ brngas so cog phyir skye ba/ brngas par yang mi mngon pa 'byung bar 'gyur te/ de dag de za zhing zas de dang ldan la tshe ring zhing yun ring du gnas so/ /gang gi phyir </text></item>
<item><p>110b6</p><section>'dul ba</section><text>sems can de dag gis ma rmos ma btab pa'i 'bras sA lu'i 'bru kham gyi zas kyi rtsom pas zos par gyur pa de'i phyir de dag la dbang po tha dad pa byung bar gyur te/ kha cig ni pho'i dbang po dang ldan/ kha cig ni mo'i dbang po dang ldan no/ /</text></item>
<item><p>110b7</p><section>'dul ba</section><text>de na gang dag pho'i dbang po dang ldan pa dang / gang dag mo'i dbang po dang ldan pa de dag gcig la gcig mig gis mig la brten te lta bar byed do/ /ji lta ji ltar gcig la gcig mig gis mig la brten te lta bar byed pa de lta de ltar </text></item>
<item><p>110b8</p><section>'dul ba</section><text>kun tu chags so/ /ji lta ji ltar kun tu chags pa de lta de ltar dral to/ /ji lta ji ltar dral ba de lta de ltar log par zhugs so/ /sems can gzhan dag gis kyang sems can sems can la log par zhugs pa mthong ngo / /mthong nas </text></item>
<item><p>111a1</p><section>'dul ba</section><text>sas kyang 'thor bar byed/ bong ba dang / gseg ma dang / gyo mo dang / gyo dum dag kyang 'phen par byed cing / 'di skad ces sems can ngan pa grong pa bya ba ma yin pa byed pa/ sems can ngan pa grong pa bya ba ma yin pa byed pa/</text></item>
<item><p>111a2</p><section>'dul ba</section><text>kwa'i sems can khyod ci'i phyir sems can sun par byed ces kyang zer te/ 'di lta ste/ dper na deng sang sems can dag bag sar bag mar len pa na phye mas kyang 'thor bar byed/ dri dang me tog dang / 'bras yos dag gis kyang 'thor bar </text></item>
<item><p>111a3</p><section>'dul ba</section><text>byed cing / 'di skad ces sru bde bar gyur cig ces kyang zer ba de bzhin du/ sems can de dag gis kyang sems can la log par zhugs pa mthong nas sas kyang 'thor bar byed/ bong ba dang / gseg ma dang / gyo mo dang </text></item>
<item><p>111a4</p><section>'dul ba</section><text>gyo dum dag kyang 'phen par byed cing / 'di skad ces sems can ngan pa grong pa bya ba ma yin pa byed pa/ sems can ngan pa grong pa bya ba ma yin pa byed pa/ kwa'e sems can khyod ci'i phyir sems can sun par byed ces kyang zer ro/ /dge slong </text></item>
<item><p>111a5</p><section>'dul ba</section><text>dag de ltar na sngon chos ma yin par grags pa gang yin pa de ni deng sang chos su grags la/ sngon 'dul ba ma yin par grags pa gang yin pa de ni deng sang 'dul bar grags/ sngon smad par bya ba gang yin pa de ni deng sang bstod par bya ba yin no/ /</text></item>
<item><p>111a6</p><section>'dul ba</section><text>de nyi ma gcig tsam spong bar byed/ nyi ma gnyis sam/ gsum mam/ bdun tsam spong bar byed do/ /gang gi phyir sems can de dag sdig pa can dam pa ma yin pa'i chos de la shin tu ltung bar byed pas brtul zhugs la zhugs pa </text></item>
<item><p>111a7</p><section>'dul ba</section><text>de'i phyir de dag khyim brtsig pa la zhugs te/ bdag cag gis 'dir bya ba ma yin pa bya'o/ /bdag cag gis 'dir bya ba ma yin par bya'o zhes zer ba las khyim khyim zhes bya ba'i ming byung ngo / /dge slong dag 'di ni khyim gyi las kyi mtha' dag 'jig rten du 'byung ba'i dang po </text></item>
<item><p>111a8</p><section>'dul ba</section><text>rtsom pa yin te/ de yang chos kyis yin gyi chos ma yin pas ni ma yin no/ /de chos ni 'di yin te/ rgyal ba dbang po rnams kyi chos mchog yin no/ /de dag dargongs kar yang dargongs ka za 'dod pas sA lu'i don du 'dong bar </text></item>
<item><p>111b1</p><section>'dul ba</section><text>byed nang par yang nang par za 'dod pas sA lu'i don du 'dong bar byed do/ /de nas sems can le lo'i rang bzhin can zhig gis dargongs ka dang nang par gyi sA lu gcig car blangs par gyur to/ /sems can zhig gis sems can de la smras pa/</text></item>
<item><p>111b2</p><section>'dul ba</section><text>kwa'e sems can tshur shog sA lu'i phyir 'dong ngo / /sems can des smras pa/ kwa'e sems can khyod rang gi sA lu'i phyir soms shig /bdag gis dargongs ka dang / nang par gyi sA lu gcig car blangs zin to/ /de nas sems can de 'di snyam </text></item>
<item><p>111b3</p><section>'dul ba</section><text>du kye ma de ni legs so/ /kye ma de ni bzang ngo / /bdag gis kyang nyi ma gnyis kyi dang / nyi ma gsum gyi dang / nyi ma bdun gyi bar gyi sA lu blang bar bya'o snyam nas/ des nyi ma gnyis kyi dang / nyi ma gsum gyi dang / nyi ma bdun gyi bar gyi sA </text></item>
<item><p>111b4</p><section>'dul ba</section><text>lu blangs par gyur to/ /de nas sems can zhig gis sems can de dag la 'di skad ces smras so/ /kwa'e sems can tshur shog sA lu'i phyir 'dong ngo / /sems can des smras pa/ kwa'e sems can khyod rang gi sA lu'i phyir soms shig /</text></item>
<item><p>111b5</p><section>'dul ba</section><text>bdag gis nyi ma gnyis kyi dang / nyi ma gsum gyi dang / nyi ma bdun gyi sA lu blangs zin to/ /de nas sems can de 'di snyam du/ kye ma de ni legs so/ /kye ma de ni bzang ngo / /bdag gis kyang zla ba phyed kyi dang / zla ba gcig gi </text></item>
<item><p>111b6</p><section>'dul ba</section><text>sA lu blang bar bya'o snyam nas/ des zla ba phyed kyi dang / zla ba gcig gi sA lu blangs par gyur to/ /gang gi phyir sems can de dag gis ma rmos ma btab pa'i 'bras sA lu'i 'bru sogs 'jog gi yongs su spyod pas zos par </text></item>
<item><p>111b7</p><section>'dul ba</section><text>gyur pa de'i phyir sA lu de la so ba dang / sbun pa dang 'bras kun nas dkris par gyur cing brngas so cog kyang phyir mi skye la/ brngas par yang mngon zhing / sA lu byings dang byings ma yin pa dag na rnam par gnas so/ /de nas sems can de dag 'dus shing </text></item>
<item><p>111b8</p><section>'dul ba</section><text>lhags nas mya ngan byed/ sgyid lug par byed/ smre sngags 'don par byed cing shes ldan dag bdag cag sngon gzugs can yid las byung ba ma tshang ba med pa/ dbang po ma nyams pa/ yan lag dang nying lag thams cad dang ldan pa/ bzang ba kha dog dang ldan pa/ rang las 'od </text></item>
<item><p>112a1</p><section>'dul ba</section><text>'byung ba/ nam mkha' la 'gro ba/ dga' ba za ba/ dga' ba'i zas dang ldan pa/ tshe ring zhing yun ring du gnas pa na bdag cag la sa'i bcud kha dog phun sum tshogs pa/ dri phun sum tshogs pa/ ro phun sum tshogs pa/</text></item>
<item><p>112a2</p><section>'dul ba</section><text>phyung bar gyur nas/ gang gi phyir bdag cag gis sa'i bcud kham gyi zas kyi rtsom pas zos par gyur pa de'i phyir bdag cag gi lus la sra ba nyid dang / lci ba nyid byung zhing bdag cag gis mdog gsal ba bzang po gang yin pa de yang </text></item>
<item><p>112a3</p><section>'dul ba</section><text>med par gyur/ 'jig rten du mun pa yang byung bar gyur to/ /bdag cag de za zhing zas de dang ldan la tshe ring zhing yun ring du gnas pa las bdag cag las gang zas ches chung ngu za ba de ni kha dog dang ldan par 'gyur la/ gang zas ches cher za ba de </text></item>
<item><p>112a4</p><section>'dul ba</section><text>ni kha dog ngan par gyur to/ /de ltar zas rnam gnyis nyid la brten nas kha dog rnam gnyis nyid du mngon la/ kha dog rnam gnyis nyid du gyur pa na sems can gyis sems can la kwa'e sems can nga ni kha dog dang ldan pa yin la/ khyod ni kha </text></item>
<item><p>112a5</p><section>'dul ba</section><text>dog ngan pa yin no zhes khyad du gsod par byed do/ /bdag cag kha dog gis mngon pa'i nga rgyal can du gyur pa na sdig pa can mi dge ba'i chos de dag nyid yang dag par blangs pa'i rgyus sa'i bcud med par gyur to/ /sa'i bcud med par gyur pa na </text></item>
<item><p>112a6</p><section>'dul ba</section><text>sa zhag kha dog phun sum tshogs pa/ dri phun sum tshogs pa/ ro phun sum tshogs pa byung bar gyur te/ bdag cag de za zhing zas de dang ldan la tshe ring zhing yun ring du gnas so/ /bdag cag las gang zas ches chung ngu za ba de ni kha </text></item>
<item><p>112a7</p><section>'dul ba</section><text>dog dang ldan par 'gyur la/ gang zas ches cher za ba de ni kha dog ngan par gyur to/ /de ltar zas rnam gnyis nyid la brten nas kha dog rnam gnyis nyid du mngon la/ kha dog rnam gnyis nyid du gyur pa na sems can gyis sems can la/ kwa'i sems can </text></item>
<item><p>112a8</p><section>'dul ba</section><text>nga ni kha dog dang ldan pa yin la/ khyod ni kha dog ngan pa yin no zhes khyad du gsod par byed do/ /bdag cag kha dog gis mngon pa'i nga rgyal can du gyur pa na sdig pa can mi dge ba'i chos de dag nyid yang dag par blangs pa'i rgyus sa zhag med par gyur to/ /sa zhag med </text></item>
<item><p>112b1</p><section>'dul ba</section><text>par gyur pa na myu gu'i tshal kha dog phun sum tshogs pa/ dri phun sum tshogs pa/ ro phun sum tshogs pa byung bar gyur te/ bdag cag de za zhing zas de dang ldan la tshe ring du gnas so/ /bdag cag las gang zas ches chung ngu za ba de </text></item>
<item><p>112b2</p><section>'dul ba</section><text>ni kha dog dang ldan par 'gyur la/ gang zas ches cher za ba de ni kha dog ngan par gyur to/ /de ltar zas rnam gnyis nyid la brten nas kha dog rnam gnyis nyid du mngon la/ kha dog rnam gnyis nyid du gyur pa na sems can gyis sems can la kwa'i sems can nga ni </text></item>
<item><p>112b3</p><section>'dul ba</section><text>kha dog dang ldan pa yin la/ khyod ni kha dog ngan pa yin no zhes khyad du gsod par byed do/ /bdag cag la kha dog gis mngon pa'i nga rgyal can du gyur pa na sdig pa can mi dge ba'i chos de dag nyid yang dag par blangs pa'i rgyus myu gu'i tshal med par gyur te/ myu gu'i tshal med </text></item>
<item><p>112b4</p><section>'dul ba</section><text>par gyur pa na ma rmos ma btab pa'i 'bras sA lu'i 'bru so ba med pa/ sbun pa med pa/ dag pa gtsang ba sor bzhi pa kun nas ma dkris pa nub brngas nas nang rgyal zhing phyir skye la/ nang brngas na nub rgyal zhing skye ba/ brngas so cog phyir skye ba/ brngas par yang </text></item>
<item><p>112b5</p><section>'dul ba</section><text>mi mngon pa byung bar gyur te/ bdag cag de za zhing zas de dang ldan la tshe ring zhing yun ring du gnas so/ /gang gi phyir bdag cag gis ma rmos ma btab pa'i 'bras sA lu'i 'bru sogs 'jog gi yongs su spyod pas zos par gyur pa de'i phyir bdag cag </text></item>
<item><p>112b6</p><section>'dul ba</section><text>la 'bras sA lu so ba dang / sbun pa dang / 'bras kun nas dkris par gyur cing brngas so cog kyang phyir mi skye la/ brngas par yang mngon zhing sA lu byings dang byings ma yin pa dag na rnam par gnas par gyur gyis bdag cag 'dus shing lhags nas </text></item>
<item><p>112b7</p><section>'dul ba</section><text>mtshams gcad par bya zhing 'di ni khyod kyi'o/ /'di ni nga'i 'o zhes mu thug rnam par gzhag par bya ba snyam zhes de dag 'dus shing lhags nas/ mtshams gcod par byed cing 'di ni khyod kyi'o/ /'di ni nga'i 'o zhes mu thug rnam par 'jog </text></item>
<item><p>112b8</p><section>'dul ba</section><text>par byed do/ /dge slong dag 'di ni mu thug gis las kyi mtha' dag 'jig rten du 'byung ba'i dang po rtsom pa yin te/ de yang chos kyis yin gyis chos ma yin pas ni ma yin no/ /de la chos ni 'di yin te/</text></item>
<item><p>113a1</p><section>'dul ba</section><text>rgyal ba dbang po rnams kyi chos mchog yin no/ /de nas sems can gzhan zhig gis rang gi sA lu yod bzhin du gzhan gyi sA lu ma byin par blangs so/ /sems can gzhan zhig gis sems can rang gi sA lu yod bzhin du </text></item>
<item><p>113a2</p><section>'dul ba</section><text>gzhan gyi sA lu ma byin par len pa de mthong ngo / /mthong nas kyang sems can de la/ 'di skad ces smras so/ /kwa'i sems can khyod ci'i phyir rang gi sA lu yod bzhin du gzhan gyi sA lu ma byin par len/ kwa'i sems can khyod song la phyin chad </text></item>
<item><p>113a3</p><section>'dul ba</section><text>de ltar ma byed cig /sems can des lan gnyis lan gsum du yang rang gi sA lu yod bzhin du gzhan gyi sA lu ma byin par blangs so/ /sems can gzhan des kyang sems can lan gnyis lan gsum du yang rang gi sA lu yod bzhin du gzhan gyi </text></item>
<item><p>113a4</p><section>'dul ba</section><text>sA lu ma byin par len pa de mthong ngo / /mthong nas kyang yang sems can de la 'di skad ces smras so/ /kwa'i sems can khyod ci'i phyir rang gi sA lu yod bzhin du gzhan gyi sA lu ma byin par len ces sems can des sems can de 'dren par byed/</text></item>
<item><p>113a5</p><section>'dul ba</section><text>khrid par byed cing 'khor gyi nang du yang shes ldan dag sems can 'di rang gi sA lu yod bzhin du gzhan gyi sA lu ma byin par len to zhes smod pa'i bar du byed do/ /de nas sems can de dag gis sems can de dag la 'di skad ces smras so/ /kwa'i </text></item>
<item><p>113a6</p><section>'dul ba</section><text>sems can khyod ci'i phyir rang gi sA lu yod bzhin du gzhan gyi sA lu ma byin par len/ kwa'i sems can khyod song la phyin chad de ltar ma byed cig /de nas sems can ma byin par len pa des sems can de dag la 'di skad ces smras </text></item>
<item><p>113a7</p><section>'dul ba</section><text>so/ /shes ldan dag sems can 'dis kho bo la sA lu'i phyir smras te 'dren par byed/ khrid par byed cing 'khor gyi nang du snang ba'i bar du byed do/ /de nas sems can de dag gis sems can sA lu'i phyir smra ba </text></item>
<item><p>113a8</p><section>'dul ba</section><text>de la 'di skad ces smras so/ /kwa'i sems can khyod ci'i phyir sA lu'i phyir sems can la smras shing 'dren par byed/ khrid par byed la/ 'khor gyi nang du smod pa'i bar du byed/ kwa'e sems can khyod song la phyin chad de ltar ma byed cig /</text></item>
<item><p>113b1</p><section>'dul ba</section><text>de nas sems can de dag 'di snyam du shes ldan dag sA lu'i phyir 'dren par byed/ khrid par byed pa nas 'khor gyi nan du smod par byed pa'i bar dag snang gis/ bdag cag 'dus shing lhags nas bdag cag gi nang nas sems can gang ches gzugs </text></item>
<item><p>113b2</p><section>'dul ba</section><text>bzang ba/ ches lta na sdug pa/ ches mdzes pa/ ches lus che ba de dag bdag cag gis zhing rnams kyi bdag por bskos nas/ bdag cag las gang chad pas gcad par bya ba yang chad pas gcod par 'gyur zhing / phan gdags par bya ba </text></item>
<item><p>113b3</p><section>'dul ba</section><text>la yang phan 'dogs par 'gyur la/ bdag cag gi zhing dag las ci 'byung bar 'gyur ba de las chos dang ldan pa'i thog shas kyang dbul bar bya'o snyam nas sems can de dag 'dus shing lhags nas de dag gi nang nas sems can gang ches </text></item>
<item><p>113b4</p><section>'dul ba</section><text>gzugs bzang ba/ ches blta na sdug pa/ ches mdzes pa/ ches lus che ba de zhing rnams kyi bdag por bsko zhing 'di skad ces/ kye sems can khyod tshur spyon/ khyod kyis bdag cag las gang chad pas gcad par bya ba yang chad pas chod cig /</text></item>
<item><p>113b5</p><section>'dul ba</section><text>phan gdags par bya ba la yang phan thogs shig /bdag cag gi zhing dag las ci 'byung ba de las kyang bdag cag gis khyod la chos dang 'thun pa'i thog shas dbul lo zhes smras te/ de ltar skye bo mang pos bkur cing skye bo mang pos bkur </text></item>
<item><p>113b6</p><section>'dul ba</section><text>bas de mang pos bkur ba mang pos bkur ba zhes bya ba'i ming du gyur to/ /zhing rnams kyi bdag po dang / smas pa las skyob par byed pas rgyal rigs rgyal rigs shes bya ba'i ming du gyur to/ /tshul khrims kyi spyod pa kun tu spyod pa dang / shes rab kyi spyod </text></item>
<item><p>113b7</p><section>'dul ba</section><text>pa kun tu spyod pas chos kyi skye dgu dga' bar byed pas rgyal po rgyal po zhes bya ba'i ming du gyur to/ /dge slong dag 'di ni rgyal rigs kyi dkyil 'khor 'jig rten du 'byung ba'i dang po rtsom pa yin te/ de yang chos kyis yin gyi chos ma yin pas ni ma yin no/ /</text></item>
<item><p>113b8</p><section>'dul ba</section><text>de la chos ni 'di yin te/ rgyal ba dbang po rnams kyi chos mchog yin no/ /dge slong dag bram ze'i dkyil 'khor 'jig rten du 'byung ba'i dang po rtsom pa gang zhe na/ dge slong dag de nas sems can kha cig gis yongs su 'dzin pa ni nad do/ /yongs su 'dzin pa ni </text></item>
<item><p>114a1</p><section>'dul ba</section><text>'bras so/ /yongs su 'dzin pa ni zug rngu'o/ /yongs su 'dzin pa ni sdug bsngal gyi rtsa ba'o zhes bya bar rig nas/ grong nas dgon pa'i gnas su dong ste/ yal ga dang / lo ma'i spyil po dag byas nas gnas bcas te 'khod do/ /</text></item>
<item><p>114a2</p><section>'dul ba</section><text>de dag rgongs kar yang rgongs ka'i zas 'dod pas grong du bsod snyoms la zhugs so/ /nang par yang nang par gyi zas 'dod pas grong du bsod snyoms la zhugs so/ /de nas sems can gzhan dag 'di snyam du/ shes ldan 'di dag gis 'di ltar </text></item>
<item><p>114a3</p><section>'dul ba</section><text>yongs su 'dzin pa ni nad do/ /yongs su 'dzin pa ni 'bras so/ /yongs su 'dzin pa ni zug rngu'o/ /yongs su 'dzin pa ni sdug bsngal gyi rtsa ba'o/ /zhes bya bar rig nas grong nas dgon pa'i gnas su dong ste/ yal ga dang lo ma'i spyil po dag </text></item>
<item><p>114a4</p><section>'dul ba</section><text>byas nas gnas bcas te 'khod cing / rgongs kar yang rgongs ka'i zas 'dod pas grong du bsod snyoms la 'jug par byed/ nang par yang nang par gyi zas 'dod pas grong du bsod snyoms la 'jug par byed pa ni dka' ba byed pa yin no snyam nas/</text></item>
<item><p>114a5</p><section>'dul ba</section><text>de dag la te por sbyin pa dag bya bar sems so/ /de nas sems can kha cig bsam gtan de dang / rab tu dben pa de mngon par rdzogs par ma rtogs pa na mtha' gcig tu dong ste/ yal ga dang lo ma'i spyil po dag byas nas 'dir bdag cag </text></item>
<item><p>114a6</p><section>'dul ba</section><text>gis gsang sngags kyi gzhung dag bya/ rig byed dag sbyor bar bya'o zhes gnas bcas te 'khod par gyur cing / de dag de na gsang sngags kyi gzhung dag byed/ rig byed dag sbyor bar byed do/ /de nas de las sems can kha cig gis bsam </text></item>
<item><p>114a7</p><section>'dul ba</section><text>gtan de dang / rab tu dben pa de dang / gsang sngags kyi gzhung de dang / rig byed sbyar ba de mngon par rdzogs par ma rtogs pa na yang phyir dgon pa nas grong mthar lhags te khang khyim sgo bzhi pa dag brtsigs nas 'dir bdag cag gis sbyin pa dag sbyin </text></item>
<item><p>114a8</p><section>'dul ba</section><text>par bya/ bsod snyoms dag spel bar bya/ skye bo 'gron pa 'ongs shing lhags pa rnams la ci nus ci lcogs su bza' ba dang / btung bas tshim par bya'o zhes de dag de na sbyin pa dag sbyin/ bsod nams dag byed/ skye bo 'gron pa 'ongs shing lhags pa </text></item>
<item><p>114b1</p><section>'dul ba</section><text>rnams la ci nus ci lcogs su bza' ba dang btung bas tshim par byed do/ /'di dag grong las phyi rol tu rten cing phyi rol tu sems pa zhes bya ba las bram ze bram ze zhes bya ba'i ming du gyur to/ /yang 'di dag ni bsam gtan mi byed do zhes bya ba las </text></item>
<item><p>114b2</p><section>'dul ba</section><text>klog tu 'dzud pa klog tu 'dzud pa zhes bya ba'i ming du gyur to/ /dgon pa nas yang phyir grong mthar lhags pas grong pa grong pa zhes bya ba'i ming du gyur to/ /dge slong dag 'di ni bram ze'i dkyil 'khor 'jig rten du 'byung ba'i dang po rtsom pa yin te/</text></item>
<item><p>114b3</p><section>'dul ba</section><text>de yang chos kyis yin gyi chos ma yin pas ni ma yin no/ /de la chos ni 'di yin te/ rgyal ba dbang po rnams kyis chos mchog yin no/ /dge slong dag rje'u rigs kyi dkyil 'khor 'jig rten du 'byung ba'i dang po rtsom pa gang zhe na/ dge slong de </text></item>
<item><p>114b4</p><section>'dul ba</section><text>nas sems can kha cig khang khyim so so dang ldan pa'i bzo'i gnas dang / las kyi gnas dag la brtson pa dag la sems can 'di dag bzo'i gnas dang / las kyi gnas so sor sgrub par byed do zhes bya ba las rje'u rigs rje'u rigs </text></item>
<item><p>114b5</p><section>'dul ba</section><text>shes bya ba'i ming du gyur to/ /dge slong dag 'di ni rje'u rigs kyi dkyil 'khor 'jig rten du 'byung ba'i dang po rtsom pa yin te/ de yang chos kyis yin gyi chos ma yin pas ni ma yin no/ /de la chos ni 'di yin te/ rgyal ba dbang po rnams kyi </text></item>
<item><p>114b6</p><section>'dul ba</section><text>chos mchog yin no/ /dge slong dag chos nyid kyis na dkyil 'khor gsum po dag 'jig rten du byung bas bzhi pa dge sbyong gi dkyil 'khor yang 'jig rten du 'byung bar 'gyur ro/ /ji ltar zhe na/ dge slong dag rgyal rigs kyi khyim nas </text></item>
<item><p>114b7</p><section>'dul ba</section><text>kyang rigs kyi bu dag skra dang kha spu bregs te gos ngur smrig dag bgos nas yang dag pa kho nar dad pas khyim nas khyim med par rab tu 'byung bar byed pas rgyal rigs kyis kyang de dag la mngon du smra ba dang / phyag bya ba dang / ldang ba dang / thal mo </text></item>
<item><p>114b8</p><section>'dul ba</section><text>sbyar ba dang gdud pa'i las bya bar 'os pa yin la/ bram ze dang / rje'u rigs dag gis kyang mngon du smra ba dang / phyag bya ba dang / ldang ba dang / thal mo sbyar ba dang / gdud pa'i las bya bar 'os pa yin no/ /bram ze'i khyim dang rje'u rigs kyi khyim nas </text></item>
<item><p>115a1</p><section>'dul ba</section><text>kyang rigs kyi bu dag skra dang kha spu bregs te gos ngur smrig dag bgos nas yang dag pa kho nar dad pas khyim nas khyim med par rab tu 'byung bar byed cing / rgyal rigs kyis kyang de dag la mngon du smra ba dang / phyag bya ba dang /</text></item>
<item><p>115a2</p><section>'dul ba</section><text>ldang ba dang / thal mo sbyar ba dang / gdud pa'i las bya bar 'os pa yin la/ bram ze dang / rje'u rigs dag gis kyang de dag la mngon du smra ba dang / phyag bya ba dang / ldang ba dang / thal mo sbyar ba dang / gdud pa'i las bya bar 'os pa yin no/ /</text></item>
<item><p>115a3</p><section>'dul ba</section><text>dge slong dag de la de'i tshe de'i dus na gang gis de'i dang por rang gi sA lu yod bzhin du gzhan gyi sA lu ma byin par blangs pa'i sems can de ni dge slong nor can te/ 'dis de'i tshe yang 'jig rten skyon med cing chu bur med pa la de'i dang por 'di lta ste/</text></item>
<item><p>115a4</p><section>'dul ba</section><text>ma byin par len pa'i rkyen gyis chu bur phyung ngo / /'dis da ltar yang dge slong gi dge 'dun skyon med cing chu bur med pa la de'i dang por 'di lta ste/ ma byin par len pa'i rkyen gyis chu bur phyung ngo / /dge slong dag de lta bas na 'di ltar bslab par bya ste/ 'dod </text></item>
<item><p>115a5</p><section>'dul ba</section><text>chags spang ba'i phyir 'bad par bya'o/ /zhe sdang spang ba'i phyir dang / gti mug spang ba'i phyir 'bad par bya ste/ dge slong dag khyed kyis de ltar bslab par bya'o/ /las dang po pa dang / smyos pa dang / sems 'khrugs pa dang / tshor ba dag gis nyen pa la ni </text></item>
<item><p>115a6</p><section>'dul ba</section><text>ltung ba med do/ /pham par 'gyur ba gnyis pa rdzogs so// //'dul ba rnam par 'byed pa/ bam po brgyad pa/ pham par 'gyur ba gsum pa'i spyi sdom la/ bran pa dang ni bdag nyid dang / /dug dang ro langs bsro </text></item>
<item><p>115a7</p><section>'dul ba</section><text>gang ngo // // sdom la/ bran pa dang ni skyong ba dang / /mchu can dang ni shi ri ka /lhung bzed dang ni chos gos dang / /mngal na gnas dang tshong dpon no/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na </text></item>
<item><p>115a8</p><section>'dul ba</section><text>bzhugs so/ /mnyan yod na dge slong bran pa dang / skyong ba zhes bya ba phan tshun gtam 'dres pa/ phebs par smra ba/ 'grogs bshes smos 'drin 'thun par brjod pa gnyis shig 'khod do/ /ji tsam dus gzhan zhig na skyong ba na bar gyur nas de'i nad g.yog </text></item>
<item><p>115b1</p><section>'dul ba</section><text>bran pa byed pa na skyong bas mtshan mo sgra bsgrag par brtsams pa dang / bran pas smras pa/ tshe dang ldan pa skyong ba ci'i phyir sgra sgrogs par byed/ skyong bas smras pa/ kho bo bkres so/ /skom mo/ bran pas smras pa/ tshe dang ldan pa skyong ba rab tu byung </text></item>
<item><p>115b2</p><section>'dul ba</section><text>ba'i sems nye bar gzhag par gyis shig /gal te da ltar sman yod du zin kyang re shig byin len stobs pa yang med na khyod la sman lta smos kyang ci dgos te med do/ /skyong ba de so sor rtog pa mi mnga' ba yin pas de kho bo skom mo/ /bkres </text></item>
<item><p>115b3</p><section>'dul ba</section><text>so/ /zhes sgra sgrogs bzhin pa las nam nangs pa dang / bran pas smras pa/ tshe dang ldan pa skyong ba kho bos sman pa la dris te 'ong gi bar du khyod kyi re shig so shing 'or cig /bran pas sman pa'i gan du song te smras pa/ bzhin bzang gzhon nu </text></item>
<item><p>115b4</p><section>'dul ba</section><text>zhig na na de la 'phrod pa'i sman ston cig /sman pas smras pa/ 'phags pa dge slong de'i sman ni 'di dang 'di lta bu lags so/ /bran pa sman pa'i gan du ji srid song ba de'i tshe na tshe dang ldan pa skyong ba khri las langs te sham thabs gyon nas 'dag rdzas </text></item>
<item><p>115b5</p><section>'dul ba</section><text>dang ril pa spyi blugs dang / so shing thogs te bang rim du byung nas so shing dor bar brtsams pa dang / de la dge slong rnams kyis smras pa/ tshe dang ldan pa skyong ba ci'i phyir mtshan mo te por sgra sgrogs par byed/ skyong bas smras pa/ tshe dang ldan pa </text></item>
<item><p>115b6</p><section>'dul ba</section><text>dag kho bo te por skom pa dang / bkres par gyur to/ /de nas dge slong zhig gis smras pa/ tshe dang ldan pa skyong ba kho bo la chu'i thug pa yod na ci mi 'thung ngam/ skyong bas smras pa/ ma nongs kyis btung ngo zhes des de 'thungs so/ /dge slong gzhan </text></item>
<item><p>115b7</p><section>'dul ba</section><text>dag gis smras pa/ kho bo cag la 'o thug dang / zho thug dang / 'khur ba dang / sha dang / spyan gzigs dag yod na ci mi za 'am/ skyong bas dge slong de dag las tshangs pa mtshungs par spyod pa rjes su bsrung ba dang brkam chags nyid kyis cung zad cung zad longs spyad pa dang /</text></item>
<item><p>115b8</p><section>'dul ba</section><text>ha cang zas drags nas de glos phab ste nyal lo/ /bran pa yang sman pa la dris nas myur ba myur bar 'ongs te/ de nas sman pas ji skad bstan pa'i sman sbyar te smras pa/ tshe dang ldan pa skyong ba longs la so shing 'or cig /skyong bas smras pa/ bor zin to/ /bran pas smras pa/</text></item>
<item><p>116a1</p><section>'dul ba</section><text>ma nyes so zhes des dkyil 'khor byugs shing snod dang kha gzar byi dor byas te/ longs la zo cig ces smras pa dang / skyong bas de rjes su srung bas langs so/ /bran pas sman byin len byed du bcug ste phul ba dang / skyong bas kha </text></item>
<item><p>116a2</p><section>'dul ba</section><text>gzar do 'am/ gsum bkang ste zos nas glos phab ste nyal lo/ /bran pas smras pa/ tshe dang ldan pa skyong ba ci'i phyir mi za/ skyong bas smras pa/ kho bo mi 'dod do/ /bran pas smras pa/ khyod kyis mtshan thog thag tu kho bo bkres so/ /skom mo zhes </text></item>
<item><p>116a3</p><section>'dul ba</section><text>kho bo la tho brtsams na/ da ni khyod mi 'dod do zhes zer na da khyod dus la bab bo/ /dge slong rnams kyis bran pa la smras pa/ tshe dang ldan pa bran pa 'di la bag byos shig /'dis kho bo cag las chu'i thug pa dang / 'o thug dag 'thungs shing khur </text></item>
<item><p>116a4</p><section>'dul ba</section><text>ba dang / sha dang / spyan gzigs dag zos so/ /bran pas smras pa/ tshe dang ldan pa skyong ba khyod kyis de lta byas pa bden nam/ skyong ba nyes pa dang bcas pas yi ge bsgyangs te smras pa byas so/ /bran pas smras pa/ kho bo lhung bzed zad zad/ chos gos </text></item>
<item><p>116a5</p><section>'dul ba</section><text>dengs dengs/ dge ba'i phyogs nyams nyams su khyod kyi nad g.yog byed na/ khyod de ltar mi mthun pa byed pas khyod kyis dug zos par gyur pa ni bla'i/ de ltar mi mthun pa zos pa ni ma yin no/ /skyong ba ngo tsha nas bdag gi tshangs pa mtshungs </text></item>
<item><p>116a6</p><section>'dul ba</section><text>par spyod pa zer ba bzang ste/ 'di lhung bzed zad zad/ chos gos dengs dengs/ dge ba'i phyogs nyams nyams su bdag gi nad g.yog byed na/ bdag de ltar mi mthun pa byed pas bdag gis dug zos pa ni bla'i/ de ltar mi mthun pa byed pa </text></item>
<item><p>116a7</p><section>'dul ba</section><text>ni ma yin pas bdag gis dug za'o snyam du bsams nas de langs te snod du brtag par brtsams pa dang / des par bur snod na dug gi dum bu mthong nas des de zos pa dang / de dug gis yongs su 'khrugs par gyur pa'i sems kyis 'chi </text></item>
<item><p>116a8</p><section>'dul ba</section><text>bar brtsams te kha chu 'dzag /mig 'gyur/ bzhin sgyur zhing 'di skad ces bran pa kho bo shi'o/ /kho bo shi'o zhes kyang zer ro/ /bran pas thos nas de brtad cing myur ba myur bar smras pa/ tshe dang ldan pa skyong ba ci'i phyir de skad ku co 'don par byed/ skyong bas </text></item>
<item><p>116b1</p><section>'dul ba</section><text>smras pa/ khyod na re tshe dang ldan pa skyong ba kho bo lhung bzed zad zad/ chos gos dengs dengs/ dge ba'i phyogs nyams nyams su khyod kyi nad g.yog byed na khyod de ltar mi mthun pa byed pas khyod kyis dug zos par gyur pa ni bla'i/ khyod kyis de ltar mi </text></item>
<item><p>116b2</p><section>'dul ba</section><text>mthun pa zos pa ni ma yin no zhes zer bas bdag la bdag gi tshangs pa mtshungs par spyod pa zer ba bzang ste/ 'di lhung bzed zad zad/ chos gos dengs dengs/ dge ba'i phyogs nyams nyams su bdag gi nad g.yog byed na bdag de ltar mi </text></item>
<item><p>116b3</p><section>'dul ba</section><text>mthun pa byed pas bdag gis dug zos par gyur pa ni bla'i/ de ltar mi mthun pa zos pa ni ma yin pas bdag gis dug za'o snyam pa'i blo skyes nas/ bdag gi snod du brtag par brtsams pa dang bar bur snod na dug gi dum bu mthong nas bdag gis </text></item>
<item><p>116b4</p><section>'dul ba</section><text>de zos so/ /bran pas yi chad pa'i bzhin gyis smras pa/ tshe dang ldan pa khyod kyis ma legs pa byas so zhes smras te/ sman pa'i drung du song ba dang / dug de rnon po zhig yin pas gzung bar ma nus te de dus la bab bo/ /bran pas sman pa khrid de 'ongs </text></item>
<item><p>116b5</p><section>'dul ba</section><text>pa na de dus la bab pa mthong nas bran pa bdag gis 'chir bcug par ma gyur tam snyam du 'gyod pa skyes nas/ des skabs de dge slong rnams la brjod do/ /dge slong rnams kyis bcom ldan 'das la gsol pa dang / bcom ldan 'das kyis bka' stsal </text></item>
<item><p>116b6</p><section>'dul ba</section><text>pa dge slong dag dge slong de la ni ltung ba med de/ yang dge slong gis nad pa la gang thos na nad pa 'chi ba'i phyir rtsol bar byed pa de lta bu'i gtam nye bar brjod pas nye bar brjod par mi bya'o/ /dge slong gis nad pa la gang thos nas nad pa 'chi </text></item>
<item><p>116b7</p><section>'dul ba</section><text>ba'i phyir rtsol bar 'gyur ba de lta bu'i gtam nye bar brjod pa nye bar brjod par byed na 'gal tshabs can du 'gyur ro/ /'di ni re shig byung ba yin gyi sangs rgyas bcom ldan 'das 'dul ba la nyan thos rnams kyi bslab pa'i gzhi 'cha' bar </text></item>
<item><p>116b8</p><section>'dul ba</section><text>mi mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na dge slong mchu can dang / shi ri ka zhes bya ba gtam 'dres pa/ phebs par smra ba/ 'grogs bshes smos </text></item>
<item><p>117a1</p><section>'dul ba</section><text>'drin mtshungs par brjod pa gnyis shig 'khod do/ /mchu can ni rngon pa las rab tu byung ba yin la/ shi ri ka ni khyim bdag las rab tu byung ba yin no/ /ji tsam dus gzhan zhig na mchu can gyi tsha bo gnyis shig pha ma dang bral bas de dang der </text></item>
<item><p>117a2</p><section>'dul ba</section><text>'khyam pa na rgyal byed kyi tshal du phyin te sgo na sdod do/ /mchu can phyir byung ba dang des de gnyis bzhin gzugs las ngo shes nas des de gnyis la smras pa/ khyed gnyis kyi pha ma gar dong / de gnyis kyis smras pa/ dus la bab bo/ /de nye du la mnyes </text></item>
<item><p>117a3</p><section>'dul ba</section><text>gshin pas thos nas mchi ma dang bcas pa'i skad kyis 'dug pa dang / dge slong rnams kyis de la smras pa/ tshe dang ldan pa mchu can khye'u 'di gnyis su/ mchu can gyis smras pa/ bdag gi tsha bo gnyis yin no/ /dge slong rnams kyis smras pa/</text></item>
<item><p>117a4</p><section>'dul ba</section><text>ci'i phyir 'di gnyis sdud par mi byed/ mchu can gyis smras pa/ bdag kyang re shig dka' bas bsod snyoms sgrub par byed na 'di gnyis ci zhig gis bsdu bar bya/ dge slong dag gis smras pa/ 'di gnyis 'dod na dge slong rnams la mdab </text></item>
<item><p>117a5</p><section>'dul ba</section><text>ma dang / me tog dang / 'bras bu dang / so shing dag 'bul du chug shig dang dge slong dag gis kyang 'di gnyis la lhung bzed kyi lhag ma sbyin par 'gyur ro/ /mchu can gyis de gnyis blangs nas/ de gnyis kyang grims pa/ le lo med pa/ sgrub phod </text></item>
<item><p>117a6</p><section>'dul ba</section><text>pa yin pas dge slong rnams la mdab ma dang / me tog dang / 'bras bu dang / so shing dag 'bul bar byed nas dge slong rnams kyis kyang de gnyis la lhung bzed kyi lhag ma sbyin par byed do/ /de gnyis gos dang / zas bzang po dus yun mi ring bas lpags pa dang </text></item>
<item><p>117a7</p><section>'dul ba</section><text>sha dang / khrag rtas shing de gnyis stobs dang snyems pa dang ldan par gyur to/ /de gnyis dus gzhan zhig na rgyal byed kyi tshal gyi sgo na rtse zhing 'khod pa dang / de gnyis kyi nye du dag lag na mda' gzhu thogs shing rgyal byed kyi tshal gyi sgo nas ri dgas </text></item>
<item><p>117a8</p><section>'dul ba</section><text>shor du 'dong ba de dag gis de gnyis mthong nas de dag gis smras pa/ khye'u gnyis khyed gnyis ga las 'dir 'ongs/ khye'u gnyis kyis smras pa/ shAkya'i sras kyi dge sbyong gi nang 'di na bdag cag gnyis kyi zhang po rab tu byung ba de'i gnas na 'khod do/ /de dag </text></item>
<item><p>117b1</p><section>'dul ba</section><text>gis smras pa/ khyed gnyis kyi zhang po de yang re shig shAkya'i sras kyi dge sbyong las med pa'i ngang tshul can rnams kyi nang du rab tu byung ba yin na/ ci khyed gnyis kyang las med pa'i ngang tshul can du byed dam/ tshur shog pha'i las rjes su sgrubs shig de </text></item>
<item><p>117b2</p><section>'dul ba</section><text>gnyis kyis smras pa/ kho bo cag gnyis la zhang pos phan btags pas je de la dri bar bya'o zhes de gnyis tshe dang ldan pa mchu can ga la ba der dong ste phyin nas tshe dang ldan pa mchu can la 'di skad ces smras so/ /zhang po bdag cag gnyis pha'i las </text></item>
<item><p>117b3</p><section>'dul ba</section><text>rjes su sgrub tu mchi'o/ /mchu can gyis smras pa/ kho bos khyed gnyis dad pas sbyin par byas pas bskyed bskyed na da ci'i phyir nyes par spyod pa'i las 'di lta bu byed/ de gnyis kyis smras pa/ zhang po bdag cag gnyis mgo la gser gyi phreng bas bcings pa ni ngo </text></item>
<item><p>117b4</p><section>'dul ba</section><text>tsha'i/ pha'i las rjes su sgrub pas ni de lta ma lags kyi mchi'o zhes de gnyis kyis de'i tshig tshig ma yin par byas te dong nas/ de gnyis ri dgas gsod cing 'tsho bar byed do/ /ji tsam dus gzhan zhig na shi ri ka na bar gyur nas mchu can de'i nad </text></item>
<item><p>117b5</p><section>'dul ba</section><text>g.yog byed pa na shi ri ka sdug bsngal gyi tshor ba dag gis nyen nas bdag re shig tshul khrims dang ldan pas bdag yul gzhan du song na lo legs shing mtho ris ni dar gyis chod pa tsam/ thar pa ni yol bas bsgribs pa tsam ste/ lus zhig </text></item>
<item><p>117b6</p><section>'dul ba</section><text>na yang lha rnams kyi nang du skye bar 'gyur bas rnam pa thams cad du bdag nyid gsad par bya'o snyam du sems so/ /yang bdag nyid gsod par byed pa ni sdug bsngal ba yin gyis/ gsod pa byed pa zhig btsal lo snyam du sems shing de bdag gi </text></item>
<item><p>117b7</p><section>'dul ba</section><text>srog gcod par byed pa su yod snyam du dpyod pa la zhugs pa dang / de la mchu can gyi tsha bo gnyis drag shul can lag pa dmar ba/ snun pa dang / rab tu bsnun pa la zhugs pa gzhan gyi srog 'phrog pa/ gzhan gyi srog gcod du 'dzud pa/ gzhan gyi srog </text></item>
<item><p>117b8</p><section>'dul ba</section><text>gcod pas 'tsho bar byed pa yin pas de gnyis kyi bdag gsod par nus kyi/ gzhan sus kyang mi nus so snyam pa'i blo skyes shing rig nas/ tshe dang ldan pa mchu can la smras pa/ tshe dang ldan pa mchu can khyod kyi tsha bo de gnyis mi snang na gar dong / mchu can gyis smras pa/</text></item>
<item><p>118a1</p><section>'dul ba</section><text>khyod de gnyis kyi ming ma 'dzin cig /de gnyis ni 'di lta bu'i sdig pa byed pa yin te/ de gnyis kho bos dad pas sbyin par bya bas bskyed bskyed na de gnyis da nyes par spyod pa'i las bya ba la zhugs shing pha'i las rjes su sgrub par </text></item>
<item><p>118a2</p><section>'dul ba</section><text>byed de/ gzhan gyi srog 'phrog par byed/ gzhan gyi srog gcod pas 'tsho bar byed do/ /shi ri kas smras pa/ de gnyis la kun nas mnar sems ma skyed cig /de ni 'du 'dzi'i rig pa yin te/ gang gi tshe de gnyis rgyal byed kyi tshal na 'khod pa de'i </text></item>
<item><p>118a3</p><section>'dul ba</section><text>tshe na de gnyis kyis grog sbur phra mo'i srog kyang ma bcad do/ /de gnyis de lta bu dag dang lhan cig gnas pas de lta bu'i nyes par spyod pa dag byed na de gnyis de dag dang shin tu dbral bar bya zhing / 'di ltar gang gi tshe khyod ga shed du 'gro ba de'i tshe na </text></item>
<item><p>118a4</p><section>'dul ba</section><text>kho bo srung bar byed pa 'ga' yang med pas gal te de gnyis snang na kho bo'i gan du thong la de gnyis kho bo srung du chug shig /ji tsam na mchu can bsod snyoms la zhugs pa na de'i tsha bo de gnyis tshong 'dus na sha 'tshong zhing 'dug pa des mthong nas/</text></item>
<item><p>118a5</p><section>'dul ba</section><text>de gnyis langs te de'i rkang pa gnyis la gtugs pa dang / des smras pa/ khye'u gnyis kho bo khyed gnyis kyi cir 'ong / zhang por mchi'o/ /shi ri ka cir 'ong / de yang zhang por mchi'o/ /de dus de srid du na na khyed gnyis de la ltar ma dong ngam/ zhang po </text></item>
<item><p>118a6</p><section>'dul ba</section><text>bdag cag gis ma 'tshal to/ /da deng shig /bdag cag gnyis kyis bgyi ba ci mchis/ de ci zer ba de bzhin du gyis shig /de gnyis tshe dang ldan pa shi ri ka ga la ba der song ste phyin nas de'i rkang pa gnyis la phyag 'tshal te mtha' gcig tu </text></item>
<item><p>118a7</p><section>'dul ba</section><text>'khod do/ /shi ri kas smras pa/ khye'u gnyis mchu can khyed gnyis kyi cir 'ong / zhang por mchi'o/ /kho bo cir 'ong / zhang por mchi'o/ /kho bo dus de srid du na na khyed gnyis kyis kho bo lan 'ga' yang ma bltas so/ /zhang po bdag cag gnyis </text></item>
<item><p>118a8</p><section>'dul ba</section><text>kyis ma 'tshal te/ bdag cag gnyis kyis da gzod thos nas de'i slad du bdag cag gnyis mchis so/ /tsha bo gnyis khyed gnyis kho bo lha rnams kyi nang du skye bar 'dod dam/ zhang po bdag cag gnyis gzhan yang lha rnams kyi nang du skye bar 'tshal na/</text></item>
<item><p>118b1</p><section>'dul ba</section><text>zhang po lta smos kyang ci 'tshal/ tsha bo gnyis gal te de lta na kho bo yul gzhan du song na lo legs shing mtho ris ni dar gyis chod pa tsam/ thar pa ni yol bas bsgribs pa tsam ste/ lus zhig na yang lha rnams kyi nang du skye bar 'gyur na/ bdag la </text></item>
<item><p>118b2</p><section>'dul ba</section><text>rtsom par byed pa sdug bsngal ba yin gyis/ khyed gnyis kyi kho bo sod cig /zhang po gal te gzhan 'ga' zhig gis khyod dgrongs par bgyid na yang bdag cag gnyis kyis de dgum par bgyi na bdag cag gnyis kyis zhang po bkrongs pa </text></item>
<item><p>118b3</p><section>'dul ba</section><text>lta smos kyang ci tshal/ mchu can gyis khyed gnyis la ji skad bsgo/ zhang po ci gsung ba de bzhin gyis shig ces so/ /tsha bo gnyis gal te de lta na kho bo 'di skad zer te/ kho bo sdug bsngal gyi tshor bas nyen gyis kho bo sod cig /de gnyis </text></item>
<item><p>118b4</p><section>'dul ba</section><text>'di dang zhang po sngar bgros par gyur gor ma chag ste/ des na zhang pos bdag cag gnyis 'di'i gan du btang ngo snyam du bsams nas/ de gnyis las gcig ches drag shul can yin pas mtshon rnon pos de'i mgo bcad nas de'i 'og tu ras </text></item>
<item><p>118b5</p><section>'dul ba</section><text>kyis g.yogs te 'khod do/ /mchu can yang spyod yul nas phyir 'ongs te/ des de ras kyis g.yogs pa mthong nas des smras pa/ tsha bo gnyis khyed gnyis 'khod bzhin du yang 'di nyal lam/ zhang po 'di ltar nam yang ldang par mi 'gyur ba de ltar </text></item>
<item><p>118b6</p><section>'dul ba</section><text>nyal lo/ /mchu can gyis 'di gnyis sngon ma byung ba'i tshig smra na/ dri'o snyam du bsams nas/ des de gnyis la dris pa dang / de gnyis kyis skabs de rgyas par mchu can la brjod do/ /mchu can yid mi bde ba skyes pas ras de bshus pa dang /</text></item>
<item><p>118b7</p><section>'dul ba</section><text>de mthong nas de bdag gis mtshon thogs pa gnyer bar ma gyur tam snyam du 'gyod pa yang skyes/ bshes pa dang bral bas 'gyod pas gdungs pa'i sems kyis yid mi bde bar gyur nas/ des skabs de dge slong rnams la rgyas par brjod do/ /dge slong rnams </text></item>
<item><p>118b8</p><section>'dul ba</section><text>kyis bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong de la ni ltung ba med de/ yang dge slong gis nad pa'i nad g.yog mi mkhas pa bzhag ste 'gro bar mi bya'o/ /gal te 'gro dgos pa'i rkyen de lta bu zhig byung na nad </text></item>
<item><p>119a1</p><section>'dul ba</section><text>g.yog mi mkhas pa la gal te 'di mer mchod dam/ dug za 'am/ mtshon 'byin tam/ bdag nyid g.yang sar mchong ngam/ thag pas 'ching ngam/ gzhan yang mi 'phrod pa za bar byed na bzlog par bya'o zhes bsgo ste 'gro bar bya'o/ /</text></item>
<item><p>119a2</p><section>'dul ba</section><text>dge slong gis nad g.yog mi mkhas pa la ma bsgo bar de bzhin du 'gro na 'gal tshabs can du 'gyur ro/ /'di yang byung ba yin gyi re shig sangs rgyas bcom ldan 'das 'dul ba la nyan thos rnams kyi bslab pa'i gzhi 'cha' bar ni mi mdzad do sangs rgyas </text></item>
<item><p>119a3</p><section>'dul ba</section><text>bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na dge slong zhig 'dug pa de'i lhung bzed la btsa' zhugs nas/ dge slong rnams kyis de la smras pa/ tshe dang ldan pa khyod kyi lhung bzed </text></item>
<item><p>119a4</p><section>'dul ba</section><text>'di btsa' zhugs na ci'i phyir mi sreg /des smras pa/ 'di la rdza bo dang / lci ba dang / til gyi tshigs ma dang / yo byad gzhan yang mang du dgos so/ /dge slong rnams kyis smras pa/ tshe dang ldan pa ci lhung bzed med pas 'grub par 'gyur ram/ des smras pa/ kho bo </text></item>
<item><p>119a5</p><section>'dul ba</section><text>lhung bzed med pas 'grub par mi 'gyur te/ 'di ltar khang khyim che ge mo zhig na dge slong zhig nad kyis btab cing sdug bsngal ba na tshabs che ba yun mi ring bar dus byed par 'gyur ba de'i lhung bzed gsal ba/ zlum pa longs spyad par bzod pa de blang bar bya'o/ /dge </text></item>
<item><p>119a6</p><section>'dul ba</section><text>slong rnams kyis smras pa/ tshe dang ldan pa khyod lhung bzed kyi phyir gdol pa dang 'dra bar drag shul gyi sems 'di lta bu bskyed du rung ngam/ dge slong de ngo tsha bar gyur nas cang mi smra bar 'dug go/ /skabs de dge slong rnams kyis bcom ldan 'das la gsol </text></item>
<item><p>119a7</p><section>'dul ba</section><text>pa dang / bcom ldan 'das kyis bka' stsal pa/ dge slong dag dge slong de la ni ltung ba med de/ yang dge slong gis lhung bzed kyi phyir gdol pa dang 'dra bar drag shul gyi sems de lta bu bskyed par mi bya'o/ /dge slong gis lhung bzed kyi phyir gdol </text></item>
<item><p>119a8</p><section>'dul ba</section><text>pa dang 'dra bar drag shul gyi sems de lta bu bskyed par byed na 'gal tshabs can du 'gyur ro/ /gzhan yang dge slong gis lhung bzed mig bzhin du yongs su bskyang bar bya ste/ klan par 'os pa ni klan par bya/ bsreg par 'os pa ni bsreg par bya'o/ /</text></item>
<item><p>119b1</p><section>'dul ba</section><text>dge slong gis lhung bzed klan par 'os pa klon par mi byed dam/ bsreg par 'os pa sreg par mi byed na 'gal tshabs can du 'gyur ro/ /'di yang byung ba yin gyi re shig sangs rgyas bcom ldan 'das 'dul ba la nyan thos rnams kyi bslab pa'i gzhi 'cha' </text></item>
<item><p>119b2</p><section>'dul ba</section><text>bar ni mi mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na dge slong zhig 'dug pa de'i snam sbyar rnyings shing dri mas gos la/ rdol bar gyur nas dge </text></item>
<item><p>119b3</p><section>'dul ba</section><text>slong rnams kyis de la smras pa/ tshe dang ldan pa khyod kyi snam sbyar 'di rnyings shing dri mas gos la/ rdol bar gyur na ci'i phyir 'di mi khru/ mi 'tshem/ kha sgyur bar mi byed/ des smras pa/ 'di la zangs dang / chu dang / shing dang / skud pa dang / tshon dang / yo byad </text></item>
<item><p>119b4</p><section>'dul ba</section><text>gzhan yang mang du dgos so/ /dge slong rnams kyis smras pa/ tshe dang ldan pa ci snam sbyar med pas 'grub par 'gyur ram/ des smras pa/ kho bo snam sbyar med pas 'grub par mi 'gyur te/ 'di ltar khang khyim che ge mo zhig na dge slong zhig nad kyis btab </text></item>
<item><p>119b5</p><section>'dul ba</section><text>cing sdug bsngal ba/ na tshabs che ba/ yun mi ring bar dus byed par 'gyur ba de'i snam sbyar nyi rim dmar ser tshon sar pas kha bsgyur ba/ longs spyad par bzod pa de blang bar bya'o/ /dge slong rnams kyis smras pa/ tshe dang ldan pa khyod snam sbyar gyi phyir </text></item>
<item><p>119b6</p><section>'dul ba</section><text>gdol pa dang 'dra bar drag shul gyi sems 'di lta bu bskyed du rung ngam/ de ngo tsha bar gyur nas cang mi smra bar 'dug go/ /skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag dge </text></item>
<item><p>119b7</p><section>'dul ba</section><text>slong de la ni ltung ba med de/ yang dge slong gis snam sbyar gyi phyir gdol pa dang 'dra bar drag shul gyi sems de lta bu bskyed par mi bya'o/ /dge slong gis snam sbyar gyi phyir gdol pa dang 'dra bar drag shul gyi sems de lta bu skyed par byed na/</text></item>
<item><p>119b8</p><section>'dul ba</section><text>'gal tshabs can du 'gyur ro/ /gzhan yang dge slong gis snam sbyar lpags pa bzhin du yongs su bcang bar bya ste/ bkru bar 'os pa ni bkru bar bya/ btsem par 'os pa ni btsem par bya/ kha bsgyur bar 'os pa ni kha bsgyur bar bya 'o/ /</text></item>
<item><p>120a1</p><section>'dul ba</section><text>dge slong gis snam sbyar bkru bar 'os pa 'khru bar mi byed dam/ btsem par 'os pa 'tshem par mi byed dam/ kha bsgyur bar 'os pa kha bsgyur bar mi byed na 'gal tshabs can du 'gyur ro/ /'di yang byung ba yin gyi re shig </text></item>
<item><p>120a2</p><section>'dul ba</section><text>sangs rgyas bcom ldan 'das 'dul ba la nyan thos rnams kyi bslab pa'i gzhi 'cha' bar ni mi mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan </text></item>
<item><p>120a3</p><section>'dul ba</section><text>yod na khyim bdag stobs sde zhes bya ba phyug pa nor mang ba/ longs spyod che ba zhig 'dug pa des rigs mnyam pa las chung ma blangs nas/ de de dang lhan cig rtse bar byed/ dga' bar byed/ dga' mgur spyod par byed do/ /rtse bar byed/</text></item>
<item><p>120a4</p><section>'dul ba</section><text>dga' bar byed/ dga' mgur spyod par byed pa de'i chung ma la dus gzhan zhig na sems can zhugs par gyur nas/ de zla ba brgyad dam/ dgu 'das te btsas pa las khye'u gzugs bzang ba/ blta na sdug pa/ mdzes pa zhig byung ngo / /</text></item>
<item><p>120a5</p><section>'dul ba</section><text>nyi ma bdun gsum nyi shu gcig tu de'i btsas pa'i btsas ston rgya cher byas nas khye'u'i ming cir gdags shes ming 'dogs par byed pa na nye du rnams kyis smras pa/ gang gi phyir khye'u 'di khyim bdag stobs sde'i bu yin pa de'i phyir/</text></item>
<item><p>120a6</p><section>'dul ba</section><text>khye'u sde pa zhes bya'o zhes de'i ming sde pa zhes bya bar btags so/ /khyim bdag stobs sde de yang rtse bar byed/ dga' bar byed/ dga' mgur spyod par byed pa las bu zhig btsas nas de'i ming ni nye sde zhes bya bar btags so/ /</text></item>
<item><p>120a7</p><section>'dul ba</section><text>ji tsam dus gzhan zhig na khyim bdag stobs sde'i chung ma dus la bab nas de de dag gis gos sngon po dang / ser po dang / dmar po dang / dkar po dag gis khyogs brgyan te/ dur khrod du bskyal nas bsregs te mya ngan bsang </text></item>
<item><p>120a8</p><section>'dul ba</section><text>ba byas te 'khod do/ /khyim bdag stobs sdes de'i shid dag byas nas gal te bdag gis chung ma gzhan blangs par gyur na khye'u gnyis sdug bsngal bar 'gyur gyis/ bdag gis sde pa'i khyim dbub par bya'o snyam du bsams nas/</text></item>
<item><p>120b1</p><section>'dul ba</section><text>des de'i khyim phub bo/ /ji tsam dus gzhan zhig na khyim bdag stobs sde na bar gyur nas/ de la rtsa ba dang / sdong bu dang / mdab ma dang / me tog dang / 'bras bu'i sman dag gis bsnyen bkur byas kyang nad de nye bar zhi bar ma gyur cing nyam dmas nas/</text></item>
<item><p>120b2</p><section>'dul ba</section><text>des sde pa dang / nye sde gnyis la snying bzhos nas/ bsags pa kun gyi mtha' zad cing / /mthon po rnams kyi mtha' ltung 'gyur/ /phrad pa'i mtha' ni 'bral pa ste/ /gson po'i mtha' ni 'chi ba yin/ /zhes bya ba yin pas dus kyi </text></item>
<item><p>120b3</p><section>'dul ba</section><text>chos dang ldan par gyur to/ /de khye'u gnyis kyis gos sngon po dang / ser po dang / dmar po dang / dkar po dag gis khyogs spyil brgyan te dur khrod du bskyal nas bsregs te/ de'i 'og tu mya ngan bsang ba byas nas shid dag byas te 'khod </text></item>
<item><p>120b4</p><section>'dul ba</section><text>do/ /sde pas bsams pa/ gang gi tshe bdag cag pha gson pa de'i tshe na ni gzhan gyis srog gso ba byed na/ da ni de'i dus la bab pas khyim gyi bya ba sbyar bar bya dgos te/ gal te khyim gyi bya ba dmas pa yal bar bor na nye du rnams kyis </text></item>
<item><p>120b5</p><section>'dul ba</section><text>khrel bar 'gyur bas bdag zong thogs te yul gzhan du 'gro'o snyam du rig nas/ nye sde la smras pa/ nu bo gang gi tshe bdag cag pha gson pa de'i tshe na ni gzhan gyis srog gso bar byed na da ni de'i dus la bab pas khyim gyi bya ba sbyar bar bya </text></item>
<item><p>120b6</p><section>'dul ba</section><text>dgos te/ gal te khyim gyi bya ba dmas pa yal bar bor na nye du rnams kyis khrel bar 'gyur gyis/ khyod ni 'di nyid na khyim gyi bya ba gyis shig /kho bo ni zong thogs te yul gzhan du 'gro'o/ /nye sdes smras pa/ de ltar mdzod cig sde pa </text></item>
<item><p>120b7</p><section>'dul ba</section><text>zong mang po thogs te yul gzhan du song ba dang / des der khe spogs mang po grub nas sde pas nu bo nye sde la nu bo kho bos khe spogs mang po grub ste ring por mi thogs par 'ong gis brtan pa dang / spungs dang / spro ba chen por gyis shig ces spring yig </text></item>
<item><p>120b8</p><section>'dul ba</section><text>bskur ro/ /sde pas phyir zhing yang khe spogs mang po grub nas des phyis kyang de kho na bzhin du spring yig bskur ro/ /yang sde pas phyi phyir zhing yang khe spogs mang po grub nas/ des yang de kho na bzhin du spring yig bskur te sde pa de de bzhin du dus dang 'thun </text></item>
<item><p>121a1</p><section>'dul ba</section><text>pa'i dus su spring yig skur bar byed do/ /chos nyid kyis na/ gang phyir rnyed pa de phyir chags/ /rnyed las chags pa skye bar 'gyur/ /chags pas zil non mi yis ni/ /bya dang bya min rtogs mi 'gyur/ /zhes bya ba yin pas sde pa shin tu </text></item>
<item><p>121a2</p><section>'dul ba</section><text>thag ring por song nas phyin chad spring yig skur bar mi byed do/ /de nas sde pa'i chung ma gos dang zas bzangs bas nyon mongs pa dag gis gnon par gyur nas/ des nye sde la mtshan ma ston par byed pa dang / nye sdes dbang po rnams phyir blan te 'dug go/ /</text></item>
<item><p>121a3</p><section>'dul ba</section><text>sde pa'i chung ma de ngo tsha med par gyur nas yang smras pa/ nye sde tshur spyon/ 'di dang 'di lta bu bgyi'o/ /nye sdes rna ba bkab ste smras pa/ khyod kho bo'i ma dang 'dras phyin chad de skad ma zer cig /bud med kyi yul ni ma bslabs par mkhas pa yin </text></item>
<item><p>121a4</p><section>'dul ba</section><text>pas sde pa'i chung ma de nye du'i khyim du song nas/ gos dri ma can dag bgos te/ khri zhig pa la 'dug cing 'dug go/ /de la ma dang / nang mi dag gis smras pa/ khyod ci'i phyir 'di ltar 'dug /sde pa'i chung mas smras pa/ ci bud med kyi yul la </text></item>
<item><p>121a5</p><section>'dul ba</section><text>gang gnod pa de mi shes sam/ kho mo nyon mongs pa dag gis shin tu gnod par gyur to/ /de dag gis smras pa/ khyod kyi skud po nye sde gzugs bzang ba/ blta na sdug pa/ mdzes pa yin na ci'i phyir de la tshol bar mi byed/ sde pa'i chung mas smras </text></item>
<item><p>121a6</p><section>'dul ba</section><text>pa/ bdag gis de la bcol na ma grub bo/ /de dag gis smras pa/ bud med gzhan gang dag khyim thab dag ches yun ring nas dong ste/ dus su ma 'khor ba de dag ches dka' ba byed pa yin no/ /sde pa'i chung mas smras pa/ de dag la ni khyim thab dag gis </text></item>
<item><p>121a7</p><section>'dul ba</section><text>dus dang 'thun pa'i dus su gtam rmed par byed de/ kho mo la yang gang gi tshe khyim thab gson par gyur pa de'i tshe na ni dus dang 'thun pa'i dus su spring yig bskur bar yang gyur na/ da skur bar mi byed pas dus la bab gor ma chag go/ /de dag gis sde </text></item>
<item><p>121a8</p><section>'dul ba</section><text>pa'i chung ma de la thabs du ma dag gis yid bzhos kyang khri las ldang bar mi byed cing / des smras pa/ gal te kho mo gzhan la mi sbyin na kho mos nges par rigs gnyis ga la mi snyan pa 'byung bar bya'o/ /de nas sde pa'i chung ma'i pha ma dang /</text></item>
<item><p>121b1</p><section>'dul ba</section><text>nye du dang rtsa lag gi tshogs dag gis gros bya bar brtsams te/ 'di de ltar zlog tu ma btub pas nges par rigs gnyi ga la mi snyan pa 'byung bar byed kyis nye sde 'gron du bos te zas byin la de la 'di sbyin par bya ba ni 'dir dus la bab pa yin no zhes </text></item>
<item><p>121b2</p><section>'dul ba</section><text>gros byas nas/ de dag gis nye sde 'gron du bos te zan byin nas smras pa/ nye sde khyod kyi phu bo'i chung ma 'di nyon mongs pa kun tu spyod pas shin tu g.yen spyo bar gyur pas nges par rigs gnyi ga la mi snyan pa 'byin par byed na/ gal te khyod 'di dang </text></item>
<item><p>121b3</p><section>'dul ba</section><text>lhan cig tu spyod par byed na de lta na legs/ gal te mi byed na bdag cag gis 'di gzhan la sbyin par bya'o/ /nye sdes bsams pa/ 'di bdag cag gis byis pa nas bskyed pa yin pas gal te gzhan du 'gro bar 'gyur zhing rigs gnyis </text></item>
<item><p>121b4</p><section>'dul ba</section><text>ga la mi snyan pa 'byin par 'gyur na ma legs kyis/ bdag gis 'di bdag gir bya'o snyam du rig nas/ des dang du blangs par khas blangs so/ /de nas nye sdes sde pa'i chung ma rang gi khyim du khrid nas de de dang lhan cig tu rtse bar byed/ dga' bar byed/</text></item>
<item><p>121b5</p><section>'dul ba</section><text>dga' mgur spyod par byed do/ /de la mngal na gnas pa'i mtshan ma dag byung bar gyur nas/ de la na zla dag gis smras pa/ 'di ga las 'ongs/ sde pa'i chung mas smras pa/ kho mo tshul khrims dang ldan pa kho na yin gyis khyed cag brdzun gyi </text></item>
<item><p>121b6</p><section>'dul ba</section><text>skur bas kho mo la kun tu ma spyod cig /de'i grogs mo ches mdza' ba zhig yod pa des smras pa/ ci'i phyir gsang bar byed/ 'di gdon mi za bar grags par 'gyur gyis smros shig /sde pa'i chung mas smras pa/ nye sde las so/ /</text></item>
<item><p>121b7</p><section>'dul ba</section><text>legs te khyim thab las sam/ skud po las kyang rung 'di la nyes pa 'ga' yang med do/ /sde pa'i chung ma de sems can dang ldan par gyur pa na/ sde pas nye sde la nu bo brtan pa dang / spungs dang / spro ba cher gyis shig /kho bo yang yi ge'i rjes </text></item>
<item><p>121b8</p><section>'dul ba</section><text>bzhin kho nar 'ong ngo zhes spring yig bskur ro/ /nye sdes thos nas nyam nga bar gyur te bsams pa/ gang gi tshe bdag phu bo de la sprin bzhin du lta bar 'dod pa de'i tshe na ni de ma 'ongs la/ da bdag gis nyes par spyod pa 'di lta bu byas na de 'ong bar </text></item>
<item><p>122a1</p><section>'dul ba</section><text>gyur te khon rnams kyi nang na 'di lta ste/ bud med kyi khon tha chad yin pas bdag la gnod pa byed par 'gyur ba gang yin pa de lta bu'i gnas yod kyis bros te 'gro'o snyam mo/ /yang bsams pa/ yul yongs su gtong bar byed pa ni sdug </text></item>
<item><p>122a2</p><section>'dul ba</section><text>bsngal ba yin te/ shAkya'i sras kyi dge sbyong 'di dag gis ko sa lar byung ba'i rgyal po gsal rgyal las gzhon nu'i yongs su spang ba thob pas de dag gi nang du rab tu byung na des der ci zhig bya bar 'gyur snyam nas/ nye sde rgyal byed kyi tshal du song ste </text></item>
<item><p>122a3</p><section>'dul ba</section><text>dge slong gis gan du phyin nas smras pa/ 'phags pa bdag rab tu 'byung bar 'tshal lo/ /dge slong des smras pa/ bzhin bzangs legs te longs spyod dag ni 'gyur ba yin gyis rab tu phyung shig /dge slong des nye sde rab tu phyung rdzogs par bsnyen par byas nas/</text></item>
<item><p>122a4</p><section>'dul ba</section><text>de'i 'og tu nyi ma gnyis sam/ gsum du kun tu spyod pa'i chos dag slob tu bcug nas smras pa/ bzhin bzangs ri dgas kyis ri dgas mi gsos/ mnyan yod rgya che la rang gi spyod yul dang yab kyi yul yin gyis bsod snyoms rgyus la 'tsho bar gyis shig /</text></item>
<item><p>122a5</p><section>'dul ba</section><text>nye sde mkhan pos de skad bsgo nas mkhan po bka' bzhin 'tshal zhes smras te snga dro sham thabs bgos lhung bzed dang chos gos thogs te/ mnyan yod du bsod snyoms la zhugs so/ /de spyod yul la mi mkhas pas grong rim gyis rang gi khyim du </text></item>
<item><p>122a6</p><section>'dul ba</section><text>zhugs pa dang / sde pa'i chung mas nye sde mthong nas des brang brdungs te smras pa/ nye sde ci'i slad du khyod kyis kho mo spangs te rab tu byung / nye sdes smras pa/ khyod kyang de skad ces ci'i slad du/ khyod kyis kho mo spangs te rab tu byung zhes zer ram/ gang gis </text></item>
<item><p>122a7</p><section>'dul ba</section><text>tshe bdag phu bo de la sprin bzhin du lta bar 'dod pa de'i tshe na ni de ma 'ongs la/ bdag gis nyes par spyod pa 'di lta bu byas na de 'ong bar 'gyur te/ khon rnams kyi nang na 'di lta ste/ bud med kyi khon tha chad yin pas bdag la gnod par byed par </text></item>
<item><p>122a8</p><section>'dul ba</section><text>'gyur ba gang yin pa de lta bu'i gnas yod do/ /sde pa'i chung mas smras pa/ khyod kyis ni re shig bdag nyid thar bar bgyis na/ kho mos ji ltar bsgrub par bgyi/ nye sdes smras pa/ de ni khyod nyid kyis nyon mongs pa'i dbang gis rnam par bsams pa </text></item>
<item><p>122b1</p><section>'dul ba</section><text>yin gyi kho bo ni mi 'dod bzhin byed du bcug pa yin pas khyod nyid shes so zhes smras te song ngo / /nye sde'i chung po grogs sngon sman pa spos 'tshong gi khye'u zhig yod pa de sde pa'i chung ma'i khyim du song ste/ nye sde gar song zhes dris pa dang / sde pa'i chung mas </text></item>
<item><p>122b2</p><section>'dul ba</section><text>smras pa/ nye sdes lam lam por byas te rab tu byung ngo / /gang du shAkya'i sras kyi dge sbyong rnams kyi nang du'o/ /gal te yid mi ches na rgyal byed kyi tshal du song la ltos shig /de rgyal byed kyi tshal du song ba na rab tu byung ba thams cad cha lugs 'dra </text></item>
<item><p>122b3</p><section>'dul ba</section><text>bas de gang yin mi shes nas/ des dge slong zhig la dris pa/ 'phags pa mnyan yod pa'i khyim bdag gi bu nye sde zhes bgyi ba 'dir rab tu byung na ga la mchis/ dge slong des bstan nas/ spos tshong gi khye'u de nye sde'i drung du song ste </text></item>
<item><p>122b4</p><section>'dul ba</section><text>smras pa/ nye sde khyod kyis ci zhig rjes su bsgrubs na kho bo la yang ma dris par rab tu byung / nye sdes smras pa/ khyod kyang de skad ces khyod kyis ci zhig rjes su bsgrubs na kho bo la yang ma dris par rab tu byung zhes zer ram/ gang gi tshe bdag phu bo de la sprin bzhin du </text></item>
<item><p>122b5</p><section>'dul ba</section><text>blta bar 'dod pa de'i tshe na ni de ma 'ongs la/ da bdag gis nyes par spyad pa 'di lta bu byas na de 'ong bar 'gyur te/ khon rnams kyi nang na 'di lta ste/ bud med kyi khon tha chad yin pas bdag la gnod par byed par 'gyur ba gang yin pa de lta bu'i gnas yod do/ /</text></item>
<item><p>122b6</p><section>'dul ba</section><text>spos 'tshong gi khye'us smras pa/ kho bo cag spos 'tshong gi khye'u dag ni sman pa'i phyed yin pas kho bos re shig mngal na gnas pa blugs par bya ba de lta bu dag byin par gyur na des mngal na gnas pa de dum bu dum bur zhig par 'gyur ba zhig na/ khyod kyis </text></item>
<item><p>122b7</p><section>'dul ba</section><text>kho bo la ci'i phyir ma smras/ 'di ltar da yang sbyin par bya'o/ /nye sdes dang du blangs so/ /de nas spos 'tshong gi khye'u des rdzas rnon po dag phye mar byas te bu mo zhig gi lag tu byin nas smras pa/ khyod song la sde pa'i khyim du song ste/ sde pa'i chung </text></item>
<item><p>122b8</p><section>'dul ba</section><text>ma la nye sde na re phye ma 'di chu dron mo dang sbyor la 'thung shig dang khyod sos par 'gyur zhes zer ro zhes bgyis shig /bu mo des jo bo bka' bzhin 'tshal zhes spos 'tshong gi khye'u las mnyan nas sde pa'i khyim ga la ba der song ste phyin nas/ sde pa'i </text></item>
<item><p>123a1</p><section>'dul ba</section><text>chung ma la smras pa/ nye sde'i zhal nas phye ma 'di chu dron mo dang sbyor la 'thung shig dang khyod sos par 'gyur zhes gsung ngo / /sde pa'i chung ma des phye ma de chu dron mo dang sbyar te 'thungs pa dang / de nas de'i mngal na gnas pa de dum bu dum bur zhig </text></item>
<item><p>123a2</p><section>'dul ba</section><text>par gyur cing mngal na gnas pa'i mtshan ma dag kyang med par gyur to/ /yang na zla dag gis mthong nas de dag gis smras pa/ khyod kyi mngal na gnas pa de gar song / sde pa'i chung mas smras pa/ kho mos dang po nyid nas kho mo tshul khrims dang ldan pa nyid </text></item>
<item><p>123a3</p><section>'dul ba</section><text>yin gyis khyed cag rdzun gyi skur pas kho mo la kun tu ma spyod cig ces ma smras sam/ de'i grogs mo ches mdza' ba de de'i gan du song ste smras pa/ khyod kyis sngar 'di skad ces nye sde las so zhes kho mo la smras pa'i mngal na gnas pa de dag gar </text></item>
<item><p>123a4</p><section>'dul ba</section><text>song sde pa'i chung mas smras pa/ gang kho na las 'ongs pa de kho nar song ngo / /ji ltar gyur/ nye sdes phye ma rnon po de lta bu byin pas des na mngal na gnas pa de dum bu dum bur zhig par gyur to/ /de shAkya'i sras kyi dge sbyong rnams kyi dge sbyong gi </text></item>
<item><p>123a5</p><section>'dul ba</section><text>tshul ni tshig go/ /bram ze'i tshul ni tshig ste/ 'di ltar mngal na gnas pa yang rlugs par byed do/ /zhes smod par byed/ phyar kha gtong bar byed/ kha zer bar byed do/ /nye sdes sdig pa'i las 'di dang 'di lta bu byas so zhes bya ba'i sgra de yang mnyan yod kun tu </text></item>
<item><p>123a6</p><section>'dul ba</section><text>grags pa'i skabs de dge slong rnams kyis bcom ldan 'das la gsol to/ /de nas sangs rgyas bcom ldan 'das kyis tshe dang ldan pa nye sde la rmas pa/ nye sde khyod kyis sdig pa'i las de lta bu de byas pa bden nam/ btsun pa ma bgyis te/</text></item>
<item><p>123a7</p><section>'dul ba</section><text>'di ltar bdag gis rjes su yi rang bar ni bgyis so/ /bcom ldan 'das kyis bka' stsal pa/ dge slong dag dge slong nye sde la ni ltung ba med do/ /yang dge slong gis gnas de lta bu la rjes su yi rang bar mi bya'o/ /dge slong gnas </text></item>
<item><p>123a8</p><section>'dul ba</section><text>de lta bu la rjes su yi rang bar byed na 'gal tshabs can du 'gyur ro/ /de'i bar skabs su sde pa don legs par grub ste mnyan yod dang nye bar phyin to/ /'jig rten ni 'byor pa 'dod la/ rgud pa dang mi mthun pa yin pas kha cig gis myur ba </text></item>
<item><p>123b1</p><section>'dul ba</section><text>myur bar dong ste sde pa'i chung ma la smras pa/ khyod kyi khyim thab don legs par grub ste mnyan yod dang nye bar 'ongs kyis spro ba skyed cig /bud med kyi yul ni ma bslabs par mkhas pa yin pas sde pa'i chung ma de yi chad pa'i sems kyis </text></item>
<item><p>123b2</p><section>'dul ba</section><text>gos dri ma can dag bgos te/ khri zhig pa la 'dug cing 'dug go/ /ji tsam na sde pa mnyan yod du zhugs nas zong mdzod du mkhos su phab ste rang gi khyim du 'ongs pa dang / khyim ma byugs/ byi dor ma byas/ gsol ba med pa mthong nas/</text></item>
<item><p>123b3</p><section>'dul ba</section><text>des bu mo mngag gzhug ma la dris pa/ khyim bdag gi chung ma gar song / bu mos smras pa/ rje'i sras spyod lam bcad de khri zhig pa la mchis shing mchis so/ /de nas sde pa yid mi bde ba skyes te chung ma'i gan du song nas smras pa/</text></item>
<item><p>123b4</p><section>'dul ba</section><text>bzang mo khyod kho bo 'ongs pas mi bde ba 'am/ rje'i sras bdag khyod byon pas mi bde ba ma mchis te/ 'di ltar rje'i sras kyis srung ma gang lags pa de dag nyid rkun ma dag lags so/ /ci zhig byas/ bkag bzhin du nye sdes nan gyis kho mo </text></item>
<item><p>123b5</p><section>'dul ba</section><text>bdag gir bgyis so/ /bzang mo de ni des khyod zil gyis mnan pa ma yin gyi kho bo zil gyis mnan pa yin gyis longs shig kho bos de la mtshams gcad par bya'o/ /bzang mo nye sde ga la 'dug /rje'i sras khyod byon pa </text></item>
<item><p>123b6</p><section>'dul ba</section><text>thos nas rab tu byung ngo / /gang du rgyal byed kyi tshal du shAkya'i sras kyi dge sbyong rnams kyi nang du'o/ /bzang mo ci de 'jigs pa med pa'i grong khyer yin nam/ kho bo der yang song la de la mtshams chen po gcad par bya'o/ /'jig </text></item>
<item><p>123b7</p><section>'dul ba</section><text>rten ni mdza' bshes dang / dgra bo dang / bar ma yin pas kha cig nye sde'i drung du song ste smras pa/ nye sde khyed kyi phu bo 'ongs so/ /nye sdes smras pa/ ji skad zer/ de dag gis smras pa/ ci de 'jigs pa med pa'i grong khyer yin nam/</text></item>
<item><p>123b8</p><section>'dul ba</section><text>kho bo der yang song la de la mtshams chen po gcad par bya'o zhes zer ro/ /nye sdes thos nas nyam nga bar gyur te bsams pa/ bdag 'jigs pa dag gis rab tu byung ba de 'dir yang 'byung bar mi 'gyur ram/ 'di ltar bdag cag rgyal </text></item>
<item><p>124a1</p><section>'dul ba</section><text>pos gzhon nu'i yongs su spang ba byin mod kyi 'on kyang bdag nyes pa dang bcas pa yin pas gal te na bdag la 'dir yang gnod pa byed par 'gyur ba'i gnas yod kyis bros te 'gro'o snyam nas/ des mkhan po la mkhan po bdag 'jigs pa gang </text></item>
<item><p>124a2</p><section>'dul ba</section><text>gis rab tu byung ba de 'dir yang rjes su 'brel bar gyur to zhes byung ba'i mtha' de rgyas par brjod do/ /mkhan pos smras pa/ bu ci nyes mkhan po bdag gi phu bo de mchis nas te por mchid 'bo zhing ji de 'jigs pa med pa'i grong khyer yin nam/</text></item>
<item><p>124a3</p><section>'dul ba</section><text>kho bo der yang song la de la mtshams chen po gcad par bya'o zhes mchi'o/ /'di ltar bdag cag rgyal pos gzhon nu'i yongs su spang ba stsal mod kyi 'on kyang bdag nongs pa dang bcas pa lags pas gal te na 'dir yang bdag la gnod pa bgyid par </text></item>
<item><p>124a4</p><section>'dul ba</section><text>'gyur ba'i gnas mchis kyis bros te mchi'o/ /bu gang du 'gro mkhan po rgyal po'i khab tu 'o/ /bu de na kho bo'i mdza' bshes dge slong zhig 'dug gis de la spring yig bskur gyis/ de'i drung na 'dug shig dang / de khyod la byams pas rjes su </text></item>
<item><p>124a5</p><section>'dul ba</section><text>skyong bar 'gyur ro/ /mkhan po legs so/ /des dge slong de la sngar bro rma ba dris te/ bdag gi lhan cig gnas pa bdag gis khyod kyi gan du gtang ste 'ong gis/ de'i slad du ji ltar 'di ni mngon par dga' ba bzhin du byams pas </text></item>
<item><p>124a6</p><section>'dul ba</section><text>rjes su skyong shig ces spring yig bris nas/ nye sdes spring yig de mnos te bag tsha bas yid mi bde zhing phyogs su rnam par lta ba bzhin du rgyal po'i khab tu 'phags te mthar gyis rgyal po'i khab tu song nas thos pa brgyud pas dge slong de'i </text></item>
<item><p>124a7</p><section>'dul ba</section><text>gan du phyin nas rkang pa gnyis la mgo bos phyag 'tshal te spring yig phul nas mtha' gcig tu 'dug go/ /de nas dge slong des spring yig blags te smras pa/ tshe dang ldan pa 'ongs pa legs so 'ongs pa legs so/ /ji ltar khyod de'i nye gnas yin pa de </text></item>
<item><p>124a8</p><section>'dul ba</section><text>bzhin du kho bo'i yang yin gyis bslab pa la gus par gyis shig dang / kho bos khyod lhung bzed dang chos gos dang / dra ba dang / phor bu dang / ska rags kyis mi brel bar bya'o/ /gzhan yang dge slong gi las ni gnyis te/ bsam gtan dang / klog pa yin na/</text></item>
<item><p>124b1</p><section>'dul ba</section><text>khyod bsam gtan dang / klog pa gang 'dod/ bsam gtan 'tshal lo/ /bu legs so/ /des de la gdam ngag byin nas nye sde bsil ba tshal gyi dur khrod du song ste brtson pa dang / 'bad pa dang / brtsal bas nyon mongs pa thams cad spangs nas dgra bcom pa nyid </text></item>
<item><p>124b2</p><section>'dul ba</section><text>mngon du byas te/ dgra bcom pa khams gsum pa las 'dod chags dang bral ba/ bong ba dang gser du mnyam pa/ nam mkha' dang lag mthil du mtshungs pa'i sems dang ldan pa/ tsan dan bzhag pa lta bu/ rig pas sgo nga'i sbubs dral bar gyur cing /</text></item>
<item><p>124b3</p><section>'dul ba</section><text>rig pa dang / mngon par shes pa dang / so so yang dag par rig pa thob pa/ srid pa dang / 'dod pa'i rnyed pa dang / bkur sti la rgyab kyis phyogs pa/ dbang po dang / nye dbang dang bcas pa'i lha rnams kyis mchod par bya ba dang / rjed par bya ba dang / mngon du </text></item>
<item><p>124b4</p><section>'dul ba</section><text>smra bar bya bar gyur to/ /de'i bar skabs su sde pa yang rgyal byed kyi tshal du song ste dge slong rnams la dris pa/ 'phags pa dag 'di na mnyan yod pa'i khyim bdag gi bu rab tu byung ba zhig mchis sam/ rab tu byung ngo / /de ga la mchis/ rgyal </text></item>
<item><p>124b5</p><section>'dul ba</section><text>po'i khab tu song ngo / /de khyed kyi cir 'ong / nu bor mchi'o/ /sde pas dge slong de dag gi rkang pa la phyag 'tshal te song nas bsams pa/ rgyal po'i khab kyang 'jigs pa med pa'i grong khyer ma yin gyis bdag der yang song la de la mtshams </text></item>
<item><p>124b6</p><section>'dul ba</section><text>chen po gcad par bya'o snyam nas/ de lam brgyags mang po dang / kAr ShA pa Na dag khyer te rgyal po'i khab tu song ngo / /de 'od ma'i tshal du song nas dge slong rnams la dris pa/ 'phags pa dag 'di na mnyan yod pa'i khyim bdag gi bu rab tu </text></item>
<item><p>124b7</p><section>'dul ba</section><text>byung ba zhig mchis sam/ 'dir 'ongs so/ /de khyod kyi cir 'ong / nu bor mchi'o/ /de ga la mchis/ bsil ba tshal gyi dur khrod na'o/ /sde pa de bsil ba tshal gyi dur khrod du song ba dang / des nye sde byis pa'i gnas skabs na mthong ba chen por </text></item>
<item><p>124b8</p><section>'dul ba</section><text>gyur pas mkhas pa dang / rnam par gnon pa las ngo mi shes mod kyi te por brtags pa dang / bzhin gzugs las ngo shes par gyur nas/ des bsams pa/ gal te 'dis bdag ngo shes par gyur na nges par 'dis bdag gsod par byed pas </text></item>
<item><p>125a1</p><section>'dul ba</section><text>de'i thabs sbyar bar bya'o snyam nas/ de mtha' gcig tu song ste phyogs su rnam par blta zhing 'dug go/ /ji tsam na lam der rngon pa lag na mda' gzhu thogs pa zhig ri dgas shor ba'i phyir 'ongs pa dang / sde pa de'i gan du song ste smras pa/ kye grogs </text></item>
<item><p>125a2</p><section>'dul ba</section><text>po khyod lag na mda' gzhu thogs te gar 'gro/ des smras pa/ grogs po ri dgas shor du'o/ /de las khyod kyi rnyed pa ji tsam 'grub/ grogs po lan 'ga' ni 'grub/ lan 'ga' ni mi 'grub bo/ /gang gi tshe 'grub pa de'i tshe na mang nyung ji tsam/</text></item>
<item><p>125a3</p><section>'dul ba</section><text>grogs po kAr Sha pA Na lnga brgya tsam mo/ /sde pas smras pa/ grogs po gal te de lta na rab tu byung ba 'di sod cig dang kho bos khyod la kAr Sha pA Na lnga brgya sbyin no/ /rngon pa de 'dod pas drangs pa'i yid dang ldan pas des sde pa las kAr Sha pA Na lnga brgya blangs </text></item>
<item><p>125a4</p><section>'dul ba</section><text>nas de'i 'og tu bsams pa/ rab tu byung ba 'di dag ni rgyal po gzugs can snying pos gzhon nu'i yongs su spang ba byin pa yin la/ bdag ni phyogs 'dir rtag tu rgyu ba yin pas gal te bdag gis rab tu byung ba 'di bsad par gyur na bdag kyang </text></item>
<item><p>125a5</p><section>'dul ba</section><text>bu dang / rtsa lag dang / phyugs dang bcas te nges par btson rar bcug cing bsad par 'gyur ro/ /'di ltar khyim bdag 'di ni na le sham dkar po 'byung ba dang 'dra bar 'di ga las 'ongs pa sus kyang mi shes pa yin gyis/ rnam pa thams cad </text></item>
<item><p>125a6</p><section>'dul ba</section><text>du 'di gsad par bya'o snyam nas rngon pa des mda' dug can gyis gzhu rnga'i dbyibs ltar rna drung du thug par bkang ste sde pa'i gnad du bsnun to/ /sde pa de sdug bsngal gyi tshor ba dag gis nyen pas bdag bsad par gyur pa gang yin pa de thams </text></item>
<item><p>125a7</p><section>'dul ba</section><text>cad nges par rab tu byung ba 'dis rngon pa 'di dang lhan cig brda byas pa yin gyi gang du 'di gsod par 'gyur ba der skye ba blang ngo snyam du sems dag gso bar byed cing des smon lam log par btab nas/ nye sde'i gnas khang gi sgo glegs </text></item>
<item><p>125a8</p><section>'dul ba</section><text>'drud pa'i 'og tu sbrul dug myur du khyab par byed pa zhig tu skyes so/ /dgra bcom pa dag ni ma bsams par shes pa dang mthong ba mi 'jug pas nye sdes sgo glegs phye bas sbrul dug myur du khyab par byed pa de shi bar gyur to/ /de nas </text></item>
<item><p>125b1</p><section>'dul ba</section><text>sgo glegs 'drud pa'i steng du skyes nas der yang shi bar gyur to/ /de nas khri'i rkang rten gcig gi 'og tu skyes nas der yang shi bar gyur to/ /de bzhin du lan gnyis lan gsum lan bzhir 'og tu skyes nas der yang shi bar gyur to/ /</text></item>
<item><p>125b2</p><section>'dul ba</section><text>ji lta ji ltar 'chi bar 'gyur ba de lta de ltar dug shin du rno ba dang / lus shin tu phra bas nying mtshams sbyor ba len pa byed do/ /ji tsam dus gzhan zhig na de steng gi spang leb kyi bar du skyes nas tshe dang ldan pa nye sde gcig pu dben par </text></item>
<item><p>125b3</p><section>'dul ba</section><text>song ste nang du yang dag 'jog la zhugs pa'i lus la lhung bar gyur to/ /de nas tshe dang ldan pa nye sdes dge slong rnams la smras pa/ tshe dang ldan pa dag kho bo'i lus la sbrul dug myur du khyab par byed pa/ 'bar ba/ rno ba/ dug drag pa/</text></item>
<item><p>125b4</p><section>'dul ba</section><text>'di lta ste/ dper na mig sman gyi thur ma ltar phra ba lhung gis/ kye tshe dang ldan pa dag lus kyi than kor nas bzung la 'di nyid du 'di lta ste/ dper na sbun pa'i chang bu ltar zhigs par mi 'gyur bar gtsug lag khang gi phyi rol du phyung </text></item>
<item><p>125b5</p><section>'dul ba</section><text>shig /de'i tshe na tshe dang ldan pa shA ri'i bu tshe dang ldan pa nye sde dang ha cang mi ring ba'i shing drung zhig na rten cing nyin mo gnas pa'i phyir 'dug go/ /tshe dang ldan pa shA ri'i bus tshe dang ldan pa nye sde'i tshig brjod pa rnam pa de lta bu de thos so/ /thos </text></item>
<item><p>125b6</p><section>'dul ba</section><text>nas kyang tshe dang ldan pa nye sde ga la ba der song ste phyin nas tshe dang ldan pa nye sde la 'di skad ces smras so/ /bdag gis tshe dang ldan pa nye sde'i bzhin gzhan du gyur pa 'am/ dbang po rnams sna tshogs su gyur pa ma mthong na/ 'on </text></item>
<item><p>125b7</p><section>'dul ba</section><text>kyang tshe dang ldan pa nye sde 'di skad ces tshe dang ldan pa dag kho bo'i lus la sbrul dug myur du khyab par byed pa/ 'bar ba/ rno ba/ dug drag pa 'di lta ste/ dper na mig sman gyi thur ma ltar phra ba lhung gis/ kye tshe dang ldan pa dag </text></item>
<item><p>125b8</p><section>'dul ba</section><text>lus kyi than kor nas bzung la 'di nyid du 'di lta ste/ dper na sbun pa'i chang bu ltar zhigs par mi 'gyur bar gtsug lag khang gi phyi rol du phyung shig ces zer ro/ /tshe dang ldan pa shA ri'i bu gang la 'di ltar mig bdag yin no/ /mig bdag </text></item>
<item><p>126a1</p><section>'dul ba</section><text>gi yin no/ /rna ba dang / sna dang / lce dang / lus dang / yid bdag yin no/ /yid bdag gi yin no/ /gzugs bdag yin no/ /gzugs bdag gi yin no/ /sgra dang / dri dang / ro dang / reg bya dang / chos bdag yin no/ /chos bdag </text></item>
<item><p>126a2</p><section>'dul ba</section><text>gi yin no/ /sa'i khams bdag yin no/ /sa'i khams bdag gi yin no/ /chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams bdag yin no/ /rnam par shes pa'i khams </text></item>
<item><p>126a3</p><section>'dul ba</section><text>bdag gi yin no/ /gzugs kyi phung po bdag yin no/ /gzugs kyi phung po bdag gi yin no/ /tshor ba'i phung po dang / 'du shes kyi phung po dang / 'du byed kyi phung po dang / rnam par shes pa'i phung po bdag yin no/ /rnam par shes pa'i phung po bdag gi </text></item>
<item><p>126a4</p><section>'dul ba</section><text>yin no zhes bya ba yod pa de la ni bzhin gzhan du gyur pa 'am/ dbang po rnams sna tshogs su gyur par 'gyur gyi/ tshe dang ldan pa shA ri'i bu kho bo la ni 'di ltar mig bdag yin no/ /mig bdag gi yin no/ /rna ba dang / sna dang / lce dang / lus dang / yid bdag yin </text></item>
<item><p>126a5</p><section>'dul ba</section><text>no/ /yid bdag gi yin no/ /gzugs bdag yin no/ /gzugs bdag gi yin no/ /sgra dang / dri dang / ro dang / reg bya dang / chos bdag yin no/ /chos bdag gi yin no/ /sa'i khams bdag yin no/ /sa'i khams bdag gi yin no/ /chu'i khams </text></item>
<item><p>126a6</p><section>'dul ba</section><text>dang / me'i khams dang / rlung gi khams dang / nam mkha'i khams dang / rnam par shes pa'i khams bdag yin no/ /rnam par shes pa'i khams bdag gi yin no/ /gzugs kyi phung po bdag yin no/ /gzugs kyi phung po bdag gi yin no/ /</text></item>
<item><p>126a7</p><section>'dul ba</section><text>tshor ba'i phung po dang / 'du shes kyi phung po dang / 'du byed kyi phung po dang / rnam par shes pa'i phung po bdag yin no/ /rnam par shes pa'i phung po bdag gi yin no/ /zhes bya ba med pas kho bo'i bzhin gzhan du gyur pa 'am/ dbang po rnams sna </text></item>
<item><p>126a8</p><section>'dul ba</section><text>tshogs su gyur pa ga la 'gyur/ tshe dang ldan pa nye sde yun ring po nas bdag tu 'dzin pa dang / bdag gir 'dzin pa dang / nga'i snyam pa'i nga rgyal dang / mngon par zhen pa dang / bag la nyal ba dag spangs shing yongs su shes la/ tA la'i mgo bzhin du </text></item>
<item><p>126b1</p><section>'dul ba</section><text>drung nas bcad cing gzhi mi snang la phyis kyang mi skye ba'i chos can du gyur pas khyod la bzhin gzhan du gyur pa 'am/ dbang po rnams sna tshogs su gyur par ga la 'gyur/ de nas tshe dang ldan pa shA ri'i bu dge slong rab tu mang po dag dang bcas pas/</text></item>
<item><p>126b2</p><section>'dul ba</section><text>tshe dang ldan pa nye sde'i lus kyi than kor nas bzung ste gtsug lag khang gi phyi rol du bskyal nas/ tshe dang ldan pa nye sde'i lus 'di lta ste/ dper na sbun pa'i chang bu ltar rnam par brgyar zhigs so/ /de nas tshe dang ldan pa shA ri'i bus tshigs su </text></item>
<item><p>126b3</p><section>'dul ba</section><text>bcad pa smras pa/ tshangs spyod legs par spyad pa dang / /lam nyid legs par bsgoms pa ni/ /tshe zad dga' bar 'gyur ba ste/ /nad dang bral ba ji bzhin no/ /tshangs spyod legs par spyad pa dang / /lam nyid legs par bsgom pa ni/ /</text></item>
<item><p>126b4</p><section>'dul ba</section><text>tshe zad dga' bar 'gyur ba ste/ /dug snod spangs pa ji bzhin no/ /tshangs spyod legs par spyad pa dang / /lam nyid legs par bsgoms pa ni/ /'bar ba'i khyim nas thar ba ltar/ /'chi ba'i mthar ni mya ngan med/ /tshangs spyod </text></item>
<item><p>126b5</p><section>'dul ba</section><text>legs par spyad pa dang / /lam nyid legs par bsgoms pa ni/ /gang tshe 'jig rten shes rab kyis/ /rtswa dang shing 'drar mthong gyur pa/ /de tshe nying mtshams sbyor med las/ /gzhan pa 'dod par mi byed do/ /de nas tshe dang </text></item>
<item><p>126b6</p><section>'dul ba</section><text>ldan pa shA ri'i bus tshe dang ldan pa nye sde'i lus la lus kyi mchod pa byas nas/ bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' </text></item>
<item><p>126b7</p><section>'dul ba</section><text>gcig tu 'dug nas bcom ldan 'das la tshe dang ldan pa shA ri'i bus 'di skad ces gsol to/ /btsun pa tshe dang ldan pa nye sde'i lus la sbrul dug myur du khyab par bgyid pa/ 'bar ba/ rno ba/ dug drag pa 'di lta ste/ dper bgyi na/</text></item>
<item><p>126b8</p><section>'dul ba</section><text>mig sman gyi thur ma ltar phra ba lhung nas/ de'i lus 'di lta ste/ dper bgyi na sbun pa'i chang bu ltar zhigs par gyur to/ /shA ri'i bu tshe dang ldan pa nye sde la gal te de'i tshe tshigs su bcad pa 'di dag dang / gsang sngags kyi </text></item>
<item><p>127a1</p><section>'dul ba</section><text>tshig 'di dag snang bar gyur na de'i lus la sbrul dug myur du khyab par byed pa 'bar ba/ rno ba/ dug drag pas tshugs par mi 'gyur zhing / de'i lus 'di lta ste/ dper na spun pa'i chang bu ltar zhigs par yang mi 'gyur ro/ /btsun pa </text></item>
<item><p>127a2</p><section>'dul ba</section><text>tshigs su bcad pa de dag dang / gsang sngags kyi tshig de dag gang lags de nas bcom ldan 'das kyis de'i tshe tshigs su bcad pa bka' stsal pa/ nga ni yul 'khor srung la byams/ /sa srung bu la byams pa ste/ /la ba dang ni mgyogs mchog dang / /</text></item>
<item><p>127a3</p><section>'dul ba</section><text>gcod ldan bu la nga byams so/ /gau ta ma ni nag po dang / /mig mi bzang la nga byams te/ /klu gang dga' bo nye dga' bo/ /de gnyis la ni nga rtag byams/ /rkang med rnams la nga byams te/ /rkang gnyis rnams la 'ang nga byams so/ /rkang bzhi </text></item>
<item><p>127a4</p><section>'dul ba</section><text>rnams la nga byams te/ /rkang mangs rnams la 'ang nga byams so/ /gang dag rgya mtshor rten pa yi/ /klu rnams kun la nga byams so/ /sems can gang dag mgul gnas pa'i/ /sems can kun la nga byams so/ /sems can kun dang srog chags </text></item>
<item><p>127a5</p><section>'dul ba</section><text>kun/ /'byung po kun dang ma 'dres shog /thams cad bde ba nyid gyur cing / /thams cad nad ni med gyur cig /kun gyi bzang po mthong gyur cing / /gang la 'ang sdig par ma gyur cig /sbrul gyis gang ba'i bya skyibs su/ /rtag tu bdag </text></item>
<item><p>127a6</p><section>'dul ba</section><text>ni gnas gyur kyang / /dug myur khyab dang dug drag pos/ /bdag gi srog la gnod mi 'gyur/ /bdag gi bden tshig gang gis ni/ /ston pa 'jig rten bla med pa/ /bdag gi bden tshig de yis ni/ /bdag gis lus la dug ma 'jug /</text></item>
<item><p>127a7</p><section>'dul ba</section><text>'dod chags zhe sdang gti mug rnams/ /de dag 'jig rten dug gsum ste/ /sangs rgyas bcom ldan dug mi mnga'/ /sangs rgyas bden pas dug bcom mo/ /'dod chags zhe sdang gti mug rnams/ /de dag 'jig rten dug gsum ste/ /</text></item>
<item><p>127a8</p><section>'dul ba</section><text>sangs rgyas chos ni dug mi mnga'/ /chos kyi bden pas dug bcom mo/ /'dod chags zhe sdang gti mug rnams/ /de dag 'jig rten dug gsum ste/ /bcom ldan dge 'dun dug mi mnga'/ /dge 'dun bden pas dug bcom mo/ /dug dang drag po'i dug bcom ste/ /bsrung </text></item>
<item><p>127b1</p><section>'dul ba</section><text>bas yongs su gzung bar byas/ /sangs rgyas thams cad dug bcom pas/ /brang 'gro khyod kyi dug bcom mo/ /de la gsang sngags kyi tshigs rnams 'di dag yin te/ tAd ya thA/ oM tum bi le/ tum bi le/ tum be pra tum be/ na Ta Te/ su na Ta Te/</text></item>
<item><p>127b2</p><section>'dul ba</section><text>ke pa Ta Te/ mu na ye sa ma ye/ dan te/ dan ti le/ nI le nI la ke she/ bA le bA la ko pe/ o le n+yang go le swA hA/ shA ri'i bu gal te de'i tshe rigs kyi bu nye sde la tshigs su bcad pa de dag dang / gsang bsngags kyi tshig de dag snang bar gyur na de'i lus la </text></item>
<item><p>127b3</p><section>'dul ba</section><text>dug myur du khyab par byed pas tshugs par mi 'gyur zhing / de'i lus 'di lta ste/ dper na sbun pa'i chang bu ltar rnam pa brgyar zhigs par yang mi 'gyur ro/ /btsun pa de'i tshe na tshe dang ldan pa nye sdes tshigs su bcad pa de dag dang / gsang bsngags kyi tshig </text></item>
<item><p>127b4</p><section>'dul ba</section><text>de dag sngon ma thos pas de la da ltar bcom ldan 'das la ji lta ba bzhin du snang bar ga la 'gyur/ de nas tshe dang ldan pa shA ri'i bus bcom ldan 'das kyis bka' stsal pa la mngon par dga' ba dang rjes su yi rang ba byas te/ bcom ldan 'das kyi zhabs </text></item>
<item><p>127b5</p><section>'dul ba</section><text>gnyis la mgo bos phyag 'tshal nas bcom ldan 'das kyis spyan snga nas song ngo // //'dul ba rnam par 'byed pa/ bam po dgu pa/ dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/</text></item>
<item><p>127b6</p><section>'dul ba</section><text>btsun pa tshe dang ldan pa nye sdes las ci zhig bgyis na las de'i rnam par smin pas phyug pa nor mang ba longs spyod che ba'i khyim du skyes/ las ci zhig bgyis na des bcom ldan 'das kyi spyan sngar rab tu byung nas nyon mongs pa thams cad spangs </text></item>
<item><p>127b7</p><section>'dul ba</section><text>pas dgra bcom pa nyid mngon sum du bgyis/ las ci zhig bgyis na des dgra bcom pa nyid thob kyang dug gis gzir ba'i snyun gyis yongs su mya ngan las 'das/ bcom ldan 'das kyis bka' stsal pa/ dge slong dag rigs kyi bu nye sde nyid kyis </text></item>
<item><p>127b8</p><section>'dul ba</section><text>las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas shing bsags pas nye sde nyid kyi las byas shing / bsags pa dag gzhan </text></item>
<item><p>128a1</p><section>'dul ba</section><text>su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur gyi/</text></item>
<item><p>128a2</p><section>'dul ba</section><text>'di ltar las dge ba dang mi dge ba byas shing bsags pa dag ni zin pa'i phung po dang / khams dang / skye mched dag la rnam par smin par 'gyur te/ las rnams bskal pa brgyar yang ni/ /chud mi za ba 'ang tshogs dang dus/ /rnyed na lus can rnams </text></item>
<item><p>128a3</p><section>'dul ba</section><text>la ni/ /'bras bu dag tu 'gyur ba nyid/ /dge slong dag sngon byung ba 'das pa'i dus na sangs rgyas rnams 'byung ba med pa'i tshe rang sangs rgyas dman pa dang / bkren pa la rjes su snying brtse ba/ bas mtha'i gnas mal la dga' ba/ bse ru lta bu gcig </text></item>
<item><p>128a4</p><section>'dul ba</section><text>pu 'jig rten gyi yon gnas su gyur pa dag 'jig rten du byung ngo / /ji tsam na ri brag zhig na rngon pa zhig 'dug ste/ ri brag de dang ha cang mi ring ba zhig na ri dgas dang bya mang po dag gi rten du gyur pa mtshe'u zhig yod pa der rngon pa de nyi ma re re </text></item>
<item><p>128a5</p><section>'dul ba</section><text>zhing ri dgas dang bya mang po dag drungs dbyung ba'i phyir dang / nyams par bya ba'i phyir dang / tshul ma yin pas sdug bsngal bar bya ba'i phyir rngon spyad dang / snyi dang rnyong mang po dag 'dzugs par byed do/ /de'i rngon spyad dang / snyi dang / rnyong de dag </text></item>
<item><p>128a6</p><section>'dul ba</section><text>kyang don yod pa yin no/ /ji tsam dus gzhan zhig na rang sangs rgyas zhig ljongs rgyu zhing song ba na ri brag der phyin nas lha'i gnas shig tu mtshan mo gnas par khas blangs nas de snga dro sham thabs bgos lhung bzed dang chos gos thogs </text></item>
<item><p>128a7</p><section>'dul ba</section><text>te ri brag der bsod snyoms la zhugs so/ /der bsod snyoms brgyus nas bsams pa/ lha'i gnas 'di nyin mo rgyun lugs mang ba yin gyis/ ri brag kyi phyi rol gyi gnas zhi ba zhig tu bsod snyoms bza'o snyam nas de ri brag </text></item>
<item><p>128a8</p><section>'dul ba</section><text>nas byung ste 'di ni zhi ba'o/ /'di ni zhi ba'o zhes mtshe'u de ga la ba der song ste phyin nas lhung bzed dang chu tshags mtha' gcig tu bzhag ste rkang pa gnyis pa bkrus nas lag pa gnyis bsnyal te chu btsags nas lo ma lhags pa dag blangs te </text></item>
<item><p>128b1</p><section>'dul ba</section><text>'dug nas zas kyi bya ba byas te lag pa gnyis bsnyal nas kha bkrus te lhung bzed dang chu tshags gnas ji lta ba bzhin du bzhag nas rkang pa gnyis bkrus te shing drung zhig tu brten nas brang 'gro'i rgyal po nyal ba'i lus bskyil ba ltar skyil mo dkrung </text></item>
<item><p>128b2</p><section>'dul ba</section><text>bcas te spyod lam zhi bar 'dug pa dang / de'i nyin mo mi'i dris ri dgas gcig kyang ma zin to/ /de nas rngon pa de nang par sngar langs te mtshe'u de ga la ba der song nas des rngon spyad dang / snyi dang / rnyong de dag byul bar brtsams pa dang / ri dgas </text></item>
<item><p>128b3</p><section>'dul ba</section><text>gcig kyang ma mthong nas de 'di snyam du sems te/ bdag gi rngon spyad dang / snyi dang / rnyong 'di dag don yod pa yin na gang gi phyir deng ri dgas gcig kyang ma zin pa 'di'i rgyu gang yin snyam nas/ des mtshe'u de'i than kor byul bar brtsams pa dang /</text></item>
<item><p>128b4</p><section>'dul ba</section><text>mi'i rjes mthong nas de rjes de'i phyi bzhin du song ba dang rang sangs rgyas spyod lam zhi bar 'dug pa de mthong nas des bsams pa/ rab tu byung ba sems zhi ba 'di dag gnas 'di lta bu dag tu mngon par dga' bar byed pas gal te bdag gis 'di'i srog </text></item>
<item><p>128b5</p><section>'dul ba</section><text>gcad par ma byas na 'di dag gis nges par bdag gi 'tsho ba gcod par byed kyis/ rnam pa thams cad du 'di gsad par bya'o snyam nas/ snying rje med pa'i sems dang ldan pa 'jig rten pha rol btang ba des mda' dug can gyis gzhu rnga'i </text></item>
<item><p>128b6</p><section>'dul ba</section><text>dbyibs 'dra ba rna drung du thug par bkang ste rang sangs rgyas de'i gnad du bsnun to/ /rang sangs rgyas bdag nyid chen po des bsams pa/ rngon pa nyon mongs pa 'di ha cang smas pa dang / nyams par gyur na mi rung gis 'di lag nas </text></item>
<item><p>128b7</p><section>'dul ba</section><text>drang ba sbyin no snyam nas des ngang pa'i rgyal po 'dab ma brkyang ba ltar steng gi nam mkha' la mngon par 'phags nas/ 'bar ba dang / gsal ba dang / char 'bebs pa dang / glog 'byin pa'i cho 'phrul dag bya bar brtsams </text></item>
<item><p>128b8</p><section>'dul ba</section><text>so/ /so so'i skye bo ni rdzu 'phrul la myur du sems gtod par byed pa yin pas/ rngon pa de shing ljon pa rtsa ba nas bcad pa bzhin du/ rang sangs rgyas de'i rkang pa gnyis kyi drung du sgyel nas smras pa/</text></item>
<item><p>129a1</p><section>'dul ba</section><text>yon gnas yang dag par gyur pa mar gshegs su gsol/ nyon mongs pa'i 'dam du bying ba bdag gi sug pa nas drang ba stsal du gsol/ rang sangs rgyas de rngon pa de la rjes su snying brtse ba'i phyir steng gi nam mkha' las shod du babs so/ /</text></item>
<item><p>129a2</p><section>'dul ba</section><text>de nas rngon pa des zug rngu med par byas te rma lhan gyi glan nas smras pa/ 'phags pa sdug par gshegs su gsol/ gal te 'dir gser gyi lhan pa klan par mdzad na de yang bdag gis sbyar bar bgyi'o/ /rang sangs rgyas kyis bsams </text></item>
<item><p>129a3</p><section>'dul ba</section><text>pa bdag gis rnag gi lus 'dis thob par bya ba gang yin pa thob zin pas de'i phyir da ni zhi ba phung po'i lhag ma med pa'i mya ngan las 'das pa'i dbyings su 'jug par bya'o snyam nas de rngon pa de nyid kyi mdun du yang nam mkha'i dkyil du 'phags te cho 'phrul rnam pa </text></item>
<item><p>129a4</p><section>'dul ba</section><text>sna tshogs dag rnam par bstan nas phung po'i lhag ma med pa'i mya ngan las 'das pa'i dbyings su mya ngan las 'das so/ /rngon pa de nor dang ldan pa yin pas des spos kyi shing thams cad kyis phung por gcer te bsregs nas phung po de 'o mas zhi bar byas te/</text></item>
<item><p>129a5</p><section>'dul ba</section><text>rus pa de dag gser gyi bum par bcug nas lam po che'i bzhi mdor lus kyi mchod rten brtsig tu bcug ste/ gdugs dang / rgyal mtshan dang / ba dan dag bsgreng zhing / dri dang / phreng ba rgyu dang / bdug spos dang / phye ma dang / sil snyan dag gis </text></item>
<item><p>129a6</p><section>'dul ba</section><text>mchod pa byas nas rkang pa gnyis la phyag 'tshal te smon lam 'di skad ces bdag yon gnas yang dag par gyur pa 'di lta bu la gnod pa byas pa gang yin pa'i las de'i cha dang 'thun par mi 'gyur bar mchod pa byas pa gang yin pa'i dge ba'i </text></item>
<item><p>129a7</p><section>'dul ba</section><text>rtsa ba 'dis bdag phyug pa/ nor mang ba/ longs spyod che ba'i khyim du gzugs bzang ba/ blta na sdug pa/ mdzes par skyes zhing 'di bas ches khyad par du 'phags pa'i ston pa mnyes par byed cing thugs byung bar mi byed pa'i yon tan gyi rnam pa </text></item>
<item><p>129a8</p><section>'dul ba</section><text>de lta bu thob par gyur cig ces btab bo/ /dge slong dag de'i tshe de'i dus kyis rngon pa gang yin pa de ni nye sde 'di yin te/ des rang sangs rgyas kyi gnad du mda' dug can gyi bsnun pa gang yin pa'i las de'i rnam par smin pas bskal </text></item>
<item><p>129b1</p><section>'dul ba</section><text>par sems can dmyal ba chen po mnar med par gdungs nas/ las de nyid kyi lhag mas tshe rabs lnga brgyar dug gis dus la bab ste/ da ltar gyi bar du yang dgra bcom pa thob kyang de dug gis yongs su mya ngan las 'das so/ /mchod pa </text></item>
<item><p>129b2</p><section>'dul ba</section><text>byas nas smon lam btab pa gang yin pa des ni da ltar phyug pa/ nor mang ba longs spyod che ba'i khyim du gzugs bzang ba/ blta na sdug pa/ mdzes par skyes shing / nga'i bstan pa la rab tu byung nas nyon mongs pa thams cad spangs pas dgra </text></item>
<item><p>129b3</p><section>'dul ba</section><text>bcom pa nyid mngon du byas shing 'dis rang sangs rgyas bye ba phrag 'bum bas ches khyad par du 'phags pa'i ston pa nga mnyes par byas shing thugs byung bar ma byas so/ /dge slong dag de ltar na las gcig tu gnag pa rnams kyi rnam </text></item>
<item><p>129b4</p><section>'dul ba</section><text>par smin pa ni gcig tu gnag pa yin la/ las gcig tu dkar ba rnams kyi rnam par smin pa yang gcig tu dkar ba yin/ las 'dren ma rnams kyi rnam par smin pa yang 'dren ma yin no/ /dge slong dag de lta bas na las </text></item>
<item><p>129b5</p><section>'dul ba</section><text>gcig tu gnag pa rnams dang 'dren ma rnams spangs te/ las gcig tu dkar ba rnams la brtsal bar bya ste/ dge slong dag khyed kyis de ltar bslab par bya'o/ /'di yang re shig byung ba yin gyi sangs rgyas bcom ldan 'das 'dul ba </text></item>
<item><p>129b6</p><section>'dul ba</section><text>la nyan thos rnams kyi bslab pa'i gzhi 'cha' bar ni mi mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na tshong dpon zhig 'dug pa des </text></item>
<item><p>129b7</p><section>'dul ba</section><text>rigs mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed do/ /rtse bar byed/ dga' bar byed/ dga' mgur spyod par byed pa de la bu btsas </text></item>
<item><p>129b8</p><section>'dul ba</section><text>nas de btsas pa'i rim gyis rigs dang 'thun pa'i ming btags te/ de bsrings shing bskyed nas chen por gyur to/ /ji tsam na tshong dpon de'i chung ma dus la bab nas des chung ma gzhan zhig blangs te/ tshong dpon des </text></item>
<item><p>130a1</p><section>'dul ba</section><text>chung ma de la smras pa/ bzang mo gzhan las skyes pas ni bya ba byed par nus kyi/ mi mthun par skyes pas ni mi nus pas khye'u 'di khyod kyi bu yin gyis khyod kyis 'di la mkho ba bstabs par bya'o/ /ji tsam dus gzhan zhig na chung </text></item>
<item><p>130a2</p><section>'dul ba</section><text>ma gnyis pa de la yang sems can zhugs par gyur nas des bsams pa/ bdag la yang bu yod par gyur pas khye'u 'di de'i zla bor 'gyur gyis 'di bstod par mi bya'o snyam nas des khye'u de zas ngan pa dang / gos ngan pa bsrel du 'jug cing khu tshur </text></item>
<item><p>130a3</p><section>'dul ba</section><text>dang thal cag dag gis kyang yang dang yang du rdeg par byed do/ /khye'u de pha'i gan du song ste smras pa/ yab bdag la ma yar mo 'dis zas ngan pa dang / gos ngan pa bsrel du stsol cing khu tshur dang thal lcag dag gis kyang yang dang yang du rdeg </text></item>
<item><p>130a4</p><section>'dul ba</section><text>par bgyid do/ /tshong dpon des smras pa/ bu ci nas kyang phyin chad de ltar mi byed par bzlog par bya'o/ /tshong dpon des chung ma la smras pa/ bzang mo kho bos khyod la dang po nyid nas gzhan las skyes pas ni bya ba byed par nus kyi mi mthun </text></item>
<item><p>130a5</p><section>'dul ba</section><text>par skyes pas ni mi nus pas khye'u 'di khyod kyi bu yin gyis khyod kyis 'di la mkho ba bstabs par bya'o zhes ma smras sam/ ci'i phyir khyod kyis 'di la zas ngan pa dang / gos ngan pa bsrel du 'dzud cing khu tshur dang thal lcag dag gis kyang yang </text></item>
<item><p>130a6</p><section>'dul ba</section><text>dang yang du rdeg par byed/ chung mas smras pa/ rje'i sras bdag gis 'di bslab par bgyi ste/ 'di ni tshong dpon gyi bu lags pas gal te ma bslabs na rje'i sras nyid la yang 'jig rten dag nges par smod par 'gyur ro/ /tshong dpon </text></item>
<item><p>130a7</p><section>'dul ba</section><text>gyis smras pa/ khyod 'di slob par ma bskos kyis phyin chad 'di zas ngan pa dang / gos ngan pa bsrel du mi gzhug cing khu tshur dang / thal lcag gis yang dang yang du ma rdeg shig /chung ma de tshong dpon de'i shin tu gnang chen yin pas/</text></item>
<item><p>130a8</p><section>'dul ba</section><text>chung ma des khye'u de phyir zhing shas cher gos ngan pa dang / zas ngan pa srel du 'dzud cing / khu tshur dang thal lcag gis kyang yang dang yang du rdeg par byed do/ /khye'u des bsams pa/ bdag gi phas ma yar mo 'di drag tu ma </text></item>
<item><p>130b1</p><section>'dul ba</section><text>bzlog pas des ma yar mo 'di bdag la phyir zhing shas cher zas ngan pa dang / gos ngan pa srel du 'dzud cing / khu tshur dang thal lcag dag gis kyang yang dang yang du rdeg par byed kyis bdag rab tu 'byung du 'gro'o snyam nas/ khye'u des pha la </text></item>
<item><p>130b2</p><section>'dul ba</section><text>yab khyod kyis bdag gi ma yar mo 'di bzlog kyang 'dir slar zhing shas cher bdag zas ngan pa dang / gos ngan pa srel du stsal cing / khu tshur dang thal lcag dag gis kyang yang dang yang du rdeg par bgyid kyis bdag rab tu 'byung du mchi'o/ /</text></item>
<item><p>130b3</p><section>'dul ba</section><text>zhes ci nas cir bsgyur te gsol ba byas so/ /tshong dpon de chung ma de la ha cang byams shing de'i sems srung bas de drag tu bzlog par ma nus nas des smras pa/ bu khyim bdag gi chung ma 'di gtum pa brtun ngas pa/ drag shul che ba </text></item>
<item><p>130b4</p><section>'dul ba</section><text>yin gyis song la rab tu byung shig dang / khyod gson pa mthong bar yang 'gyur gyi/ gal te na khyod la gnod pa byed par 'gyur ba'i gnas kyang yod do/ /khye'u de phas gnang nas rgyal byed kyi tshal du song ste dge slong gi drung du song nas </text></item>
<item><p>130b5</p><section>'dul ba</section><text>rkang pa gnyis la phyag 'tshal te smras pa/ 'phags pa bdag rab tu 'byung bar 'tshal lo/ /dge slong des smras pa/ bzhin bzangs khyod kyis sems bskyed pa legs te/ longs spyod dag ni 'gyur ba yin gyis rab tu byung shig /dge </text></item>
<item><p>130b6</p><section>'dul ba</section><text>slong des khye'u de rab tu phyung rdzogs par bsnyen par byas nas smras pa/ bzhin bzangs dge slong gi las ni gnyis te/ bsam gtan dang / klog pa yin no/ /kho bo ni bsam gtan pa yin na khyod bsam gtan dang / klog pa gang byed/</text></item>
<item><p>130b7</p><section>'dul ba</section><text>des smras pa/ mkhan po klog pa'o/ /bu legs kyis khyod kyis sde snod gsum po dag klag par bya'o/ /des bsams pa/ gzhung mang la mkhan po rjes su bsrung dgos pas/ 'di na bdag la klog tu 'dzud pa med kyis/ yul </text></item>
<item><p>130b8</p><section>'dul ba</section><text>gzhan du 'gro'o snyam nas de yul gzhan du song ngo / /des der sde snod gsum po dag blags shing sde snod gsum dang ldan pa/ chos sgrogs pa/ rig pa dang grol ba'i spobs pa can du gyur to/ /des bsams pa/</text></item>
<item><p>131a1</p><section>'dul ba</section><text>bcom ldan 'das kyis dge slong dag bu'i pha ma snyod par byed pa/ gso bar byed pa/ skyed par byed pa nu ma snun par byed pa/ 'dzam bu'i gling sna tshogs ston par byed pa gnyis ni dka' ba byed pa dag yin te/ bus phrag pa gcig </text></item>
<item><p>131a2</p><section>'dul ba</section><text>gis ni pha/ gcig shos kyis ni ma lo brgya tham par yongs su spang ba byas sam/ sa chen po 'dir nor bu dang / mu tig dang / bai dUr+ya dang / man shel dkar po dang / byi ru dang / dngul dang / sa le sbram dang / rdo'i snying po dang / spug dang / dmar </text></item>
<item><p>131a3</p><section>'dul ba</section><text>po dang / g.yas su 'khyil ba dang / de lta bu'i dbang phyug gi bdag po la bkod par gyur pa gang yin pa de tsam gyis ni bus pha ma gnyis la byas pa dang / nye bar byas par mi 'gyur gyi/ des pha ma ma dad pa gnyis dad pa phun sum tshogs pa </text></item>
<item><p>131a4</p><section>'dul ba</section><text>yang dag par 'dzin du 'dzud/ 'dul bar byed/ 'dzud par byed/ rab tu 'god par byed pa dang / tshul khrims 'chal ba gnyis tshul khrims phun sum tshogs pa dang / ser sna can gnyis gtong ba phun sum tshogs pa dang / shes rab </text></item>
<item><p>131a5</p><section>'dul ba</section><text>'chal ba gnyis shes rab phun sum tshogs pa yang dag par 'dzin du 'dzud/ 'dul bar byed/ 'dzud par byed/ rab tu 'god par byed na/ de tsam gyis ni bus pha ma gnyis la byas pa dang nye bar byas par 'gyur ro/ /zhes gsungs pas </text></item>
<item><p>131a6</p><section>'dul ba</section><text>bdag gi pha de yang ma dad pa yin gyis bdag song la de la chos bstan par bya'o snyam nas de lhung bzed dang chos gos thogs te mnyan yod ga la ba der rgyu zhing song ba na mthar gyis mnyan yod du phyin nas de mnyan yod du 'jug pa nyid na </text></item>
<item><p>131a7</p><section>'dul ba</section><text>rgyal byed kyi tshal du song ngo / /mnyan yod kun tu tshong dpon che ge mo'i bu zhig ljongs nas sde snod gsum blags te rgyal byed kyi tshal du 'ongs so/ /zhes bya ba'i sgras khyab par gyur pa de tshong dpon des thos nas bdag gi bu sde snod gsum </text></item>
<item><p>131a8</p><section>'dul ba</section><text>blags te ljongs nas rgyal byed kyi tshal du 'ongs kyis de yang dag par rab tu dga' bar byed du 'gro'o snyam nas/ tshong dpon de rgyal byed kyi tshal du song ba dang / des bu de mthong nas smras pa/ bu khyod kyis kho bo spangs te rab tu byung mod kyi/</text></item>
<item><p>131b1</p><section>'dul ba</section><text>khyod dge slong du red cing mang du thos par gyur pa legs te/ bdag kyang yongs su dga'o zhes smras nas de'i mdun du 'dug go/ /dge slong des tshong dpon de la gang gis tshong dpon de dad pa skyes pas skyabs su 'gro ba dang / bslab pa'i gzhi dag bzung </text></item>
<item><p>131b2</p><section>'dul ba</section><text>bar gyur pa de 'dra ba'i chos bstan pa byas so/ /tshong dpon des bu'i rkang pa gnyis la phyag 'tshal te phyi de nyin par zan la 'gron du bos pa dang / bu des kyang cang mi smra bas dang du blangs so/ /de nas tshong dpon des bu'i rkang pa gnyis la phyag </text></item>
<item><p>131b3</p><section>'dul ba</section><text>'tshal te song ba dang / de la lam kar blo skyes pa/ bdag gis bu de ma bgros par gya tsom du 'gron du bos na bdag gi chung ma de yang gtum pa/ brtun ngas pa/ drag shul che ba yin pas bu de la bsnyen bkur byed par mi 'gyur na/ de la </text></item>
<item><p>131b4</p><section>'dul ba</section><text>ji ltar bsgrub par bya snyam mo/ /yang bsams pa/ da ni de 'gron du bos zin pas ci byar yang med kyis bdag gis gang gis chung ma de 'khrugs par mi 'gyur bar rnam pa thams cad du dga' ba dang snyan pa'i tshig dag gis thabs bsham </text></item>
<item><p>131b5</p><section>'dul ba</section><text>par bya'o snyam nas de khyim du song ste chung ma la smras pa/ bzang mo 'khyams pa dang / shi ba dang / rab tu byung ba zhes bya ba dag don gcig gam/ 'on te tha dad du bya ba cung zad yod/ chung mas smras pa/ rje'i sras tha dad du bgyi </text></item>
<item><p>131b6</p><section>'dul ba</section><text>ba cung zad kyang ma mchis so/ /tshong dpon gyis smras pa/ bzang mo gzhan dag na re khyod kyi bu yar po de dge slong bzang por red de ljongs nas sde snod gsum blags nas rgyal byed kyi tshal du 'ongs te/ sde snod gsum dang ldan pa </text></item>
<item><p>131b7</p><section>'dul ba</section><text>'ba' shig tu yang ma zad kyi/ chos sgrogs pa/ rigs pa dang grol ba'i spobs pa can du yang gyur ces zer ro/ /chung mas smras pa/ rje'i sras gal te de lta na ci'i slad du 'tshal ma la g.yar mi drang / bzang mo 'gron du </text></item>
<item><p>131b8</p><section>'dul ba</section><text>bos kyis zas sta gon gyis shig /chung ma de de la zhe sdang gi kun nas dkris pa dang bral nas des zas bsil ba'i ro dang ldan pa gang dag yin pa de dag ni de nyid kyi nyin mo sta gon byas/ zas dro ba'i ro dang ldan pa gang dag yin pa </text></item>
<item><p>132a1</p><section>'dul ba</section><text>de dag ni phyi de nyin par sta gon byas nas/ btsun pa gdugs tshod g.yar dgongs 'tshal lags na de'i dus lags par dgongs su gsol zhes g.yar 'dren pa'i mi btang ngo / /dge slong de snga dro sham thabs bgos lhung bzed dang </text></item>
<item><p>132a2</p><section>'dul ba</section><text>chos gos thogs nas pha'i khyim ga la ba der song ste phyin nas stan bshams pa nyid la 'dug go/ /de nas tshong dpon de chung ma dang bcas pas rang gi lag nas zas bsod pas dge slong de tshim par byas shing rang gi lag nas bstabs so/ /</text></item>
<item><p>132a3</p><section>'dul ba</section><text>tshim par byas shing bstabs te zos zin par rig nas lag pa bsnyal cing lhung bzed bzhag pa na rkang pa la phyag 'tshal te chos mnyan pa'i phyir mdun du 'dug go/ /des ma yar mo de la yang gang thos na des kyang skyabs su 'gro ba dang / bslab </text></item>
<item><p>132a4</p><section>'dul ba</section><text>pa'i gzhi dag bzung bar gyur pa'i rnam pa de ltar chos bstan par byas so/ /des khyim de 'di ltar dge slong rnams dang dge slong ma rnams kyis khron pa lta bur gyur pa de ltar btul nas de dag sbyin pa dang bya bar sems pa gang yin pa ci yang rung </text></item>
<item><p>132a5</p><section>'dul ba</section><text>ste de thams cad dge slong rnams dang / dge slong ma rnams la sems so/ /ji tsam dus gzhan zhig na tshong dpon de'i 'byung ba chen po ma snyoms pas na bar gyur nas/ de'i bus bdag gi pha na bar gyur to zhes thos nas de </text></item>
<item><p>132a6</p><section>'dul ba</section><text>'di snyam du sems te/ bdag song la pha de la mchog tu dga' bar 'gyur ba'i chos bstan par bya'o snyam nas/ dge slong de de'i drung du dus dang 'thun pa'i dus su song nas 'di skad ces yab khyod kyis mi dgyes par mi bgyi ste/ 'di ltar </text></item>
<item><p>132a7</p><section>'dul ba</section><text>khyod kyis dge ba'i bshes gnyen bdag la brten nas sangs rgyas la skyabs su song / chos dang dge 'dun la skyabs su song zhing bslab pa'i gzhi dag blangs/ sbyin pa dag byin/ bsod nams dag byas pas khyod yul gzhan du song na </text></item>
<item><p>132a8</p><section>'dul ba</section><text>lo legs shing mtho ris ni dar gyis chod pa tsam/ thar pa ni yol bas bsgribs pa tsam ste/ lus zhig nas yang lha rnams kyi nang du skye bar 'gyur ro zhes chos ston par byed do/ /tshong dpon gyis smras pa/ bu de de bzhin no/ /de de bzhin te/</text></item>
<item><p>132b1</p><section>'dul ba</section><text>bdag gis dge ba'i bshes gnyen khyod la brten nas/ sangs rgyas la skyabs su song / chos dang dge 'dun la skyabs su song zhig bslab pa'i gzhi dag blangs sbyin pa dag byin/ bsod nams dag byas pas bdag yul gzhan du song na </text></item>
<item><p>132b2</p><section>'dul ba</section><text>lo legs shing mtho ris ni dar gyis chod pa tsam/ thar pa ni yol bas bsgribs pa tsam ste/ lus zhig na yang lha rnams kyi nang du skye bar 'gyur ro/ /tshong dpon de'i bu des pha la de ltar chos bstan nas song ngo / /tshong dpon de la blo skyes pa </text></item>
<item><p>132b3</p><section>'dul ba</section><text>bdag gi bu sde snod gsum dang ldan pa/ chos sgrogs pa/ rigs pa dang / grol ba'i spobs pa can de gzhan du smra bar mi 'gyur bas bdag sdug bsngal gyi tshor bas nyen pa ni thun mong ma yin pas bdag gis bdag nyid gsod par bya'o </text></item>
<item><p>132b4</p><section>'dul ba</section><text>snyam mo/ /yang bsams pa/ bdag nyid la rtsom par byed pa ni sdug bsngal ba yin na/ de'i phyir bdag srog dang bral bar byed nus pa su yod snyam nas/ de la bran mo mngag gzhug ma skyong ma zhes bya ba sbom mo/ /glen ma/ dman pa zhig yod </text></item>
<item><p>132b5</p><section>'dul ba</section><text>nas/ tshong dpon des bsams pa/ skyong ma 'di ni sbom mo glen ma/ dman pa yin pas 'dis bdag srog dang bral bar byed nus kyis gzhan gyis ni mi nus snyam mo/ /tshong dpon de'i khyim dang ha cang thag mi ring ba zhig na khyim bdag </text></item>
<item><p>132b6</p><section>'dul ba</section><text>cig gis bus chung ma blangs pa der tshong dpon de'i chung ma bran mo mngag gzhug ma skyong ma dang bcas shing 'gron du bos te song ngo / /bag ma blang pa dang / ston mo zin nas tshong dpon gyi chung mas skyong ma la smras pa/ skyong ma khyod song </text></item>
<item><p>132b7</p><section>'dul ba</section><text>la tshong dpon gnyid log par mi 'gyur bar srungs shig /kho mo yang phyi bzhin 'ong ngo / /skyong mas rje mo'i tshig mnyan te khyim du song nas tshong dpon gyi drung du phyin pa dang / tshong dpon gyis smras pa/ skyong ma khyod ga las 'dir 'ongs/ skyong mas </text></item>
<item><p>132b8</p><section>'dul ba</section><text>smras pa/ rje'i sras khyim bdag che ge mo'i bus bag ma blangs pa de bdag gis bltas te 'tshal ma 'tshal nas mchis so/ /skyong ma bag ma len pa bzang ngam/ rje'i sras bzang ngo / /gal te ngas khyod de ltar bag mar gtang bar bya na khyod </text></item>
<item><p>133a1</p><section>'dul ba</section><text>dga' 'am/ rje'i sras dga'o/ /gal te de na kho bo ci zer ba de bzhin du byed na kho bo khyod dga' bar 'gyur ba shes so/ /skyong mas smras pa/ rje'i sras de bzhin du bgyi'o/ /skyong ma gal te de lta na kho bo'i ltor mi ma yin pa zhig zhugs </text></item>
<item><p>133a2</p><section>'dul ba</section><text>kyis de sod cig /rje'i sras go rims ji ltar bgyi/ skyong ma dang por nga'i rkang pa gnyis tshir cig /de'i 'og tu byin pa gnyis/ de'i 'og tu pus mo gnyis/ de'i 'og tu brla gnyis/ de'i 'og tu rked pa/ de'i 'og tu lto ba/ de'i 'og tu brang / de'i </text></item>
<item><p>133a3</p><section>'dul ba</section><text>'og tu gre ba tshir la/ gal te kho bo 'gul na ma gtang shig /skyong ma glen ma des de bzhin du byas/ dam du btsir ba dang / tshong dpon gyis bsams pa/ kye ma'o bdag skyong ma 'dis btang yang ci ma rung snyam na skyong mas de bas kyang ches dam </text></item>
<item><p>133a4</p><section>'dul ba</section><text>du btsir to/ /lhas tshigs su bcad pa smras pa/ blo ngan gyis ni gang 'dzin pa/ /rus sbal gyis ni gang 'dzin bzhin/ /skyong mas zin par gyur pas na/ /khyod ni 'tsho bar ma mthong ngo / /tshong dpon de dus la bab nas skyong mas ras kyis </text></item>
<item><p>133a5</p><section>'dul ba</section><text>g.yogs te bzhag go/ /de nas tshong dpon gyi chung ma phyi bzhin 'ongs nas de smras pa/ skyong ma khyod 'dug bzhin du tshong dpon nyal du bcug gam zhes tshong dpon gyi chung ma des tshong dpon bslang bar brtsams pa dang / skyong mas smras pa/</text></item>
<item><p>133a6</p><section>'dul ba</section><text>ngan bus 'di'i lto na dgra bo mchis pa phyung bas des na 'di nyal bar gyur gyis 'di ma bslang shig /tshong dpon gyi chung mas bsams pa/ 'di'i dgra bo ci 'dra ba zhig yin pa je blta 'o snyam nas/ des brtag par brtsams pa dang /</text></item>
<item><p>133a7</p><section>'dul ba</section><text>dus la bab par mthong ngo / /tshong dpon gyi chung ma de la blo skyes pa/ 'di ni skyong ma'i spobs pa ma yin gyi/ 'di ni bu zan mo'i bu sde snod gsum dang ldan pa de'i spobs pa yin te/ des sde snod gsum blags na chos gzhan </text></item>
<item><p>133a8</p><section>'dul ba</section><text>'ga' yang bstan pa ma byas par yab khyod kyis mi dgyes par mi bgyi ste/ khyod yul gzhan du song na lo legs shing mtho ris ni dar gyis chod pa tsam/ thar pa ni yol bas bsgribs pa tsam ste/ lus zhig na yang lha rnams </text></item>
<item><p>133b1</p><section>'dul ba</section><text>kyi nang du skye bar 'gyur ro zhes bstan pas da ni 'di'i lus kyang zhig /lha rnams kyi nang du yang skyes zin gyis khyod tshur shog /kho mo dang lhan cig dga' mgur spyod cig /khyim gyi bya ba yang rjes su sgrubs shig ces chung ma sdug bsngal </text></item>
<item><p>133b2</p><section>'dul ba</section><text>gyi tshor bas nyen pa des tshig tu brjod nas/ de'i 'og tu gos sngon po dang / ser po dang / dmar po dang / dkar po dag gis khyogs brgyan nas mnyan yod kyi phyi rol gyi dur khrod du bsregs te de nas mya ngan bsang ba byas te 'dug go/ /chung ma </text></item>
<item><p>133b3</p><section>'dul ba</section><text>des bar bar du yang de skad sha dag zer bas dge slong sde snod gsum pa des bdag gi pha dus la bab par thos nas bsams pa/ 'di ni 'dus byas rnams kyi chos nyid yin mod kyi 'on kyang ma yar mo de'i mya ngan bsang ba byas 'gro'o snyam nas/</text></item>
<item><p>133b4</p><section>'dul ba</section><text>de song ba dang ma yar mo des thag ring po kho na nas dge slong de mthong ngo / /mthong nas kyang yang bu zan mo'i bu sde snod gsum dang ldan pas sde snod gsum blags na chos gzhan 'ga' yang bstan pa ma byas par yab khyod kyis mi dgyes par </text></item>
<item><p>133b5</p><section>'dul ba</section><text>mi bgyi ste/ khyod yul gzhan du song na lo legs shing mtho ris ni dar gyis chod pa tsam/ thar pa ni yol bas bsgribs pa tsam ste/ lus zhig na yang lha rnams kyi nang du skye bar 'gyur ro zhes bstan pas da ni 'di'i lus kyang zhig /lha </text></item>
<item><p>133b6</p><section>'dul ba</section><text>rnams kyi nang du yang skyes zin gyis khyod tshur shog kho mo dang lhan cig dga' mgur spyod cig /khyim gyi bya ba yang rjes su sgrubs shig /ces smra bar brtsams pa dang / dge slong de nyam nga nas de nyid nas phyir log go/ /de bdag gis 'chir </text></item>
<item><p>133b7</p><section>'dul ba</section><text>bcug par ma gyur tam snyam du 'gyod pa skyes nas/ des skabs de dge slong rnams la brjod do/ /dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong de la ltung </text></item>
<item><p>133b8</p><section>'dul ba</section><text>ba med do/ /yang dge slong gis nad pa la gang thos na nad pa 'chi bar sems pa de 'dra ba'i chos bstan par mi bya'o/ /dge slong gis nad pa la gang thos na nad pa 'chi bar sems pa de 'dra ba'i chos ston par byed na </text></item>
<item><p>134a1</p><section>'dul ba</section><text>'gal tshabs can du 'gyur ro/ /'di yang re shig byung ba yin gyis sangs rgyas bcom ldan 'das 'dul ba la nyan thos rnams kyi bslab pa'i gzhi 'cha' bar ni mi mdzad do/ /sangs rgyas bcom ldan 'das spong byed dag na chu klung yid 'ong </text></item>
<item><p>134a2</p><section>'dul ba</section><text>ldan gyi 'gram na sgron shing gi tshal gseb na bzhugs so/ /de na bcom ldan 'das dge slong gis dge 'dun la dge slong dag mi sdug pa sgoms shig /mi sdug pa bsten cing goms par byas lan mang du byas na 'bras bu chen po dang / phan yon </text></item>
<item><p>134a3</p><section>'dul ba</section><text>chen por 'gyur ro zhes mi sdug pa ston par mdzad cing mi sdug pa bsgom pa'i sngags pa brjod par yang mdzad do/ /bcom ldan 'das kyis dge slong dag mi sdug pa sgoms shig /mi sdug pa bsten cing goms par byas/ lan mang du byas na </text></item>
<item><p>134a4</p><section>'dul ba</section><text>'bras bu chen po dang phan yon chen por 'gyur ro zhes gsungs pas de'i tshe na dge slong dag mi sdug pa sgom par byed de/ de dag mi sdug pa sgom par byed pa de'i tshe rnag gis lus 'dis sgyid lug pa dang / mus byung ba dang / the tshom za ba dang / smod </text></item>
<item><p>134a5</p><section>'dul ba</section><text>par byed pa na mtshon yang 'byin par byed dug kyang za bar byed/ thag pas 'ching bas kyang 'chi bar byed/ g.yang sar yang mchong bar byed cing 'di ltar dge slong gis kyang dge slong la rtsol bar byed do/ /de nas dge slong gzhan zhig rnag gi </text></item>
<item><p>134a6</p><section>'dul ba</section><text>lus 'dis sgyid lug pa dang / mus byung ba dang / the tshom za ba dang / smod par byed pa na ri dgas zlog dge sbyong sbed ga la ba der song ste phyin nas ri dgas zlog dge sbyong sbed la 'di skad ces smras so/ /bzhin bzangs tshur shog /</text></item>
<item><p>134a7</p><section>'dul ba</section><text>kho bo srog dang phrol cig dang / kho bo'i lhung bzed dang / chos gos gang yin pa de khyod kyir 'gyur ro/ /de nas ri dgas zlog dge sbyong sbed kyis dge slong de srog dang phral nas ral gri khrag gos pa khyer te chu klung yid 'ong ldan </text></item>
<item><p>134a8</p><section>'dul ba</section><text>ga la ba der song nas phyin pa dang / chu klung yid 'ong ldan gyi 'gram du tsog tsog por 'dug ste ral gri khrag gis gos pa 'khru bar byed do/ /de nas bdud kyi ris kyi lha zhig chu klung yid 'ong ldan gyi rgyun ma phye bar 'dug nas ri dgas zlog dge sbyong </text></item>
<item><p>134b1</p><section>'dul ba</section><text>sbed la 'di skad ces smras so/ /bzhin bzangs legs so legs so/ /'di ltar khyod dge slong tshul khrims dang ldan pa/ yon tan dang ldan pa dag ma rgal ba rgal bar byed/ ma grol ba grol bar byed/ dbugs ma phyin pa dbugs 'byin </text></item>
<item><p>134b2</p><section>'dul ba</section><text>par byed/ yongs su mya ngan las ma 'das pa yongs su mya ngan las 'da' bar byed pa ni khyod la bsod nams mang du skye bar 'gyur zhing / de dag gi lhung bzed dang chos gos gang yin pa de khyod kyir 'gyur ba 'di yang khyod kyi rnyed pa lhag pa </text></item>
<item><p>134b3</p><section>'dul ba</section><text>yin no/ /de ltar de la ri dgas zlog dge sbyong sbed 'di snyam du 'di ltar bdag dge slong tshul khrims dang ldan pa/ yon tan dang ldan pa dag ma rgal ba rgal bar byed/ ma grol ba grol par byed/ dbugs ma phyin pa dbugs </text></item>
<item><p>134b4</p><section>'dul ba</section><text>'byin par byed/ yongs su mya ngan las ma 'das pa yongs su mya ngan 'da' bar byed pa ni bden mod/ bdag la bsod nams mang du skye zhing de dag gi lhung bzed dang / chos gos gang yin pa de bdag gir 'gyur ba 'di yang </text></item>
<item><p>134b5</p><section>'dul ba</section><text>bdag gi rnyed pa lhag pa yin no snyam du rgya cher sdig pa can gyi lta ba'i rnam pa thob par gyur to/ /de nas ri dgas zlog dge sbyong sbed ral gri rnon po mchan khung gis khyer te/ kun dga'i ra ba nas kun dga'i ra bar/ gtsug </text></item>
<item><p>134b6</p><section>'dul ba</section><text>lag khang nas gtsug lag khang du/ khang khyim nas khang khyim du/ 'chags sa nas 'chags sar dang / lam gol bar rjes su rgyu ba na dge slong de dang / de dag mthong nas 'di skad ces smras so/ /dge sbyong </text></item>
<item><p>134b7</p><section>'dul ba</section><text>tshul khrims dang ldan pa/ yon tan dang ldan pa/ ma rgal ba rgal bar bya ba/ ma grol ba dgrol bar bya ba/ dbugs ma phyin pa dbugs dbyung bar bya ba/ yongs su mya ngan las ma 'das pa yongs su mya ngan las 'da' bar </text></item>
<item><p>134b8</p><section>'dul ba</section><text>bya ba gang yin/ des na dge slong zhig rnag gi lus 'dis sgyid lug pa dang / mus byung ba dang / the tshom za ba dang / smod pa na gnas nas phyir byung ste/ ri dgas zlog dge sbyong sbed la 'di skad ces smras so/ /bzhin bzangs </text></item>
<item><p>135a1</p><section>'dul ba</section><text>bdag ma rgal ba yin gyis sgrol cig /bdag ma grol ba yin gyis khrol cig /bdag dbugs ma phyin pa yin gyis dbugs phyung shig /bdag yongs su mya ngan las ma 'das pa yin gyis yongs su mya ngan las zlos shig /</text></item>
<item><p>135a2</p><section>'dul ba</section><text>de nas ri dgas zlog dge sbyong sbed kyis dge slong de srog dang bral bar byas te/ de bzhin du gnyis dang / gsum nas dge slong drug cu'i bar dag srog dang bral bar byas so/ /de'i tshe dge slong dag nyung ngur gyur/ nyams par gyur/ rnga rngor </text></item>
<item><p>135a3</p><section>'dul ba</section><text>gyur cing / dge slong gi dge 'dun srabs par gyur to/ /de nas bcom ldan 'das de nyid kyi tshes bcwa lnga'i gso sbyong la dge slong gi dge 'dun gyi gung du gdan bshams pa nyid la bzhugs so/ /bzhugs nas bcom ldan 'das </text></item>
<item><p>135a4</p><section>'dul ba</section><text>kyis 'khor thams cad la rnam par gzigs te/ tshe dang ldan pa kun dga' bo la bka' stsal pa/ kun dga' bo gang gis da ltar dge slong dag nyung ngur gyur/ nyams par gyur/ rnga rngor gyur cing dge slong gi dge 'dun srabs par gyur </text></item>
<item><p>135a5</p><section>'dul ba</section><text>pa'i rgyu ni gang yin/ rkyen ni gang yin/ btsun pa dus gcig na bcom ldan 'das dge slong gi dge 'dun la dge slong dag mi sdug pa sgoms shig /mi sdug pa sten cing / goms par byas lan mang du byas na </text></item>
<item><p>135a6</p><section>'dul ba</section><text>'bras bu chen po dang phan yon chen por 'gyur ro zhes mi sdug pa ston par mdzad cing mi sdug pa sgom pa'i bsngags pa brjod par yang mdzad do/ /de'i tshe na dge slong dag mi sdug pa sgom par bgyid de/ de dag mi sdug pa sgom par bgyid pa'i </text></item>
<item><p>135a7</p><section>'dul ba</section><text>tshe rnag gi lus 'dis sgyid lug pa dang / mus byung ba dang / the tshom za ba dang / smod par bgyid pa na mtshon yang 'byin par bgyid/ dug kyang 'tshal bar bgyid/ thag pas 'ching bas kyang 'gum par bgyid/ g.yang sar yang mchong bar bgyid cing /</text></item>
<item><p>135a8</p><section>'dul ba</section><text>dge slong gis kyang dge slong la rtsol bar bgyid do/ /de nas dge slong gzhan zhig rnag gi lus 'dis sgyid lug pa dang / mus byung ba dang / the tshom za ba dang / smod par bgyid pa na ri dgas zlog dge sbyong sbed ga la ba der mchis te phyin nas/ ri dgas zlog dge sbyong </text></item>
<item><p>135b1</p><section>'dul ba</section><text>sbed la 'di skad ces bzhin bzang tshur shog kho bo srog dang phrol cig dang kho bo'i lhung bzed dang chos gos gang yin pa de khyod kyir 'gyur ro zhes mchi'o/ /de nas ri dgas zlog dge sbyong sbed kyis dge slong de srog dang phral nas ral gri khrag gis gos </text></item>
<item><p>135b2</p><section>'dul ba</section><text>pa 'tshal te chu klung yid 'ong ldan ga la ba der mchis nas phyin pa dang / chu klung yid 'ong ldan gyi 'gram du tsog tsog por mchis te/ ral gri khrag gis gos pa 'khru bar bgyid do/ /de nas bdud kyi ris kyi lha zhig chu klung yid 'ong ldan gyi rgyun ma </text></item>
<item><p>135b3</p><section>'dul ba</section><text>phye bar mchis nas ri dgas zlog dge sbyong sbed la 'di skad ces bzhin bzang legs so legs so/ /'di ltar khyod dge slong tshul khrims dang ldan pa/ yon tan dang ldan pa dag ma rgal ba rgal bar byed/ ma grol ba grol bar byed/ dbugs </text></item>
<item><p>135b4</p><section>'dul ba</section><text>ma phyin pa dbugs 'byin par byed/ yongs su mya ngan las ma 'das pa yongs su mya ngan las 'da' bar byed pa ni khyod la bsod nams mang du skye bar 'gyur zhing / de dag gi lhung bzed dang chos gos gang yin pa de khyod kyir 'gyur ba 'di yang </text></item>
<item><p>135b5</p><section>'dul ba</section><text>khyod kyi rnyed pa lhag pa yin no zhes mchis nas/ de ltar de la ri dgas zlog dge sbyong sbed 'di snyam du 'di ltar bdag dge slong tshul khrims dang ldan pa/ yon tan dang ldan pa dag ma rgal ba rgal bar byed/ ma grol ba grol bar byed/ dbugs ma </text></item>
<item><p>135b6</p><section>'dul ba</section><text>phyin pa dbugs 'byin par byed/ yongs su mya ngan las ma 'das pa yongs su mya ngan las 'da' bar byed pa ni bden mod/ bdag la bsod nams mang du skye zhing de dag gi lhung bzed dang chos gos gang yin pa de bdag gis rnyed pa </text></item>
<item><p>135b7</p><section>'dul ba</section><text>lhag pa yin no snyam du rgya cher sdig pa can gyi lta ba'i rnam pa thob par gyur to/ /de nas ri dgas zlog dge sbyong sbed ral gri rnon po mchan khung gis 'tshal te/ kun dga'i ra ba nas kun dga'i ra bar/ gtsug lag khang </text></item>
<item><p>135b8</p><section>'dul ba</section><text>nas gtsug lag khang du/ khang khyim nas khang khyim du/ 'chags sa nas 'chag sar dang / shul gol ba rjes su rgyu ba na dge slong de dang de dag mthong nas/ 'di skad ces dge slong tshul khrims dang ldan pa/ yon tan dang ldan pa/ ma rgal ba </text></item>
<item><p>136a1</p><section>'dul ba</section><text>rgal bar bya ba/ ma grol ba grol bar bya ba/ dbugs ma phyin pa dbugs dbyung bar bya ba/ yongs su mya ngan las ma 'das pa yongs su mya ngan las 'da' bar bya ba gang yin zhes mchi'o/ /de nas dge slong zhig rnag gi lus 'dis sgyid </text></item>
<item><p>136a2</p><section>'dul ba</section><text>lug pa dang / mus byung ba dang / the tshom za ba dang / smod pa na gnas nas slar byung ste/ ri dgas zlog dge sbyong sbed la 'di skad ces bzhin bzangs bdag ma rgal ba yin gyis sgrol cig /bdag ma grol ba yin gyis khrol cig /bdag </text></item>
<item><p>136a3</p><section>'dul ba</section><text>dbugs ma phyin pa yin gyis dbugs phyung shig /bdag yongs su mya ngan las ma 'das pa yin gyis yongs su mya ngan la zlos shig ces mchi'o/ /de nas ri dgas zlog dge sbyong sbed kyi dge slong de srog dang bral bar bgyis te/ de bzhin du </text></item>
<item><p>136a4</p><section>'dul ba</section><text>gnyis dang / gsum nas dge slong drug cu'i bar dag srog dang bral bar bgyis pas btsun pa gang gis da ltar dge slong dag nyung ngur gyur/ nyams par gyur/ rnga rngor gyur cing dge slong gi dge 'dun srabs par gyur pa'i rgyu ni de lags/</text></item>
<item><p>136a5</p><section>'dul ba</section><text>rkyen ni de lags so/ /kun dga' bo dge slong yang dge slong la rtsol ba byed dam/ btsun pa rtsol bar bgyid do/ /sangs rgyas bcom ldan 'das kyis dge sbyong gis tshul ma yin pa/ rjes su 'thun pa ma yin pa/ rung ba ma </text></item>
<item><p>136a6</p><section>'dul ba</section><text>yin pa/ tshul dang 'thun pa ma yin pa de ni rab tu byung bas bya ba ma yin no zhes smad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu </text></item>
<item><p>136a7</p><section>'dul ba</section><text>yang dag par gzigs pas 'dul ba la nyan thos rnams kyi bslab pa'i gzhi bca' bar bya ste/ 'di lta ste/ dge 'dun bsdu ba'i phyir dang / dge 'dun legs par bya ba'i phyir dang / dge 'dun bde bar gnas par bya ba'i phyir dang /</text></item>
<item><p>136a8</p><section>'dul ba</section><text>gnong mi bkur ba'i gang zag rnams tshar gcad par bya ba'i phyir dang / ngo tsha shes pa rnams bde bar gnas par bya ba'i phyir dang / mngon par ma dad pa rnams mngon par dad par bya ba'i phyir dang / mngon par dad pa rnams phyir zhing 'byung bar bya ba'i phyir dang /</text></item>
<item><p>136b1</p><section>'dul ba</section><text>tshe 'di'i zag pa rnams bsdam par bya ba'i phyir dang / tshe rabs phyi ma'i rnams bzlog par bya ba'i phyir dang / nga'i tshangs par spyod pa skye bo mang po la phan pa yangs par gyur pa lha dang mi'i bar dag la yang dag par rab tu bstan pa yun ring du gnas par </text></item>
<item><p>136b2</p><section>'dul ba</section><text>'gyur ba'o/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang mi 'am mir chags pa la bsams bzhin du rang gi lag dar te srog bcad dam/ de la mtshon byin nam/ de la mtshon thogs </text></item>
<item><p>136b3</p><section>'dul ba</section><text>pa gnyer tam/ de 'chir bcug gam/ de la 'chi ba'i bsngags pa brjod kyang rung ste/ de la 'di skad ces kye mi khyod 'tsho ba sdig pa mi gtsang ba ngan pa 'dis ci zhig bya/ kye mi khyod gson pa bas shi bla'o zhes zer zhing sems kyi 'dod pa dang /</text></item>
<item><p>136b4</p><section>'dul ba</section><text>sems kyi kun tu rtog pa dag gis rnam grangs du mas de 'chir bcug gam/ de la 'chi ba'i bsngags pa brjod de/ de yang rtsom pa des dus byas na dge slong de yang pham par gyur pa yin gyis gnas par mi bya'o/ /yang dge slong gang </text></item>
<item><p>136b5</p><section>'dul ba</section><text>zhes bya ba ni dge slong rnam pa bzhi po ming gi dge slong dang / khas 'che ba'i dge slong dang / slong ba'i phyir dge slong dang / nyon mongs pa bcom pa'i phyir dge slong ngo / /ming gi dge slong gang zhe na/ gang gi ming dang </text></item>
<item><p>136b6</p><section>'dul ba</section><text>ming du brjod pa dang / tshig gnyis pa dang / tshig bla dwags dang / 'du shes dang / bod pa dang / gdags pa dang / tha snyad dge slong zhes 'am/ dge slong gi rigs zhe 'am/ dge slong dang 'dra bar gyur pa zhes </text></item>
<item><p>136b7</p><section>'dul ba</section><text>bya ba de ni ming gi dge slong zhes bya'o/ /khas 'che ba'i dge slong gang zhe na/ gang dge slong ma yin bzhin du bdag nyid dge slong ngo zhes khas 'che bar byed pa dang / rku thabs su gnas shing dge slong du dam 'cha' bar byed </text></item>
<item><p>136b8</p><section>'dul ba</section><text>pa de ni khas 'che ba'i dge slong zhes bya'o/ /slong ba'i phyir dge slong gang zhe na/ chos dang ldan pas slongs mo spyod pas 'tsho bar byed pa de ni slong ba'i phyir dge slong zhes bya'o/ /nyon mongs pa bcom pa'i phyir dge slong gang zhe na/</text></item>
<item><p>137a1</p><section>'dul ba</section><text>gang gis zag pa kun nas nyon mongs par byed pa/ yang srid par byed pa/ rims nad dang bcas pa/ rnam par smin pa sdug bsngal ba/ phyi ma la skye ba dang / rga ba dang / 'chi bar 'gyur ba gang dag yin pa de dag spangs pa dang /</text></item>
<item><p>137a2</p><section>'dul ba</section><text>yongs su shes pa dang / rtsa ba nas bcad pa dang / shing ta la'i mgo bzhin du gzhi mi snang ba dang / phyi ma la mi skye ba'i chos can du gyur pa de ni nyon mongs pa bcom pa'i phyir dge slong zhes bya'o/ /don 'dir ni gsol ba dang gzhi'i las mi </text></item>
<item><p>137a3</p><section>'dul ba</section><text>g.yo ba bzhag par mi 'os pas bsnyen par rdzogs pa gang yin pa de ni dge slong du dgongs te/ des na yang dge slong gang zhes gsungs so/ /mi 'am zhes bya ba ni gang gis ma'i ltor dbang po drug po 'di lta ste/ mig gi dbang po dang /</text></item>
<item><p>137a4</p><section>'dul ba</section><text>rna ba'i dbang po dang / sna'i dbang po dang / lce'i dbang po dang / lus kyi dbang po dang / yid kyi dbang po thob par gyur pa'o/ /mir chags pa la zhes bya ba ni gang gis ma'i ltor dbang po gsum po 'di lta ste/ lus kyi dbang po dang / tshor ba'i </text></item>
<item><p>137a5</p><section>'dul ba</section><text>dbang po dang / yid kyi dbang po thob par gyur pa la'o/ /bsams bzhin du zhes bya ba ni rnam par brtags pa nas so/ /rang gi lag dar te zhes bya ba ni lag pas lag pa'o/ /srog bcad dam zhes bya ba ni de'i srog bcad par gyur na'o/ /</text></item>
<item><p>137a6</p><section>'dul ba</section><text>de la mtshon byin nam zhes bya ba ni ral gri 'am/ spu gri 'am/ chu gri'o/ /de la mtshon thogs pa gnyer tam zhes bya ba ni skyes pa 'am/ bud med dam/ ma ning ngo / /de 'chir bcug gam zhes bya ba ni 'chir gzhug pa ni rnam pa gsum ste/</text></item>
<item><p>137a7</p><section>'dul ba</section><text>tshul khrims 'chal ba dang / tshul khrims dang ldan pa dang / nad pa'o/ /tshul khrims 'chal ba la ji ltar zhe na/ 'di ltar dge slong tshul khrims 'chal ba la lhung bzed dam/ chos gos sam/ dra ba 'am/ phor bu 'am/ ska rags sam/</text></item>
<item><p>137a8</p><section>'dul ba</section><text>dge sbyong gis 'tsho ba'i yo byad gang yang rung ba cung zhig rag lus pa na de 'di snyam du sems te/ ji srid du tshe dang ldan pa 'di gson pa de srid du bdag gis thob par mi 'gyur gyis/ bdag de'i drung du song la 'chir gzhug go snyam nas de de'i drung du song ste </text></item>
<item><p>137b1</p><section>'dul ba</section><text>'di skad ces tshe dang ldan pa ni tshul khrims 'chal ba/ sdig pa'i chos can/ lus kyis nyes par spyad pa dang ldan pa/ ngag dang yid kyis nyes par spyad pa dang ldan pa yin pas tshe dang ldan pa ji srid yun ring du 'tsho bar 'gyur ba de srid du bsod nams ma </text></item>
<item><p>137b2</p><section>'dul ba</section><text>yin pa mang du 'phel bar 'gyur zhing / bsod nams ma yin pa mang du 'phel na yun ring du sems can dmyal ba rnams su skye bar 'gyur ro zhes smras pa na/ tshul khrims 'chal ba de dge slong de la 'di skad ces tshe dang ldan pa 'o na kho bo ji ltar bya </text></item>
<item><p>137b3</p><section>'dul ba</section><text>zhes zer ba'i tshe tshe dang ldan pa tshur shog khyod kyis bdag nyid thong shig /bdag nyid sod cig /bdag nyid srog dang bral bar byed du chug shig ces smras na/ gal te tshul khrims 'chal ba de bdag nyid gtong bar byed dam/ bdag nyid gsod par </text></item>
<item><p>137b4</p><section>'dul ba</section><text>byed dam/ bdag nyid srog dang bral bar byed du 'jug na dge slong de pham par 'gyur ro/ /gal te tshul khrims 'chal ba de 'di snyam du de ltar yin no snyam mod kyi 'on kyang 'di skad ces kho bo bdag nyid mi gtong ngo / /kho bo bdag nyid srog dang bral </text></item>
<item><p>137b5</p><section>'dul ba</section><text>bar byed du mi 'jud do zhes zer zhing / gal te de bdag nyid gtong bar mi byed/ bdag nyid gsod par mi byed/ bdag nyid srog dang bral bar byed du mi 'jug na/ dge slong de la sbyor ba snga ma de nyid kyis nyes pa sbom por 'gyur ro/ /gal te </text></item>
<item><p>137b6</p><section>'dul ba</section><text>dge slong de de skad smras nas 'gyod par gyur cing / de tshul khrims 'chal ba de'i gan du song ste/ 'di skad ces tshe dang ldan pa shes par gyis shig /'di lta ste/ byis pa/ blun pa/ mi gsal ba/ mi mkhas pa bdag gis te por gya tsom dang /</text></item>
<item><p>137b7</p><section>'dul ba</section><text>byung rgyal gyis so sor ma brtags par tshig smras te/ 'di ltar tshe dang ldan pas dge ba'i bshes gnyen 'ga' zhig mgu bar byas na/ des lus kyi kun tu spyod pa yongs su ma dag pa nyid 'di las bslang ste/ lus kyi kun tu spyod pa yongs su </text></item>
<item><p>137b8</p><section>'dul ba</section><text>dag pa nyid la 'jog pa dang / ngag dang yid kyi kun tu spyod pa yongs su ma dag pa nyid 'di las bslang ste ngag dang / yid kyi kun tu spyod pa yongs su dag pa nyid la 'jog par gyur pa/ de lta na tshe dang ldan pa lus kyi kun du spyod pa </text></item>
<item><p>138a1</p><section>'dul ba</section><text>yongs su dag pa dang / ngag dang yid kyis kun tu spyod pa yongs su dag pa yin pas lus zhig na yang bde 'gro mtho ris kyi 'jig rten lha rnams kyi nang du skye bar 'gyur ro zhes smras pa na/ gal te tshul khrims 'chal ba de dge slong </text></item>
<item><p>138a2</p><section>'dul ba</section><text>de la 'di skad ces tshe dang ldan pa 'o na kho bos ji ltar bya zhes zer ba'i tshe dge slong des 'di skad ces tshe dang ldan pa bdag nyid ma gtong shig /bdag nyid srog dang bral bar byed du ma 'dzud cig ces smras nas/ gal te tshul khrims 'chal </text></item>
<item><p>138a3</p><section>'dul ba</section><text>ba de bdag nyid gtong bar mi byed/ bdag nyid gsod par mi byed/ bdag nyid srog dang bral bar byed du mi 'jug kyang dge slong de la sbyor ba snga ma de nyid kyis nyes pa sbom por 'gyur ro/ /gal te tshul khrims 'chal ba de 'di snyam du de lta yin </text></item>
<item><p>138a4</p><section>'dul ba</section><text>no snyam mod kyi 'on kyang 'di skad ces kho bo bdag nyid gtong ngo / /kho bo bdag nyid gsod do/ /kho bo bdag nyid srog dang bral bar byed du 'dzud do zhes zer zhing / gal te de bdag nyid gtong bar byed/ bdag nyid gsod par byed/ bdag nyid </text></item>
<item><p>138a5</p><section>'dul ba</section><text>srog dang bral bar byed du 'dzud na dge slong de la sbyor ba snga ma de nyid kyis nyes pa sbom por 'gyur te/ re shig tshul khrims 'chal ba la ni de ltar ro/ /tshul khrims dang ldan pa la ji ltar zhe na/ 'di ltar dge slong tshul khrims </text></item>
<item><p>138a6</p><section>'dul ba</section><text>dang ldan pa lhung bzed dam/ chos gos sam/ dra ba 'am/ phor bu 'am/ ska rags sam/ dge slong gi 'tsho ba'i yo byad gang yang rung ba cung zhig rag lus pa na de 'di snyam du sems te/ ji srid du tshe dang ldan pa 'di gson </text></item>
<item><p>138a7</p><section>'dul ba</section><text>pa de srid du bdag gis thob par mi 'gyur gyis bdag de'i drung du song la 'chir gzhug go snyam nas de de'i drung du song ste 'di skad ces tshe dang ldan pa ni tshul khrims dang ldan pa/ dge ba'i chos can lhug par gtong la lag rkyong ba/ rnam par </text></item>
<item><p>138a8</p><section>'dul ba</section><text>gtong ba la dga' ba/ mchod sbyin rgyun du byed pa/ gtong ba phun sum tshogs pa/ sbyin pa la 'ged par dga' ba yin pas tshe dang ldan pa kun gzhan du song na lo legs shing mtho ris ni dar gyis chod pa tsam/ thar pa ni yol bas bsgribs pa tsam ste/</text></item>
<item><p>138b1</p><section>'dul ba</section><text>lus zhig na yang lha rnams kyi nang du skye bar 'gyur ro zhes smras pa na/ tshul khrims dang ldan pa de dge slong de la 'di skad ces tshe dang ldan pa 'o na kho bos ji ltar bya zhes zer ba'i tshe tshe dang ldan pa tshur shog /khyod kyis bdag nyid thong shig /</text></item>
<item><p>138b2</p><section>'dul ba</section><text>bdag nyid sod cig /bdag nyid srog dang bral bar byed du chug shig ces smras nas/ gal te tshul khrims dang ldan pa de bdag nyid gtong bar byed dam/ bdag nyid gsod par byed dam bdag nyid srog dang bral bar byed du 'dzud na dge slong de pham </text></item>
<item><p>138b3</p><section>'dul ba</section><text>par 'gyur ro/ /gal te tshul khrims dang ldan pa de 'di snyam du de lta yin no snyam mod kyi/ 'on kyang 'di skad ces kho bo bdag nyid mi gtong ngo / /kho bo bdag nyid mi gsod do/ /kho bo bdag nyid srog dang bral bar byed du mi 'dzud do zhes </text></item>
<item><p>138b4</p><section>'dul ba</section><text>zer zhing / gal te de bdag nyid gtong bar mi byed/ bdag nyid gsod par mi byed/ bdag nyid srog dang bral bar byed du mi 'dzud na/ dge slong de la sbyor ba snga ma de nyid kyis nyes pa sbom por 'gyur ro/ /gal te dge slong de de skad smras nas 'gyod </text></item>
<item><p>138b5</p><section>'dul ba</section><text>par gyur cing de tshul khrims dang ldan pa de'i gan du song ste 'di skad ces tshe dang ldan pa shes par gyis shig /'di lta ste byis pa/ blun pa/ mi gsal ba/ mi mkhas pa dag gis te por gya tsom dang / byung rgyal gyis so sor ma rtags par tshig smras te/</text></item>
<item><p>138b6</p><section>'dul ba</section><text>'di ltar tshe dang ldan pa ni tshul khrims dang ldan pa dge ba'i chos can/ lhug par gtong ba/ lag skyong ba rnam par gtong ba la dga' ba/ mchod sbyin rgyun du byed pa/ gtong ba phun sum tshogs pa/ sbyin pa la 'ged par dga' ba yin pas tshe dang ldan </text></item>
<item><p>138b7</p><section>'dul ba</section><text>pa ji srid du yun ring du 'tsho bar 'gyur ba de srid du bsod nams mang du 'phel bar 'gyur zhing bsod nams mang du 'phel na yun ring du mtho ris dag tu dga' bar 'gyur ro zhes smras pa na/ gal te tshul khrims dang ldan pa de dge slong de la 'di skad </text></item>
<item><p>138b8</p><section>'dul ba</section><text>ces tshe dang ldan pa 'o na kho bos ji ltar bya zhes zer ba'i tshe dge slong des 'di skad ces tshe dang ldan pa khyod bdag nyid ma gtong shig bdag ma gsod cig bdag nyid srog dang bral bar byed du ma 'jud cig ces smras nas/ gal te tshul khrims dang </text></item>
<item><p>139a1</p><section>'dul ba</section><text>ldan pa de bdag nyid gtong bar mi byed/ bdag nyid gsod par mi byed/ bdag nyid srog dang bral bar byed du mi 'jug kyang dge slong de la sbyor ba snga ma de nyid kyis nyes pa sbom por 'gyur ro/ /gal te tshul khrims dang ldan pa de 'di </text></item>
<item><p>139a2</p><section>'dul ba</section><text>snyam du de lta yin no snyam mod kyis 'on kyang 'di skad ces kho bo bdag nyid gtong ngo / /kho bo bdag nyid gsod do/ /kho bo bdag nyid srog dang bral bar byed du 'dzud do zhes zer zhing / gal te de bdag nyid gtong bar byed/ bdag nyid gsod par </text></item>
<item><p>139a3</p><section>'dul ba</section><text>byed/ bdag nyid srog dang bral bar byed du 'dzud na dge slong de la sbyor ba snga ma de nyid kyis nyes pa sbom por 'gyur te/ tshul khrims dang ldan pa la ni de ltar ro/ /nad pa la ji ltar zhe na/ 'di ltar dge slong nad pa la lhung bzed dam/ chos </text></item>
<item><p>139a4</p><section>'dul ba</section><text>gos sam/ dra ba 'am/ phor bu 'am/ ska rags sam/ dge sbyong gis 'tsho ba'i yo byad gang yang rung ba cung zhig rag lus pa na de 'di snyam du sems te/ tshe dang ldan pa na ba/ sdug bsngal ba nad tshabs che ba 'di ji srid du gson pa de srid du bdag la </text></item>
<item><p>139a5</p><section>'dul ba</section><text>mi ster gyis/ bdag de'i drung du song la 'chir gzhug go snyam nas de de'i drung du song ste/ 'di skad ces tshe dang ldan pa ni na ba sdug bsngal ba nad tshabs che ba yin pas tshe dang ldan pa ji srid du yun ring du 'tsho ba de srid du tshor ba sdug bsngal </text></item>
<item><p>139a6</p><section>'dul ba</section><text>ba/ mi bzad pa/ rtsub pa tsha ba/ yid du mi 'ong ba dag nyams su myong bar 'gyur ro/ /zhes smras pa na nad pa de dge slong de la 'di skad ces tshe dang ldan pa 'o na kho bos ji ltar bya zhes zer ba'i tshe tshe dang ldan pa tshur shog /khyod kyis bdag nyid </text></item>
<item><p>139a7</p><section>'dul ba</section><text>thong shig /bdag nyid sod cig /bdag nyid srog dang bral bar byed du chug shig ces smras nas/ gal te nad pa de bdag nyid gtong bar byed dam/ bdag nyid gsod par byed dam/ bdag nyid srog dang bral bar byed du 'dzud na dge slong de pham par </text></item>
<item><p>139a8</p><section>'dul ba</section><text>'gyur ro/ /gal te nad pa de 'di snyam du de lta yin no snyam mod kyi/ 'on kyang 'di skad ces kho bo bdag nyid mi gtong ngo / /kho bo bdag nyid mi gsod do/ /kho bo bdag nyid srog dang bral bar byed du mi 'dzud do zhes zer zhing / gal te bdag nyid gtong </text></item>
<item><p>139b1</p><section>'dul ba</section><text>bar mi byed/ bdag nyid gsod par mi byed/ bdag nyid srog dang bral bar byed du mi 'dzud na dge slong de la sbyor ba snga ma de nyid kyis nyes pa sbom por 'gyur ro/ /gal te dge slong de de skad smras nas 'gyod par gyur cing de nad pa de'i gan du song ste 'di skad ces tshe dang </text></item>
<item><p>139b2</p><section>'dul ba</section><text>ldan pa shes par gyis shig /'di lta ste byis pa/ blun pa/ mi gsal ba/ mi mkhas pa bdag gis te por gya tsom dang / byung rgyal gyis so sor ma brtags par tshig smras te/ 'di ltar tshe dang ldan pa dge ba'i bshes gnyen 'ga' zhig mgu </text></item>
<item><p>139b3</p><section>'dul ba</section><text>bar byas te des khyod la sman 'thun pa dang / 'phrod pa dag dang / zas so sor bsten par bya ba dag dang / nad g.yog tshul dang 'thun pa dag gis bsnyen bkur byed par 'gyur te/ de ltar na tshe dang ldan pa yun mi ring ba kho nar bde ba dang / nad med pa dang / stobs dang </text></item>
<item><p>139b4</p><section>'dul ba</section><text>ldan pa dang / gang du dga' bar 'gro bar 'gyur ro zhes smras pa na/ gal te nad pa de dge slong de la 'di skad ces tshe dang ldan pa 'o na kho bos ji ltar bya zhes zer ba'i tshe dge slong des 'di skad ces tshe dang ldan pa khyod bdag nyid ma gtong shig /bdag nyid ma </text></item>
<item><p>139b5</p><section>'dul ba</section><text>gsod cig /bdag nyid srog dang bral bar byed du ma 'jud cig ces smras nas/ gal te nad pa de bdag nyid gtong bar mi byed/ bdag nyid gsod par mi byed/ bdag nyid srog dang bral bar byed du mi 'jud kyang / dge slong de la sbyor ba snga ma de nyid kyis </text></item>
<item><p>139b6</p><section>'dul ba</section><text>nyes pa sbom por 'gyur ro/ /gal te nad pa de 'di snyam du de lta yin no snyam mod kyi 'on kyang 'di skad ces kho bo bdag nyid gtong ngo / /kho bo bdag nyid gsod do/ /kho bo bdag nyid srog dang bral bar byed du 'jud do zhes zer zhing / gal te </text></item>
<item><p>139b7</p><section>'dul ba</section><text>bdag nyid gtong bar byed/ bdag nyid gsod par byed/ bdag nyid srog dang bral bar byed du 'jud na dge slong de la sbyor ba snga ma de nyid kyis nyes pa sbom por 'gyur te/ nad pa la ni de ltar ro/ /des na 'chir bcug gam zhes gsungs so/ /de la </text></item>
<item><p>139b8</p><section>'dul ba</section><text>'chi ba'i bsngags pa brjod kyang rung ste zhes bya ba ni 'chi bar mngon par dga' ba'i mdun du 'chi ba'i bsngags pa brjod pa'o/ /de la 'di skad ces kye mi khyod ces bya ba ni bod pa'i tshig bla dgas yin no/ /'tsho ba'i sdig pa mi </text></item>
<item><p>140a1</p><section>'dul ba</section><text>gtsang ba ngan pa 'dis ci zhig bya/ kye mi khyod gson pa bas shi bla'o zhes bya ba de dag ni smad pa'i tshig yin no zer zhing zhes bya ba ni brjod par byed cing ngo / /sems kyi 'dod pa dang / sems kyi kun du rtog pa dag gis shes bya ba ni </text></item>
<item><p>140a2</p><section>'dul ba</section><text>sems kyi mngon par 'dod pa dang / sems kyi rnam par rtog pa dag gis so/ /rnam grangs du mas shes bya ba ni rnam pa mang pos so/ /de 'chir bcug gam/ de la 'chi ba'i bsngags pa brjod de zhes smos pa ni 'chi bar mngon par dga' ba'i </text></item>
<item><p>140a3</p><section>'dul ba</section><text>mdun du rnams grangs du mas 'chi ba'i sngags pa brjod pa bzlog pa'i phyir ro/ /de yang rtsom pa des dus byas na shes bya ba ni de nyid kyis yin gyi gzhan gyis ma yin na'o/ /dge slong zhes bya ba ni gang la dge slong gi dngos po yod pa gang yin pa'o/ /</text></item>
<item><p>140a4</p><section>'dul ba</section><text>dge slong gi dngos po gang zhe na/ bsnyen par rdzogs pa gang yin pa'o/ /bsnyen par rdzogs pa gang zhe na/ gsol ba dang / bzhi'i las kyi bya ba byed pa nyid dang / rtog pa nyid dang / yang dag par rtog pa nyid dang / mthar phyin par byed pa nyid dang / yang dag par </text></item>
<item><p>140a5</p><section>'dul ba</section><text>mthar phyin par byed pa nyid gang yin pa dang / gang zag de'i khas len pa dang / mngon par khas len pa dang / phyir mi zlog pa dang / phyir mi zlog pa nyid dang / ngag dang tshig dang / tha snyad dang / skad dang / rjod pa dang / nges pa'i tshig dang / tshig gi lam </text></item>
<item><p>140a6</p><section>'dul ba</section><text>dang / tshig gi sgra dang / ngag gi las dang / ngag gi rnam par rig byed gang yin pa'o/ /de zhes bya ba ni nye bar bstan pa dang / kun tu bstan pa'i tshig bla dgas de'o/ /pham par gyur pa yin gyis zhes bya ba ni de mthar gyur pa dang / ltung ba dang /</text></item>
<item><p>140a7</p><section>'dul ba</section><text>dman pa dang / mjug na 'dug pa dang / tha chad dang / yid dang mi mthun pa yin pa'o/ /yang gang gis ltung ba de byas na byas ma thag tu dge slong du mi rung bar 'gyur/ /dge sbyong du mi rung / shAkya'i sras kyir mi rung / dge slong gi dngos po las nyams </text></item>
<item><p>140a8</p><section>'dul ba</section><text>par 'gyur te/ de'i dge sbyong gi tshul zhig par 'gyur zhing / nyams pa/ bcom pa/ ltung ba/ pham par gyur pa ste/ de'i dge sbyong gi tshul phyir blang du med par 'gyur ro/ /'di lta ste dper na shing ta la'i mgo bcad na sngon por 'gyur du mi rung la/</text></item>
<item><p>140b1</p><section>'dul ba</section><text>'phel zhing rgyas pa dang yangs par 'gyur du mi rung ba de bzhin du dge slong gis gnas de lta bu byas na byas ma thag tu dge slong du mi rung bar 'gyur/ dge sbyong du mi rung / shAkya'i sras kyir mi rung / dge sbyong gi dngos po las nyams par 'gyur te/</text></item>
<item><p>140b2</p><section>'dul ba</section><text>de'i dge sbyong gi tshul zhig par 'gyur zhing / nyams pa/ bcom pa/ ltung ba/ pham par gyur pa ste/ de'i dge sbyong gi tshul phyir blang du med par 'gyur bas des na pham par gyur pa yin gyis shes gsungs so/ /gnas par mi bya'o zhes bya ba ni/</text></item>
<item><p>140b3</p><section>'dul ba</section><text>dge slong rnams kyis de dang gso sbyong dang / dgag dbye dang / gsol ba dang / gsol ba dang gnyis dang / gsol ba dang bzhi'i las la gnas par mi bya'o/ /gang zag bcu gnyis po dag tu bsko bar mi bya ba ste/ des na gnas par mi bya'o zhes </text></item>
<item><p>140b4</p><section>'dul ba</section><text>gsungs so// //'dul ba rnam par 'byed pa/ bam po bcu pa/ de la ltung ba ji ltar 'gyur zhe na/ /sdom la/ bdag nyid kyis ni zin pa dang / /phyi rol tu ni 'phangs pa dang / /gnyi ga dang ni ldan pa yi/ /sde tshan yang dag </text></item>
<item><p>140b5</p><section>'dul ba</section><text>bsdus pa yin/ /ji ltar bdag nyid kyis zin pas zhe na/ dge slong gis skyes pa dang / bud med dang / ma ning la bsad pa'i sems kyis 'di ltar rtsom pa 'dis 'di dus byed par gyur cig snyam pas sor mo gcig gis snun par byed cing de yang </text></item>
<item><p>140b6</p><section>'dul ba</section><text>rtsom pa des dus byed na dge slong de pham par 'gyur ro/ /des de'i tshe ma yin yang des de'i 'og tu na dge slong pham par 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /</text></item>
<item><p>140b7</p><section>'dul ba</section><text>sor mo gcig gis ji lta ba de bzhin du 'di ltar rtsom pa 'dis 'di dus byed par gyur cig snyam pas sor mo gnyis kyis sam/ gsum gyis sam/ bzhis sam/ lngas sam/ khu tshur gyis sam/</text></item>
<item><p>140b8</p><section>'dul ba</section><text>gru mos sam/ phrag pas sam/ mgo bos sam/ glos sam/ rked pas sam/ brlas sam/ pus mos sam/ rje ngar gyis sam/ long bus sam/ rkang mthil </text></item>
<item><p>141a1</p><section>'dul ba</section><text>gyis sam/ tha na rkang pa'i mthe bong snun par byed cing de yang rtsom pa des dus byed na dge slong pham par 'gyur ro/ /des de'i tshe ma yin yang des de'i 'og tu na dge slong pham par 'gyur ro/ /des de'i tshe yang ma yin la des </text></item>
<item><p>141a2</p><section>'dul ba</section><text>de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur te/ de ltar bdag nyid kyis zin pas so/ /ji ltar phyir rol du 'phangs pas zhe na/ dge slong gis skyes pa dang / bud med dang / ma ning la bsad pa'i </text></item>
<item><p>141a3</p><section>'dul ba</section><text>sems kyis 'di ltar rtsom pa 'dis 'di dus byed par gyur cig snyam pas mdas snun par byed cing de yang rtsom pa des dus byed na dge slong pham par 'gyur ro/ /des de'i tshe ma yin yang des de'i 'og tu na dge slong pham par 'gyur ro/ /des de'i tshe </text></item>
<item><p>141a4</p><section>'dul ba</section><text>yang ma yin la/ des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /mdas ji lta ba de bzhin du 'di ltar rtsom pa 'dis 'di dus byed par gyur cig snyam pas lcags mdas sam/ mda' phyed lcags las </text></item>
<item><p>141a5</p><section>'dul ba</section><text>byas pas sam/ ste'u kha mas sam/ mde'u be'u so lta bus sam/ mde'u zur bzhi pas sam/ mde'u ka ra bi ra'i lo ma lta bus sam/ mde'u byi'u snying mas sam/ 'khor los sam/ rdo rje rtse gcig pas sam/ mda' bo ches sam/</text></item>
<item><p>141a6</p><section>'dul ba</section><text>mtshon rtse cig pas sam/ tha na rgya shug gi 'bras bus snun par byed cing de yang rtsom pa des dus byed na dge slong pham par 'gyur ro/ /des de'i tshe ma yin yang des de'i 'og tu na dge slong pham par 'gyur ro/ /des de'i tshe yang ma </text></item>
<item><p>141a7</p><section>'dul ba</section><text>yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur te/ de ltar phyi rol du 'phangs pas so/ /ji ltar gnyi ga dang ldan pas she na/ dge slong gis skyes pa dang / bud med dang / ma ning la </text></item>
<item><p>141a8</p><section>'dul ba</section><text>gsad pa'i sems kyis 'di ltar rtsom pa 'dis 'di dus byed par gyur cig snyam pas ral gris snun par byed cing de yang rtsom pa des dus byed na dge slong pham par 'gyur ro/ /des de'i tshe ma yin yang des de'i 'og tu na dge slong pham par </text></item>
<item><p>141b1</p><section>'dul ba</section><text>'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /ral gris ji lta ba de bzhin du 'di ltar rtsom pa 'dis dus byed par gyur cig snyam pas shang lang gis sam/</text></item>
<item><p>141b2</p><section>'dul ba</section><text>ral gri so gcig pas sam/ ral gri so gnyis pas sam/ mdung gis sam/ mdung thung gis sam/ 'phang mdung gis sam/ khyo ba kha brag gis sam/ tsha lcags kyis sam/ tha na rtswa mdas snun par byed cing de yang rtsom pa </text></item>
<item><p>141b3</p><section>'dul ba</section><text>des dus byed na dge slong pham par 'gyur ro/ /des de'i tshe ma yin yang des de'i 'og tu na dge slong pham par 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom </text></item>
<item><p>141b4</p><section>'dul ba</section><text>por 'gyur te/ de ltar gnyi ga dang ldan pas so/ /sdom la/ dug dang phye ma'i sbyor ba dang / /sa dang shing la 'ching ba dang / /myos par byed dang brang 'debs dang / /'khrul 'khor dang ni rngon spyad do/ /dge slong </text></item>
<item><p>141b5</p><section>'dul ba</section><text>gis skyes pa dang / bud med dang ma ning la bsad pa'i sems kyis/ 'di ltar rtsom pa 'dis 'di dus byed par gyur cig snyam pas 'di lta ste/ bca' bar ram/ bza' bar ram/ bldag par ram/ bzhib par ram/ btung bar dug gi sbyor ba byed </text></item>
<item><p>141b6</p><section>'dul ba</section><text>cing de yang rtsom pa des dus byed na dge slong pham par 'gyur ro/ /des de'i tshe ma yin yang des de'i 'og tu na dge slong pham par 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /</text></item>
<item><p>141b7</p><section>'dul ba</section><text>dge slong gis skyes pa dang / bud med dang / ma ning la bsad pa'i sems kyis rtsom pa 'dis 'di dus byed par 'gyur cig snyam pas 'di lta ste/ dril phyir ram/ khrus su 'am/ mnye bar ram/ phreng ba dang / dri dang / byug par ram/ bdug spos su </text></item>
<item><p>141b8</p><section>'dul ba</section><text>dug gi phye ma'i sbyor ba byed cing / de yang rtsom pa des dus byed na dge slong pham par 'gyur ro/ /des de'i tshe ma yin yang des de'i 'og tu na dge slong pham par 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba </text></item>
<item><p>142a1</p><section>'dul ba</section><text>snga ma de nyid kyis nyes pa sbom por 'gyur ro/ /'ching ba ni gnyis te/ sa la 'ching ba dang / shing la 'ching ba'o/ /dge slong gis skyes pa dang / bud med dang / ma ning la gsad pa'i sems kyis 'di ltar rtsom pa 'dis 'di dus byed par </text></item>
<item><p>142a2</p><section>'dul ba</section><text>gyur cig snyam pas sam/ seng ge dag gam/ stag dag gam/ gung dag gam/ mtsha' dag gam/ spyang ki dag gis zos par gyur pas sam/ rlung dang nyi ma dag gis yongs su skam pa dang / yongs su zad pa dang / yongs su </text></item>
<item><p>142a3</p><section>'dul ba</section><text>gtugs par gyur pas sam/ bkres pa dang skom pa'i nyam chung bas dkris pas dus byed par gyur cig snyam pas sa'i 'ching bar 'jog par byed cing long bu man chad 'jud par byed la/ de yang rtsom pa des dus byed na dge slong pham par 'gyur ro/ /</text></item>
<item><p>142a4</p><section>'dul ba</section><text>des de'i tshe ma yin yang des de'i 'og tu na dge slong pham par 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /long bu man chad ji lta ba de bzhin du/</text></item>
<item><p>142a5</p><section>'dul ba</section><text>'di ltar rtsom pa 'dis 'di dus byed par gyur cig snyam pas sam/ seng ge dag gam/ stag dag gam/ gung dag gam/ mtsha' dag gam/ spyang ki dag gis zos par gyur pas sam/ rlung dang nyi ma dag gis yongs su skam pa dang /</text></item>
<item><p>142a6</p><section>'dul ba</section><text>yongs su zad pa dang / yongs su gtugs par gyur pas sam/ bkres pa dang skom pa'i nyam chung bas dkris pas dus byed par gyur cig snyam pas byin pa man chad dam/ brla man chad dam/ rked pa man chad dam/ brang man chad </text></item>
<item><p>142a7</p><section>'dul ba</section><text>dam/ mgrin pa man chad 'jud par byed la/ de yang rtsom pa des dus byed na dge slong pham par 'gyur ro/ /des de'i tshe ma yin yang des de'i 'og tu na dge slong pham par 'gyur ro/ /des de'i tshe yang ma yin la des de'i 'og tu yang ma </text></item>
<item><p>142a8</p><section>'dul ba</section><text>yin na/ dge slong la sbyor ba snga ma de nyid kyis nyes pa sbom por 'gyur ro/ /dge slong gis skyes pa dang / bud med dang / ma ning la gsad pa'i sems kyis 'di ltar brtsom pa 'dis 'di dus byed par gyur cig snyam pas sam/ seng ge </text></item>
<item><p>142b1</p><section>'dul ba</section><text>dag gam/ stag dag gam/ gung dag gam/ mtsha' dag gam/ spyang ki dag gis zos par gyur pas sam/ rlung dang nyi ma dag gis yongs su skam pa dang / yongs su zad pa dang / yongs su gtugs par gyur pas sam/ bkres pa dang </text></item>
<item><p>142b2</p><section>'dul ba</section><text>skom pas nyam chung ba'i dkris pas dus byed par gyur cig snyam pas shing la 'ching bar byed/ 'jog par byed cing / ka ba 'am/ phur ba brtan po la 'breng rlon gyis long bu man chad 'ching bar byed la/ de yang rtsom pa des dus byed na </text></item>
<item><p>142b3</p><section>'dul ba</section><text>dge slong pham par 'gyur ro/ /des de'i tshe ma yin yang des de'i 'og tu na dge slong pham par 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /</text></item>
<item><p>142b4</p><section>'dul ba</section><text>long bu man chad ji lta ba de bzhin du 'di ltar rtsom pa 'dis 'di dus byed par gyur cig snyam pas sam/ seng ge dag gam/ stag dag gam/ gung dag gam/ mtsha' dag gam/ spyang ki dag gis zos par gyur pas sam/ rlung dang nyi ma dag gis </text></item>
<item><p>142b5</p><section>'dul ba</section><text>yongs su skam pa dang / yongs su zad pa dang / yongs su gtugs par gyur pas sam/ bkres pa dang skom pa'i nyam chung bas dkris pas dus byed par gyur cig snyam pas byin pa man chad dam/ brla man chad dam/ rked pa man chad dam/</text></item>
<item><p>142b6</p><section>'dul ba</section><text>brang man chad dam/ mgrin pa man chad 'ching bar byed la/ de yang rtsom pa des dus byed na dge slong pham par 'gyur ro/ /des de'i tshe ma yin yang des de'i 'og tu na dge slong pham par 'gyur ro/ /des de'i tshe yang ma yin la des de'i </text></item>
<item><p>142b7</p><section>'dul ba</section><text>'og tu yang ma yin na/ dge slong la sbyor ba snga ma de nyid kyis nyes pa sbom por 'gyur ro/ /dge slong gis skyes pa dang / bud med dang / ma ning la gsod pa'i sems kyis 'di ltar rtsom pa 'dis 'di dus byed par gyur cig snyam pas </text></item>
<item><p>142b8</p><section>'dul ba</section><text>sam/ seng ge dag gam/ stag dag gam/ gung dag gam/ mtsha' dag gam/ spyang ki dag gis zos par gyur pas sam/ rlung dang nyi ma dag gis yongs su skam pa dang / yongs su zad pa dang / yongs su gtugs par gyur pas sam/ bkres pa dang /</text></item>
<item><p>143a1</p><section>'dul ba</section><text>skom pa'i nyam chung bas dkris pas dus byed par gyur cig snyam pas chang gis myos par byed du 'jud cing / de yang rtsom pa des dus byed na dge slong pham par 'gyur ro/ /des de'i tshe ma yin yang des de'i 'og tu na dge slong </text></item>
<item><p>143a2</p><section>'dul ba</section><text>pham par 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /chang gis ji lta ba de bzhin du 'di ltar rtsom pa 'dis 'di dus byed par gyur cig snyam pas </text></item>
<item><p>143a3</p><section>'dul ba</section><text>sam/ rgyal po 'am/ blon po 'am/ chom rkun pa dag gis sam/ g.yon can dag gis sam/ thong mi pa dag gis sam/ dgra bo dag gis sam/ phas kyi dgra dag gis dus byed par gyur cig snyam pas bcos pa'i chang gis sam/</text></item>
<item><p>143a4</p><section>'dul ba</section><text>'bru'i chang dang / bcos pa'i chang gis sam/ rtsa ba'i btung bas sam/ sdong bu'i btung bas sam/ 'dab ma'i btung bas sam/ me tog gi btung bas sam/ 'bras bu'i btung bas myos par byed du 'jud dam/ gsang </text></item>
<item><p>143a5</p><section>'dul ba</section><text>sngags dag gam/ sman dag gam/ rig sngags dag gis sems 'khrugs par byed dam/ gnyid log par byed cing / de yang rtsom pa des dus byed na dge slong pham par 'gyur ro/ /des de'i tshe ma yin yang des de'i 'og tu na dge slong </text></item>
<item><p>143a6</p><section>'dul ba</section><text>pham par 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /dge slong gis skyes pa dang / bud med dang / ma ning la gsad pa'i sems kyis/</text></item>
<item><p>143a7</p><section>'dul ba</section><text>'di ltar rtsom pa 'dis 'di dus byed par gyur cig snyam pas brang du 'debs pa sbyor bar byed cing / skyes pa 'am/ bud med dam/ ma ning che ge mo zhig 'ong bar 'gyur ba de'i lag pa 'am/ rkang pa 'am/ gdong ngam/ yan lag dang /</text></item>
<item><p>143a8</p><section>'dul ba</section><text>nying lag gang yang rung ba gcod par gyur cig snyam pa 'am/ thams cad kyi thams cad du srog dang bral bar byed par gyur cig snyam pas de la yang ral gri 'am/ spu gri 'am/ chu gri 'dogs par byed cing / gal te des de'i lag pa 'am/</text></item>
<item><p>143b1</p><section>'dul ba</section><text>rkang pa 'am/ gdong ngam/ yan lag dang nying lag gang yang rung ba gcod par byed dam/ thams cad kyis thams cad du srog dang bral bar byed cing de yang rtsom pa des dus byed na dge slong pham par 'gyur ro/ /des de'i tshe ma yin yang des </text></item>
<item><p>143b2</p><section>'dul ba</section><text>de'i 'og tu na dge slong pham par 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /'khrul 'khor dang rngon spyad la yang de bzhin du brjod par bya'o/ /</text></item>
<item><p>143b3</p><section>'dul ba</section><text>sdom la/ ro langs dang ni ro langs phyed/ /dku mnyed pa dang srog 'gog dang / /g.yang sa chu dang me dang ni/ /mngags pa dang ni grang dro 'o/ /dge slong gis skyes pa dang / bud med dang / ma ning la gsad pa'i sems kyis </text></item>
<item><p>143b4</p><section>'dul ba</section><text>zla ba mar gyi ngo'i tshes bcu bzhi la dur khrod du song ste shi ba'i ro tha na srog chags grog sbur phra mos kyang ma smas ma nyams pa tshol bar byed cing rnyed nas sa kar gyis dril phyi byed cing / sa kar gyis dril phyi byas nas spos chus 'khru bar byed la/</text></item>
<item><p>143b5</p><section>'dul ba</section><text>spos chus bkrus nas ras sar pa skon par byed cing / de'i rkang pa gnyis kyang skud par byed/ gsang sngags kyang rjod par byed pa na de langs par 'gyur te bya smyangs byed pa'i tshe des de 'khor lo gnyis dang ldan pa'i shing rta la 'jog par byed cing / de'i mgul </text></item>
<item><p>143b6</p><section>'dul ba</section><text>du dril bu gnyis kyang 'dogs par byed/ lag par ral gri so gnyis pa yang sbyin par byed pa na de langs te blag blag zer zhing 'di skad ces ngas gang btang bar bya/ ngas gang gsad par bya/ ngas gang srog dang bral bar bya zhes zer ba'i tshe dge slong des </text></item>
<item><p>143b7</p><section>'dul ba</section><text>ro langs de la 'di skad ces khyod kyis skyes pa dang / bud med dang / ma ning che ge mo zhig shes sam zhes smras pa na/ shes so zhes zer ba'i tshe de thong shig /de sod cig /de srog dang bral bar gyis shig ces smras nas/ gal te ro langs des de </text></item>
<item><p>143b8</p><section>'dul ba</section><text>gtong bar byed dam/ gsod par byed dam/ srog dang bral bar byed na dge slong pham par 'gyur ro/ /gal te de na srung bar byed pa 'di lta bu 'di lta ste/ sgor nags kyi phreng ba btags pa 'am/ bum pa gang ba </text></item>
<item><p>144a1</p><section>'dul ba</section><text>bzhag pa 'am/ ba dang be'u 'dra ba btags pa 'am/ lug btags pa 'am/ mchig mchig gu dang bcas pa bzhag pa 'am/ sgor 'khor gtan bsnyal ba 'am/ me tshugs sbar ba 'am/ rgyal ba bzhugs pa 'am/ rgyal bas </text></item>
<item><p>144a2</p><section>'dul ba</section><text>bka' stsal pa 'am/ 'khor los sgyur ba 'am/ 'khor los sgyur ba'i ma'i mngal du 'khor los sgyur ba zhugs pa 'am/ byang chub sems dpa' 'am/ byang chub sems dpa'i ma'i mngal du byang chub sems dpa' zhugs pa 'dug pa 'am/</text></item>
<item><p>144a3</p><section>'dul ba</section><text>so sor thar pa'i mdo ma bton bar 'don par byed pa 'am/ bton pa rgya cher dbyangs kyis kha ton byed pa 'am/ mdo sde'i sde tshan bzhi po gang rung ba ma bton pa 'don par byed pa 'am/ bton pa rgya cher dbyangs kyis kha ton byed pa 'am/</text></item>
<item><p>144a4</p><section>'dul ba</section><text>mdo chen po che ba 'di lta ste/ chung ngu stong pa nyid dang / chen po stong pa nyid dang / lnga gsum pa dang / sgyu ma'i dra ba dang / gzugs can snying pos bsu ba dang / rgyal mtshan dam pa dang / kun tu rgyu ba dang kun tu mi rgyu ba dang 'thun </text></item>
<item><p>144a5</p><section>'dul ba</section><text>pa'i mdo dang / 'dus pa chen po'i mdo de dag ma bton pa 'don par byed pa dang / bton pa dag rgya cher dbyangs kyis kha ton byed pa bzhag par gyur na/ gtang nyes pa yin pas ro langs kyis dge slong bdag nyid gsod par </text></item>
<item><p>144a6</p><section>'dul ba</section><text>sems par 'gyur bas/ gal te ro langs kyis dge slong gsod par byed na dge slong la nyes pa sbom por 'gyur ro/ /gal te dge slong gis ro langs gsod par byed na dge slong la nyes pa sbom po gnyis su 'gyur te/ gcig ni </text></item>
<item><p>144a7</p><section>'dul ba</section><text>ro langs bsad pa las so/ /gnyis pa ni sbyor ba snga ma de nyid las so/ /ro langs la ji lta ba bzhin du ro langs phyed la yang de bzhin te/ ro langs dang / ro langs phyed la bye brag ni 'di yod de/ 'khor lo gcig dang ldan pa'i shing </text></item>
<item><p>144a8</p><section>'dul ba</section><text>rta la 'jog pa dang / mgul du dril bu gcig 'dogs pa dang / lag par ral gri so gcig pa sbyin pa ni ro langs phyed ces bya'o/ /ltung ba rnam par gzhag pa ni thams cad snga ma bzhin du brjod par bya'o/ /dge slong gis </text></item>
<item><p>144b1</p><section>'dul ba</section><text>bud med gsad pa'i sems kyis bud med gsad par bya'i/ mngal na gnas pa ni mi bya'o snyam pas sbrum ma'i dku mnyed par byed cing / gal te bud med shi bar gyur la/ mngal na gnas pa ma yin na dge slong pham par 'gyur ro/ /</text></item>
<item><p>144b2</p><section>'dul ba</section><text>gal te mngal na gnas pa shi bar gyur la bud med ma shi na dge slong la sbyor ba snga ma de nyid kyis nyes pa sbom por 'gyur ro/ /gnyi ga shi bar gyur na dge slong pham par 'gyur ro/ /gnyi ga shi bar ma gyur na dge slong la sbyor ba snga ma </text></item>
<item><p>144b3</p><section>'dul ba</section><text>de nyid kyis nyes pa sbom por 'gyur ro/ /dge slong gis mngal na gnas pa gsad pa'i sems kyis mngal na gnas pa gsad par bya'i bud med ni mi bya'o snyam pas bud med kyi dku mnyed par byed cing / gal te mngal na gnas pa shi </text></item>
<item><p>144b4</p><section>'dul ba</section><text>bar gyur la/ bud med ma shi na dge slong pham par 'gyur ro/ /gal te bud med shi bar gyur la mngal na gnas pa ma shi na dge slong la sbyor ba snga ma de nyid kyis nyes pa sbom por 'gyur ro/ /gnyi ga shi bar gyur na dge slong pham par </text></item>
<item><p>144b5</p><section>'dul ba</section><text>'gyur ro/ /gnyi ga shi bar ma gyur na dge slong la sbyor ba snga ma de nyid kyis nyes pa sbom por 'gyur ro/ /dge slong gis skyes pa dang / bud med dang / ma ning la gsad pa'i sems kyis khri las ldang bar byed/ sham thabs gyon par byed/</text></item>
<item><p>144b6</p><section>'dul ba</section><text>'gro bar byed/ dkyil 'khor nyug par byed/ me sbar bar byed/ yam sreg shing 'dzud par byed/ gsang sngags rjod par byed cing yam sreg shing 'di dag kyang tshig par gyur cig /skyes pa 'am/ bud med dam/ ma ning che ge mo zhig </text></item>
<item><p>144b7</p><section>'dul ba</section><text>gi srog kyang nye bar 'gag par gyur cig snyam pa las/ gal te yam sreg shing de dag 'tshig pa na skyes pa 'am/ bud med dam/ ma ning de'i srog nye bar 'gags par gyur na/ dge slong la nyes pa sbom por 'gyur ro/ /gal te yam sreg shing de dag tshig par </text></item>
<item><p>144b8</p><section>'dul ba</section><text>gyur pa na skyes pa 'am/ bud med dam/ ma ning de'i srog kyang nye bar 'gags par gyur na/ dge slong pham par 'gyur ro/ /dge slong gis skyes pa dang / bud med dang / ma ning la gsad pa'i sems kyis khri las ldang bar byed/ sham thabs gyon par byed/</text></item>
<item><p>145a1</p><section>'dul ba</section><text>'gro bar byed/ til bre'u chung gang ngam/ yungs kar bre'u chung gang gtun du blugs te gtun bu'i rtse mos rdung bar byed/ gsang sngags rjod par byed cing / 'bru 'di dag kyang 'dres par gyur pa na skyes pa 'am/ bud med dam/</text></item>
<item><p>145a2</p><section>'dul ba</section><text>ma ning che ge mo zhig gi srog kyang nye bar 'gag par gyur cig snyam pa las/ gal te 'bru de dag 'dre ba na skyes pa 'am/ bud med dam/ ma ning de'i srog nye bar 'gags par ma gyur na dge slong la nyes pa sbom por 'gyur ro/ /gal te 'bru de dag </text></item>
<item><p>145a3</p><section>'dul ba</section><text>'dres par gyur pa na skyes pa 'am/ bud med dam/ ma ning de'i srog kyang nye bar 'gags par gyur na dge slong pham par 'gyur ro/ /dge slong gis skyes pa dang / bud med dang / ma ning la gsad pa'i sems kyis khri las ldang bar </text></item>
<item><p>145a4</p><section>'dul ba</section><text>byed/ sham thabs gyon par byed/ 'gro bar byed/ 'o ma bre'u chung gang ngam/ zho bre'u chung gang snod du blugs te sor mos dkrug par byed/ gsang sngags rjod par byed cing / 'di yang khrag tu gyur cig /skyes pa 'am </text></item>
<item><p>145a5</p><section>'dul ba</section><text>bud med dam/ ma ning che ge mo zhig gi srog kyang nye bar 'gag par gyur cig snyam pa las gal te de khrag tu gyur pa na skyes pa 'am/ bud med dam/ ma ning de'i srog nye bar 'gags par ma gyur na/ dge slong la nyes pa sbom por 'gyur ro/ /</text></item>
<item><p>145a6</p><section>'dul ba</section><text>gal te khrag tu gyur pa na/ skyes pa 'am/ bud med dam/ ma ning de'i srog kyang nye bar 'gags par gyur na dge slong pham par 'gyur ro/ /dge slong gis skyes pa dang / bud med dang / ma ning la gsad pa'i sems kyis tshon sna lnga'i </text></item>
<item><p>145a7</p><section>'dul ba</section><text>skud pas snam sbyar la 'tshem par byed/ gsang sngags rjod par byed cing / snam sbyar 'di yang btsems par gyur cig /skyes pa 'am/ bud med dam/ ma ning che ge mo zhig gi srog kyang nye bar 'gag par gyur cig snyam pa las gal te </text></item>
<item><p>145a8</p><section>'dul ba</section><text>snam sbyar de 'tshem pa na skyes pa 'am/ bud med dam/ ma ning de'i srog nye bar 'gag par ma gyur na dge slong la nyes pa sbom por 'gyur ro/ /gal te snam sbyar de btsems par gyur pa na skyes pa 'am/ bud med dam/ ma ning de'i srog kyang </text></item>
<item><p>145b1</p><section>'dul ba</section><text>nye bar 'gags par gyur na dge slong pham par 'gyur ro/ /dge slong gis skyes pa dang / bud med dang / ma ning la gsad pa'i sems kyis sa la ri mo bdun 'dren par byed/ gsang sngags rjod par byed cing / ri mo 'di dag kyang byid par </text></item>
<item><p>145b2</p><section>'dul ba</section><text>gyur cig /skyes pa 'am/ bud med dam/ ma ning che ge mo zhig gi srog kyang nye bar 'gag par gyur cig snyam pa las/ gal te ri mo de dag 'byid pa na skyes pa 'am/ bud med dam/ ma ning de'i srog nye bar 'gag par ma gyur na dge </text></item>
<item><p>145b3</p><section>'dul ba</section><text>slong la nyes pa sbom por 'gyur ro/ /gal te ri mo de dag byid par gyur pa na/ skyes pa 'am/ bud med dam/ ma ning de'i srog kyang nye bar 'gags par gyur na dge slong pham par 'gyur ro/ /dge slong gis skyes pa dang / bud </text></item>
<item><p>145b4</p><section>'dul ba</section><text>med dang / ma ning la gsad pa'i sems kyis 'di ltar rtsom pa 'dis 'di dus byed par gyur cig snyam pas g.yang sa nas g.yang du gtong bar byed cing / de yang rtsom pa des dus byed na dge slong pham par 'gyur ro/ /des de'i tshe </text></item>
<item><p>145b5</p><section>'dul ba</section><text>ma yin yang des de'i 'og tu na dge slong pham par 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /g.yang sa nas ji lta ba de bzhin du 'di ltar rtsom pa 'dis </text></item>
<item><p>145b6</p><section>'dul ba</section><text>'di dus byed par gyur cig snyam pas khang bzangs nas sam/ ra ba las sam/ glang po che'i gshul nas sam/ rta'i rgyab nas sam/ khyogs spyil las sam/ khri las sam/ khri'u las sam/ phrag pa nas sam/ glo nas sam/ rked </text></item>
<item><p>145b7</p><section>'dul ba</section><text>pa nas sam/ brla nas sam/ byin pa nas sam/ tha na long bu nas sa la ltung bar byed cing / de yang rtsom pa des dus byed na dge slong pham par 'gyur ro/ /des de'i tshe ma yin yang des de'i 'og tu na dge slong pham par 'gyur ro/ /des de'i tshe yang </text></item>
<item><p>145b8</p><section>'dul ba</section><text>ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /dge slong gis skyes pa dang / bud med dang / ma ning la gsad pa'i sems kyis 'di ltar rtsom pa 'dis 'di dus byed par gyur cig snyam pas chur 'jud par byed </text></item>
<item><p>146a1</p><section>'dul ba</section><text>cing de yang rtsom pa des dus byed na dge slong pham par 'gyur ro/ /des de'i tshe ma yin yang des de'i 'og tu na dge slong pham par 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis </text></item>
<item><p>146a2</p><section>'dul ba</section><text>nyes pa sbom por 'gyur ro/ /chur ji lta ba de bzhin du 'di ltar rtsom pa 'dis 'di dus byed par gyur cig snyam pas shar phyogs kyi rgya mtsho chen por ram/ lho phyogs kyi rgya mtsho chen por ram/ nub phyogs kyi rgya mtsho chen por ram/</text></item>
<item><p>146a3</p><section>'dul ba</section><text>byang phyogs kyi rgya mtsho chen por ram/ mtshor ram/ lteng kar ram/ ljan ljin du 'jud dam/ tha na de'i khar snyim pa'i chu ldugs par byed cing / de yang rtsom pa des dus byed na dge slong pham par 'gyur ro/ /des de'i tshe ma yin yang </text></item>
<item><p>146a4</p><section>'dul ba</section><text>des de'i 'og tu na dge slong pham par 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /dge slong gis skyes pa dang / bud med dang / ma ning la </text></item>
<item><p>146a5</p><section>'dul ba</section><text>gsad pa'i sems kyis 'di ltar rtsom pa 'dis 'di dus byed par gyur cig snyam pas mer 'jud par byed cing de yang rtsom pa des dus byed na dge slong pham par 'gyur ro/ /des de'i tshe ma yin yang des de'i 'og tu na dge slong pham par 'gyur ro/ /</text></item>
<item><p>146a6</p><section>'dul ba</section><text>des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /mer ji lta ba de bzhin du 'di ltar rtsom pa 'dis 'di dus byed par gyur cig snyam pas grong khyer sreg pa 'am/</text></item>
<item><p>146a7</p><section>'dul ba</section><text>grong sreg pa 'am/ yul sreg pa 'am/ rgyal thabs 'am/ da nur du 'jud dam/ tha na de'i khar mgal pa tsam 'jud par byed cing / de yang rtsom pa des dus byed na dge slong pham par 'gyur ro/ /des de'i tshe ma yin yang des de'i 'og tu na </text></item>
<item><p>146a8</p><section>'dul ba</section><text>dge slong pham par 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /dge slong gis skyes pa dang / bud med dang / ma ning la gsad pa'i sems kyis 'di ltar rtsom </text></item>
<item><p>146b1</p><section>'dul ba</section><text>pa 'dis 'di dus byed par gyur cig snyam pas/ seng ge dag gam/ stag dag gam/ gung dag gam/ mtsha' dag gam/ spyang ki dag gis zos par gyur pas sam/ nyi ma dang rlung dag gis yongs su skam pa dang / yongs su zad pa dang /</text></item>
<item><p>146b2</p><section>'dul ba</section><text>yongs su gtugs par gyur pas sam/ bkres pa dang / skom pa'i nyam chung bas dkris pas dus byed par gyur cig snyam pas 'jigs pa dang bcas pa'i phyogs su mngag pa nyid du gtong bar byed cing / de yang rtsom pa des dus byed na dge slong pham </text></item>
<item><p>146b3</p><section>'dul ba</section><text>par 'gyur ro/ /des de'i tshe ma yin yang des de'i 'og tu na dge slong pham par 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /dge slong gis skyes pa dang / bud med dang / ma ning la gsad pa'i sems kyis 'di ltar </text></item>
<item><p>146b4</p><section>'dul ba</section><text>rtsom pa 'dis 'di dus byed par gyur cig snyam pas dus grang ba/ mchog tu grang ba gang dag yin pa de dag gi tshes brgyad kyi bar gang dag tu 'od ma 'gas pa'i rlung dag ldang ba de dag tu nyin mo steng g.yogs par 'dzin du bcug nas mtshan mo bla </text></item>
<item><p>146b5</p><section>'dul ba</section><text>gab med par 'dzin cing de'i steng du sog ma'i chag chag 'debs par byed cing / de yang rtsom pa des dus byed na dge slong pham par 'gyur ro/ /des de'i tshe ma yin yang des de'i 'og tu na dge slong pham par 'gyur ro/ /des de'i tshe yang ma </text></item>
<item><p>146b6</p><section>'dul ba</section><text>yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro/ /dge slong gis skyes pa dang / bud med dang / ma ning la gsad pa'i sems kyis 'di ltar rtsom pa 'dis 'di dus byed par gyur cig </text></item>
<item><p>146b7</p><section>'dul ba</section><text>snyam pas dus tsha ba/ mchog tu tsha ba gang dag yin pa/ de dag gis so ka'i gung gis tsha ba la bab pa gang dag tu srog chags phra mo skye ba de dag tu nyin mo bla gab med par 'dzin tu bcug nas mtshan mo steng g.yogs par </text></item>
<item><p>146b8</p><section>'dul ba</section><text>'dzin cing / de'i lus la gseg gam/ re ldes kyang 'khri bar byed/ du ba rngub pas kyang 'dug par byed cing / de yang rtsom pa des dus byed na dge slong pham par 'gyur ro/ /des de'i tshe </text></item>
<item><p>147a1</p><section>'dul ba</section><text>ma yin yang des de'i 'og tu na dge slong pham par 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes pa sbom por 'gyur ro// //sdom la/ bsro gang dang ni me khang dang / /</text></item>
<item><p>147a2</p><section>'dul ba</section><text>'char ka dang ni gnyis po dang / /skyong ma dang ni bcu bdun sde/ /ri brags pa dang rgan zhugs so/ /sangs rgyas bcom ldan 'das 'brog gnas na 'brog gi gnas mchog na bzhugs so/ /de na dge slong bsod snyoms pa zhig khyim </text></item>
<item><p>147a3</p><section>'dul ba</section><text>bdag cig gi sdum par dus dang 'thun pa'i dus su 'gro zhing chos kyang ston par byed do/ /ji tsam na dge slong des khyim bdag de skyabs su 'gro ba dang / bslab pa'i gzhi dag la rab tu bzhag go/ /de nas yang dge slong de nye bar song nas khyim </text></item>
<item><p>147a4</p><section>'dul ba</section><text>bdag de la rdzas las byung ba'i bsod nams bya ba'i gzhi bdun po dag gis bsngags pa rgya cher brjod pa dang / khyim bdag des smras pa/ 'phags pa bdag gis kyang dge 'dun la rdzas las byung ba'i bsod nams bya ba'i gzhi 'ga' </text></item>
<item><p>147a5</p><section>'dul ba</section><text>zhig bgyid du stsal to/ /bsod snyoms pas smras pa/ khyim bdag legs kyis byed du chug shig /'phags pa ci zhig bgyid du stsal/ khyim bdag dge 'dun la bsro khang gi khang pa med kyis de byed du chug shig /'phags </text></item>
<item><p>147a6</p><section>'dul ba</section><text>pa bdag la kAr Sha pA Na dag ni mchis mod kyi 'on kyang bsod nams kyis grogs bgyid pa ma mchis so/ /khyim bdag kho bo khyed kyi bsod nams kyi grogs yin no/ /'phags pa legs so/ /khyim bdag des bsod snyoms </text></item>
<item><p>147a7</p><section>'dul ba</section><text>pa de la kAr Sha pA Na dag phul nas bsod snyoms pa de dge 'dun gyi bsro khang gi khang pa byed du 'dzud pa la zhugs so/ /ji tsam dus gzhan zhig na 'brog gnas su dus ston byung nas bla mi dag ma 'ongs pa dang / bsod snyoms pas de dag </text></item>
<item><p>147a8</p><section>'dul ba</section><text>bos te smras pa/ bzhin bzangs dag deng khyed cag ci'i phyir ma 'ongs/ de dag gis smras pa/ 'phags pa deng 'jig rten gyi dus ston lags pas de'i slad du bdag cag ma mchis so/ /bsod snyoms pas smras pa/</text></item>
<item><p>147b1</p><section>'dul ba</section><text>bzhin bzangs dag gang dag bsod nams kyi 'bras bus 'tsho ba de dag la ni dus ston yod na/ khyed cag mkhar lan gyi 'bras bus 'tsho ba dag la dus ston ci 'dra ba dag cig yod/ tshur sheg la las gyis shig dang / de'i phyir gla nyis gyur </text></item>
<item><p>147b2</p><section>'dul ba</section><text>du sbyin no/ /de dag gis smras pa/ 'phags pa gang dag bsod nams kyi 'bras bus 'tsho ba de dag la ni rtag pa kho nar dus ston mchis kyi/ bdag cag ni mkhar lan gyi 'bras bus 'tsho ba lags pas de nyid kyis na bdag cag la brgya la brgya </text></item>
<item><p>147b3</p><section>'dul ba</section><text>lam na dus ston 'byung bas gal te gla sum gyur du stsal du lags kyang bdag deng ni las mi bgyid do zhes de dag ma btub ste dong nas bsod snyoms pa yang snying las chung ngur 'dug go/ /khyim bdag gis bsams pa/ bdag gis sbyin par </text></item>
<item><p>147b4</p><section>'dul ba</section><text>bya ba'i chos de la ji tsam ni byas/ ji tsam ni ma byas pa de ltar 'gro'o snyam nas de nang par sngar langs te song ba dang / 'ga' yang las mi byed pa mthong na de bsod snyoms pa'i drung du song ste rkang pa gnyis la phyag 'tshal nas smras pa/</text></item>
<item><p>147b5</p><section>'dul ba</section><text>'phags pa gla mi dag deng las mi bgyid dam/ khyim bdag mi byed do/ /ci'i slad du de dag na re deng 'jig rten gyi dus ston yin pas bdag cag las mi byed do zhes zer ro/ /khyim bdag gis smras pa/ 'phags pa de dag ni </text></item>
<item><p>147b6</p><section>'dul ba</section><text>mkhar lan gyi 'bras bus 'tsho ba lags pas 'phags pas de dag la gla ma stsal pas des na ma btub gor ma bkum/ bsod snyoms pas smras pa/ khyim bdag kho bos gla nyis gyur byin yang ma grub ste/ de dag na re 'phags pa gang </text></item>
<item><p>147b7</p><section>'dul ba</section><text>dag bsod nams kyi 'bras bus 'tsho ba de dag ni rtag pa kho nar dus ston mchis kyi/ bdag cag ni mkhar lan gyi 'bras bus 'tsho ba lags pas de nyid kyis na bdag cag la brgya la brgya lam na dus ston 'byung bas gal te gla sum </text></item>
<item><p>147b8</p><section>'dul ba</section><text>gyur du stsal du lags kyang bdag cag deng ni las mi bgyid do zhes zer ro/ /khyim bdag gis smras pa/ 'phags pa bdag ni bdag gi slad du yang bgyid du ma stsol la/ nye du rnams kyi slad du yang bgyid du mi rtsol gyi/ 'di ltar 'phags pa rnams kyi </text></item>
<item><p>148a1</p><section>'dul ba</section><text>slad du bgyid du rtsol ba lags pas kye ma 'phags pa rnams kyis kyang brgya la brgya lam du mkhar lan gyi stongs mo mdzod cig /bsod snyoms pas skabs de dge slong rnams la brjod nas/ dge slong rnams kyis bcom ldan 'das </text></item>
<item><p>148a2</p><section>'dul ba</section><text>la gsol pa dang / bcom ldan 'das kyis bka' stsal pa/ gzhi ma zin pa la dge slong rnams kyis mkhar lan gyi stongs mo bya'o/ /bcom ldan 'das kyis gzhi ma zin pa la dge slong rnams kyis mkhar lan gyi stongs mo bya'o zhes bka' </text></item>
<item><p>148a3</p><section>'dul ba</section><text>stsal nas/ dge slong dag gis mkhar lan gyi stongs mo bya bar brtsams nas/ de dag phan tshun so phag 'phen par byed do/ /ji tsam na dge slong zhig gis dge slong la so phag 'phangs pa dang lag pa nas shor te dge slong gi mgo la phog nas de dus </text></item>
<item><p>148a4</p><section>'dul ba</section><text>la bab bo/ /dge slong de dag 'gyod pa skyes shing / de dag yid mi bde nas 'di skad ces tshe dang ldan pa dag bsod snyoms pa las med pas las phyung nas bdag cag tshangs pa mtshungs par spyod pa yid du 'ong ba dang bral bar gyur cing / bdag </text></item>
<item><p>148a5</p><section>'dul ba</section><text>cag la pham par 'gyur ba'i ltung ba ma byung ngam snyam du 'gyod pa skyes par gyur to/ /zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed la ni ltung </text></item>
<item><p>148a6</p><section>'dul ba</section><text>ba med de/ yang dge slong rnams kyis so phag 'phang bar mi bya bar 'di ltar lag pas lag par brgyud par bya'o/ /gal te bye ba 'am/ gas pa yin na go bar bya ste brgyud par bya'o/ /go bar ma byas par brgyud par byed na 'gal </text></item>
<item><p>148a7</p><section>'dul ba</section><text>tshabs can du 'gyur ro/ /bcom ldan 'das kyis dge slong rnams kyis mkhar lan gyi stongs mo bya'o zhes bka' stsal nas/ dge slong rnams nyi ma rangs par las byed nas bram ze dang khyim bdag dag ci'i phyir dge slong 'di dag </text></item>
<item><p>148a8</p><section>'dul ba</section><text>nyi ma rangs par gla mi bzhin du las byed ces 'phya bar byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ nyi ma </text></item>
<item><p>148b1</p><section>'dul ba</section><text>rangs par las mi bya bar 'di ltar lan gcig bya'o/ /dge slong dag so ka ni phyi dro las byed la/ dgun ni snga dro las byed nas/ bcom ldan 'das kyis bka' stsal pa/ so ka ni snga dro las bya la/ dgun ni phyi dro las bya'o/ /de dag dus rting la </text></item>
<item><p>148b2</p><section>'dul ba</section><text>thug pa na gtong zhing 'jim rdzab kyis gos pa'i lus kyis de bzhin rings pa rings par bsod snyoms la 'jug pa na ma dad pa dag 'phags pa dag khyed cag gis gla mi dag kyang pham par byas te/ de dag kyang zas kyi dus yongs su spong bar </text></item>
<item><p>148b3</p><section>'dul ba</section><text>byed na/ khyed cag zas kyi dus kyang spong bar mi byed do zhes co 'dri bar byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ bsod snyoms pa gang dag yin pa de dag gis </text></item>
<item><p>148b4</p><section>'dul ba</section><text>ni sta gon byas nas grong du bsod snyoms la 'jug khom pa dang / gang dag dge 'dun gyi rnyed pa dbang ba de dag gis ni sta gon byas nas dge 'dun gyi dbus su 'jug khom pa de ltar dus shes par byas te gtang bar bya'o/ /bcom ldan </text></item>
<item><p>148b5</p><section>'dul ba</section><text>'das kyis sta gon byas nas grong du bsod snyoms la 'jug par bya zhing dge 'dun gyi dbus su yang 'jug par bya'o zhes bka' stsal nas/ dge slong rnams kyis ji tsam gyis na sta gon byas par brjod par bya ba mi shes nas/</text></item>
<item><p>148b6</p><section>'dul ba</section><text>bcom ldan 'das kyis bka' stsal pa/ ji tsam gyis lag pa gnyis dang / rkang pa gnyis bkrus pa dang / lhung bzed bkrus par gyur pa de tsam gyis sta gon byas par brjod par bya'o/ /gzhan yang ngas dge slong mkhar </text></item>
<item><p>148b7</p><section>'dul ba</section><text>lan byed pa dag gis kun du spyod pa'i chos dag bca' bar bya ste/ dge slong mkhar lan byed pas dus ji lta ba bzhin du snga dro ni khye'u sus dag sbyor du gzhug par bya'o/ /phyi dro ni skom dang / lag pa dang / rkang pa'i bsku mnye rgyu dag sbyor du gzhug par </text></item>
<item><p>148b8</p><section>'dul ba</section><text>bya'o/ /dge slong mkhar lan byed pas kun du spyod pa'i chos ji ltar bcas pa dag yang dag par blangs te 'jug par mi byed na 'gal tshabs can du 'gyur ro/ /'brog gnas su bsod snyoms pas bsro gang byed du bcug pa ji lta ba bzhin du me khang </text></item>
<item><p>149a1</p><section>'dul ba</section><text>gi gleng gzhi yang de kho na bzhin du rgyas par brjod par bya'o/ /bye brag ni 'di yod de/ bcom ldan 'das kyis gzhi ma zin pa la mkhar lan gyi stongs mo bya'o zhes bka' stsal nas/ dge slong dag me khang gi las byed cing phyam dag </text></item>
<item><p>149a2</p><section>'dul ba</section><text>phar sbed tshur sbed pa na de dag gi 'og na shing mkhan zhig zhal ta byed de/ ji tsam na phyam dag sbed pa na/ dge slong gi lag nas phyam shor bas shing mkhan gyi mgor phog nas de dus la bab pa dang / dge slong de dag tshe dang ldan pa dag bsod </text></item>
<item><p>149a3</p><section>'dul ba</section><text>snyoms pa las med pa las byung bas bdag cag la pham par 'gyur ba'i ltung ba ma byung ngam snyam du 'gyod pa skyes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong </text></item>
<item><p>149a4</p><section>'dul ba</section><text>dag khyed la ni ltung ba med de/ yang dge slong dag gis mi bzod pa'i khur 'deg par mi bya'o/ /rkyen de lta bu zhig byung na mdo mdor khyim pa dag 'dzin du gzhug par bya zhing gdegs pa dag dang / gzhag pa dag kyang brjod par bya ste/ mnyam du </text></item>
<item><p>149a5</p><section>'dul ba</section><text>gdeg pa dang / mnyam du gzhag par bya'o/ /dge slong dag mi bzod pa'i khur 'deg par byed na 'gal tshabs can du 'gyur ro/ /bcom ldan 'das kyis dge slong dag gis mi bzod pa'i khur 'deg par mi bya'o zhes bka' stsal nas/</text></item>
<item><p>149a6</p><section>'dul ba</section><text>dge slong rnams kyis ji tsam ni bzod pa yin/ ji tsam ni mi bzod pa yin pa mi shes nas/ bcom ldan 'das kyis bka' stsal pa/ khyim pa gcig gi khur gang yin pa de dag dge slong gnyis kyis gdeg par bya'o/ /sangs rgyas bcom </text></item>
<item><p>149a7</p><section>'dul ba</section><text>ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe tshe dang ldan pa 'char kas gtum mo btul te skyabs su 'gro ba dang / bslab pa'i gzhi dag la bkod pa de'i tshe des tshe dang </text></item>
<item><p>149a8</p><section>'dul ba</section><text>ldan pa 'char ka'i rkang pa gnyis la phyag 'tshal nas yo byad thams cad kyis bstabs pa dang / tshe dang ldan pa 'char kas dang du ma blangs te smras pa/ sring mo bcom ldan 'das kyi bstan pa ni gzhan la phan pas rjes su 'dzin par zhugs pa yin pas/</text></item>
<item><p>149b1</p><section>'dul ba</section><text>kho bos kyang gzhan la phan par bya dgos so/ /gtum mos smras pa/ 'phags pa gal te de lta lags te dang du mi bzhes na/ bdag gis 'phags pa'i slad du drang srong gi gdan bsham par bgyis/ khyod kyis bsod snyoms brgyus nas drang srong gi gdan </text></item>
<item><p>149b2</p><section>'dul ba</section><text>la longs spyad de gshegs par rigs so/ /tshe dang ldan pa 'char kas smras pa/ sring mo de bzhin bya'o zhes tshe dang ldan pa 'char ka nyi ma re re zhing bsod snyoms brgyus nas gtum mo'i khyim du drang srong gi stan la longs spyad de 'gro'o/ /ji tsam dus </text></item>
<item><p>149b3</p><section>'dul ba</section><text>gzhan zhig na tshe dang ldan pa 'char ka la ljongs su bya ba zhig byung nas tshe dang ldan pa 'char kas bsams pa/ bdag je song la sring mo blta bar bya'o snyam nas/ tshe dang ldan pa 'char ka gtum mo'i gan du song ste smras pa/ sring mo kho bo ljongs rgyur 'gro </text></item>
<item><p>149b4</p><section>'dul ba</section><text>yis/ khyod kyis chos kyi lus la bag gyis shig /gtum mos smras pa/ 'phags pa myur du slar gshegs pa'i rigs te/ der bzhugs par mi mdzad cing der dgyes pa mi bskyed du gsol/ tshe dang ldan pa 'char kas gtum mo bltas </text></item>
<item><p>149b5</p><section>'dul ba</section><text>te ljongs rgyur 'phags pa dang / tshe dang ldan pa kun dga' bos dge slong rnams la smras pa/ tshe dang ldan pa dag bcom ldan 'das ljongs rgyur gshegs kyis/ khyed cag las gang bcom ldan 'das dang thabs gcig ljongs rgyur 'gro bar </text></item>
<item><p>149b6</p><section>'dul ba</section><text>spro ba des chos gos kyi las gyis shig /tshe dang ldan pa 'char kas thos nas bsams pa/ sangs rgyas kyi rgyu ba la ni phan yon bcwa brgyad yod de/ rgyal po'i 'jigs pa med pa dang / chom rkun gyi 'jigs pa med pa dang / me'i </text></item>
<item><p>149b7</p><section>'dul ba</section><text>'jigs pa med pa dang / mi'i 'jigs pa med pa dang / mi ma yin pa'i 'jigs pa med pa dang / klu'i 'jigs pa med pa dang / gdug pa'i 'jigs pa med pa dang / seng ge'i 'jigs pa med pa dang / stag gi 'jigs pa med pa dang / gung gi </text></item>
<item><p>149b8</p><section>'dul ba</section><text>'jigs pa med pa dang / pha rol gyi dmag tshogs kyi 'jigs pa med pa dang / spyang ki'i 'jigs pa med pa dang / sho gam gyi 'jigs pa med pa dang / la gcan gyi 'jigs pa med pa dang / gru btsas kyi </text></item>
<item><p>150a1</p><section>'dul ba</section><text>'jigs pa med pa dang / dus dang dus su lha'i gzugs dag mthong zhing lha'i sgra dag thos la kun shes pa brda sprod pa dag thos pa dang / chos kyi longs spyod dang / zang zing gi longs spyod yod pa dang / sangs rgyas kyi rgyu ba la </text></item>
<item><p>150a2</p><section>'dul ba</section><text>gnod pa nyung ba yin gyis/ bdag kyang bcom ldan 'das dang thabs gcig ljongs rgyur 'gros phyir ldog par bya'o snyam nas/ tshe dang ldan pa 'char ka phyir log go/ /de'i bar skabs su gtum mo'i khyim du bu mo zhig la khye'u zhig btsas nas/</text></item>
<item><p>150a3</p><section>'dul ba</section><text>gtum mos khye'u de'i ma la smras pa/ bu mo khye'u 'di khrus gyis la gos dkar pos dkris te drang srong gi stan 'di la snyol cig dang yun ring du 'tsho bar 'gyur zhing tshe ring du skyong bar 'gyur ro/ /bu mo des khye'u de khrus byas te gos dkar pos dkris nas/</text></item>
<item><p>150a4</p><section>'dul ba</section><text>drang srong de'i stan de la rtag tu bsnyal lo/ /tshe dang ldan pa 'char ka yang nyi ma gzhan zhig na bsod snyoms la zhugs nas gtum mo'i khyim ga la ba der song ngo / /dgra bcom pa dag ni ma bsams par shes pa dang mthong ba mi 'jug pas/ tshe dang </text></item>
<item><p>150a5</p><section>'dul ba</section><text>ldan pa 'char ka de bzhin du drang srong gi stan de la 'dug pa dang / bud med kyi yul de brtad pa dang bcas shing 'phags pa khye'u 'phags pa khye'u zhes zer nas tshe dang ldan pa 'char ka myur du langs te bltas na khye'u dus la bab pa mthong ngo / /</text></item>
<item><p>150a6</p><section>'dul ba</section><text>khyim mi dag gis cho nges gdab par brtsams pa dang / tshe dang ldan pa 'char kas smras pa/ sring mo ma ngu shig /sems can 'dis tshe thung bar 'gyur ba'i las byas te/ bcom ldan 'das kyis kyang 'du byed thams cad ni mi rtag go </text></item>
<item><p>150a7</p><section>'dul ba</section><text>zhes gsungs so/ /de lta mod kyi 'di la kho bos ngud mos gdab par bya ba yin te/ 'di ltar kho bos dgra bcom pa nyid thob kyang kho bo la brten te bcom ldan 'das kyis 'dul ba la nyan thos rnams kyi bslab pa'i gzhi 'cha' bar </text></item>
<item><p>150a8</p><section>'dul ba</section><text>'gyur ro/ /des skabs de dge slong rnams la brjod nas/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong 'char ka la ni ltung ba med de/</text></item>
<item><p>150b1</p><section>'dul ba</section><text>yang dge slong gis khyim gzhan du stan la ma brtags par 'dug par mi bya'o/ /'dug na 'gal tshabs can du 'gyur ro/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs </text></item>
<item><p>150b2</p><section>'dul ba</section><text>so/ /mnyan yod na khyim bdag phyug pa/ nor mang ba/ longs spyod che ba/ phan tshun gtam 'dres pa/ phebs par smra ba/ 'grogs bshes/ smos 'drin gnyis shig 'khod do/ /ji tsam dus gzhan zhig na de gnyis nor zad pa dang /</text></item>
<item><p>150b3</p><section>'dul ba</section><text>longs spyod zad par gyur nas de gnyis kyis gros bya bar brtsams pa/ bdag cag gnyis 'di nyid du ma thos pa dang dmas par gyur pas rnam pa 'di lta bu'i 'tsho ba za zhing longs spyod pas ci bya/ rab tu 'byung du 'dong ngo zhes de gnyis legs par </text></item>
<item><p>150b4</p><section>'dul ba</section><text>gsungs pa'i chos 'dul ba la rab tu byung ngo / /de na gcig na bar gyur nas gcig shos de'i nad g.yog byed do/ /nad pa de nyams dmas shing sos par ma gyur nas/ nad g.yog des nad pa la smras pa/ tshe dang ldan pa khyod la sngon khyim pa'i </text></item>
<item><p>150b5</p><section>'dul ba</section><text>tshe na lan 'ga' nad 'di lta bu byung ngam/ sngon yang byung ngo / /'o na ji zhig gis zhi bar gyur/ lan tshwa'i sman rtsabs kyis so/ /'o na de ci'i phyir lan tshwa'i sman rtsabs mi 'thung zhes nad g.yog des lan tshwa'i sman rtsabs bslangs te nad pa la </text></item>
<item><p>150b6</p><section>'dul ba</section><text>blud pa dang / nad pa de dus kyi chos dang ldan par gyur nas dge slong de bdag gis 'di la sman ma yin pa byin par ma gyur tam snyam du 'gyod pa skyes nas/ des skabs de dge slong rnams la brjod nas/ dge slong rnams kyis bcom </text></item>
<item><p>150b7</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ dge slong dag dge slong de la ni ltung ba med de/ yang dge slong gis sman pa la ma dris par rang gi blos nad pa la sman sbyin par mi bya'o/ /gal te sman pa med na </text></item>
<item><p>150b8</p><section>'dul ba</section><text>sman pa rab tu byung ba la dri bar bya'o sman pa rab tu byung ba med na sman pas bkol ba la dri bar bya'o/ /sman pas bkol ba med na nad kyis thebs pa la dri bar bya'o/ /nad kyis thebs pa med na dge slong rgan pa rgan pa dag la dri bar bya'o/ /</text></item>
<item><p>151a1</p><section>'dul ba</section><text>dge slong gis sman pa la ma dris sam/ ji skad bstan pa'i rim pa bzhin ma byas par rang gi blos nad pa la sman sbyin na 'gal tshabs can du 'gyur ro/ /dge slong rnams the tshom skyes nas the tshom thams cad gcod pa </text></item>
<item><p>151a2</p><section>'dul ba</section><text>sangs rgyas bcom ldan 'das la zhus pa/ btsun pa dge slong de la sman gang lags pa de nyid sman ma lags pa nyid du gyur pa'i rgyu ni gang lags/ rkyen ni gang lags/ bcom ldan 'das kyis bka' stsal pa/ de sngon khyim pa'i tshe na </text></item>
<item><p>151a3</p><section>'dul ba</section><text>rlung dang bad kan can du gyur la/ da ltar ni rlung dang mkhris pa can du gyur pas des na de la sman gang yin pa de nyid sman ma yin pa nyid du gyur to/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' </text></item>
<item><p>151a4</p><section>'dul ba</section><text>ra ba na bzhugs so/ /gang gi tshe bcom ldan 'das kyis ma ga d+hAr byung ba'i rgyal po bzo sbyangs gzugs can snying po lha brgyad khri dang ma ga d+hAr byung ba'i bram ze dang khyim bdag brgya stong phrag du ma dang lhan gcig bden pa dag la bkod pa de'i </text></item>
<item><p>151a5</p><section>'dul ba</section><text>tshe na ma ga d+hAr byung ba'i rgyal po bzo sbyangs gzugs can snying pos rgyal po'i khab tu 'di skad ces rgyal po'i khab tu 'khod pa dang / pho brang 'khor ba dang / yul tha dad pa nas lhags pa'i tshong pa'i tshogs shes ldan dag nyon cig /nga'i </text></item>
<item><p>151a6</p><section>'dul ba</section><text>yul du gang gis kyang chom rkun mi bya'o/ /gang nga'i yul du chom rkun byed pa de ngas yul med par bya'o/ /bcom pa rnams kyi rkun rdzas ni nga'i mdzod dang bang ba nas sbyin no zhes dril gyi sgra bsgrags pa byas so/ /gang gi tshe bcom </text></item>
<item><p>151a7</p><section>'dul ba</section><text>ldan 'das kyis ko sa lar byung ba'i rgyal po gsal rgyal gzhon nu'i dpe'i mdo sdes btul ba de'i tshe na ko sa lar byung ba'i rgyal po gsal rgyal gyis kyang mnyan yod du 'di skad ces mnyan yod na 'khod pa dang / pho brang 'khor ba dang /</text></item>
<item><p>151a8</p><section>'dul ba</section><text>yul tha dad pa nas lhags pa'i tshong pa'i tshogs shes ldan dag nyon cig /nga'i yul du gang gis kyang chom rkun mi bya'o/ /gang nga'i yul du chom rkun byed pa des ngas bsad pa'i gyod la bsgrin par bya'o/ /bcom pa rnams kyi rkun rdzas </text></item>
<item><p>151b1</p><section>'dul ba</section><text>ni nga'i mdzod dang bang ba nas sbyin no zhes dril gyi sgra bsgrags pa byas so/ /de'i bar skabs na chom rkun pa gang dag yul ma ga d+hA na gnas pa dag dang / chom rkun pa gang dag yul ko sa la na gnas pa de dag sa mtshams kyi bar du dong ste 'khod do/</text></item>
<item><p>151b2</p><section>'dul ba</section><text>thams cad du chom rkun pa gang dag yul ma ga d+hA na gnas pa dag dang / chom rkun pa gang dag yul ko sa la na gnas pa de dag sa mtshams kyi bar du dong ste 'khod cing don 'thun 'joms par byed do zhes bya ba'i sgra de lta bus kyang khyab par gyur to/ /</text></item>
<item><p>151b3</p><section>'dul ba</section><text>de thos nas yul ma ga d+hA nas don 'thun bsel ba dang bcas pas yul ko sa lar 'gro bar brtsams shing yul ko sa la nas kyang don 'thun bsel ba dang bcas pas yul ma ga d+har 'gro bar brtsams so/ /ji tsam dus gzhan zhig na yul ma </text></item>
<item><p>151b4</p><section>'dul ba</section><text>ga d+ha nas don 'thun bsel ba dang bcas pa yul ko sa lar 'phags nas de gang gi tshe sa mtshams kyi bar las 'das te yul ko sa lar zhugs pa de'i tshe na ded dpon gyis smras pa/ shes ldan dag ko sa lar byung ba'i rgyal po gsal rgyal </text></item>
<item><p>151b5</p><section>'dul ba</section><text>'di ni gtum pa/ rtun ngas pa drag shul che ba/ dpa' ba/ rtsal che ba zhes grags pas/ gal te don 'thun chom rkun pas bcom par gyur na yang des bdag cag la rkun rdzas sbyin par nus kyis bsel ba phyir thong shig /don 'thun </text></item>
<item><p>151b6</p><section>'dul ba</section><text>dag gis smras pa/ ded dpon gal te de lta na de ltar bgyi'o zhes de dag gis bsel ba phyir btang ngo / /chom rkun pa dag gis bya ma rta bzhag ste 'khod pa dang / bya ma rta dag gis bsel ba phyir btang ba de mthong nas de dag gis smras pa/</text></item>
<item><p>151b7</p><section>'dul ba</section><text>shes ldan dag bsel ba phyir log gis don 'thun gzhom par byas 'dong ngo zhes de dag gis don 'thun sa la'i dgon par zhugs pa bcom mo/ /de na tshong pa kha cig ni bsad/ kha cig ni byer ro/ /</text></item>
<item><p>151b8</p><section>'dul ba</section><text>de na gang dag byer ba de dag mgo sa rdul gyis bkang ste/ ko sa lar byung ba'i rgyal po gsal rgyal gyi drung du dong nas smras pa/ lha bdag cag tshong pa rnams khyod kyi yul du tshong par mi rung bar </text></item>
<item><p>152a1</p><section>'dul ba</section><text>rnam par bkod do/ /ci zhig byas/ lha bdag cag chom rkun pa dag gis bcom mo/ /rgyal pos dmag dpon 'phags skyes po la bsgo ba/ gzhon nu song la chom rkun pa dag dang rkun rdzas dag myur du khug shig /</text></item>
<item><p>152a2</p><section>'dul ba</section><text>dmag dpon 'phags skyes pos lha bka' bzhin 'tshal zhes ko sa lar byung ba'i rgyal po gsal rgyal las mnyan nas dpung gi tshogs yan lag bzhi pa glang po che pa'i tshogs dang / rta pa'i tshogs dang / shing rta pa'i tshogs dang / dpung bu </text></item>
<item><p>152a3</p><section>'dul ba</section><text>chung gi tshogs go bskon te myur ba myur bar sa la'i dgon par song ngo / /de'i bar skabs na chom rkun pa dag sa la'i dgon pa shin tu stug po'i nang na zhugs nas bag phab ste rkun rdzas bged par byed do/ /'phags skyes pos kyang de dag gis </text></item>
<item><p>152a4</p><section>'dul ba</section><text>steng du brdzis nas de na chom rkun pa kha cig ni bsad/ kha cig ni byer/ chom rkun pa drug bcu ni gson por bzung ngo / /de nas g.yul las rnam par rgyal zhing chom rkun pa dang rkun rdzas khyer te ko sa lar byung ba'i rgyal po gsal rgyal </text></item>
<item><p>152a5</p><section>'dul ba</section><text>gyi drung du song nas rkang pa gnyis la phyag 'tshal te smras pa/ lha chom rkun pa ni 'di dag lags/ rkun rdzas ni 'di dag lags so/ /rgyal pos chom rkun pa dag la smras pa/ shes ldan dag ngas 'di skad ces nga'i yul du gang gis </text></item>
<item><p>152a6</p><section>'dul ba</section><text>kyang chom rkun mi bya'o/ /gang nga'i yul du chom rkun byed pa de ngas gsad pa'i gyod la bsgrin par bya'o/ /bcom pa rnams kyi rkun rdzas ni nga'i mdzod dang bang ba nas sbyin no zhes dril gyi sgra bsgrags pa byas pa de khyod kyis ma </text></item>
<item><p>152a7</p><section>'dul ba</section><text>thos sam/ lha thos so/ /'o na khyed kyis ci'i phyir tshong pa 'di dag bcom/ lha bdag cag 'tsho ba ma mchis so/ /gal te de lta na yang ci'i phyir gzhan gsad par gyur/ lha 'jigs pa bstan pa'i slad du'o/ /ngas kyang </text></item>
<item><p>152a8</p><section>'dul ba</section><text>khyed la sngon sus kyang ma bstan pa de lta bu'i 'jigs pa bstan par bya'o/ /rgyal po de gtum pas des blon po rnams la bsgo ba/ shes ldan dag deng la chom rkun pa 'di dag bsad sar khrid la lag pa dang / rkang pa chod cig /</text></item>
<item><p>152b1</p><section>'dul ba</section><text>tshong pa 'di dag gi ci phrogs pa nga'i bang ba dang mdzod nas byin cig /blon po de dag gis chom rkun pa de dag dur khrod du khrid de lag pa dang rkang pa bcad nas tshong pa rnams la kun rdzas rgyal po'i bang ba dang mdzod nas byin no/ /bcom ldan 'das kyis </text></item>
<item><p>152b2</p><section>'dul ba</section><text>dge slong dag bdag gi rgud pa dang / gzhan gyi rgud pa la yang dang yang du so sor rtogs shig /bdag gi 'byor pa dang / gzhan gyi 'byor pa la yang dang yang du so sor rtogs shig /de ci'i phyir zhe na/ dge slong dag bdag dang gzhan gyis </text></item>
<item><p>152b3</p><section>'dul ba</section><text>rgud pa la ni yid 'byung ba'i gnas yin la/ bdag dang gzhan gyi 'byor pa yang yid 'byung ba'i gnas yin pa'i phyir ro/ /zhes bka' stsal nas/ dge slong dag langs shing langs shing dur khrod rgyur 'gro bar brtsams so/ /dge slong ma </text></item>
<item><p>152b4</p><section>'dul ba</section><text>dag kyang langs shing langs shing dur khrod rgyur 'gro bar brtsams so/ /de'i tshe na rab tu mang po dag dur khrod rgyur dong zhing de dang de dag gis chom rkun pa dag la nges par brtag par brtsams so/ /mi gzhan zhig kyang de dag nyid la rtog </text></item>
<item><p>152b5</p><section>'dul ba</section><text>cing 'dug pa des smras pa/ gal te don 'dod pa 'ga' zhig gis 'di dag la lan tshwa'i sman rtsabs blud par gyur na/ des na 'di dag 'di nas shi 'phos na ma gzhon nu dag gi nu zho 'thung bar 'gyur ro/ /dge slong ma de dag gi </text></item>
<item><p>152b6</p><section>'dul ba</section><text>nang na dge slong ma skyong ma zhes bya ba sbom mo/ glen ma/ mi gsal ba zhig 'dug pa des de thos nas des bsams pa/ gal te bdag bsod nams kyi phung po de lta bu las yongs su nyams par gyur na/ bdag gis </text></item>
<item><p>152b7</p><section>'dul ba</section><text>legs par gsungs pa'i chos 'dul ba la rab tu byung nas ci zhig rnyed kyis bdag song la lan tshwa'i sman rtsabs bslangs te 'di dag la blud par bya'o snyam nas/ dge slong ma skyong ma de dge slong ma rnams kyi nang nas phyir byung ste/</text></item>
<item><p>152b8</p><section>'dul ba</section><text>gnas su song nas de nas lan tshwa'i sman rtsabs kyi phru ba dang / kham phor drug bcu bslangs te/ chom rkun pa dag gi drung du song ba dang / chom rkun pa de dag sdug bsngal gyi tshor ba dag gis </text></item>
<item><p>153a1</p><section>'dul ba</section><text>nyen cing srog la mi ltos pa skom pas gdungs pa dag gis bsams pa/ kye ma 'phags ma 'dis bdag cag skom gyis gdungs pa rnams la bum pa de nas skom blud na ci ma rung snyam mo/ /skyong mas bsod nams kyi 'du shes kyis </text></item>
<item><p>153a2</p><section>'dul ba</section><text>re re la kham phor byin te lan tshwa'i sman rtsabs brims pa dang / gang gis 'thungs pa de dus la bab ste de bzhin du thams cad dus la bab bo/ /skyong ma chom rkun pa de dag la lan tshwa'i sman rtsabs 'drim par byed pa na nam sros par </text></item>
<item><p>153a3</p><section>'dul ba</section><text>gyur nas dge slong ma'i dbyar khang sgo bcad pa na skyong ma 'ongs nas des dal bus khad kyis khad kyis sgo gtan brdungs pa dang / dge slong ma rnams kyis smras pa/ sgo gtan rdung bar byed pa 'di su/ skyong mas smras pa/ bdag skyong ma'o/ /</text></item>
<item><p>153a4</p><section>'dul ba</section><text>khyod nam sros nas ga las 'ongs/ phu nu mo dag rjes su yi rang bar gyis shig /rjes su yi rang bar gyis shig /ci khyed kyis dgra bcom pa nyid mngon sum du byas sam/ 'on te phyir mi 'ong ba'i 'bras bu 'am/ lan cig phyir </text></item>
<item><p>153a5</p><section>'dul ba</section><text>'ong ba'i 'bras bu 'am/ rgyun du zhugs pa'i 'bras bu mngon du byas sam/ 'on te dge 'dun gyi gtsug lag khang byed du bcug /phu nu mo dag ma yin no/ /'o na 'bras chan nam/ skyo ma 'am/ thug pa'i btung </text></item>
<item><p>153a6</p><section>'dul ba</section><text>ba 'am/ ras yug chen sbyor du bcug gam/ skyong mas smras pa/ phu nu mo dag ci khyed cag la 'bras chan dang / skyo ma dang / thug pa'i btung ba dang / ras yug chen sbyor du gzhug pa btsal ba las las gzhan med dam/</text></item>
<item><p>153a7</p><section>'dul ba</section><text>'o na gzhan ci byas/ khyed cag gis chom rkun pa drug bcu po lag pa dang / rkang pa bcad pa de dag mthong ngam/ mthong ngo / /bdag gis lan tshwa'i sman rtsabs bslangs te de dag 'thung du bcug nas 'thungs pa dang / de dag dus </text></item>
<item><p>153a8</p><section>'dul ba</section><text>la bab pas ma gzhon nu dag gi nu zho 'thung du bcug go/ /skal chad ma khyod lto pham par 'gyur ba dag gis bkang ba la nged cag rjes su yi rang bar byed du 'jud dam/ de bdag la yang dag par pham par 'gyur ba'i ltung ba ma byung </text></item>
<item><p>153b1</p><section>'dul ba</section><text>ngam snyam du 'gyod pa skyes nas des skabs de dge slong rnams la brjod nas dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong ma de la 'du shes kyang yod/ sems pa </text></item>
<item><p>153b2</p><section>'dul ba</section><text>yang yod pas pham par gyur to/ /de lta bas na dge slong ngam/ dge slong mas nad pa la ji nas kyang nad pa dus byed par gyur cig snyam pa de lta bu'i sems kyis sman sbyin par mi bya bar 'di ltar ci nas kyang nad sos par gyur cig </text></item>
<item><p>153b3</p><section>'dul ba</section><text>snyam pa de lta bu'i sems kyis sman sbyin par bya'o/ /dge slong gis nad pa la ci nas kyang nad pa dus byed par gyur cig snyam pa de lta bu'i sems kyis sman sbyin par byed na 'gal tshabs can du 'gyur ro/ /sangs rgyas bcom ldan 'das </text></item>
<item><p>153b4</p><section>'dul ba</section><text>mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe tshe dang ldan pa maud gal gyi bu chen pos nye bar 'khor la sogs pa skyes phran gzhon nu bcu bdun sde'i tshogs dag rab tu </text></item>
<item><p>153b5</p><section>'dul ba</section><text>phyung rdzogs par bsnyen par byas pa de'i tshe na bcu bdun sde dag gal te gcig la las su bsko ba bab na yang de dag thams cad sdongs te byed do/ /ji tsam dus gzhan zhig na gtsug lag khang der mtshan thog thag tu chos mnyan pa byung bas </text></item>
<item><p>153b6</p><section>'dul ba</section><text>der de dag thams cad kyis bsdongs te tron byas so/ /phyi de nyin par dge 'dun gyi bsro gang byung nas der yang de dag thams cad kyis bsdongs te tron byas so/ /de'i phyi de nyin par bcu bdun sde las gcig la dge skos bab nas de'i nyin mo yang </text></item>
<item><p>153b7</p><section>'dul ba</section><text>thams cad kyis gtsug lag khang brgyan te 'khod do/ /de na dge skos tron byed pa'i tshe bcu bdun sde las gcig la blo byung ba bdag ni chad kyis nyal lo/ /mi bcu drug gis ci'i phyir tron mi nus snyam mo/ /de bzhin du </text></item>
<item><p>153b8</p><section>'dul ba</section><text>re re la yang blo de lta bu byung nas gzhan bcu drug po thams cad so sor nyal du dong ngo / /dge skos de 'ba' shig gcig pus/ mtshan thog thag las byas te/ mtshan mo nam nangs pa dang /</text></item>
<item><p>154a1</p><section>'dul ba</section><text>mar me'i kong bu dag bsdus/ sgo dag phye/ gtsug lag khang chag chag btab/ byug pa byas te/ dus shes par byas nas stan bshams shing mchod rten gyi 'khor sar bdug spos brims te/ gtsug lag khang gi steng du 'greng </text></item>
<item><p>154a2</p><section>'dul ba</section><text>nas gaN DI brdung bar brtsams so/ /de nas bcu drug po de dag gaN DI'i sgras sad nas rang rang gi gnas khang dag nas lhung bzed thogs te byung ba dang / de dag gis dge skos de gcig pu phar rgyug tshur rgyug cing 'dug pa mthong nas de dag gis phan </text></item>
<item><p>154a3</p><section>'dul ba</section><text>tshun smras pa/ tshe dang ldan pa dag 'di gcig pu phar rgyug tshur rgyug cing 'dug na yu bu cag las sus kyang 'di'i grogs ma byas sam/ gcig gis smras pa/ kho bo la blo byung ba bdag ni chad kyi nyal lo/ /mi bcu drug gis ci'i phyir tron </text></item>
<item><p>154a4</p><section>'dul ba</section><text>mi nus snyam mo/ /de bzhin du gzhan yang de skad zer/ gzhan dag kyang zer te/ thams cad kyis de skad smras so/ /de nas bcu drug po dag gis smras pa/ tshe dang ldan pa dag 'di bdag cag gi 'phral gyi bya ba thams cad la </text></item>
<item><p>154a5</p><section>'dul ba</section><text>thog mar 'gro ba yin na bdag cag gis 'di'i grogs ma byas pa ni yu bu cag gis ma legs pa byas te/ 'di bdag cag la gshe bar 'gyur gyis zan zos ma thag tu bzod pa gsol bar bya'o zhes de dag gis zan zos nas bzod pa </text></item>
<item><p>154a6</p><section>'dul ba</section><text>gsol bar brtsams te/ gzhon pa rnams kyis ni de'i rkang pa gnyis la gtugs/ rgan pa rnams kyis ni mgul nas 'khyud de tshe dang ldan pa bzod par gsol zhes byas nas de cang mi smra ba nyid du 'dug go/ /de dang ches bshes pa </text></item>
<item><p>154a7</p><section>'dul ba</section><text>gcig yod pa des ga ga tshil byas pa dang / des rgod par bsams te/ bzod do zhes kyang zer ro/ /de dag gis bsams pa/ de ni thabs legs pa yin no snyam nas gzhan gyis kyang ga ga tshil byas shing de bzhin </text></item>
<item><p>154a8</p><section>'dul ba</section><text>du thams cad kyi bar gyis ga ga tshil byas pa dang / de rlung gyen du 'chugs te dus la bab bo/ /de dag brtad cing mya ngan bya bar brtsams pa dang / dge slong rnams gyis smras pa/ kye bcu bdun sde dag ci'i phyir brtad cing </text></item>
<item><p>154b1</p><section>'dul ba</section><text>mya ngan byed/ de dag gis smras pa/ bdag cag sngon ni bcu bdun sder gyur na da ni bcu drug sder gyur te tshangs pa mtshungs par spyod pa yid du 'ong ba dang bral zhing pham par gyur pa'i ltung ba byung ngo / /dge slong de dag gis ma legs so zhes </text></item>
<item><p>154b2</p><section>'dul ba</section><text>smras te dong ngo / /bcu drug po de dag kyang mtha' gcig tu dong ste/ sems khongs su chud cing 'khod pa dge slong gzhan dag gis mthong nas dge slong de dag gis sbyor bar brtsams te/ tshe dang ldan pa bcu bdun sde 'di dag ni sog ma'i me </text></item>
<item><p>154b3</p><section>'dul ba</section><text>bzhin du skad cig gis 'bar zhing skad cig gis shi bar gyur te/ yud tsam zhig gis rgod bag byed cing yud tsam zhig gis sems khongs su chud cing 'khod do zhes zer ro/ /de dag mya ngan gyi mes yid gdungs pas yongs su spyos kyang cang mi </text></item>
<item><p>154b4</p><section>'dul ba</section><text>smra bar 'khod pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong de rnams la ni ltung ba med de/ yang dge slong gis ga ga tshil mi bya'o/ /byed na </text></item>
<item><p>154b5</p><section>'dul ba</section><text>'gal tshabs can du 'gyur ro// //'dul ba rnam par 'byed pa/ bam po bcu gcig pa/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /</text></item>
<item><p>154b6</p><section>'dul ba</section><text>mnyan yod nas ha cang mi ring ba na/ ri brags zhig yod pa de na khyim bdag phyug pa/ nor mang ba/ longs spyod che ba zhig 'dug ste/ de yang dad pa can bzang ba dge ba'i bsam pa can yin pas des dge 'dun la </text></item>
<item><p>154b7</p><section>'dul ba</section><text>bsngos te gtsug lag khang rta babs mthon po dang / skar khung dang / skar khung dra ba can dang / lan kan gyis brgyan pa/ snying dang mig 'phrog pa/ mtho ris kyi them skas su gyur pa zhig byed du bcug </text></item>
<item><p>154b8</p><section>'dul ba</section><text>go/ /gtsug lag khang der dge slong drug bcus dbyar gnas pa dag byas te dong nas khyim bdag des der ma byin par len pa dag gi khri 'am/ khri'u dag ma rkus par gyis shig ces srungs ma'i mi bzhag go/ /ji tsam dus </text></item>
<item><p>155a1</p><section>'dul ba</section><text>gzhan zhig na dge slong gzhan drug bcu ljongs rgyu zhing 'gro ba na ri brags der phyin nas bsti gnas rnyan par byed pa na mi zhig gis smras pa/ 'phags pa dag khyed cag ci'i slad du gtsug lag khang du mi gnas/ bzhin bzangs </text></item>
<item><p>155a2</p><section>'dul ba</section><text>gtsug lag khang ga la yod/ 'phags pa dag dgon pa 'di na'o/ /dge slong de dag der dong ba dang srungs ma'i mis mthong nas des 'ongs pa legs so zhes bya ba'i tshig gis bsnyen bkur byas te/ gnas khang dag bskos nas khri dang / khri'u </text></item>
<item><p>155a3</p><section>'dul ba</section><text>dang / stan nang tshangs can dang / la ba la sogs pa dag phul te spyangs tshags g.yar nas smras pa/ 'phags pa dag re shig chab btsag par mdzod cig dang de'i bar du bdag gis khyim bdag la brjod par bgyi'o zhes mi de khyim bdag gi </text></item>
<item><p>155a4</p><section>'dul ba</section><text>drung du song ste smras pa/ khyim bdag dgyes pa skyed cig /khyod kyi gtsug lag khang du dge slong glo bur du lhags pa drug bcu mchis so/ /khyim bdag gus par bsgrim pa dang bcas pas nang mi dag la smras pa/ shes ldan </text></item>
<item><p>155a5</p><section>'dul ba</section><text>dag kho bo'i gtsug lag khang du dge slong gi dge 'dun byon pa de dag legs par sbyar ba'i btung bas mtshim par byas/ bu ram dang / hwags dang / li kha ra dang / dgun dang / bal bu se'u long shig ces khyim bdag des legs </text></item>
<item><p>155a6</p><section>'dul ba</section><text>par sbyar ba'i btung ba sbyar nas gtsug lag khang du song ba dang / dge slong dag kyang chu btsags te rang rang gi spyod lam gyis 'khod do/ /khyim bdag des dge slong de dag thag ring po kho na nas mthong ste/ des gtsug lag khang de </text></item>
<item><p>155a7</p><section>'dul ba</section><text>mtsho pad mas gang ba bzhin du mthong nas rgya cher dad pa'i shugs kyis bsgyur ba'i rgyud kyis tshigs su bcad pa smras pa/ grong ngam yang na dgon pa 'ang rung / /gshong ngam yang na thang yang rung / /gang na 'os pa gnas pa yi/ /sa gzhi de ni dga' byed </text></item>
<item><p>155a8</p><section>'dul ba</section><text>yin/ /de nas legs par sbyar ba'i btung ba sta gon byas te rang gi lag nas dge slong gi dge 'dun de tshim par byas nas rang nyid kyis pog phor thogs te dge slong gi dge 'dun dang lhan cig mchod rten la phyag 'tshal nas gtsug lag khang du zhugs te </text></item>
<item><p>155b1</p><section>'dul ba</section><text>rgan pa'i mtha' logs su 'dug go/ /dge 'dun gyi gnas brtan gyis yon bshad nas khyim bdag des rkang pa gnyis la phyag 'tshal te sang bdag gi sdum par 'phags pa'i dge 'dun gyis gdugs tshod gsol bar ci gnang zhes smras pa dang /</text></item>
<item><p>155b2</p><section>'dul ba</section><text>dge slong rnams kyis kyang dang du blangs nas khyim bdag des rkang pa gnyis la phyag 'tshal te song ngo / /khyim bdag des phyi de nyin par zas bsod pas dge slong dag tshim par byas shing dus ma yin par yang btung ba blud nas dge slong rnams kyis kyang chos </text></item>
<item><p>155b3</p><section>'dul ba</section><text>bstan to/ /phyis kyang de kho na bzhin du dge 'dun gyi gnas brtan gyis yon bshad pa dang / khyim bdag de rgan pa'i mtha' logs su 'dug ste smras pa/ 'phags pa dag bdag gis gtsug lag khang 'di bdag nyid kyi slad du yang bgyid du ma stsal/</text></item>
<item><p>155b4</p><section>'dul ba</section><text>nye du rnams kyi slad du yang bgyid du ma stsal gyi/ 'di ltar 'phags pa rnams kyi slad du bgyid du stsal pa lags kyis 'di nyid du dbyar gnas par zhal gyis bzhes shig dang / bdag gis 'phags pa rnams la yo byad thams cad kyis mi brel bar </text></item>
<item><p>155b5</p><section>'dul ba</section><text>bgyi'o/ /dge slong rnams kyis smras pa/ khyim bdag gnyan yod na bcom ldan 'das chos kyi rje mngon sum du bzhugs shing / dus dang dus su dge slong che ge mo zhig gis ni dgra bcom pa nyid mngon sum du byas/ che ge mo zhig gis ni mi </text></item>
<item><p>155b6</p><section>'dul ba</section><text>sdug pa'i bar grub bo zhes shes pa brda sprod pa dag kyang thos par 'gyur/ rgyal po yang bstan pa la shin tu dad/ btsun mo phreng ldan ma dang / rgyal rigs dbyar tshul ma dang / bla mkhyen drang srong byin dang / rnying pa dang / dge bsnyen ma </text></item>
<item><p>155b7</p><section>'dul ba</section><text>sa ga dang / ri dgas 'dzin gyi ma dang / gzhan yang dad pa can mang du yod pas der zang zing gi longs spyod dang / chos kyi longs spyod chen po yang 'grub pas bdag cag de nyid du 'dong ngo / /'phags pa dag chos kyi longs spyod ni </text></item>
<item><p>155b8</p><section>'dul ba</section><text>'phags pa bdag nyid la rag las pa lags kyi/ zang zing gi longs spyod ni bdag la rag las pa lags pas dgyes pa skyed cig dang / cung zad kyang nyams par mi 'gyur ro/ /dge 'dun gyi gnas brtan gyis smras pa/ tshe dang </text></item>
<item><p>156a1</p><section>'dul ba</section><text>ldan pa dag bcom ldan 'das kyis dad pa can gyi dad pa spel bar bya zhing sbyin bdag la rjes su snying brtse bar bya'o zhes gsungs pas 'di nyid du 'khod par bya'o zhes de dag der 'khod nas blo brtan pas gtsug lag khang de'i phyi nang bcas </text></item>
<item><p>156a2</p><section>'dul ba</section><text>par so sor brtag par brtsams pa dang / gtsug lag khang de me tog phun sum tshogs pa/ 'bras bu phun sum tshogs pa/ shin tu dga' ba mthong nas dge 'dun gyi gnas brtan gyis smras pa/ tshe dang ldan pa dag gtsug lag </text></item>
<item><p>156a3</p><section>'dul ba</section><text>khang 'di me tog phun sum tshogs pa/ 'bras bu phun sum tshogs pa/ shin du dga' ba yin pas gal te bdag cag gis 'dir dbyar snga ma gnas par khas blangs na me tog dang 'bras bu thams cad yongs su longs spyad par mi 'gyur gyis/</text></item>
<item><p>156a4</p><section>'dul ba</section><text>bdag cag gis nges par dbyar phyi ma gnas par khas blang bar bya'o zhes de dag gis der dbyar phyi mar gnas par khas blangs so/ /khyim bdag de la gtsug lag khang de gcig pu 'ba' shig yod pas de sbyin pa dang bya bar sems pa gang yin pa de </text></item>
<item><p>156a5</p><section>'dul ba</section><text>thams cad gtsug lag khang de nyid du sbyin zhing byed do/ /ri brags de na yang gtsug lag khang gzhan med pas/ ri brags pa de dag kyang sbyin pa dang bya bar sems pa gang yin pa de thams cad gtsug lag khang de nyid du sbyin zhing byed do/ /de'i nyen </text></item>
<item><p>156a6</p><section>'dul ba</section><text>kor na yang gtsug lag khang gzhan med pas ri brags kyi nyen kor ba de dag kyang sbyin pa dang bya bar sems pa gang yin pa de dag thams cad gtsug lag khang de nyid du sbyin zhing byed pas der dbyar gnas par khas blangs pa'i dge slong rnams la </text></item>
<item><p>156a7</p><section>'dul ba</section><text>rnyed pa mang po byung ngo / /ston zla tha chungs kyi g.yon can dag gi kun tu spyod pa ni dgag dbye byas ma thag tu 'dus te/ bdag cag gis las ci zhig byas na des btsal mi dgos par lo bskor du longs spyod cing bde bar 'khod par 'gyur </text></item>
<item><p>156a8</p><section>'dul ba</section><text>zhes phan tshun gros byed do/ /de dag 'di snyam du sems te/ shAkya'i sras kyi dge sbyong 'di dag gzhom par bya'o snyam mo/ /gzhan dag gis smras pa/ de dag ni sgo 'phar brgya snyed bzla ba byas kyang lto khengs pa 'grub par dka' bas de dag la ci </text></item>
<item><p>156b1</p><section>'dul ba</section><text>yang med na bdag cag ci'i phyir yul de srid du bsdad par bya/ de na dge slong gi rgyus shes pa gcig 'dug pas smras pa/ khyed ci shes de dag la mang du yod do/ /ji lta re shig gtsug lag khang 'di gang gi yin pa khyim bdag de ni dad can bzang ba </text></item>
<item><p>156b2</p><section>'dul ba</section><text>dge ba'i bsam pa can yin la khyim bdag de la yang gtsug lag khang 'di gcig pu 'ba' shig yod pas de sbyin pa dang bya bar sems pa gang yin pa de thams cad gtsug lag khang 'di nyid du sbyin zhing byed do/ /ri brags 'di na yang gtsug lag khang </text></item>
<item><p>156b3</p><section>'dul ba</section><text>gzhan med pas ri brags pa 'di dag kyang sbyin pa dang bya bar sems pa gang yin pa de thams cad gtsug lag khang 'di nyid du sbyin zhing byed do/ /ri brags 'di'i nyen kor na yang gtsug lag khang gzhan med pas ri brags kyi nyen kor </text></item>
<item><p>156b4</p><section>'dul ba</section><text>ba 'di dag kyang sbyin pa dang bya bar sems pa gang yin pa de thams cad gtsug lag khang 'di nyid du sbyin zhing byed pas 'dir dbyar gnas par khas blangs pa'i dge slong rnams la rnyed pa mang po byung ngo / /gal te yid mi ches na song la ltos shig </text></item>
<item><p>156b5</p><section>'dul ba</section><text>dang rang nyid kyi mngon sum du 'gyur ro/ /gal te de lta na khyod nyid je song la/ mngon sum du gyis shig dang / kho bo cag phyis 'ong ngo / /des smras pa/ legs kyis de bzhin gyis shig dang kho bo 'gro 'o zhes des gos tshags </text></item>
<item><p>156b6</p><section>'dul ba</section><text>bcos te 'phags shing de nas tshigs su bcad pa'i dbyangs kyis mchod rten la phyag 'tshal te/ gtsug lag khang der zhugs so/ /ji tsam na sgo khang na rgan zhugs zhig 'dug nas g.yon can de de'i rkang pa la phyag 'tshal te dri </text></item>
<item><p>156b7</p><section>'dul ba</section><text>bar brtsams pa/ 'phags pa gtsug lag khang snying dang mig 'phrog pa mtho ris kyi them skas su gyur pa 'di su'i lags/ bzhin bzangs khyim bdag che ge mo zhig gi yin no/ /'phags pa ci 'di gtsug </text></item>
<item><p>156b8</p><section>'dul ba</section><text>lag khang lags sam/ 'on te phongs pa lags/ bzhin bzangs gtsug lag khang ni ji lta bu yin/ phongs pa ni ji lta bu yin/ 'phags pa gang na yo byad phun sum tshogs pa ni gtsug lag khang lags so/ /</text></item>
<item><p>157a1</p><section>'dul ba</section><text>gang na yo byad ma mchis pa ni phongs pa lags so/ /bzhin bzangs 'o na 'di ni gtsug lag khang yin gyi phongs pa ma yin te/ 'di na yo byad phun sum tshogs pa yod kyi 'di na yo byad med pa ma yin no/ /'phags pa zas za ba ni </text></item>
<item><p>157a2</p><section>'dul ba</section><text>'ga' yang sa rdul mi za la/ gos dag gyon pa ni 'ga' yang shing shun dag mi gyon pas khyed cag la gos cung zad mchis sam/ rgan zhugs de drang po'i rang bzhin can yin pas des g.yon can de'i lag nas bzung ste gnas khang du </text></item>
<item><p>157a3</p><section>'dul ba</section><text>bcug nas smras pa/ bzhin bzangs gos kyi rdang gos dag gis phur shog cing 'dug pa la ltos/ 'phags pa ci 'di khyod kyi lags sam/ 'on te dge 'dun gyi lags/ bzhin bzangs 'di kho bo gang zag gi yin no/ /'phags pa </text></item>
<item><p>157a4</p><section>'dul ba</section><text>'o na khyod ni gor ma bkum par dge 'dun gyi gnas brtan nam/ chos sgrog pa zhig lags sam/ /bzhin bzangs kho bo ni dge 'dun gyi gnas brtan yang ma yin la/ chos sgrog pa yang ma yin te/ 'di ltar kho bo ni dge </text></item>
<item><p>157a5</p><section>'dul ba</section><text>'dun gsar bu dge tshul zhig yin no/ /'phags pa de ni mjal na 'di na dge 'dun gyi gnas mal cung zad mchis sam/ bzhin bzangs mang du yod de re shig kho bo'i byug ris su yang dngos po bdun po dag 'thob bo/ /</text></item>
<item><p>157a6</p><section>'dul ba</section><text>'phags pa de yang mjal gyis 'di zhu'o/ /gtsug lag khang 'di na gang la la 'tshal ma bgyid pa de ci rdza mkhan gyi snod du 'tshod dam/ 'on te zangs ma'i snod du 'tshod bzhin bzangs khyod kyis gnas khang 'di dag mthong ngam/</text></item>
<item><p>157a7</p><section>'dul ba</section><text>'phags pa mthong ngo / /bzhin bzangs gnas khang 'di zangs ma'i snod kyis gang zhing 'dug go/ /g.yon can des bsams pa/ legs par brid zin gyis da ni 'gro'o snyam nas g.yon can des smras pa/ 'phags pa khyod kyi dge ba'i </text></item>
<item><p>157a8</p><section>'dul ba</section><text>phyogs yongs su nyams pa ni bdag gi don yongs su nyams pa lags pas bdag slad kyis kyang mchi yis da ni mchi'o/ /bzhin bzangs de bzhin gyis shig /g.yon can des rgan zhugs de'i rkang pa la phyag 'tshal te song nas g.yon can de chom rkun pa </text></item>
<item><p>157b1</p><section>'dul ba</section><text>de dag gi drung du song ste smras pa/ pad ma'i mig can dag rdzas thams cad kyis gang ba'i gru bo che skams la 'dug gis phrogs shig /phrogs shig /de nas gcig gis smras pa/ de na 'khod pa'i rab tu byung ba drug bcu po dag ni 'phong gi slob </text></item>
<item><p>157b2</p><section>'dul ba</section><text>dpon sha stag yin zhes grags pas de bzhin du gzhom par mi nus kyis/ gang gis tshe de dag mtshan mo chos nyan pa de'i tshe gzhom mo/ /gzhan dag gis smras pa/ nyi ma gang la de dag gi chos nyan pa 'byung bar 'gyur/ des smras pa/ tshes brgyad dang </text></item>
<item><p>157b3</p><section>'dul ba</section><text>bcu bzhi la 'byung ste/ de la tshes brgyad ni thal zin pas tshes bcu bzhi la 'byung bar 'gyur ro/ /de dag sor mo dag gis nyi ma bgrang zhing 'khod 'khod pa nas ji tsam na tshes bcu bzhi la bab ste/ dge 'dun gyi gnas brtan gyis so sor thar </text></item>
<item><p>157b4</p><section>'dul ba</section><text>pa'i mdo bton te dge 'dun gyi gso sbyong byas nas chos sgrog pa seng ge'i khri la 'dzegs te/ 'di skad ces mi mchog 'dul ba kha lo sgyur mdzad pa/ /kun sbyor 'ching ba gcod pa de bzhin gshegs/ /dbang po zhi zhing nyer zhi zhi la mkhas/ /</text></item>
<item><p>157b5</p><section>'dul ba</section><text>mnyan yod bzhugs pa'i bka' bzhin byed la gsungs/ /zhes smra bar brtsams pa dang / g.yon can de dag gis sgo brdungs so/ /dge slong de dag gis tshor nas smras pa/ shes ldan dag khyed cag su yin/ 'phags pa dag bdag cag </text></item>
<item><p>157b6</p><section>'dul ba</section><text>rigs kyi bu dag go/ /dge slong rnams kyis bsams pa/ ri brags nas skye bo'i tshogs dag chos nyan du lhags gor ma chag gis sgo dbye'o snyam nas de dag gis sgo phye ba dang de dag zhugs so/ /ji tsam na gzhom par brtsams pa dang /</text></item>
<item><p>157b7</p><section>'dul ba</section><text>dge slong rnams kyis smras pa/ shes ldan dag khyed cag na re bdag cag rigs kyi bu dag go zhes zer na da nged cag 'jom par byed dam/ de dag gis smras pa/ 'phags pa dag bdag cag la ming gnyis te/ slad rol du ni </text></item>
<item><p>157b8</p><section>'dul ba</section><text>rigs kyi bu dag ces bgyi la/ nang du ni chom rkun pa dag ces bgyi'o/ /khyed cag ming 'dogs par byed pa ni nyams so/ /g.yon can de dag gis dge slong dag bcom ste dong nas/ dge slong bcom pa de dag gis gros byas pa/</text></item>
<item><p>158a1</p><section>'dul ba</section><text>tshe dang ldan pa dag bcom ldan 'das kyis lhag ma dang bcas par bzho bar bya'o zhes gsungs pas re shig khyim bdag 'di phyogs bzhi'i dge slong gi dge 'dun la sbyin du bcug ste yang ci bya/ bdag cag la sbyin du bcug ste yang ci byas/</text></item>
<item><p>158a2</p><section>'dul ba</section><text>bdag cag mnyan yod nyid du dong na der bdag cag re re la tshangs pa mtshungs par spyod pa dag gis chos gos dag gis mi phongs par byed par 'gyur ro zhes gros byas so/ /ji ltar 'dong bar bya/ mtshan mo 'gebs pas 'dong zhing </text></item>
<item><p>158a3</p><section>'dul ba</section><text>nyin mo thibs por zhugs te 'gro bar bya'o zhes de dag gis khyim bdag la yang ma bltas par dong ngo / /ji tsam na mthar gyis mnyan yod du phyin pa dang / dge slong dag nam gyi cha stod dang cha smad la mi nyal bar sbyor ba'i rjes su brtson </text></item>
<item><p>158a4</p><section>'dul ba</section><text>par gnas pa de dag gis dge slong de dag sgren mor sgo'i gam yo na rgyu ba mthong nas smras pa/ gcer bu sgre byi dag khyed cag 'dir ci 'dod/ 'di khyed kyi gtsug lag khang yang ma yin la 'dug gnas kyang ma yin no/ /de dag </text></item>
<item><p>158a5</p><section>'dul ba</section><text>gis smras pa/ tshe dang ldan pa dag bdag cag gcer bu dag ma yin no/ /'o na khyed su yin/ dge slong dag go/ /'di lta bu dag dge slong yin nam/ gang dag chom rkun po dag gis bcom pa de dag ji lta bu yin/ khyed cag ming ci/ sangs rgyas </text></item>
<item><p>158a6</p><section>'dul ba</section><text>'tsho'o/ /chos 'tsho'o/ /dge 'dun 'tsho'o/ /tshe dang ldan pa dag 'ongs pa legs so/ /'ongs pa legs so/ /zhes de dag gis sgo phye nas dge slong de dag 'jug tu bcug ste/ de dag la la las ni chos gos byin/ la las ni </text></item>
<item><p>158a7</p><section>'dul ba</section><text>sham thabs byin/ la las ni rngul zan byin/ la las ni lhung bzed byin/ la las ni chu tshags byin te/ bgo bsha' ji lta ba bzhin du thams cad bgo bsha' byas pa'i skabs de dge slong rnams kyis bcom ldan 'das la gsol </text></item>
<item><p>158a8</p><section>'dul ba</section><text>pa dang / bcom ldan 'das kyis bka' stsal pa/ mi shes pa la gtsug lag khang gi sgo gya tshom du dbye bar mi bya ste/ gal te 'ga' zhig mtshan mo sgo 'dod na de'i ming dang rus dri bar bya zhing gal te ngo shes na sgo dbye bar bya zhing /</text></item>
<item><p>158b1</p><section>'dul ba</section><text>ngo mi shes na sgo dbye bar mi bya'o/ /gzhan yang chos mnyan pa la bab pa'i tshe dge slong mel tse ba gzhag par bya zhing / gal te chom rkun pa 'ongs na gaN DI 'on cig /gaN DI the 'u 'on cig /dus kyi 'khor lo 'on cig /snam sbyar dang /</text></item>
<item><p>158b2</p><section>'dul ba</section><text>bdun pa dang / lnga pa dang / gtur bu dang / rgya cang dang / shur bu dang / lcag pod dang / shur bu phre'u 'on cig ces tsham ngam bya'o/ /gzhan yang ngas dge slong dge 'dun gyi gnas brtan gyi kun tu spyod pa'i chos dag bca' bar bya ste/ dge slong dge </text></item>
<item><p>158b3</p><section>'dul ba</section><text>'dun gyi gnas brtan gyis chos mnyan pa la bab pa'i tshe dge skos la tshe dang ldan pa khyod kyis gtsug lag khang gi sgo bcad dam/ so sor brtags sam/ chos smra ba la gsol ba btab bam/ bshang ba dang gci ba'i skyabs </text></item>
<item><p>158b4</p><section>'dul ba</section><text>byi dor byas sam zhes dri bar bya'o/ /dge slong dge 'dun gyi gnas brtan gyis kun tu spyod pa'i chos ji ltar bcas pa dag yang dag par blangs te 'jug par mi byed na 'gal tshabs can du 'gyur ro/ /de nas chom rkun pas bcom pa'i </text></item>
<item><p>158b5</p><section>'dul ba</section><text>dge slong de dag la dge slong rnams kyis smras pa/ tshe dang ldan pa dag kho bo cag gis khyed cag la bgo bsha' ji lta ba bzhin du bgo bsha' byas mod kyi 'on kyang da dung khyed cag chos gos dag gis brel gyis khyed cag khyim bdag gang </text></item>
<item><p>158b6</p><section>'dul ba</section><text>gi gtsug lag khang du bcom par gyur pa'i khyim bdag de ni dad pa can bzang ba dge ba'i bsams pa can yin pas de nyid kyi gtsug lag khang du deng shig dang de nyid kyis khyed la chos gos dag gis mi brel bar byed par 'gyur ro/ /</text></item>
<item><p>158b7</p><section>'dul ba</section><text>dge slong de dag mtha' gcig tu dong ste phan tshun gros bya bar brtsams pa/ tshe dang ldan pa dag tshangs par mtshungs par spyod pa 'di dag zer ba ni bzang ste/ bdag cag gis khyim bdag la ma bltas par 'ongs pas yang </text></item>
<item><p>158b8</p><section>'dul ba</section><text>phyir de nyid du dong na des bdag cag la chos gos dag gis bgo bsha' byed par 'gyur ba'i gnas kyang yod do/ /zhes de dag yang phyir der dong ngo / /de nas khyim bdag des mthong nas smras pa/</text></item>
<item><p>159a1</p><section>'dul ba</section><text>'phags pa dag ci'i slad du khyed kyis bdag la ma gzigs par bzhud/ dge slong de dag gis smras pa/ khyim bdag bcom ldan 'das kyis lhag ma dang bcas par bzho bar bya'o zhes gsungs pas des na bdag cag la blo byung ba </text></item>
<item><p>159a2</p><section>'dul ba</section><text>re shig khyim bdag 'di phyogs bzhi'i dge slong gi dge 'dun la sbyin du bcug ste yang ci bya/ bdag cag la sbyin du bcug ste yang ci byas/ bdag cag mnyan yod du dong na der bdag cag la tshangs pa mtshungs par spyod pa dag gis chos gos </text></item>
<item><p>159a3</p><section>'dul ba</section><text>dag gis mi phongs par byed par 'gyur ro snyam nas de'i phyir bdag cag mnyan yod du dong ngo / /khyim bdag gis smras pa/ 'phags pa dag gal te bdag gi gtsug lag khang bcom pas ci khyim na bdag dbang ba'i rdzas kyang bcom </text></item>
<item><p>159a4</p><section>'dul ba</section><text>snyam mam/ 'phags pa dag khyed cag gang gi slad du byon pa ni legs so/ /zhes khyim bdag des yang rgya cher gus pa dang bcas pas mkhos su phab ste dge slong re re la yang yo byad bcu gsum bcu gsum phul lo/ /chom </text></item>
<item><p>159a5</p><section>'dul ba</section><text>rkun pa de dag yang phyir 'ongs te gtsug lag khang gi sgo rdung bar byed pa dang / dge slong rnams kyis tshor nas de dag gis smras pa/ tshe dang ldan pa dag g.yon can de dag nyid lhags kyis tsham ngam gyis shig ces gaN DI 'on cig ces/ gaN </text></item>
<item><p>159a6</p><section>'dul ba</section><text>DI de'i the'u dang / dus kyi 'khor lo dang / snam sbyar dang / bdun pa dang / lnga pa dang / gtur bu dang / rgya cang dang / shur bu dang / lcag pod dang / shur bu phre'u 'on cig ces tsham ngam bya bar brtsams pa dang / g.yon can de </text></item>
<item><p>159a7</p><section>'dul ba</section><text>dag skrag ste 'byer bar brtsams pa na lhas tshigs su bcad pa smras pa/ legs gsungs rkang gnyis gtso bo thub pa yis/ /nyan thos rnams kyi tsham ngam gang bstan pa/ /tsham ngam rab brtson pa dag mchog yin gyi/ /</text></item>
<item><p>159a8</p><section>'dul ba</section><text>g.yon can g.yul la sdar ba go gyon pa/ /lnga brgya dag ni de lta ma yin no/ /g.yon can de dag la dge slong gi rgyus shes pa des smras pa/ shes ldan dag khyed cag ci'i phyir 'byer bar byed/ de dag gis smras pa/ khyed nyid na re/</text></item>
<item><p>159b1</p><section>'dul ba</section><text>'di na 'khod pa'i rab tu byung ba drug bcu po dag ni 'phong gi slob dpon sha stag yin no zhes zer bas ji ltar mi 'bros su rung / gzhan yang bdag cag gis gaN DI zhes bya ba la sogs pa'i mtshon de lta bu dag gi ming ni sngon lan 'ga' yang </text></item>
<item><p>159b2</p><section>'dul ba</section><text>ma thos so/ /des smras pa/ de dag ni mtshon ma yin no/ /'o na de dag ci yin/ re shig gaN DI zhes bya ba ni de dag gi brdung ba'o/ /gaN DI'i the'u zhes bya ba ni gang gis rdung bar byed pa'o/ /dus kyi 'khor lo ni dus yongs su gcod par </text></item>
<item><p>159b3</p><section>'dul ba</section><text>byed pa'o/ /snam sbyar dang / bdun pa dang / lnga pa zhes bya ba de dag ni chos gos dag gi ming ngo / /gtur bu zhes bya ba ni gang du de dag gzhug pa'o/ /rgya cang dang / shur bu dang / lcag pod dang / shur bu phre'u zhes bya ba de </text></item>
<item><p>159b4</p><section>'dul ba</section><text>dag gi ska rags kyi ming yin gyi khyed cag ma sdar bar yang phyir 'dong la gzhom par bya'o zhes smras nas/ de dag yang phyir log ste chom rkun pa'i dmag dpon gyis ya gad gtsugs te 'dzeg par brtsams pa dang / de na rgan </text></item>
<item><p>159b5</p><section>'dul ba</section><text>zhugs zhig mel tse bar bzhag pa des chom rkun pa'i dmag dpon 'dzeg pa mthong nas rgan zhugs des bsams pa/ g.yon can 'di dag ni gang dag gis bdag cag lhung bzed dang chos gos phrogs te sgrin mor bzhag </text></item>
<item><p>159b6</p><section>'dul ba</section><text>pa dag yin gyis/ gal te 'di dag la btang snyoms byas na yang 'di dag gis bdag cag gi lhung bzed dang chos gos phrogs te sgrin mor bzhag par 'gyur bas 'di dag bsdigs par bya'o snyam nas/ rgan zhugs des dal </text></item>
<item><p>159b7</p><section>'dul ba</section><text>bus khad kyis khad kyis song ste chom rkun pa'i dmag dpon de'i mgor gaN DI 'phangs pa dang de'i glad pa zhom nas de bsnun pa drag pos phog pas/ sdug bsngal gyi tshor ba dag gis nyen nas tshegs chen pos babs te cung zhig tu </text></item>
<item><p>159b8</p><section>'dul ba</section><text>song ba dang dus la bab bo/ /rgan zhugs des chom rkun pa chom rkun pa zhes ku co'i sgra phyung ba dang / dge slong rnams kyis chos nyan pa bcad de/ khang steng du 'dzegs nas smras pa/ chom rkun pa de dag gar dong / rgan zhugs </text></item>
<item><p>160a1</p><section>'dul ba</section><text>kyis smras pa/ phyogs 'dir ya gad btsugs te 'dzegs pa na kho bos bsdigs nas byer ro/ /dge slong rnams kyis smras pa/ gal te byer na legs so zhes de dag babs te/ ji tsam na mtshan mo nam nangs pa dang /</text></item>
<item><p>160a2</p><section>'dul ba</section><text>gtsug lag khang gi nyen kor so sor brtags par brtsams te/ chom rkun pa de dag 'dzegs par gyur pa'i phyogs de gang yin zhes de dag gis so sor brtags pa na khrag mthong ngo / /de dag khrag rjes su dong ba dang chom rkun pa'i dmag </text></item>
<item><p>160a3</p><section>'dul ba</section><text>dpon bsad pa mthong ngo / /mthong nas kyang bslab pa 'khrugs pa'i 'jigs pas skrag ste smra bar brtsams pa/ tshe dang ldan pa dag bdag cag sngon ma bcom gyis bdag cag gang gis pham par gyur pa'i ltung ba byung bas da ni bcom par </text></item>
<item><p>160a4</p><section>'dul ba</section><text>gyur to zhes de dag 'gyod pa skyes pa'i skabs de bcom ldan 'das la gsol pa dang / bcom ldan 'das kyis bka' stsal pa/ dge slong dag khyed la ni ltung ba med de/ yang dge slong gis ci nas kyang 'di la bsnun pas bsnun </text></item>
<item><p>160a5</p><section>'dul ba</section><text>par bya'o snyam pa de lta bu'i sems kyis 'phang bar mi bya bar 'di ltar glo 'am rgyab logs su 'phang bar bya zhing bsdigs pa bskyed pa'i phyir tsham ngam bya'o/ /dge slong gis ci nas kyang bsnun pas bsnun par bya'o snyam pa de lta bu'i </text></item>
<item><p>160a6</p><section>'dul ba</section><text>sems kyis 'phen par byed na 'gal tshabs can du 'gyur ro/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag gcig 'dug </text></item>
<item><p>160a7</p><section>'dul ba</section><text>pa des rigs mnyam pa las chung ma blangs te/ de de dang lhan cig rtse bar byed/ dga' bar byed/ dga' mgur spyod par byed do/ /rtse bar byed/ dga' bar byed/ dga' mgur spyod par byed pa de'i chung ma la dus gzhan na </text></item>
<item><p>160a8</p><section>'dul ba</section><text>sems can zhugs par gyur nas/ de zla ba brgyad dam dgu 'das te btsas pa las khye'u zhig byung nas de bsrings shing bskyed de chen por gyur to/ /ji tsam dus gzhan zhig na khyim bdag de nye du zad par gyur cing nor dang </text></item>
<item><p>160b1</p><section>'dul ba</section><text>longs spyod kyang zad par gyur/ de'i chung ma yang dus la bab nas des bu la smras pa/ bu kho bos ni rgas pa'i gnas skabs su nor sgrub tu 'gro mi nus kyis rab tu 'byung du 'gro'o/ /bus smras pa/ yab gal te de lta na bdag kyang rab tu 'byung ngo / /</text></item>
<item><p>160b2</p><section>'dul ba</section><text>bu legs so/ /zhes des khye'u de khrid de rgyal byed kyi tshal du song nas dge slong gi drung du song ste rkang pa gnyis la phyag 'tshal nas smras pa/ 'phags pa bdag rab tu 'byung bar 'tshal lo/ /dge slong des smras pa/ ci khye'u 'di yang rab tu </text></item>
<item><p>160b3</p><section>'dul ba</section><text>'byung ngam/ 'phags pa rab tu 'byung ngo / /dge slong de khye'u de 'dod pas de bu dang bcas te rab tu byung ngo / /chos nyid kyis na rgan pa'i mtha' nas rnyed pa 'thob la/ gzhon pa'i mtha' nas las su bsko ba yin pas rgan zhugs </text></item>
<item><p>160b4</p><section>'dul ba</section><text>kyi bu rtag tu las su sko bar byed nas/ des pha la smras pa/ yab bdag cag gnyis gang cung zad zil gyis non pa de thams cad thos pa nyung ba las gyur pa lags kyis bzhengs shig dang / skol cag gnyis yul gzhan du bzhud </text></item>
<item><p>160b5</p><section>'dul ba</section><text>la thos pa gzung bar bgyi'o/ /rgan zhugs kyis smras pa/ bu legs kyis 'dong ngo zhes de gnyis yul gzhan du dong ngo / /'on kyang gzhon pa'i mtha' nyid nas las su bsko bas de gnyis son ma thag kho nar las su bsko bar bskos pa </text></item>
<item><p>160b6</p><section>'dul ba</section><text>dang / bus rgan zhugs la smras pa/ yab mnyan yod na las su bsko ba mchis su lags kyang de na bcom ldan 'das chos kyi rje mngon sum du bzhugs shing dus dang dus su dge slong che ge mo zhig gis ni dgra bcom pa nyid mngon du byas </text></item>
<item><p>160b7</p><section>'dul ba</section><text>so/ /che ge mo zhig gis ni mi sdug pa'i bar grub bo zhes shes pa brda sprod pa yang thos par 'gyur/ rgyal po yang bstan pa la shin du dad cing btsun mo phreng ldan ma dang rgyal rigs dbyar tshul ma dang / bla mkhyen drang srong byin dang / rnying pa dang /</text></item>
<item><p>160b8</p><section>'dul ba</section><text>dge bsnyen ma sa ga dang / ri dgas 'dzin gyi ma dang / gzhan yang dad pa can mang du mchis pas/ de na zang zing gi longs spyod dang / chos kyi longs spyod chen po yang mchis kyis/ der bzhud do zhes smras nas/</text></item>
<item><p>161a1</p><section>'dul ba</section><text>de gnyis ci dga' bar ljongs su 'khod nas mnyan yod ga la ba der rgyu zhing dong ba na mthar gyis rgyu zhing 'dong ba'i tshe mnyan yod du phyir phyin to/ /ji tsam na rgyal byed kyi tshal dang nye bar phyin pa na gaN DI yang brdungs nas bus smras pa/</text></item>
<item><p>161a2</p><section>'dul ba</section><text>yang gtsug lag khang du gaN DI brdungs kyis myur ba myur bar bzhud do/ /rgan zhugs des rgas par gyur pas shin du ngal zhing 'gro mi nus pas de dal bus 'gro ba na bus de'i gnya' ba nas bzung ste phul ba dang / rgan zhugs des myur ba myur bar </text></item>
<item><p>161a3</p><section>'dul ba</section><text>'gro bar brtsams so/ /bus bsams pa/ thabs 'di ni bzang po zhig yin gyis yang phul bar bya'o snyam nas/ bus des rgan zhugs de yang de bzhin du phul ba dang / rgan zhugs de sa la khas bub du sgyel nas de'i kha phang los glogs </text></item>
<item><p>161a4</p><section>'dul ba</section><text>pa'i sas gang ste dus la bab bo/ /bu des ngud mos btab ste rgan zhugs kyi ro de lam gyi mtha' gcig tu bor ro/ /de nas bu des lhung bzed dang chos gos khyer te rgyal byed kyi tshal du song ba dang / dge slong rnams kyis de </text></item>
<item><p>161a5</p><section>'dul ba</section><text>mthong nas smras pa/ rgan zhugs kyi bu 'ongs pa legs so/ /'ongs pa legs so/ /khyod kyi rgan zhugs de ga la 'dug ces dris pa dang / gsar bu des ngu bar brtsams so/ /dge slong rnams kyis smras pa/ bu ci'i </text></item>
<item><p>161a6</p><section>'dul ba</section><text>phyir ngu bar byed/ gsar bu des smras pa/ bdag gi rgan zhugs de dus la bab bo/ /dge slong de dag gis smras pa/ bu 'du byed thams cad kyi chos de lta bu yin la khyod ni legs par gsungs pa'i chos 'dul ba la </text></item>
<item><p>161a7</p><section>'dul ba</section><text>rab tu byung ba yin pas mya ngan ma byed cig /gsar bu des smras pa/ de bdag gis bsad do/ /dge slong de dag gis smras pa/ bu 'o na khyod kyis mtshams med pa'i las gang yin pa yang byas la pham par 'gyur ba'i </text></item>
<item><p>161a8</p><section>'dul ba</section><text>ltung ba gang yin pa yang byung bas yun ring por sems can dmyal ba chen po mnar med par gnas par 'gyur bas da ngu ba'i rigs so zhes zer ba'i skabs de dge slong rnams kyis bcom ldan 'das la gsol pa dang /</text></item>
<item><p>161b1</p><section>'dul ba</section><text>bcom ldan 'das kyis bka' stsal pa/ dge slong dag dge slong de la ni ltung ba med de/ yang dge slong lam du zhugs pas dge slong lam gyis dub pa phul bar mi bya'o/ /ngas dge slong lam du zhugs pa'i kun du spyod pa'i chos dag bca' bar bya ste/</text></item>
<item><p>161b2</p><section>'dul ba</section><text>dge slong lam du zhugs pas dge slong lam gyis dub pa ngal sor gzhug par bya/ chos gos gsum dang / lhung bzed dang / chu tshags dang / lhung bzed kyi snod dang / bar bur snod kyi rdzas blang bar bya'o/ /dus shes par bya ste/</text></item>
<item><p>161b3</p><section>'dul ba</section><text>gal te 'gro nus na de lta na legs/ gal te mi nus na ches sngar song ste/ lhung bzed bkru bar bya/ gos gzhag par bya/ snod dag byin len byed du bcug nas so sor brtag par bya'o/ /gal te 'ong mi nus na zas mnos te bsu </text></item>
<item><p>161b4</p><section>'dul ba</section><text>bar bya'o/ /dus ma yin na skom gyis bsu bar bya'o/ /dge slong lam du zhugs pas kun tu spyod pa'i chos ji ltar bcas pa dag yang dag par blangs te 'jug par mi byed na 'gal tshabs can du 'gyur ro/ /dge slong </text></item>
<item><p>161b5</p><section>'dul ba</section><text>rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa rgan zhugs kyis bu 'dis pha srog dang bral yang mtshams ma mchis pa'i kha na ma tho bas kyang ma reg la/ pham par </text></item>
<item><p>161b6</p><section>'dul ba</section><text>'gyur ba'i ltung ba yang ma byung ba la gzigs/ bcom ldan 'das kyis bka' stsal pa/ dge slong dag da ltar 'ba' shig tu ma zad de 'di ltar 'das pa'i dus na yang 'dis pha srog dang phral yang mtshams med pa'i kha na ma tho bas ma </text></item>
<item><p>161b7</p><section>'dul ba</section><text>reg ste de nyon cig /dge slong dag sngon byung ba 'das pa'i dus na ri brags shig na btso blag mkhan zhig 'dug pa des rigs mnyam pa las chung ma blangs te/ de de dang lhan cig rtse bar byed/ dga' bar byed/ dga' mgur spyod </text></item>
<item><p>161b8</p><section>'dul ba</section><text>par byed do/ /rtse bar byed/ dga' bar byed/ dga' mgur spyod par byed pa de'i chung ma las bu byung nas de bsrings shing bskyed de chen por gyur to/ /ji tsam dus gzhan zhig na ri brags der dus ston byung nas de la gos bkru bshal bya ba </text></item>
<item><p>162a1</p><section>'dul ba</section><text>mang po dag byung ba dang des bu la smras pa/ bu gos mang po dag bkru bshal bya dgos pas kho bo khyim du song ste zan za mi nus kyi tshur shog gos dag khyer te 'dong ngo / /phyir song la zas khyer te shog shig /de bu dang lhan </text></item>
<item><p>162a2</p><section>'dul ba</section><text>cig gos dag khyer te song ngo / /bu phyir song ste zan khyer te 'ongs nas des zan zos te smras pa/ bu kho bo ngal gyis nyal lo/ /khyod re shig gos dag bkru bshal gyis shig /bus smras pa/ de ltar bgyi'o/ /btso blag mkhan de phyogs </text></item>
<item><p>162a3</p><section>'dul ba</section><text>gcig tu glos phab ste gnyid log go/ /de spyi cher zhig yin pas de'i mgo la sbrang bu chags so/ /ji tsam na btso blag mkhan gyi bu des gos dag bkru bshal byas nas pha'i gan du song ba dang pha'i mgo la sbrang bu chags pa mthong nas </text></item>
<item><p>162a4</p><section>'dul ba</section><text>des bskrad par brtsams pa dang / sbrang bu khrag gis myos pa 'phur du ma btub nas bu de mi bzod pa skyes te bsams pa/ sbrang bu 'dis bdag gi pha gson bzhin du khrag 'thung bar byed kyis gsad par bya'o snyam nas/ bu des de la </text></item>
<item><p>162a5</p><section>'dul ba</section><text>spang leb kyis bsnun pa dang / /sbrang bu de ni bros te song gi pha'i glad pa zhom nas de dus la bab pa dang / lhas tshigs su bcad pa smras pa/ dgra bo blo gros ldan pa mchog yin te/ /mdza' bshes blo gros bral ba de lta min/ /</text></item>
<item><p>162a6</p><section>'dul ba</section><text>blo gros chung ngus sbrang bu gsad snyam nas/ /tho bas pha yi glad pa bcom par gyur/ /dge slong dag ji snyam du sems/ de'i tshe de'i dus na btso blag mkhan gang yin pa de ni rgan zhugs 'di nyid yin no/ /de'i tshe de'i dus na </text></item>
<item><p>162a7</p><section>'dul ba</section><text>btso blag mkhan gyi bu gang yin pa de ni rgan zhugs kyi bu 'di nyid yin te/ 'dis de'i tshe yang pha srog dang phral yang mtshams med pa'i kha na ma tho bas ma reg la/ da ltar yang pha srog dang phral yang mtshams med pa'i kha na ma tho bas </text></item>
<item><p>162a8</p><section>'dul ba</section><text>kyang ma reg la pham par 'gyur ba'i ltung ba yang ma byung ngo / /las dang po pa dang / smyos pa dang / sems 'khrugs pa dang / tshor ba dag gis nyen pa la ni ltung ba med do/ /pham par 'gyur ba gsum pa rdzogs s+ho// //</text></item>
<item><p>162b1</p><section>'dul ba</section><text>sangs rgyas bcom ldan 'das yangs pa can spre'u rdzing gi 'gram na khang pa brtsegs pa'i khang bzangs na bzhugs so/ /de'i tshe na nya pa lnga brgya chu klung yid 'ong ldan la rten cing 'khod do/ /de dag la rgya mo spyod pa dang / spyod pa chen mo zhes bya ba </text></item>
<item><p>162b2</p><section>'dul ba</section><text>gnyis shig yod do/ /de dag lan 'ga' ni rgya mo spyod pa 'dzud par byed la/ lan 'ga' ni spyod pa chen mo 'dzud par byed de/ gang gi tshe nya dag nyo ba med pa de'i tshe na rgya mo spyod pa 'dzud par byed la/ gang gi tshe nya dag nyo ba yod pa de'i tshe ni spyod pa chen mo </text></item>
<item><p>162b3</p><section>'dul ba</section><text>'dzud par byed do/ /ji tsam dus gzhan zhig na yangs pa can du dus ston byung nas/ de dag gis rgya mo gnyis ka bcug ste/ nyis brgya lnga bcus ni rgya mo spyod pa bcug /nyis brgya lnga bcus ni spyod pa chen po bcug go/ /gang dag gis rgya mo spyod pa </text></item>
<item><p>162b4</p><section>'dul ba</section><text>bcug pa de dag gis ni nya dang / rus sbal dang / sbal pa dang / chu srin byis pa gsod dang / nya khyi ba la sogs mang po dag 'di lta ste/ dper na til dang / 'bras thug po che dang / rgya shug dang / rgya sran la sogs pa bzhin du phung po chen por rnam par bzhag </text></item>
<item><p>162b5</p><section>'dul ba</section><text>go/ /gang dag gis rgya mo spyod pa chen mo bcug pa de dag gis ni rgya mtsho chan po nas chu klung yid 'ong ldan du zhugs pa chu srin nya'i rigs bong tshod chen po nyal ba zin nas de dag gis de drang bar brtsams so/ /de dag gis drangs pa na de sad nas nya pa </text></item>
<item><p>162b6</p><section>'dul ba</section><text>nyis brgya lnga bcu po de dag dang rgya mo spyod pa chen mo khyer te rgyun phyogs su zhugs so/ /nya pa de dag gis nya pa nyis brgya lnga bcu po gzhan dag la shes ldan dag rgya mo spyod pa chen mo dang bdag cag khyer gyis ra mda' zlog shig ces byas so/ /</text></item>
<item><p>162b7</p><section>'dul ba</section><text>de dag gis thos nas nya pa nyis brgya lnga bcu po gzhan dag kyang lhags te de nyid la rub pa dang des nya pa lnga brgya dang rgya mo spyod pa chen mo khyer te rgyun phyogs su zhugs nas gzung bar ma nus so/ /skyabs med pa de dag gis kun du shes </text></item>
<item><p>162b8</p><section>'dul ba</section><text>ldan dag rgya mo spyod pa chen mo dang bdag cag khyer gyis grogs gyis shig ces ra mda' bzlog pa dang las ma mthong ba'i mi ba lang rdzi dag dang / phyugs rdzi dag dang / shing thun dag dang / rtswa thun dag dang / lam gyis 'tsho ba dag dang / lam gol bas 'tsho ba'i mi dag dang /</text></item>
<item><p>163a1</p><section>'dul ba</section><text>gzhan yang srog chags brgya stong phrag du ma dag log nas de dag gis lus smas pa dang / rnam par smas pa dag gis rgya mo ral pa dang rab tu ral pas chu srin de chu nas skam la phyung ngo / /de la mgo bcwa brgyad dang / mig sum cu rtsa drug </text></item>
<item><p>163a2</p><section>'dul ba</section><text>yod de/ de'i mgo la la ni glang po che'i mgo 'dra/ la la ni rta'i mgo 'dra/ la la ni rnga mo'i mgo dang / bong bu'i mgo dang / ba lang gi mgo dang / spre'u yi mgo dang / seng ge'i mgo dang / stag gi mgo dang / dom gyi mgo dang / dred mo'i mgo dang /</text></item>
<item><p>163a3</p><section>'dul ba</section><text>gung gi mgo dang / byi la'i mgo dang / ra'i mgo dang / lug gi mgo dang / ri dgas kyi mgo dang / ma he'i mgo dang / phag gi mgo dang / khyi'i mgo 'dra'o/ /kun du chu klung yid 'ong ldan pa'i nya pa lnga brgyas rgya mtsho chen po nas chu klung yid </text></item>
<item><p>163a4</p><section>'dul ba</section><text>'ong ldan du zhugs pa'i chu srin nya'i rigs bong tshod chen po zhig rgya mo spyod pa chen mos zin te/ chu nas skam la phyung zhing de la mgo bcwa brgyad dang mig sum cu rtsa drug yod do zhes sgras khyab par gyur to/ /de thos nas srog chags brgya </text></item>
<item><p>163a5</p><section>'dul ba</section><text>stong phrag du ma dag chu klung yid 'ong ldan gyi 'gram du lhags te/ kha cig ni ltad mo skyes par gyur/ kha cig ni sngon gyi dge ba'i rtsa ba dag gis bskul bar gyur to/ /rdzogs byed la sogs pa'i ston pa drug po yangs pa can na rten </text></item>
<item><p>163a6</p><section>'dul ba</section><text>cing gnas pa dag kyang ltad mo skyes te der lhags so/ /skye bo'i tshogs chen po yang ya mtshan skyes te mig tshugs su rtog cing shes ldan dag 'di'i mgo la la ni glang po che'i mgo 'dra la de nas rtog par byed/ de'i mgo </text></item>
<item><p>163a7</p><section>'dul ba</section><text>la la ni khyi'i bar gyi mgo 'dra la de nas rtog par byed do zhes zer ro/ /de'i skabs su sangs rgyas bcom ldan 'das rnams la ni mi mkhyen pa dang / mi gzigs pa dang / ma rig pa dang / rnam par mi mkhyen pa cung zad kyang mi </text></item>
<item><p>163a8</p><section>'dul ba</section><text>mnga' bas sangs rgyas bcom ldan 'das thugs rje chen po dang ldan pa/ 'jig rten la phan par bzhugs pa/ bsrung ba gcig pu pa/ nyag gcig dpa' ba/ gnyis pa med pa/ gnyis su mi gsung ba/ zhi gnas dang lhag mthong gis bzhugs </text></item>
<item><p>163b1</p><section>'dul ba</section><text>pa rig pa gsum gsal bar mdzad pa/ bslab pa gsum la legs par bslabs pa/ dul ba'i gnas gsum gyi gzhi la mkhas pa/ chu bo bzhi las rgal ba/ rdzu 'phrul gyi rkang pa bzhis spyod pa'i gzhi la legs par gnas pa/ bsdu ba'i </text></item>
<item><p>163b2</p><section>'dul ba</section><text>dngos po bzhi la yun ring po nas yongs su sbyangs pa mdzad pa/ mi 'jigs pa bzhis bsnyengs pa mi mnga' ba/ yan lag lnga spangs pa/ 'gro ba lnga las yang dag par 'das pa/ yan lag drug dang ldan pa/ pha rol tu phyin pa drug yongs su </text></item>
<item><p>163b3</p><section>'dul ba</section><text>rdzogs pa/ rtag tu gnas pa drug gis gnas pa/ byang chub kyi yan lag bdun gyi me tog gis phyug pa/ lam gyi yan lag brgyad ston pa/ mthar gyis snyoms par 'jug pa dgu la mkhas pa/ stobs bcu'i stobs dang ldan pa/ phyogs </text></item>
<item><p>163b4</p><section>'dul ba</section><text>bcur snyan pas yang dag par rgyas pa/ brgya phrag bcur dbang bsgyur ba las khyad par du 'phags pa rnams kyi chos nyid ni nyin lan gsum/ mtshan lan gsum sangs rgyas kyi spyan gyis 'jig rten la rnam par gzigs nas gang ni </text></item>
<item><p>163b5</p><section>'dul ba</section><text>nyams par 'gyur/ gang ni 'phel bar 'gyur/ gang ni gnod par gyur/ gang ni nyam nga bar gyur/ gang ni mi bde bar gyur/ gang ni gnod pa dang / nyam nga ba dang / mi bde bar gyur/ gang ni ngan song la gzhol/ gang ni ngan song la bab/ gang ni ngan song la </text></item>
<item><p>163b6</p><section>'dul ba</section><text>'bab/ ngas gang ni ngan song gi lam nas bslangs te mtho ris dang / thar pa dang / 'bras bu la gzhag par bya/ 'dod pa'i 'dam du bying pa gang gi lag nas ni drang bar bya/ 'phags pa'i nor gyi dbyig dang bral ba gang ni </text></item>
<item><p>163b7</p><section>'dul ba</section><text>'phags pa'i nor gyi dbang phyug la gzhag par bya/ gang gi sangs rgyas 'byung bas brgyan pa'i 'jig rten rnams 'bras bu dang bcas par bya/ gang gi dge ba'i rtsa ba dag ma bskyed pa ni bskyed par bya/ gang gi dge ba'i rtsa ba dag bskyed pa </text></item>
<item><p>163b8</p><section>'dul ba</section><text>ni yongs su smin par bya/ yongs su smin pa gang yin pa ni rnam par grol bar bya zhes mkhyen pa dang / gzigs pa 'jug go/ /smras pa/ chu srin gnas kyi dug can pa/ /dus las 'da' bar 'gyur srid kyi/ /sangs rgyas gdul la byams pa ni/ /dus las 'da' </text></item>
<item><p>164a1</p><section>'dul ba</section><text>bar mi 'gyur ro/ /ji ltar ma ni bu sdug gcig pu la/ /rtog cing de srog srung bar byed pa ltar/ /de bzhin gshegs pa 'ang gdul ba'i skye bo la/ /rtog par mdzad cing de srog srung bar mdzad/ /kun mkhyen rgyud la mnga' ba'i </text></item>
<item><p>164a2</p><section>'dul ba</section><text>thugs rje yi/ /gzhon ma gdul ba'i be'u tshol mi skyo ste/ /srid dang ngan 'gros nyams la byams pa ni/ /rab byams be'u la byams pa'i ba bzhin no/ /bcom ldan 'das kyis dgongs pa/ chu srin nya'i rigs gnod pa dang / nyam nga ba </text></item>
<item><p>164a3</p><section>'dul ba</section><text>dang / mi bde ba thob par gyur pa 'di ni sngon gyi sangs rgyas dag la bya ba lhag par byas pa yin gyis/ ngas chu srin nya'i rigs 'di la rten te gdul bar gyur pa'i rgya mo chen mo drang bar byas/ de'i phyir chu klung yid 'ong ldan gyi 'gram du 'gro'o </text></item>
<item><p>164a4</p><section>'dul ba</section><text>snyam mo/ /sangs rgyas bcom ldan 'das 'tsho zhing bzhugs la gson zhing gzhes pa rnams kyi chos nyid ni gdul bar gyur pa'i skye bo la rjes su thugs brtse bas dus dang dus su sems can dmyal ba rgyur gshegs pa dang / dud </text></item>
<item><p>164a5</p><section>'dul ba</section><text>'gro rgyu ba dang / yi dgas rgyu ba dang / lha rgyu ba dang / ljongs rgyu ba dang / chu klung rgyu ba dang / ri rgyu ba dang / dur khrod rgyu ba dang / gtsug lag khang rgyur gshegs pas don 'dir ni sangs rgyas bcom ldan 'das chu klung rgyur gshegs </text></item>
<item><p>164a6</p><section>'dul ba</section><text>par bzhed nas 'dzum pa mdzad do/ /chos nyid kyis ni gang gi tshe sangs rgyas bcom ldan 'das rnams 'dzum pa mdzad pa de'i tshe na zhal nas 'od zer sngon po dang / ser po dang / dmar po dang / dkar po dang / btsod kha dang / shel dang /</text></item>
<item><p>164a7</p><section>'dul ba</section><text>dngul gyi kha dog lta bu dag byung nas kha cig ni 'og logs su 'dong / kha cig ni steng logs su 'dong bas gang dag 'og logs su 'dong ba de dag ni sems can dmyal ba yang sos dang / thig nag dang / bsdus gzhom dang / ngu 'bod dang / ngu 'bod </text></item>
<item><p>164a8</p><section>'dul ba</section><text>chen po dang / tsha ba dang / rab tu tsha ba dang / mnar med pa dang / chu bur can dang / chu bur rdol ba dang / so thams thams dang / kye hud zer ba dang / a chu zer ba dang / ut+pal ltar gas pa dang / pad ma ltar gas pa dang / pad ma ltar gas pa chen por dong ste/ sems can dmyal ba tsha ba gang </text></item>
<item><p>164b1</p><section>'dul ba</section><text>dag yin pa de dag tu ni bsil bar gyur te 'bab par byed la/ sems can dmyal ba grang ba gang yin pa de dag tu ni dro bar gyur te 'bab par byed do/ /des sems can de dag gi gnod pa'i bye brag dag rgyun gcod par byed cing de dag 'di snyam </text></item>
<item><p>164b2</p><section>'dul ba</section><text>du shes ldan dag ci bdag cag 'di nas shi 'phos sam/ 'on te gzhan du skyes snyam du sems so/ /de dag dad pa bskyed par bya ba'i phyir bcom ldan 'das kyis sprul pa gtong bar mdzad de/ de dag gis sprul pa mthong nas 'di snyam du shes </text></item>
<item><p>164b3</p><section>'dul ba</section><text>ldan dag bdag cag 'di nas shi 'phos pa yang ma yin la/ gzhan du skyes pa yang ma yin te/ 'di ltar sems can sngon ma mthong ba 'di'i mthus bdag cag gi gnod pa'i bye brag dag rgyun chad par gyur to snyam du sems so/ /de dag sprul pa </text></item>
<item><p>164b4</p><section>'dul ba</section><text>la sems mngon par dad par gyur nas sems can dmyal ba myong bar 'gyur ba'i las de zad par byas nas gang du bden pa dag gi snod du gyur par 'gyur ba'i lha dang mi rnams kyi nang du nying mtshams sbyor ba len par byed do/ /gang dag steng logs </text></item>
<item><p>164b5</p><section>'dul ba</section><text>su 'dong ba de dag ni rgyal chen bzhi pa dang / sum cu rtsa gsum pa dang / 'thab bral dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs pa'i mdun na 'don dang / tshangs chen dang / 'od chung dang /</text></item>
<item><p>164b6</p><section>'dul ba</section><text>tshad med 'od dang / 'od gsal dang / dge chung dang / tshad med dge dang / dge rgyas dang / sprin med dang / bsod nams skyes dang / 'bras bu che dang / mi che dang / mi gdung ba dang / gya nom snang dang / shin tu mthong dang / 'og min gyi lha rnams </text></item>
<item><p>164b7</p><section>'dul ba</section><text>kyi nang du dong nas mi rtag pa dang / sdug bsngal ba dang / stong pa dang / bdag med pa zhes bya ba'i sgra sgrog par byed cing tshigs su bcad pa gnyis po/ brtsams par bya zhing 'byung bar bya/ /sangs rgyas bstan la 'jug par bya/ /'dam bu'i khyim </text></item>
<item><p>164b8</p><section>'dul ba</section><text>la glang chen bzhin/ /'chi bdag sde ni gzhom par bya/ /gang zhig rab tu bag yod par/ /chos 'dul 'di la spyod 'gyur ba/ /skye ba'i 'khor ba rab spangs nas/ /sdug bsngal tha mar byed par 'gyur/ /zhes bya ba yang smras so/ /de nas </text></item>
<item><p>165a1</p><section>'dul ba</section><text>'od zer de dag stong gsum gyi stong chen po'i 'jig rten gyi khams byul nas bcom ldan 'das nyid kyi slad bzhin slad bzhin du rjes su 'dong ste/ de la gal te bcom ldan 'das 'das pa'i lung ston par bzhed na ni bcom </text></item>
<item><p>165a2</p><section>'dul ba</section><text>ldan 'das kyi snam logs su nub par 'gyur ro/ /ma 'ongs pa'i las lung ston par bzhed na ni mdun logs su nub par 'gyur/ sems can dmyal bar skye bar lung ston par bzhed na ni zhabs kyi mthil du nub par 'gyur/ dud 'gror </text></item>
<item><p>165a3</p><section>'dul ba</section><text>skye bar lung ston par bzhed na ni long bur nub par 'gyur/ yi dgas su skye bar lung ston par bzhed na ni zhabs kyi mthe bor nub par 'gyur/ mir skye bar lung ston par bzhed na ni pus mor nub par 'gyur/ stobs kyi 'khor los sgyur ba'i </text></item>
<item><p>165a4</p><section>'dul ba</section><text>rgyal srid lung ston par bzhed na ni phyag mthil g.yon par nub par 'gyur/ 'khor los sgyur ba'i rgyal srid lung ston par bzhed na ni phyag mthil g.yas par nub par 'gyur/ lhar skye bar lung ston par bzhed na ni lte bar nub par 'gyur/</text></item>
<item><p>165a5</p><section>'dul ba</section><text>nyan thos kyi byang chub lung ston par bzhed na ni zhal du nub par 'gyur/ rang sangs rgyas kyi byang chub lung ston par bzhed na ni mdzod spur nub par 'gyur/ bla na med pa yang dag par rdzogs pa'i byang chub du lung ston par bzhed na ni gtsug tor tu nub </text></item>
<item><p>165a6</p><section>'dul ba</section><text>par 'gyur ro/ /de nas 'od zer de dag gis bcom ldan 'das la lan gsum bskor ba byas te bcom ldan 'das kyi lte bar nub bo/ /de nas tshe dang ldan pa kun dga' bos thal mo sbyar te bcom ldan 'das la zhus pa/ btsun pa </text></item>
<item><p>165a7</p><section>'dul ba</section><text>de bzhin gshegs pa dgra bcom pa yang dag par rdzogs pa'i sangs rgyas rnams ni rgyu ma mchis rkyen ma mchis par 'dzum pa mi mdzad na/ btsun pa 'dzum pa mdzad pa'i rgyu ni gang lags/ rkyen ni gang lags/ tshigs su bcad pa yang </text></item>
<item><p>165a8</p><section>'dul ba</section><text>gsol pa/ kha dog sna tshogs stong gis bkra ba yi/ /tshogs rnams zhal gyi sgo nas byung gyur te/ /de yis phyogs rnams thams cad snang bgyis pa/ /nyi gdugs bdal bar gyur pa ji bzhin no/ /rgod bral zhum dang rgyags pa </text></item>
<item><p>165b1</p><section>'dul ba</section><text>rab spangs pa/ /sangs rgyas 'gro ba mchog gi rgyur gyur pa/ /rgyal ba dgra thul byed rgyu ma mchis par/ /rtsa lag dung ltar dkar 'dzum ston mi mdzad/ /de slad bstan pa rang blos dus mkhyen nas/ /thub pa khyu mchog dge sbyong skye dbang po/ /</text></item>
<item><p>165b2</p><section>'dul ba</section><text>nyan pa'i skye bo som nyi ldan rnams la/ /the tshom skyes pa gsung tshig brtan pa dang / /dam pa dge ba dag gis bsal du gsol/ /tshwa chu ri rgyal lta bur brtan pa yi/ /sangs rgyas mgon rnams glo bur 'dzum mi ston/ /bstan pa ci slad </text></item>
<item><p>165b3</p><section>'dul ba</section><text>'dzum pa ston mdzad pa/ /skye bo'i tshogs rnams de ni nyan par 'tshal/ /bcom ldan 'das kyis bka' stsal pa/ kun dga' bo de de bzhin no/ /de de bzhin te/ kun dga' bo de bzhin gshegs pa dgra bcom pa yang dag par rdzogs </text></item>
<item><p>165b4</p><section>'dul ba</section><text>pa'i sangs rgyas rnams ni rgyu med rkyen med par 'dzum pa mi mdzad kyis/ kun dga' bo song la dge slong rnams la dge slong dag de bzhin gshegs pa chu klung rgyur gshegs bzhed kyis/ khyed cag las gang de bzhin gshegs pa dang </text></item>
<item><p>165b5</p><section>'dul ba</section><text>thabs gcig du chu klung rgyur 'gro bar spro ba des chos gos dag long shig ces bsgo shig /tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas dge slong rnams la smras pa/ tshe dang ldan pa </text></item>
<item><p>165b6</p><section>'dul ba</section><text>dag bcom ldan 'das chu klung rgyur gshegs bzhed kyis/ khyed cag las gang bcom ldan 'das dang thabs gcig tu chu klung rgyur 'gro bar spro ba des chos gos dag long shig / //'dul ba </text></item>
<item><p>165b7</p><section>'dul ba</section><text>rnam par 'byed pa/ bam po bcu gnyis pa/ de nas bcom ldan 'das dul ba 'khor dul ba dang ldan pa/ zhi ba 'khor zhi ba dang ldan pa/ grol ba 'khor grol ba dang ldan pa/</text></item>
<item><p>165b8</p><section>'dul ba</section><text>dbugs phyin pa 'khor dbugs phyin pa dang ldan pa/ thul ba 'khor thul ba dang ldan pa/ dgra bcom pa 'khor dgra bcom pa dang ldan pa/ 'dod chags dang bral ba 'khor 'dod chags dang bral ba dang ldan pa </text></item>
<item><p>166a1</p><section>'dul ba</section><text>mdzes pa 'khor mdzes pa dang ldan pa/ khyu mchog ltar ba lang gi tshogs kyis yongs su bskor ba/ glang po che ltar glang po che'i phru gu'i tshogs kyis yongs su bskor ba/ seng ge ltar mche ba can gyi tshogs kyis </text></item>
<item><p>166a2</p><section>'dul ba</section><text>yongs su bskor ba/ ngang pa'i rgyal po ltar ngang pa'i tshogs kyis yongs su bskor ba/ nam mkha' lding ltar bya'i tshogs kyis yongs su bskor ba/ bram ze ltar slob ma'i tshogs kyis yongs su bskor ba/ sman pa mkhas pa </text></item>
<item><p>166a3</p><section>'dul ba</section><text>ltar nad pa'i tshogs kyis yongs su bskor ba/ dpa' bo ltar ru pa'i tshogs kyis yongs su bskor ba/ sa mkhan ltar lam du zhugs pa'i tshogs kyis yongs su bskor ba/ ded dpon ltar tshong pa'i tshogs kyis yongs su </text></item>
<item><p>166a4</p><section>'dul ba</section><text>bskor ba/ tshong dpon ltar 'khor gyi tshogs kyis yongs su bskor ba/ mkhar gyi rgyal po ltar blon po'i tshogs kyis yongs su bskor ba/ 'khor los sgyur ba ltar bu stong gi tshogs kyis yongs su bskor ba/ zla ba ltar rgyu skar </text></item>
<item><p>166a5</p><section>'dul ba</section><text>gyi tshogs kyis yongs su bskor ba/ nyi ma ltar 'od zer stong gi tshogs kyis yongs su bskor ba/ yul 'khor srung ltar dri za'i tshogs kyis yongs su bskor ba/ 'phags skyes po ltar grul bum gyi tshogs kyis yongs su bskor </text></item>
<item><p>166a6</p><section>'dul ba</section><text>ba/ mig mi bzang ltar klu'i tshogs kyis yongs su bskor ba/ nor sbyin ltar gnod sbyin gyi tshogs kyis yongs su bskor ba/ thag zangs ris ltar lha ma yin gyi tshogs kyis yongs su bskor ba/ brgya byin ltar sum cu rtsa gsum </text></item>
<item><p>166a7</p><section>'dul ba</section><text>pa'i tshogs kyis yongs su bskor ba/ tshangs pa ltar tshangs ris kyi tshogs kyis yongs su bskor ba/ dbang po rnams kyis shin du dul ba/ spyod lam dang spyod pa ma 'khrugs pa/ chu gter ltar ting nge ba/ sprin ltar chu dang bcas </text></item>
<item><p>166a8</p><section>'dul ba</section><text>pa glang po che'i rgyal po ltar dregs pa dang bral ba/ skyes bu chen po'i mtshan sum cu rtsa gnyis kyis legs par brgyan pa/ dpe byad bzang po brgyad bcus sku rnam par mdzes pa/ 'od 'dom gang gi gzugs can brgyan pa/ nyi ma </text></item>
<item><p>166b1</p><section>'dul ba</section><text>stong bas lhag pa'i 'od dang ldan pa/ rin po che'i ri bo 'gro ba ltar kun du bzang ba/ stobs bcu dang / mi 'jigs pa bzhi dang / ma 'dres pa'i dran pa nye bar gzhag pa gsum dang / thugs rje chen po dang ldan pa/ kun shes kauN+Di n+ya dang /</text></item>
<item><p>166b2</p><section>'dul ba</section><text>rlangs pa dang / ming chen dang / ma 'gags pa dang / shA ri'i bu dang / maud gal gyi bu dang / 'od srung dang / kun dga' bo dang / nam gru la sogs pa nyan thos chen po dag dang / gzhan yang dge slong gi dge 'dun mang pos bskor te chu klung </text></item>
<item><p>166b3</p><section>'dul ba</section><text>yid 'ong ldan ga la ba der rgyu zhing gshegs so/ /'khor des thag ring po kho na nas bcom ldan 'das nyan thos kyi dge 'dun dang bcas pa mthong ngo / /mthong nas kyang gang dag ma dad pa de dag ni dge sbyong gau ta ma ltad mo dang bral lo zhes </text></item>
<item><p>166b4</p><section>'dul ba</section><text>grags na/ de yang ltad mo skyes te chu srin nya'i rigs blta ba'i phyir nye bar 'ongs so zhes zer ro/ /gang dag dad pa dang ldan pa de dag ni ma dad pa de dag la shes ldan dag sangs rgyas bcom ldan 'das rnams ni ltad mo dang bral ba kho </text></item>
<item><p>166b5</p><section>'dul ba</section><text>na yin te/ bcom ldan 'das chu srin nya'i rigs las brtsams te/ skye bo'i tshogs chen po la ngo mtshar rmad du byung ba'i chos cung zhig ston par bzhed gor ma chag go zhes zer zhing 'di skad ces kyang smras so/ /thub pa ltad mo </text></item>
<item><p>166b6</p><section>'dul ba</section><text>bral ba'i dgongs ldan pa/ /ltad mo med la skye ngan don med smra/ /gzhan phan de la gzhol ba'i rgyal ba 'di/ /lus can phan phyir nges par 'dir gshegs so/ /de nas 'khor des bcom ldan 'das mthong nas 'phral kho na la mngon </text></item>
<item><p>166b7</p><section>'dul ba</section><text>par langs te/ 'di ltar bcom ldan 'das sngon byang chub sems dpar gyur pas yab dang / yum dang / mkhan po dang / slob dpon dang / bla ma dang / bla ma'i gnas lta bu dag la mngon par bzhengs pa mdzad pa'i phyir ro/ /de nas bcom ldan 'das </text></item>
<item><p>166b8</p><section>'dul ba</section><text>'khor de'i dbus su gshegs te dge slong gi dge 'dun gyi gong du gdan gshams pa nyid la bzhugs so/ /bzhugs nas bcom ldan 'das kyis nya pa lnga brgya po de dag la bka' stsal pa/ bzhin bzangs dag re shig khyed cag ni nyes par byas pa'i las </text></item>
<item><p>167a1</p><section>'dul ba</section><text>byed pa yin te/ des na da lta nya pa'i skye gnas dman par skyes shing khyed cag da ltar drag shul can/ lag pa khrag gis gos pa/ nyams pa dang rab tu nyams pa la zhen pa/ gzhan gyi srog 'phrog pa gzhan gyi srog gcod pas 'tsho bar byed de/</text></item>
<item><p>167a2</p><section>'dul ba</section><text>'di nas shi 'phos na khyed cag gi 'gro ba ni cir 'gyur/ skye ba ni cir 'gyur/ tshe phyi ma ni cir 'gyur/ de dag gis gsol pa/ bcom ldan 'das bdag cag gis ci zhig bgyi ba bka' stsal du gsol/ bcom ldan 'das kyis bka' stsal pa/ nya dang /</text></item>
<item><p>167a3</p><section>'dul ba</section><text>rus sbal dang / sbal pa dang / chu srin byis pa gsod dang / nya khyi ba la sogs pa chu nas bton pa 'di dag thong shig /bcom ldan 'das kyis ji ltar bka' stsal pa bzhin btang bar bgyi'o zhes de dag gis bcom ldan 'das kyi bka' stsal pa'i dus </text></item>
<item><p>167a4</p><section>'dul ba</section><text>kyi mjug thogs su de dag btang ngo / /de nas bcom ldan 'das 'di snyam du dgongs te/ ngas ci nas kyang chu srin nya'i rigs ma gtogs pa nya dang / rus sbal dang / sbal pa dang / chu srin byis pa gsod dang / nya khyi ba la sogs pa'i srog </text></item>
<item><p>167a5</p><section>'dul ba</section><text>chags 'di dag chu ji lta ba kho na bzhin du chu klung yid 'ong ldan du 'jug par 'gyur ba dang / chu srin nya'i rigs kyang sngon gyi skye ba rjes su dran zhing mi'i skad rjod par 'gyur la/ nga dang thabs gcig smra bar 'gyur ba de lta bu'i rdzu 'phrul mngon </text></item>
<item><p>167a6</p><section>'dul ba</section><text>par 'du bya ba mngon par 'du bya'o snyam mo/ /de nas bcom ldan 'das kyis ci nas kyang chu srin nya'i rigs ma gtogs pa nya dang / rus sbal dang / sbal pa dang / chu srin byis pa gsod dang / nya khyi ba la sogs pa'i srog chags de dag chu ji </text></item>
<item><p>167a7</p><section>'dul ba</section><text>lta ba kho na bzhin du chu klung yid 'ong ldan du 'jug par 'gyur ba dang / chu srin nya'i rigs kyang sngon gyi skye ba rjes su dran zhing mi'i skad brjod par 'gyur la/ bcom ldan 'das dang thabs gcig smra bar 'gyur ba de lta bu'i rdzu 'phrul mngon par </text></item>
<item><p>167a8</p><section>'dul ba</section><text>'du bya ba mngon par 'du mdzad do/ /de nas bcom ldan 'das kyis chu srin nya'i rigs la bka' stsal pa/ bu khyod ser skya yin nam bcom ldan 'das bdag ser skya lags so/ /bu khyod ser skya yin nam bde bar gshegs pa bdag ser skya lags so/ /</text></item>
<item><p>167b1</p><section>'dul ba</section><text>bu khyod la lus kyis nyes par spyad pa yod dam/ bcom ldan 'das mchis lags so/ /bu khyod la ngag dang yid gnyis kyis nyes par spyad pa yod dam/ bde bar gshegs pa mchis so/ /bu khyod kyis lus kyis nyes par spyad pa'i rnam par smin pa nyams </text></item>
<item><p>167b2</p><section>'dul ba</section><text>su myong ngam/ bcom ldan 'das nyams su myong ngo / /bu khyod kyis ngag dang yid kyi nyes par spyad pa'i rnam par smin pa nyams su myong ngam/ bde bar gshegs pa nyams su myong ngo / /'o na khyod kyi mi dge ba'i bshes gnyen su yin/ bdag </text></item>
<item><p>167b3</p><section>'dul ba</section><text>gi ma lags so/ /de gang du skyes sems can dmyal ba rnams su'o/ /khyod gang du skyes/ dud 'gror ro/ /ji snyam du sems/ khyod 'di nas shi 'phos nas gang du skye bar 'gyur/ bcom ldan 'das sems can dmyal ba rnams su'o/ /bde bar </text></item>
<item><p>167b4</p><section>'dul ba</section><text>gshegs pa sems can dmyal ba rnams su'o zhes gsol nas ngu ba la zhugs so/ /de nas bcom ldan 'das kyis de'i tshe tshigs su bcad pa bka' stsal pa/ khyod ni dud 'gro'i skye gnas skyes/ /mi khom zhugs par gyur pa la/ /de ltar </text></item>
<item><p>167b5</p><section>'dul ba</section><text>ngas kyang ci byar med/ /don med ngus pas ci la phan/ /thugs rje ldan rgyal nga la ni/ /legs par sems ni dad gyis dang / /dud 'gro'i skye 'dir chags bral zhing / /de nas mtho ris 'gro bar 'gyur/ /des bcom ldan 'das la </text></item>
<item><p>167b6</p><section>'dul ba</section><text>sems dad par byas nas de nas bcom ldan 'das kyi de la bzhin bzangs 'di ltar 'du byed thams cad ni mi rtag pa'o/ /chos thams cad ni bdag med pa'o/ /mya ngan las 'das pa ni zhi ba'o zhes tshig gsum gyis chos bstan to/ /de nas </text></item>
<item><p>167b7</p><section>'dul ba</section><text>'khor de mchog tu ngo mtshar skyes nas shes ldan dag bcom ldan 'das kyis bka' stsal pas sngon gyi skye ba dran par byas shing mi'i skad kyang rjod par byed la/ bcom ldan 'das dang thabs gcig smra bar byed pa 'di su zhig yin/ sangs rgyas </text></item>
<item><p>167b8</p><section>'dul ba</section><text>bcom ldan 'das rnams ni bsnyen par dka' ba dang / bzod par dka' ba yin pas bdag cag gis bcom ldan 'das la don de zhu bar ni mi nus kyis bdag cag 'phags pa kun dga' bo ga la ba der dong ste phyin nas 'phags pa kun dga' bo la don de zhu bar bya zhing / 'phags pa </text></item>
<item><p>168a1</p><section>'dul ba</section><text>kun dga' bos bdag cag la ji skad lung ston par 'gyur ba de de kho na bzhin du gzung bar bya'o zhes zer ro/ /de nas 'khor de tshe dang ldan pa kun dga' bo ga la ba der song ste phyin nas/ tshe dang ldan pa kun dga' bo la 'di skad ces </text></item>
<item><p>168a2</p><section>'dul ba</section><text>smras so/ /'phags pa kun dga' bo bcom ldan 'das kyis bka' stsal pas/ sngon gyi skye ba dran par bgyis shing mi'i skad kyang rjod par bgyid la/ bcom ldan 'das dang thabs gcig smra bar bgyid pa 'di su zhig lags/ kun dga' </text></item>
<item><p>168a3</p><section>'dul ba</section><text>bos smras pa/ shes ldan dag bcom ldan 'das nyid la don de zhus shig /'phags pa kun dga' bo sangs rgyas bcom ldan 'das rnams ni bsten par dka' ba dang / bzod par dka' ba lags pas bdag cag gis bcom </text></item>
<item><p>168a4</p><section>'dul ba</section><text>ldan 'das la don de zhu bar rngo mi thog go/ /shes ldan dag kho bo la yang sangs rgyas bcom ldan 'das rnams bsten par dka' ba dang / bzod par dka' ba yin pas kho bos kyang bcom ldan 'das la don de zhu bar mi nus mod kyi/</text></item>
<item><p>168a5</p><section>'dul ba</section><text>'on kyang khyod kyi don du zhu bar bya'o zhes smras nas bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas tshe dang ldan </text></item>
<item><p>168a6</p><section>'dul ba</section><text>pa kun dga' bos bcom ldan 'das la 'di skad ces gsol to/ /btsun pa bcom ldan 'das kyis bka' stsal pas sngon gyi skye ba dran par bgyis shing mi'i skad kyang rjod par bgyis la/ bcom ldan 'das dang thabs gcig smra bar bgyid pa </text></item>
<item><p>168a7</p><section>'dul ba</section><text>'di su zhig lags/ kun dga' bo 'di ni chu srin nya'i rigs yin no/ /kun dga' bo khyod chu srin nya'i rigs kyi sngon gyi las kyi rgyu ba las brtsams te chos dang ldan pa'i gtam nyan par 'dod dam bcom ldan 'das kyis chu srin nya'i rigs kyi sngon gyi las kyi </text></item>
<item><p>168a8</p><section>'dul ba</section><text>rgyu ba las brtsams te dge slong rnams dang skye bo'i tshogs la chos dang ldan pa'i bka' mchid bka' stsal na/ bcom ldan 'das las thos nas dge slong rnams dang skye bo'i tshogs dag 'dzin par 'gyur bas bcom ldan 'das de ni dus lags so/ /</text></item>
<item><p>168b1</p><section>'dul ba</section><text>bde bar gshegs pa de ni dus lags so/ /kun dga' bo de'i phyir nyon la legs par rab tu yid la gyis shig dang bshad par bya'o/ /kun dga' bo sngon byung ba bskal pa chen po bzang po 'di nyid la skyes dgu'i tshe lo nyi khri thub pa na ston pa de bzhin gshegs </text></item>
<item><p>168b2</p><section>'dul ba</section><text>pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das 'od srung zhes bya ba </text></item>
<item><p>168b3</p><section>'dul ba</section><text>'jig rten du byung ste/ de dge slong nyi khris bskor cing grong khyer bA rA Na sI na drang srong smra ba ri dgas kyi nags na nye bar brten cing bzhugs so/ /de'i tshe grong khyer bA rA Na sI na rgyal po kri ki zhes bya bas rgyal srid 'byor pa/ rgyas pa/ bde ba/ lo legs pa/ skye bo dang /</text></item>
<item><p>168b4</p><section>'dul ba</section><text>mi mang pos gang ba/ thab mo dang / 'thab pa dang / phyi dgra dang / nang 'khrug rab tu zhi ba/ chom rkun dang / mu ge dang / nad dang bral ba/ sA lu dang / bu ram shing gi phreng ba dang / ba lang dang / ma he phun sum tshogs pa byed du bcug ste/ chos dang ldan pa chos kyi rgyal </text></item>
<item><p>168b5</p><section>'dul ba</section><text>pos chos kyi rgyal srid byed du bcug go/ /de nas shed bu gsang tshig 'dod pa gsang tshig tshol ba zhig yul dbus nas lho lam du song ngo / /de na bram ze rig byed dang rig byed kyi yan lag gi pha rol du son pa/ yul tha dad pa na gnas pa'i bram ze rnams kyis ston </text></item>
<item><p>168b6</p><section>'dul ba</section><text>par gyur pa zhig 'dug nas/ shed bu de bram ze de'i drung du song ste phyin nas zhi ba dang spyod lam zhi bas mgo bos phyag 'tshal te mtha' gcig tu 'dug go/ /de nas bram ze des shed bu de la 'ongs pa legs so zhes bya ba'i tshig gis kun du spyad nas smras pa/</text></item>
<item><p>168b7</p><section>'dul ba</section><text>kye shed bu khyod ga las 'ongs/ ci zhig 'dod/ shed bus smras pa/ bdag yul dbus nas mchis te mkhan po'i zhabs la sri zhu bgyid par 'tshal lo/ /ci zhig gi phyir/ rig byed klag pa'i slad du'o/ /shed bu legs kyis de bzhin gyis </text></item>
<item><p>168b8</p><section>'dul ba</section><text>shig /de ni bram zes bya ba yin no/ /shed bu des bram ze'i drung du rig byed klag par bya bar brtsams so/ /shed bu rnams kyi kun tu spyod pa ni 'di yin te/ gang gi tshe mi klog par gyur pa de'i tshe na lan 'ga' ni chu ngogs su nye reg byed du </text></item>
<item><p>169a1</p><section>'dul ba</section><text>'dong ngo / /lan 'ga' ni grong khyer ltar 'dong ngo / /lan 'ga' ni yam sreg shing thur 'dong ngo / /ci tsam dus gzhan zhig na de dag mi klog par gyur nas de'i tshe de dag yam sreg shing thur dong ba dang / de dag la lam gyi bar du bar skabs kyi </text></item>
<item><p>169a2</p><section>'dul ba</section><text>gtam rjod pa 'di lta bu 'di byung ste/ kye kud sa'i rigs dag /bad sa'i rigs dag /shan di la'i rigs dag /ba ra dwa dza'i rigs dag /lnga pa'i rigs dag /nye lnga'i rigs dag je khyed cag las gang ni yul ga las 'ongs pa dri bar </text></item>
<item><p>169a3</p><section>'dul ba</section><text>bya'o/ /de na shed bu gcig gis smras pa/ kho bo ni yul shar nas so/ /gzhan zhig gis smras pa/ kho bo ni lho lam nas so/ /yang gzhan zhig gis smras pa/ kho bo ni nub kyi nas so/ /yang gzhan zhig gis smras pa/ kho bo ni </text></item>
<item><p>169a4</p><section>'dul ba</section><text>byang lam nas so/ /shed bu des smras pa/ kho bo ni yul dbus nas so/ /de dag gis smras pa/ shes ldan dag bdag cag gis yul thams cad mthong zhing thos nas yul dbus ma mthong ma thos so/ /shar na blo can gnas pa ste/ /lho lam </text></item>
<item><p>169a5</p><section>'dul ba</section><text>na ni yon byed 'dug /nub kyi yul na phra ma can/ /byang lam na ni tshig rtsub bo/ /zhes tshigs su bcad pa yang smras so/ /de nas dris pa/ shed bu yul dbus ci 'dra/ shes ldan dag yul dbus ni yul rnams kyi mchog yin te/ sA lu dang /</text></item>
<item><p>169a6</p><section>'dul ba</section><text>bu ram shing gi phreng ba dang / ba lang dang / ma he phun sum tshogs pa/ slongs mo ba brgyas khyab pa/ dbus pa'i skye bos gang ba mtha' 'khob pa'i skye bos spangs pa/ skye bo mkhas pas bsten pa/ de na chu klung gang gA kha rje dang / bsod nams dang /</text></item>
<item><p>169a7</p><section>'dul ba</section><text>bkra shis dang / gtsang ba dang / gtsang ba nyid kyi gnas su grags pa/ 'gram gnyis nas rlan 'phyo ba/ drang srong rnams kyi bsti gnas shes bya ba chu dgur bcwa brgyad 'bab pa yod de/ der drang srong rnams kyis dka' thub spyad na rang gi lus </text></item>
<item><p>169a8</p><section>'dul ba</section><text>nyid kyis mtho ris su 'dong ba yin no/ /kye shed bu de ni mjal gyis gzhan 'di 'dri'o/ /yul dbus na mkhas par bgrang ba dag yod dam/ shes ldan dag kho bos dang po nyid nas shes ldan dag yul dbus ni dbus pa'i skye bos gang ba/</text></item>
<item><p>169b1</p><section>'dul ba</section><text>mtha' 'khob pa'i skye bos spangs pa/ skye bo mkhas pas bsten pa'o zhes ma smras sam/ shed bu khyod kyis de skad smras so/ /shed bu yul dbus na 'di lta ste/ dper na bdag cag gi mkhan po dang 'dra ba smra ba'i khyu mchog de lta bu dag yod dam/ shes ldan dag </text></item>
<item><p>169b2</p><section>'dul ba</section><text>yul dbus na bdag cag gi mkhan pos gang dag gi gdong du lta bar yang mi nus pa snyan par smra ba smra ba'i khyu mchog de lta bu dag yod do/ /shed bu de dag la de lta de ltar yul dbus kyi bsngags pa brjod pa dang / 'di ltar de dag thams cad </text></item>
<item><p>169b3</p><section>'dul ba</section><text>yul dbus su 'dong 'dod par gyur to/ /de nas shed bu de dag gis yam sreg shing dag btsal te/ yam sreg shing gi khur thogs nas bram ze de'i khyim gal ba der dong ste/ phyin nas yam sreg shing gi khur mtha' gcig tu bzhag ste/</text></item>
<item><p>169b4</p><section>'dul ba</section><text>bram ze de ga la bar dong ste phyin pa dang / bram ze de la 'di skad ces smras so/ /mkhan po mkhyen par mdzod cig /shed bu 'dis ci nas kyang bdag cag thams cad yul dbus su mchi 'tshal bar gyur pa de ltar yul dbus kyi bsngags </text></item>
<item><p>169b5</p><section>'dul ba</section><text>pa brjod do/ /bram ze des smras pa/ bu dag ci snyed thos pa de snyed bgrod par bya ba yin nam/ 'di ltar yul dag ni thos nas dga' bar 'gyur ba yin pas mnyan par bya'i bgrod par ni mi bya'o/ /mkhan po shed bu 'di'i mchid nas yul </text></item>
<item><p>169b6</p><section>'dul ba</section><text>dbus na bdag cag gi mkhan pos gang dag gi gdong du lta bar yang mi nus pa snyan par smra ba smra ba'i khyu mchog de lta bu dag mchis so zhes mchi'o/ /bu dag ci kho bo na re sa'i steng na kho bo gcig pu kho na smra ba yin gyi smra ba gzhan 'ga' </text></item>
<item><p>169b7</p><section>'dul ba</section><text>yang med do zhes zer ram/ sa ni rin po che mang po 'dzin pa yin pas sa gzhi ni mdzes pa mdzes pa dag gis gang ba yin no/ /mkhan po re shig yul de yang mthong bar 'gyur zhing chu ngogs su nye reg kyang bgyi/ smra ba'i khyu mchog de </text></item>
<item><p>169b8</p><section>'dul ba</section><text>dag la yang bsnyen bkur bgyi/ rgol ba dag kyang tshar gcad par bgyi/ rang gi grags pa yang bsgrag par bgyi/ rnyed pa yang bsgrub par bgyis/ bdag cag yul dbus su mchi 'o/ /bram ze de slob ma la rjes su chags pa </text></item>
<item><p>170a1</p><section>'dul ba</section><text>dang bcas pa dang 'khor nyung ba yin pas des shed bu de dag la 'di skad ces smras so/ /bu dag gal te de lta na g.yang gzhi dag dang / shing shun dag dang / dbyug gu dag dang / glugs gzar dag dang / dgang gzar dag dang / ril </text></item>
<item><p>170a2</p><section>'dul ba</section><text>ba dag long shig dang yul dbus su 'dong ngo / /de dag gis de dag blangs nas bram ze de shed bu de dag dang lhan cig yul dbus su 'phags pa dang / des rgol ba kha cig ni tshar bcad de rgol ba'i shing rta la sbyor bar byed/ kha cig ni mgor thal ba'i </text></item>
<item><p>170a3</p><section>'dul ba</section><text>bum pa dag gis bsnun/ kha cig ni 'phong gi dpong sar khwa bzhin du thag ring po nas yongs su spong bar byed/ kha cig ni gdugs dang rgyal mtshan dang / ba dan dag gis bsu bar byed/ kha cig ni slob ma nyid du khas len par byed cing de mthar </text></item>
<item><p>170a4</p><section>'dul ba</section><text>gyis grong dang / grong khyer dang / grong rdal dang / dbye tshongs dang / tshong rdal dag tu rgol ba 'dul zhing bA rA Na sIr phyin to/ /bram ze des bsams pa/ bdag gis ci'i phyir rtsa ba spangs te yal ga dang / 'dab ma dang / lo ma la nyug par bya/</text></item>
<item><p>170a5</p><section>'dul ba</section><text>rgol ba gang dag dang mkhas par bgrang ba gang ji snyed pa de dag thams cad kyang rgyal po dang nye ba yin gyis bdag kyang rgyal po'i gan du 'gro'o snyam nas/ bram ze de rgyal po kri ki ga la ba der song ste phyin nas rgyal po kri ki la rgyal ba dang tshe spel </text></item>
<item><p>170a6</p><section>'dul ba</section><text>ba byas te mtha' gcig tu 'dug go/ /mtha' gcig tu 'dug nas rgyal po kri ki la 'di skad ces smras so/ /lha bdag la bla ma las yi ge nyung shas shig blangs pa mchis te de'i slad du lha'i spyan sngar rgol ba dag dang lhan cig bka' mchid </text></item>
<item><p>170a7</p><section>'dul ba</section><text>dam par gtan la dbab par 'tshal lo/ /rgyal pos blon po rnams la smras pa/ shes ldan dag nga'i yul na bram ze 'di dang lhan cig gtam rnam par gtan la 'bebs par byed pa'i rgol ba 'ga' yod dam/ blon po rnams kyis smras pa/ lha ri </text></item>
<item><p>170a8</p><section>'dul ba</section><text>brags che ge mo zhig na bram ze ser skya zhi ba zhes bgyi ba rig byed dang rig byed kyi yan lag gi pha rol tu mchis pa/ zhugs lta bu'i shes pas rang gi smra ba gsal bar bgyid pa/ gzhan gyi smra ba tshar gcod par rngo thog pa zhig mchis so/ /</text></item>
<item><p>170b1</p><section>'dul ba</section><text>mkhan po de bos shig /lha bod par bgyi'o zhes de dag gis de bos nas/ de rgyal po kri ki ga la ba der song ste phyin nas rgyal po kri ki la rgyal ba dang / tshe spel ba byas te mtha' gcig tu 'dug pa dang / blon po rnams kyis smras pa/ lha mkhan po </text></item>
<item><p>170b2</p><section>'dul ba</section><text>de 'di lags so/ /rgyal pos 'ongs pa legs so zhes bya ba'i tshig gis kun tu spyad de smras pa/ mkhan po khyod kho bo'i mdun du bram ze 'di dang lhan cig gtam rnam par gtan la dbab par byed nus sam/ ser skya zhi bas smras pa/</text></item>
<item><p>170b3</p><section>'dul ba</section><text>bdag gis rngo ci thog pas rgyal po dgyes par bgyi'o/ /rgyal pos blon po rnams la bsgo ba/ shes ldan dag rgol ba'i dkyil 'khor shoms shig /phyogs dang gzhan gyi phyogs dag rnam par zhog shig /blon po rnams kyis rgol ba'i </text></item>
<item><p>170b4</p><section>'dul ba</section><text>dkyil 'khor bshams shing phyogs dang gzhan gyi phyogs dag rnam par bzhag go/ /de nas blon po rnams kyis rgyal po'i rkang pa gnyis la phyag 'tshal te smras pa/ lha phyogs snga ma gang bgyid du stsal/ rgyal pos smras pa/ bram ze 'di </text></item>
<item><p>170b5</p><section>'dul ba</section><text>'gron po yin gyis 'di phyogs snga ma byed du chug shig /bram ze de phyogs snga ma byed du bcug nas des rgyud chags lnga brgya bzlas so/ /ser skya zhi bas phyir bzlas so/ /'di ni rigs pa med pa yin no/ /'di ni mi mthun pa yin no/ /</text></item>
<item><p>170b6</p><section>'dul ba</section><text>'di ni mi 'thad pa yin no zhes skyon btags pa dang / bram ze de cang mi smra bar 'dug go/ /tshar gcad pa'i gnas rnams kyi nang na 'di lta ste lan la spobs pa med pa 'di ni tha chad yin no/ /de nas rgyal po mngon par dga' nas smras pa/</text></item>
<item><p>170b7</p><section>'dul ba</section><text>mkhan po khyod gnas gang du gnas/ ser skya zhi bas smras pa/ lha ri brags che ge mo zhig tu'o/ /khyod song la ri brags de khyod kyi rgol ba'i longs spyod gyis shig /ser skya zhi ba rangs pa dang / dga' ba dang / mchog tu dga' bar gyur </text></item>
<item><p>170b8</p><section>'dul ba</section><text>nas skye bo mkhas pa dag gis yongs su bskor te ri brags der song ngo / /'jig rten ni 'byor pa 'dod pa yin pas ser skya zhi ba des rigs mnyam pa las chung ma blangs te/ de de dang lhan cig rtse bar byed/ dga' bar byed/ dga' mgur spyod par byed do/ /de rtse </text></item>
<item><p>171a1</p><section>'dul ba</section><text>bar byed/ dga' bar byed/ dga' mgur spyod par byed pa de'i chung ma bu ral pa ser skya can zhig btsas nas zhag bdun gsum nyi shu gcig tu btsas pa'i btsas ston rgya cher byas te/ khye'u yi ming cir gdags shes ming 'dogs </text></item>
<item><p>171a2</p><section>'dul ba</section><text>par byed do/ /nye du rnams kyis smras pa/ khye'u 'di bram ze ser skya zhi ba'i bu yin la 'di'i ral pa yang ser skyar 'dug pas khye'u 'di'i ming ser skyar gdags so zhes de'i ming ser skyar btags so/ /de 'o ma dang / zho dang / mar dang / zhun mar dang /</text></item>
<item><p>171a3</p><section>'dul ba</section><text>mar gyi snying khu dang / gzhan yang yo byad kyi bye brag gtso bo gtso bo dag gis sring bar byed/ skyed par byed cing rdzing na gnas pa'i pad+ma bzhin myur du skyed par byed do/ /de gang gi tshe chen por gyur pa de'i tshe na yi ge dang / grangs dang / rtsis dang /</text></item>
<item><p>171a4</p><section>'dul ba</section><text>lag rtsis dang / dbyung ba dang / gzhug pa dang / gzhag pa dang / 'byed pa dang / klog pa'i pha rol du son cing / de'i tshe na bram ze'i spyod tshul dang / spyod pa dang / gtsang sbra dang / kun du spyod pa dang / thal ba blang ba dang / bya ma bum blang ba dang / sa </text></item>
<item><p>171a5</p><section>'dul ba</section><text>blang ba dang / lag ltang dang / thor tshugs dang / rab bsngags bya ba dang / kye zhes bya ba dang / nges brjod kyi rig byed dang / mchod sbyin gyi rig byed dang / snyan tshig gi rig byed dang / srid srung gi rig byed dang / bram ze'i las drug po mchod sbyin </text></item>
<item><p>171a6</p><section>'dul ba</section><text>byed pa dang / mchod sbyin byed du 'jug pa dang / klog pa dang / klog tu 'jud pa dang / sbyin pa dang / len pa la mkhas pa'i bram ze'i rig byed dang rig byed kyi yan lag gi pha rol tu son pa/ me lta bu'i shes pas rang gi smra ba gsal bar </text></item>
<item><p>171a7</p><section>'dul ba</section><text>byed pa/ gzhan gyi smra ba tshar gcod nus par gyur to/ /de'i tshe na bram ze ser skya zhi bas bram ze'i khye'u lnga brgya tsam dag bram ze'i gsang tshig dag 'don du bcug go/ /ji tsam dus gzhan zhig na/ shed bu ser skya klog </text></item>
<item><p>171a8</p><section>'dul ba</section><text>par byed pas pha la smras pa/ yab ri tsa zhes bgyi ba 'di'i don ci lags/ ser skya zhi bas smras pa/ bu yi ge dag ni yun ring po nas bral ba dag ste bla ma'i tshig shes par dka' ba yin pas drang srong de dag gis don dang bral ba'i bstan </text></item>
<item><p>171b1</p><section>'dul ba</section><text>bcos nye bar sbyar ba 'di ci yin mi shes so/ /ser skyas smras pa/ yab bdag gis ri tsa zhes bgyi ba 'di'i don de 'tshal to/ /bram ze ser skya zhi bas bsams pa/ 'di ltar phas bu la bdag dang mnyam pa 'am khyad par du 'phags </text></item>
<item><p>171b2</p><section>'dul ba</section><text>pa de ni 'dod par bya ba yin pas de'i phyir 'di bdag pas ches khyad par du 'phags pa yin gyis bdag gis 'di la bram ze'i khye'u lnga brgya po 'di dag gtad par bya'o snyam du rig nas bram ze'i khye'u ser skya la smras pa/ bu 'di ltar phas bu la bdag </text></item>
<item><p>171b3</p><section>'dul ba</section><text>dang mnyam pa 'am khyad par du 'phags pa de ni 'dod par bya ba yin pas de'i phyir khyod kho bo bas ches khyad par du 'phags pa yin gyis/ khyod kyis bram ze'i khye'u lnga brgya po 'di dag bram ze'i gsang tshig dag 'don du chug shig /ser skyas </text></item>
<item><p>171b4</p><section>'dul ba</section><text>smras pa/ bka' bzhin 'tshal 'don du stsal to zhes des bram ze'i khye'u lnga brgya po de dag bram ze'i gsang tshig dag 'don du gzhugs par brtsams so/ /bram ze ser skya zhi ba yang bya ba med cing cir dgar 'gro ba dang / spyod pas dga' mgur spyod par </text></item>
<item><p>171b5</p><section>'dul ba</section><text>brtsams so/ /de dus gzhan zhig na drang srong smra bar song ste der dge slong zhig gi gan du song nas smras pa/ slob dpon tshig 'di'i don ci lags/ dge slong des smras pa/ tshe dang ldan pa dri ba de ni de skad dri bar mi bya ste/ dri ba de de skad </text></item>
<item><p>171b6</p><section>'dul ba</section><text>dris na yongs su rdzogs par mi 'gyur ro/ /'di ltar dri ba de ni 'di skad dri bar bya ste/ dri ba de 'di skad dris na tshig 'di'i don 'di yin no zhes yongs su rdzogs par 'gyur ro/ /bram ze ser skya zhi bas bsams pa/ bdag gis 'di dag la dri ba </text></item>
<item><p>171b7</p><section>'dul ba</section><text>yang 'dri bar mi nus na bdag gis 'di dag dang lhan cig ci ltar smra ba bya bar 'gyur snyam nas/ de dge slong rnams la shin du mngon par dad par gyur nas dus dang dus su dge slong dag 'gron du bos te khyim gzhan du zan sbyin par byed do/ /</text></item>
<item><p>171b8</p><section>'dul ba</section><text>de dus gzhan zhig na na bar gyur nas des shed bu ser skya la smras pa/ bu ji tsam na nyi ma 'char ba dang / ji tsam na nub pa de'i bar du khyod dang 'dra ba'i smra ba gzhan med kyis/ de'i phyir khyod kyis kho bo 'das nas smra ba thams cad dang </text></item>
<item><p>172a1</p><section>'dul ba</section><text>lhan cig 'jigs pa med pa dang / bag tsha ba med par smra bar bya'o/ /'od srung gi dge sbyong rnams ni ma gtogs te/ de dag ni rgyud rgya chen po dang ldan pa/ rgyud zab mo dang ldan pa/ rgyud bzang po dang ldan pa/ 'jig rten pa la pham par </text></item>
<item><p>172a2</p><section>'dul ba</section><text>mi nus pa/ 'jig rten las 'das pa la gting med pa yin te/ de dag ni mang ba dang / 'thun pa dang / longs spyod dag don du mi gnyer ba yin no/ /ser skyas smras pa/ yab de bzhin bgyi'o/ /bram ze ser skya zhi ba na ba las ma langs te/ de rtsa ba dang </text></item>
<item><p>172a3</p><section>'dul ba</section><text>sdong bu dang / 'dab ma dang / me tog dang / 'bras bu'i sman dag gis bsnyen bkur byas kyang nyams pa nyid du gyur nas/ ji tsam na bsags pa kun gyi mtha' zad cing / /mthon po rnams kyi mtha' ltung 'gyur/ /phrad pa'i mtha' ni 'bral ba ste/ /</text></item>
<item><p>172a4</p><section>'dul ba</section><text>gson pa'i mtha' ni 'chi ba yin/ /zhes bya ba yin pas dus kyi chos rnams dang ldan par gyur to/ /de shed bu ser skya dang nang mis gos sngon po dang / ser po dang / dmar po dag gis khyogs spyil brgyan te dur khrod du bskyal nas bsregs te de'i 'og tu </text></item>
<item><p>172a5</p><section>'dul ba</section><text>mya ngan gsang ba byas nas 'khod do/ /lho phyogs nas lhags pa'i smra ba de dag gis bram ze ser skya zhi ba dus la bab ces thos so/ /thos nas kyang phan tshun smra bar brtsams pa/ shes ldan dag bram ze smra ba de dus la bab kyis da ni </text></item>
<item><p>172a6</p><section>'dul ba</section><text>'dong bar bya'o zhes de dag thams cad 'dus te rgyal po kri ki'i gan du dong ngo / /de nas rgyal po la rgyal ba dang tshe spel ba byas te smras pa/ lha bdag cag la bla ma las yi ge nyung shas shig blangs pa mchis te bdag cag lha'i spyan sngar bka' mchid </text></item>
<item><p>172a7</p><section>'dul ba</section><text>rnam par gtan la dbab pa bgyid par 'tshal lo/ /rgyal pos blon po rnams la smras pa/ shes ldan dag mkhan po de bos shig /blon po rnams kyis smras pa/ lha bram ze smra ba de dus la bab bo/ /rgyal pos smras pa/ de'i phyir 'di dag </text></item>
<item><p>172a8</p><section>'dul ba</section><text>g.yul du phug ron bzhin du 'dus te nga'i drung du lhags kyis/ bram ze de'i bu 'am phu nu bo 'ga' ci yod/ lha de'i bu shed bu ser skya zhes bgyi ba mchis so/ /mkhan po'i bu de bos shig /de dag gis de bos nas des rgyal po la </text></item>
<item><p>172b1</p><section>'dul ba</section><text>rgyal ba dang tshe spel ba byas te mtha' gcig tu 'dug pa dang / blon po rnams kyis smras pa/ lha de'i bu shed bu ser skya zhes bgyi ba 'di lags so/ /rgyal pos de la 'ongs pa legs so zhes bya ba'i tshig gis kun tu spyad nas smras pa/ mkhan po'i bu </text></item>
<item><p>172b2</p><section>'dul ba</section><text>bram ze smra bar 'dod pa yul tha dad pa na gnas pa 'di dag nga'i drung du lhags na/ khyod 'di dag dang lhan cig smra bar byed par nus sam/ rngo ci thog gis lha dgyes par bgyi'o/ /de nas rgol ba'i dkyil 'khor bshams shing phyogs dang gzhan </text></item>
<item><p>172b3</p><section>'dul ba</section><text>gyi phyogs dag rnam par bzhag ste de dag phyogs snga ma byed du bcug pa dang / smra ba de dag bram ze ser skya dang lhan cig gzhi gang dang gang la smra ba de dang de la bram ze ser skyas spobs pa med par byas nas de dag cang mi smra bar 'khod do/ /</text></item>
<item><p>172b4</p><section>'dul ba</section><text>tshar gcad pa'i gnas rnams kyi nang na 'di lta ste/ lan la spobs pa med pa nyid ni tha chad yin no/ /rgyal po ngo mtshar skyes te/ e ma na tshod gzhon la shes rab kyi spobs pa 'di dang 'di lta bu yod do zhes ngo mtshar skyes nas de'i 'og </text></item>
<item><p>172b5</p><section>'dul ba</section><text>tu mngon par dad pas glang po che'i gshul du bskyon te smra ba'i rgyal srid la dbang bskur to/ /ser skya de'i ma sems khongs su chud cing rnam par rtog pa bzang po ma yin pa dag la rnam par rtog par byed de/ ser skya des hab </text></item>
<item><p>172b6</p><section>'dul ba</section><text>shur gyis rgol ba'i longs spyod 'phrog tu bcug ste/ 'ong bar mi 'gyur ram snyam du de de ltar sems khongs su chud cing rnam par rtog pa bzang po ma yin pa dag la/ rnam par rtog par byed cing 'dug pa na shed bu ser </text></item>
<item><p>172b7</p><section>'dul ba</section><text>skya smra ba'i rgyal srid la dbang bskur bas dbang bskur te/ skye bo mkhas pas yongs su bskor nas rang gi sdum par 'ongs so/ /de nas de'i mas gus par bsgrim pa dang bcas pas smras pa/ bu khyod kyis smra ba thams </text></item>
<item><p>172b8</p><section>'dul ba</section><text>cad tshar bcad dam/ ser skyas smras pa/ yum tshar bcad de 'od srung gi dge sbyong rnams ni ma gtogs so/ /ser skya'i ma de bzhin sgyur bar byed/ lag mthil gnyis 'dril bar byed do/ /</text></item>
<item><p>173a1</p><section>'dul ba</section><text>shed bu ser skyas smras pa/ yum khyod ci'i slad du bzhin sgyur bar mdzad/ lag mthil gnyis 'dril bar mdzad/ mas smras pa/ bu da dung yang khyod 'gran zla dang bcas pa yin pas/ 'od srung gi dge sbyong de dag gis </text></item>
<item><p>173a2</p><section>'dul ba</section><text>rgol ba'i longs spyod dag phrogs par 'gyur ba'i gnas de lta bu yod kyis song la 'di dag tshar chod cig /ser skyas smras pa/ yum bdag la pha'i mchid nas bu ji tsam na nyi ma 'char ba dang / ji tsam na nub pa de'i bar du khyod dang 'dra ba'i smra ba </text></item>
<item><p>173a3</p><section>'dul ba</section><text>gzhan med kyis de'i phyir khyod kyis kho bo 'das nas smra ba thams cad dang lhan cig 'jigs pa med pa dang / bag tsha ba med par smra bar bya'o/ /'od srung gi dge sbyong rnams ni ma gtogs te/ de dag ni rgyud rgya chen po dang ldan pa/ rgyud </text></item>
<item><p>173a4</p><section>'dul ba</section><text>zab mo dang ldan pa/ rgyud bzang po dang ldan pa/ 'jig rten pa la pham par mi nus pa/ 'jig rten las 'das pa la gting med pa yin te/ de dag ni mang ba dang / 'thun pa dang / longs spyod dang don du mi gnyer ba yin </text></item>
<item><p>173a5</p><section>'dul ba</section><text>no zhes mchi'o/ /mas smras pa/ bu khyod kyi pha ni dge sbyong gi bran du gyur pa yin na ci khyod kyang dge sbyong gi bran du 'gyur ram/ song la de dag tshar chod cig /ser skya de ma la gus pa yin pas des ma'i tshig </text></item>
<item><p>173a6</p><section>'dul ba</section><text>mdun du byas te/ drang srong smra bar 'phags pa dang / dge slong zhig kyang bA rA Na sIr 'phags nas/ ser skyas dge slong de lam gyi bar du mthong nas smras pa/ kye dge slong ga las 'ongs/</text></item>
<item><p>173a7</p><section>'dul ba</section><text>drang srong smra ba nas so/ /drang srong smra ba na dge slong ji snyed yod/ dge slong nyi khri lhag tsam mo/ /re shig dge slong dag ni mang na bstan bcos kyi tshad ji tsam/ sde snod gsum mo/ /sde snod kyi tshad ji tsam stong phrag brgya'o/ /khyim pas gzung du </text></item>
<item><p>173a8</p><section>'dul ba</section><text>rung ngam/ mdo sde dang chos mngon pa gnyis ni rung ngo / /'dul ba ni cho ga'i gzhung yin pas mi rung ngo / /ser skyas bsams pa/ 'di dag gi smra ba'i bstan bcos gang yin pa de ni khyim pa la mi ston to snyam du rig nas smras pa/</text></item>
<item><p>173b1</p><section>'dul ba</section><text>kye dge slong je sangs rgyas kyi bka' las cung zhig smros shig /dge slong des bsams pa/ bram ze 'di ni smra ba yin pas ji 'di 'jal bar 'dod pas dri ba 'dri 'am/ 'on te kun shes par 'dod pas dri ba 'dri ba ji blta'o snyam nas/ des tshigs </text></item>
<item><p>173b2</p><section>'dul ba</section><text>su bcad pa smras pa/ mtsho rnams gang du ldog par 'gyur/ /lam ni gang du ldog par 'gyur/ /gang du 'jig rten bde sdug bsngal/ /ma lus par ni 'gag par 'gyur/ /zhes brjod de smras pa/ bram ze tshigs su bcad pa 'di'i don ci yin </text></item>
<item><p>173b3</p><section>'dul ba</section><text>smros shig bram zes rig pa'i gnas thams cad la rnam par dpyad par brtsams na mtsho yang ma shes/ lam yang ma shes/ ldog pa yang ma shes nas de bdag la las mthong bar ma gyur tam snyam du phyogs bzhir rnam par lta bar byed cing bsams </text></item>
<item><p>173b4</p><section>'dul ba</section><text>pa/ gal te 'di na gzu bo 'ga' zhig yod par gyur du zin na bdag deng nyid du tshar gcad par 'gyur bas rnam pa thams cad du spang bar bya'o snyam du rig nas smras pa/ kye dge slong tshigs su bcad pa de ni rgyud rgya chen po dang ldan pa/ don zab mo </text></item>
<item><p>173b5</p><section>'dul ba</section><text>nyid dang ldan pa yin la khyod kyang bA rA Na sIr 'phags pa yin/ kho bo yang drang srong smra bar 'phags pa yin pas 'di'i don 'phral kho nar smra bar mi nus kyis song shig dang / phyis kyang 'di'i don smra bar mi dka'o zhes de drang srong smra bar song ba dang /</text></item>
<item><p>173b6</p><section>'dul ba</section><text>dge slong klog pa dang / kha ton dang / yid la byed pa'i sbyor ba'i rjes su brtson pa dag mthong ngo / /mthong ma thag tu de sems mngon par dad par gyur nas/ bsams pa/ su zhig snying rje med cing 'jig rten pha rol btang </text></item>
<item><p>173b7</p><section>'dul ba</section><text>ste/ 'di dag la rab tu sdang ba'i sems skyed cing 'di dag dang lhan cig rtsod pa skyed par 'gyur snyam du rig nas rang gi khyim du song ba dang de la mas smras pa/ bu khyod kyis 'od srung gi dge slong dag tshar bcad dam/ ser skyas smras pa/</text></item>
<item><p>173b8</p><section>'dul ba</section><text>yum khyod bdag gi rgol ba'i longs spyod dag gis mi dgyes sam/ 'di ltar khyod ni rgol ba'i longs spyod dag 'phrog tu stsol bar bzhed par gda'o/ /bu ji skad zer/ yum bdag deng drang srong smra bar 'phags pa dang / ji tsam na bdag </text></item>
<item><p>174a1</p><section>'dul ba</section><text>gis shul gyi bar du dge slong zhig mthong nas bdag gis de la kye dge slong ci sangs rgyas kyi bka' las cung zhig smros shig ces bgyis pa dang / des tshigs su bcad pa/ mtsho rnams gang du ldog par 'gyur/ /lam ni gang du </text></item>
<item><p>174a2</p><section>'dul ba</section><text>ldog par 'gyur/ /gang du 'jig rten bde sdug bsngal/ /ma lus par ni 'gag par 'gyur/ /zhes brjod nas bdag gis rig pa'i gnas thams cad la rnam par dpyad par brtsams na mtsho yang ma 'tshal/ lam yang ma 'tshal/ ldog pa </text></item>
<item><p>174a3</p><section>'dul ba</section><text>yang ma 'tshal nas/ gal te de na gzu'o 'ga' zhig mchis par gyur du lags na bdag deng nyid du tshar bkum par yang 'gyur ro/ /bu gal te de lta na song la sangs rgyas kyi bka' lhogs shig /yum ci zhig klag par bgyi ste/</text></item>
<item><p>174a4</p><section>'dul ba</section><text>de dag gi smra ba'i bstan bcos gang lags pa de ni khyim pa la mi ston to/ /bu song la rab tu byung ste lhogs shig /yum rigs mchog tu gyur nas rigs tha dad pa rnams kyi nang du ji ltar rab tu 'byung bar bgyi/ bu ci khyod kyi mgo bo la smyig ma </text></item>
<item><p>174a5</p><section>'dul ba</section><text>dang rtswa dag skye bar 'gyur ram yang phyir bobs shig /de ma la gus pas nan gyis mnan pa na rab tu 'byung ngo zhes drang srong smra bar song ste dge slong gi drung du song nas smras pa/ kye dge slong bdag rab tu 'byung bar 'tshal lo/ /dge slong gis </text></item>
<item><p>174a6</p><section>'dul ba</section><text>bsams pa/ bram ze smra ba 'di rab tu byung na bstan pa la gces pa bstan par 'gyur ro snyam du rig nas smras pa/ bram ze legs kyis de ltar bya'o/ /longs spyod dag ni mi rtag pa yin pas/ rab tu byung shig /ser skyas smras pa/ kye dge slong </text></item>
<item><p>174a7</p><section>'dul ba</section><text>bdag ni rab tu shes pa'i bram ze lags pas bdag gis 'dir rab tu 'byung bar rngo mi thog gis ljongs su bzhud do/ /dge slong des bram ze de ljongs su khrid nas rab tu phyung rdzogs par bsnyen par byas te klag pa dang / kha ton dag la nges par </text></item>
<item><p>174a8</p><section>'dul ba</section><text>sbyar to/ /ser skya des klag pa dang kha ton byas pa na sde snod gsum po dag blags shing sde snod gsum dang ldan pa/ chos sgrog pa/ rigs pa dang grol ba'i spobs pa can du gyur to/ /gang gi tshe de chos mnyan pa sbyin par 'dod pa de'i tshe na seng ge'i </text></item>
<item><p>174b1</p><section>'dul ba</section><text>khri rin po che sna tshogs kyis brgyan pa shom par byed/ dung sgril ma 'bud du 'dzud par byed/ rnga bo che rdung du 'dzud par byed cing rgyal po dang bcas pa'i 'khor sdud par byed/ skye bo phal po che'i tshogs kyang mngon par dad par byed do/ /chos sgrog pa ser skyas </text></item>
<item><p>174b2</p><section>'dul ba</section><text>bsams pa/ bdag gis thos pas thob par bya ba gang yin pa de thob kyis bdag bA rA Na sIr song ste/ yang dag par rdzogs pa'i sangs rgyas 'od srung la bsnyen bkur bya'o snyam nas/ de ljongs su ci dgar 'dug ste bA rA Na sIr ga la ba der rgyu </text></item>
<item><p>174b3</p><section>'dul ba</section><text>zhing song ba na mthar gyis rgyu zhing 'gro ba'i tshe bA rA Na sIr phyin to/ /de nas de'i mas thos nas ma de bu tshol zhing drang srong smra bar song ba dang des bu mthong nas smras pa/ bu khyod kyis 'od srung gi dge sbyong rnams tshar bcad dam/ yum bdag ni lung </text></item>
<item><p>174b4</p><section>'dul ba</section><text>tsam dang ldan pa lags la de dag ni lung dang rtogs pa dang ldan pa lags pas de'i slad du bdag gis de dag tshar dgum par ji ltar rngo thog /bu khyod kyis de dag gdon mi za bar tshar gcad par bya ba yin gyis tshar chod cig /ser skya de ma la gus </text></item>
<item><p>174b5</p><section>'dul ba</section><text>pas mas nan gyis mnan pa dang / dang du blangs te smras pa/ yum gang gi tshe seng ge'i khri bshams par gyur/ dung sgril ma bus par gyur/ rnga bo che brdungs par gyur cing rgyal po dang bcas pa'i 'khor 'dus par gyur pa de'i tshe na khyod spyon </text></item>
<item><p>174b6</p><section>'dul ba</section><text>cig /bu legs kyis 'ong bar bya'o/ /ji tsam dus gzhan zhig na ser skya la chos sgrog par gsol ba btab nas seng ge'i khri bshams par gyur/ dung sgril ma bus par gyur/ rnga bo che brdungs par gyur cing / rgyal po dang bcas pa'i </text></item>
<item><p>174b7</p><section>'dul ba</section><text>'khor 'dus par gyur to/ /de nas ser skya'i mas dung dang rnga bo che'i sgra thos nas rings pa rings par drang srong smra bar song ste gtsug lag khang du zhugs nas seng ge'i khri'i rgyab logs su 'dug go/ /chos sgrog pa ser skya yang seng ge'i khri </text></item>
<item><p>174b8</p><section>'dul ba</section><text>la 'dzegs te chos bstan par brtsams nas des chos ji tsam pa de tsam zhig bstan nas chos ma yin pa bstan par brtsams pa dang / dge slong rnams kyis de la smras pa/ tshe dang ldan pa mdo sde'i mtha' la gnod pa ma byed cig /</text></item>
<item><p>175a1</p><section>'dul ba</section><text>chos kyi khrid byed rnam par dkrug par ma byed cig /chos kyi mngal ma rtol cig /chos kyi rgyal mtshan ma rtib shig /bdud kyi rgyal mtshan ma bsgreng shig /sems can dmyal ba la gzhol bar 'gyur bar ma byed cig /</text></item>
<item><p>175a2</p><section>'dul ba</section><text>ser skya de nyam nga nas babs te de'i 'og tu ma la smras pa/ yum khyod kyis gzigs sam/ bu mthong ngo / /bdag gis dang po nas khyod la yum bdag ni lung tsam dang ldan pa lags la de dag ni lung dang rtogs pa dang ldan pa lags pas de'i </text></item>
<item><p>175a3</p><section>'dul ba</section><text>slad du bdag gis de dag tshar dgum par ji ltar rngo thog ces ma bgyis sam/ bu gang gi tshe khyod chos ston pa de'i tshe ni chos ji tsam pa de tsam zhig bstan nas chos ma yin pa ston cig /gal te khyod la de dag na re tshe dang ldan pa mdo sde'i mtha' </text></item>
<item><p>175a4</p><section>'dul ba</section><text>la gnod pa ma byed cig /chos kyi khrid byed rnam par dkrug pa ma byed cig /chos kyi mngal ma rtol cig /chos kyi rgyal mtshan ma rtib shig /bdud kyi rgyal mtshan ma sgreng shig /sems can dmyal ba la gzhol bar 'gyur bar ma byed cig </text></item>
<item><p>175a5</p><section>'dul ba</section><text>ces zer na/ de'i tshe khyod kyis tshig gi mtshon gyis gdab par bya ste/ de dag ni legs pa ma yin pa byed pas 'jigs pa yin pas cang mi smra bar 'dug par 'gyur te/ des na 'jig rten dag gi mig lam na tshar bcad do/ /</text></item>
<item><p>175a6</p><section>'dul ba</section><text>snyam du shes par 'gyur ro/ /yum thabs de ni bzang ste/ 'on kyang de'i tshe khyod kyang yang spyon cig /bu de ltar bya ste kho mo yang 'ong ngo / /ji tsam na yang chos mnyan pa'i seng ge'i khri bshams nas ser skya la chos sgrog par </text></item>
<item><p>175a7</p><section>'dul ba</section><text>gsol ba btab ste dung sgril ma yang bus/ rnga bo che yang brdungs shing rgyal po dang bcas pa'i 'khor 'dus pa dang / ser skya'i ma de yang snga ma bzhin du 'ongs te seng ge'i khri'i rgyab logs su 'dug go/ /chos sgrog pa ser skya yang seng ge'i </text></item>
<item><p>175a8</p><section>'dul ba</section><text>khri la 'dzegs te chos bstan par brtsams nas/ des chos ji tsam pa de tsam zhig bstan nas yang chos ma yin pa bstan par brtsams pa dang / dge slong rnams kyis de la smras pa/ tshe dang ldan pa mdo sde'i mtha' la gnod par ma byed cig /chos </text></item>
<item><p>175b1</p><section>'dul ba</section><text>kyi khrid byed rnam par dkrug par ma byed cig /chos kyi mngal ma rtol cig /chos kyi rgyal mtshan ma rtib shig /bdud kyi rgyal mtshan ma sgreng shig /sems can dmyal ba la gzhol bar 'gyur bar ma byed cig /ser skya de mas bslus pas mi bzod pa </text></item>
<item><p>175b2</p><section>'dul ba</section><text>skyes nas tshig gi mtshon gyis gdab par brtsams te/ glang po che'i mgo can khyod kyis re shig chos sam chos ma yin pa 'am/ 'dul ba 'am 'dul ba ma yin pa ci shes/ rta'i mgo can/ rnga mo'i mgo can/ bong bu'i mgo can/ ba lang gi mgo </text></item>
<item><p>175b3</p><section>'dul ba</section><text>can/ spre'u mgo can/ seng ge'i mgo can/ stag mgo can/ dom mgo can/ dred mgo can/ gung mgo can/ byi la'i mgo can/ ra mgo can/ lug mgo can/ ri dgas mgo can/ ma he'i mgo can/ phag gi mgo can/ khyi mgo can khyed kyis </text></item>
<item><p>175b4</p><section>'dul ba</section><text>chos sam/ chos ma yin pa 'am/ 'dul ba 'am/ 'dul ba ma yin pa ci shes zhes smras pa dang / dge slong rnams kyis smras pa/ tshe dang ldan pa dag 'dis tshig gi mtshon gyis gdab par brtsams kyis 'dong ngo zhes zer ro/ /de na gang dag so sor </text></item>
<item><p>175b5</p><section>'dul ba</section><text>rtog pa mi mang ba de dag ni 'dong ngo / /gang dag spro ring ba de dag ni gal te re shig chos ston par 'gyur na ni mnyan par bya'o/ /'on te chos ma yin pa ston par 'gyur na ni 'di nyid kyis 'gyur bar zad do zhes de nyid na 'khod do/ /de nas chos sgrog pa </text></item>
<item><p>175b6</p><section>'dul ba</section><text>ser skyas dge slong slob pa dang mi slob pa dag la ngag gis nyes par spyad pa bcwa brgyad byas nas seng ge'i khri las babs te ma la smras pa/ yum khyod dgyes par gyur tam/ bu kho mo dga' bar gyur gyis tshur shog khyim du 'dong ngo / /ser skyas </text></item>
<item><p>175b7</p><section>'dul ba</section><text>smras pa/ yum bdag ni yang dag par rdzogs pa'i sangs rgyas 'od srung gi gsung rab la mngon par dgas mi mchi'o/ /bu khyod kyis ma'i tshig tshig ma yin par mi bya'o zhes bya ba ma thos sam tshur shog 'dong ngo / /ser skyas smras </text></item>
<item><p>175b8</p><section>'dul ba</section><text>pa/ kho bo 'khor ba na khyod 'dra ba'i ma yod par ma gyur cig /deng mi dge ba'i bshes gnyen khyod la brten nas kho bos gang zag slob pa dang mi slob pa dag la ngag gi las rtsub po brjod pas de ni rnam par smin pa mi 'dod pa </text></item>
<item><p>176a1</p><section>'dul ba</section><text>so sor myong bar 'gyur ro/ /ser skya'i ma des bA rA Na sI'i lam po che dang / srang dang / bzhi mdo dang / sum mdo dag tu bA rA Na sI na gnas pa dang / pho brang 'khor ba dang / yul mi shes ldan dag nyon cig /'od srung gi dge slong </text></item>
<item><p>176a2</p><section>'dul ba</section><text>rnams kyis kho mo'i bu phrogs kyis grogs gyis shig ces khu co gdon par brtsams so/ /de na gang dag dad pa can de dag ni yang dag par dbugs 'byin par byed do/ /gang dag ma dad pa de dag ni mtho 'tsham par byed do/ /ser skya'i ma </text></item>
<item><p>176a3</p><section>'dul ba</section><text>de la tho btsams pa na 'di lta bu'i kun nas dkris pa byung ste/ des khrag tsha ba skyugs nas dus la babs te sems can dmyal ba rnams kyi nang du skyes so/ /chos sgrog pa ser skya yang dge slong slob pa dang mi slob pa rnams la ngag gi nyes par </text></item>
<item><p>176a4</p><section>'dul ba</section><text>spyad pa bcwa brgyad byas pas dus la bab ste/ dud 'gro rnams kyi nang du chu srin nya'i rigs 'jigs su rung ba 'dir skyes so/ /de nas 'khor de yid la gcags te/ shes ldan dag chos sgrog pa ser skya sde snod gsum dang ldan pa </text></item>
<item><p>176a5</p><section>'dul ba</section><text>rigs pa dang grol ba'i spobs pa can gyis srog chags brgya stong phrag du ma dag gi rna ba'i sbubs dag tshim par byas nas ngag gi nyes par spyad pa tsam gyis dud 'gro'i skye gnas ngan par skyes par gyur na/ bdag cag 'di nas </text></item>
<item><p>176a6</p><section>'dul ba</section><text>shi 'phos pa rnams kyi 'gro ba ni cir 'gyur/ skye ba ni cir 'gyur/ tshe phyi ma ni cir 'gyur zhes zer ro/ /de nas bcom ldan 'das kyis 'khor de'i bsam pa dang / bag la nyal dang / khams dang / rang bzhin thugs </text></item>
<item><p>176a7</p><section>'dul ba</section><text>su chud nas gang thos nas kha cig gis dri bar gyur pa dag rtogs pa dang / kha cig gis rtse mo dag dang / kha cig gis bzod pa dag dang / kha cig gis 'jig rten pa'i chos kyi mchog dag rtogs pa dang / kha cig gis rgyun du zhugs </text></item>
<item><p>176a8</p><section>'dul ba</section><text>pa'i 'bras bu mngon sum du byas pa dang / kha cig gis lan cig phyir 'ong ba'i 'bras bu dang / kha cig gis ni phyir mi 'ong ba'i 'bras bu dang / kha cig gis ni rab tu byung nas nyon mongs pa thams cad spangs pas dgra bcom pa nyid mngon sum du </text></item>
<item><p>176b1</p><section>'dul ba</section><text>byas pa dang / kha cig gis nyan thos kyi byang chub tu sems bskyed pa dang / kha cig gis rang sangs rgyas kyi byang chub dang / kha cig gis bla na med pa yang dag par rdzogs pa'i sangs rgyas kyi byang chub tu sems bskyed pa dang / 'khor de las phal </text></item>
<item><p>176b2</p><section>'dul ba</section><text>cher sangs rgyas la gzhol ba dang / chos la 'bab pa dang / dge 'dun la bab par rnam par gzhag pa de lta bu'i chos bstan pa mdzad do/ /de nas bcom ldan 'das gdul ba'i don chen po mdzad nas gshegs so/ /de nas chu srin nya'i </text></item>
<item><p>176b3</p><section>'dul ba</section><text>rigs 'di snyam du sems te/ gang gi phyir bdag gis bcom ldan 'das kyi spyan sngar tshig gsum gyi chos thos nas zas za bar byed pa ni bdag gi tshul dang 'thun pa ma yin no snyam nas/ des zas mi za ba la zhugs so/ /dud 'gro'i skye gnas </text></item>
<item><p>176b4</p><section>'dul ba</section><text>su skyes pa rnams kyi me ni rno ba yin pas de bkres pas nyam dmas pa na/ bcom ldan 'das la sems mngon par dad par byas nas dus la bab pa dang rgyal chen bzhi pa'i lha rnams kyi nang du skyes so/ /lha'i bu 'am lha'i bu mo'i chos nyid </text></item>
<item><p>176b5</p><section>'dul ba</section><text>ni skyes nas ring po ma lon pa la sems gsum skye ste/ gang nas shi 'phos pa dang / gang du skyes pa dang / /las gang gis skyes pa'o/ /des dud 'gro rnams kyi nang nas shi 'phos pa dang / rgyal chen bzhi pa'i lha rnams kyi nang du skyes pa dang /</text></item>
<item><p>176b6</p><section>'dul ba</section><text>bcom ldan 'das la sems mngon par dad par byas pas skyes pa mthong ngo / /de nas sngon chu srin lha'i bu de 'di snyam du sems te/ gang gi phyir bdag yongs su gnas pa bstan te bcom ldan 'das la blta ba dang bsnyen bkur bya ba'i phyir </text></item>
<item><p>176b7</p><section>'dul ba</section><text>nye bar 'gro ba ni bdag gi tshul dang 'thun pa ma yin gyis/ bdag yongs su gnas pa ma bsten pa kho nar bcom ldan 'das la blta ba dang bsnyen bkur bya ba'i phyir nye bar 'gro'o snyam mo/ /de nas sngon chu srin lha'i bu rna ca gdub kor g.yo </text></item>
<item><p>176b8</p><section>'dul ba</section><text>zhing dri ma med pa thogs te/ do shal dang se mo dos brgyan pa'i lus kyis lha'i ut+pa la dang / pad ma dang / ku mu da dang / pad ma dkar po dag gis thu ba bkang ste kha dog shin tu 'das pas mtshan mo la bab pa dang / bcom ldan 'das </text></item>
<item><p>177a1</p><section>'dul ba</section><text>ga la ba der song ste phyin nas/ bcom ldan 'das la me tog dag gis mngon par gtor te/ bcom ldan 'das kyi zhabs gnyis la mgo bos phyag 'tshal te mtha' gcig tu 'dug pa dang / 'di ltar sngon chu srin lha'i bu'i kha dog gis mthus </text></item>
<item><p>177a2</p><section>'dul ba</section><text>khang pa brtsegs pa'i khang bzangs thams cad snang ba rgya chen pos khyab par gyur to/ /de nas bcom ldan 'das kyis sngon chu srin lha'i bu'i bsam pa dang / bag la nyal ba dang / khams dang / rang bzhin thugs su chud nas gang thos </text></item>
<item><p>177a3</p><section>'dul ba</section><text>nas sngon chu srin lha'i bus stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste/ rgyun du zhugs pa'i 'bras bu mngon sum du byas pa de lta bur 'phags pa'i bden pa bzhi yang dag </text></item>
<item><p>177a4</p><section>'dul ba</section><text>par so sor rtogs par byed pa'i chos bstan pa mdzad do/ /des bden pa mthong nas btsun pa bcom ldan 'das kyis bdag la gang mdzad pa 'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/</text></item>
<item><p>177a5</p><section>'dul ba</section><text>lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang bram ze dag gis kyang ma bgyis/ byams pa dang / mdza' bshes dang / rtsa lag gi tshogs kyis kyang ma bgyis te/ khrag dang mchi ma'i rgya </text></item>
<item><p>177a6</p><section>'dul ba</section><text>mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang / dud 'gro dang / yid dgas dag ni rkang pa phyung / lha dang mi rnams kyi nang du ni bzhag go </text></item>
<item><p>177a7</p><section>'dul ba</section><text>zhes lan gsum ched du brjod pa ched du brjod do/ /yang smras pa/ khyod mthus rab drag nyes pa mang ldan pa'i/ /ngan song shul bkag bsod nams rab ldan pa'i/ /mtho ris 'gro ba phye zhing bdag gis ni/ /mya ngan 'das pa'i </text></item>
<item><p>177a8</p><section>'dul ba</section><text>shul yang thob par gyur/ /shin du rnam dag khyod brten bdag gis ni/ /de ring skyon bral dag pa'i mig thob cing / /go 'phang zhi ba 'phags pa dgyes thob ste/ /sdug bsngal rgya mtsho'i pha rol rgal bar gyur/ /'gro ba lha min mi dang </text></item>
<item><p>177b1</p><section>'dul ba</section><text>lhas mchod pa/ /skye dang rga dang na 'chi bral ba po/ /srid pa stong du mthong ba rab dkon pa/ /thub pa de ring khyod mthong 'bras bu mchis/ /de nas gdud byas do shal rab 'phyangs pas/ /zhabs la phyag 'tshal rangs pa skyes gyur nas/ /dgra thul </text></item>
<item><p>177b2</p><section>'dul ba</section><text>g.yas nas yongs su bskor byas te/ /lha yi 'jig rten mngon phyogs mkha' la song / /de nas sngon chu srin lha'i bu tshong pa khe spogs rnyed pa lta bu dang / zhing pa lo thog 'byor pa lta bu dang / dpa' bo g.yul las rnam par rgyal ba lta bu dang /</text></item>
<item><p>177b3</p><section>'dul ba</section><text>nad pa nad thams cad las yongs su thar pa lta bur gyur te/ cha lugs gang gis bcom ldan 'das kyi spyan sngar 'ongs pa'i cha lugs de nyid kyis rang gi gnas su song ngo / /dge slong dag nam gyi cha stod dang nam gyi cha smad la mi nyal bar sbyor </text></item>
<item><p>177b4</p><section>'dul ba</section><text>pa'i rjes su brtson par gnas pa de dag gis bcom ldan 'das kyi spyan sngar snang ba rgya chen pos khyab par gyur pa mthong ngo / /mthong nas the tshom za ba'i yid kyis mtshan mo nam nangs pa dang bcom ldan 'das la zhus pa/ bcom ldan 'das </text></item>
<item><p>177b5</p><section>'dul ba</section><text>ci lags mdang sum mi mjed kyi bdag po tshangs pa 'am/ lha'i dbang po brgya byin nam/ 'jig rten skyong ba bzhi 'am/ lha'i bu 'byor pa che ba mthu che ba gzhan zhig bcom ldan 'das la blta ba'i slad du nye bar mchis sam/ bcom </text></item>
<item><p>177b6</p><section>'dul ba</section><text>ldan 'das kyis bka' stsal pa/ dge slong dag mi mjed kyi bdag po tshangs pa nga la blta ba'i phyir nye bar 'ongs pa yang ma yin/ lha'i dbang po brgya byin yang ma yin/ 'jig rten skyong ba bzhi yang ma yin/ lha'i bu 'byor pa che ba </text></item>
<item><p>177b7</p><section>'dul ba</section><text>mthu che ba gzhan ma yin te/ dge slong dag 'di ltar khyed kyis ngas chu srin nya'i rigs gang la tshig gsum gyi chos bstan pa de mthong ngam/ bcom ldan 'das mthong ngo / /dge slong dag de de nas shi 'phos te rgyal chen bzhi </text></item>
<item><p>177b8</p><section>'dul ba</section><text>pa'i lha rnams kyi nang du skyes nas de mdang sum nga'i gan du 'ongs te/ ngas de la chos bstan nas des bden pa mthong ste rang gi gnas su song ngo / /yang dge slong rnams kyis bcom ldan 'das la zhus pa/ btsun pa sngon chu srin </text></item>
<item><p>178a1</p><section>'dul ba</section><text>lha'i bus las ci bgyis na des rgyal chen bzhi pa'i lha rnams kyi nang du skyes par gyur/ las ci bgyis na des bcom ldan 'das kyi spyan sngar bden pa mthong bar bgyis/ bcom ldan 'das kyis bka' stsal pa/</text></item>
<item><p>178a2</p><section>'dul ba</section><text>dge slong dag sngon chu srin lha'i bu nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas shing bsags pas/ sngon chu srin lha'i bus las byas shing bsags pa </text></item>
<item><p>178a3</p><section>'dul ba</section><text>dag gzhan su zhig gis nyams su myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams </text></item>
<item><p>178a4</p><section>'dul ba</section><text>la mi 'gyur te/ 'di ltar las dge ba dang mi dge ba byas shing bsags pa dag ni zin pa'i phung po dang / khams dang / skye mched dag kho na la rnam par smin par 'gyur ro/ /las rnams bskal pa brgyar yang ni/ /chud mi za ba 'ang </text></item>
<item><p>178a5</p><section>'dul ba</section><text>tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag skyes nas myong bar 'gyur ba'i las kyang yod/ lan grangs gzhan la myong bar 'gyur ba'i las kyang yod do/ /skyes nas </text></item>
<item><p>178a6</p><section>'dul ba</section><text>myong bar 'gyur pa'i las gang zhe na/ 'dis chu srin du gyur pa na nga la sems mngon par dad pa byas pa gang yin pa de ni skyes nas myong bar 'gyur ba'i las shes bya ste/ de'i rnam par smin pas rgyal chen bzhi pa'i lha rnams kyi nang du </text></item>
<item><p>178a7</p><section>'dul ba</section><text>skyes par gyur to/ /lan grangs gzhan la myong bar 'gyur ba'i las gang zhe na/ ser skyas yang dag par rdzogs pa'i sangs rgyas 'od srung gi bstan pa la rab tu byung ba dang / lung phog pa dang blags pa dang / kha ton byas </text></item>
<item><p>178a8</p><section>'dul ba</section><text>pa dang / phung po la mkhas pa dang / khams la mkhas pa dang / skye mched la mkhas pa dang / rten cing 'brel bar 'byung ba la mkhas pa dang / gnas dang gnas ma yin pa la mkhas par byas pa gang yin pa de ni lan grangs gzhan la myong bar </text></item>
<item><p>178b1</p><section>'dul ba</section><text>'gyur ba'i las zhes bya ste/ las de'i tshogs kyi dngos pos da ltar lha'i bur gyur pas nga'i spyan sngar bden pa mthong bar byas so/ /dge slong dag de ltar na las gcig tu gnag pa rnams kyi rnam par smin pa ni gcig tu gnag pa yin la/ las gcig tu </text></item>
<item><p>178b2</p><section>'dul ba</section><text>dkar ba rnams kyi rnam par smin pa yang gcig tu dkar ba yin/ las 'dren ma rnams kyi rnam par smin pa yang 'dren ma yin no/ /dge slong dag de lta bas na las gcig tu gnag pa rnams dang 'dren ma rnams spangs te/ las gcig tu dkar </text></item>
<item><p>178b3</p><section>'dul ba</section><text>ba rnams la brtsal bar bya ste/ dge slong dag khyed kyis de ltar bslab par bya'o/ /bcom ldan 'das kyis de skad ces bka' stsal nas/ dge slong de dag bcom ldan 'das kyis gsungs pa la mngon par bstod do// //</text></item>
<item><p>178b4</p><section>'dul ba</section><text>'dul ba rnam par 'byed pa/ bam po bcu gsum pa/ de nas rigs kyi bu lnga brgya po de dag 'di snyam du sems te/ shes ldan dag re shig chos sgrog pa ser skya de sde snod gsum dang ldan pa/ rig pa dang grol ba'i spobs pa can du gyur te srog </text></item>
<item><p>178b5</p><section>'dul ba</section><text>chags brgya stong phrag du ma dag gi rna ba'i sbubs dag tshim par byas nas/ ngag gis nyes par spyad pa tsam gyis dud 'gro'i skye gnas ngan par skyes par gyur na/ bdag cag da ltar drag shul can/ lag pa dmar pa/ snun pa dang rab tu snun </text></item>
<item><p>178b6</p><section>'dul ba</section><text>pa la zhugs pa/ gzhan gyi srog 'phrog pa/ gzhan gyi srog gcod du 'jud pa/ gzhan gyi srog gcod pas 'tsho bar byed pa dag yin pas/ bdag cag 'di nas shi 'phos pa rnams kyi 'gro ba ni cir 'gyur/ skye ba </text></item>
<item><p>178b7</p><section>'dul ba</section><text>ni cir 'gyur/ tshe phyi ma ni cir 'gyur/ gal te bdag cag rigs dma' bar skyes par ma gyur na/ bdag cag gis kyang legs par gsungs pa'i chos 'dul ba la rab tu 'byung zhing chu bo rnams las rgal bar bya ba dang /</text></item>
<item><p>178b8</p><section>'dul ba</section><text>sbyor ba rnams las yang dag par 'da' bar bya ba'i phyir spro bar bya/ 'bad par bya/ brtsal bar bya ba zhig na snyam mo/ /sangs rgyas bcom ldan 'das gson zhing bzhugs te 'tsho zhing gzhes pa rnams kyi </text></item>
<item><p>179a1</p><section>'dul ba</section><text>chos nyid ni 'dul bar gyur pa'i skye bo la thugs brtse bas nyin lan gsum/ mtshan lan gsum sangs rgyas kyi spyan gyis 'jig rten la rnam par gzigs pa mdzad do/ /nyan thos chen po rnams kyang de bzhin pas tshe dang ldan pa </text></item>
<item><p>179a2</p><section>'dul ba</section><text>shA ri'i bus nyan thos kyi mig gis 'jig rten la rnam par bltas pa na rigs kyi bu lnga brgya po de dag shin du yid la gcags shing lag pa la 'gram pa gtad de sems khongs su chud cing 'khod pa dag mthong ngo / /mthong nas kyang rigs kyi bu lnga </text></item>
<item><p>179a3</p><section>'dul ba</section><text>brgya po de dag ga la ba der song ste phyin nas de dag la 'di skad ces smras so/ /bzhin bzangs dag khyed cag ci'i phyir lag pa la 'gram pa gtad de sems khongs su chud cing 'khod/ de dag gis smras pa/ 'phags pa 'di ltar chos sgrog pa </text></item>
<item><p>179a4</p><section>'dul ba</section><text>ser skya de sde snod gsum dang ldan pa rigs pa dang grol ba'i spobs pa can du gyur te srog chags brgya stong phrag du ma dag gi rna ba'i sbubs dag tshim par bgyis nas/ ngag gis nyes par spyad pa tsam gyis dud 'gro'i skye gnas ngan par skyes par </text></item>
<item><p>179a5</p><section>'dul ba</section><text>gyur na/ bdag cag da ltar drag shul can/ sug pa dmar ba/ snun pa dang rab tu snun pa la zhugs pa/ gzhan gyi srog 'phrog pa/ gzhan gyi srog gcod du stsol ba/ gzhan gyi srog gcod pas 'tsho bar bgyid pa dag lags </text></item>
<item><p>179a6</p><section>'dul ba</section><text>pas bdag cag 'di nas shi 'phos pa rnams kyi 'gro ba ni cir 'gyur/ skye ba ni cir 'gyur/ tshe phyi ma ni cir 'gyur/ gal te bdag cag rigs dma' bar skyes par ma gyur na/ bdag cag gis kyang legs par gsungs pa'i </text></item>
<item><p>179a7</p><section>'dul ba</section><text>chos 'dul ba la rab tu 'byung zhing / chu bo rnams las rgal bar bgyi ba dang / sbyor ba rnams las yang dag par 'da' bar bgyi ba'i slad du spro bar bgyi/ 'bad par bgyi/ brtsal bar bgyi ba zhig na snyam pas bdag cag </text></item>
<item><p>179a8</p><section>'dul ba</section><text>ji ltar sems khongs su chud cing mi mchis su rung / bzhin bzangs dag thub pa'i dbang po'i gsung rab 'di la ni rigs gces pa ma yin/ khyim gces pa ma yin/ rus gces pa ma yin gyi/ thub pa'i dbang po'i gsung </text></item>
<item><p>179b1</p><section>'dul ba</section><text>rab 'di la ni sgrub pa gces pa yin no/ /yang smras pa/ de bzhin gshegs rnams rigs dang ni/ /khyim dang rus dag rtog mi mdzad/ /yun ring byas par gyur kyang ni/ /las rnams la ni yongs rtog mdzad/ /gal te khyed cag legs par </text></item>
<item><p>179b2</p><section>'dul ba</section><text>gsungs pa'i chos 'dul ba la rab tu 'byung ba dang bsnyen par rdzogs pa dge slong gi dngos po 'dod na tshur shog /yu bu cag bcom ldan 'das ga la ba der 'dong dang / bcom ldan 'das kyis khyed cag rab tu 'byin par 'gyur ro/ /'phags pa </text></item>
<item><p>179b3</p><section>'dul ba</section><text>legs te/ gal te de lta na bdag cag bcom ldan 'das kyi spyan sngar rab tu 'byung du mchi'o/ /de nas tshe dang ldan pa shA ri'i bus rigs kyi bu lnga brgya po de dag khrid nas bcom ldan 'das ga la ba der song ste phyin pa dang / bcom ldan 'das </text></item>
<item><p>179b4</p><section>'dul ba</section><text>kyi zhabs la mgo bos phyag 'tshal te mtha' gcig tu 'dug go/ /mtha' gcig tu 'dug nas tshe dang ldan pa shA ri'i bus bcom ldan 'das la 'di skad ces gsol to/ /btsun pa rigs kyi bu lnga brgya po 'di dag legs par </text></item>
<item><p>179b5</p><section>'dul ba</section><text>gsungs pa'i chos 'dul ba la rab tu 'byung ba dang bsnyen par rdzogs pa dge slong gi dngos po 'tshal na/ bcom ldan 'das kyis thugs brtse ba'i slad du 'di dag rab tu dbyung du gsol/ bsnyen par rdzogs par mdzad du gsol/</text></item>
<item><p>179b6</p><section>'dul ba</section><text>bcom ldan 'das kyis de dag la dge slong tshur shog ces pas rab tu byung zhing dge slong dag tshur shog tshangs par spyad pa spyod cig ces bka' stsal pa dang / de dag bcom ldan 'das kyi bka' mjug kho nar skra byi ba dang snam </text></item>
<item><p>179b7</p><section>'dul ba</section><text>sbyar gyon par gyur to/ /skra dang kha spu zhag bdun skyes pa tsam dang / lag pa lhung bzed dang bya ma bum gyis brel ba dang / dge slong bsnyen par rdzogs nas lo brgya lon pa'i spyod lam lta bur gnas par gyur to/ /yang smras pa/</text></item>
<item><p>179b8</p><section>'dul ba</section><text>de bzhin gshegs pas tshur shog bka' stsal pas/ /skra byi snam sbyar gyon pa'i lus ldan zhing / /mod la dbang po rab zhir gnas gyur te/ /sangs rgyas dgongs pas lus gzugs bkab par gyur/ /de nas bcom ldan 'das </text></item>
<item><p>180a1</p><section>'dul ba</section><text>kyis rigs kyi bu lnga brgya po de dag rab tu phyung bsnyen par rdzogs par mdzad nas yangs pa can du ci dgyes par bzhugs te/ 'od ma can gyi grong ga la ba der rgyu zhing gshegs nas mthar gyis rgyu zhing gshegs pa na 'od ma can </text></item>
<item><p>180a2</p><section>'dul ba</section><text>gyi grong du byon nas 'od ma can gyi grong na grong gi byang phyogs shing sha pa'i tshal na bzhugs so/ /de'i tshe na mu ge nyam nga ba dgon pa slongs mo pas zas rnyed par dka' zhing pha ma dag kyang rang gi bu dag la zas sbyin pa dang bya bar sems pa dka' </text></item>
<item><p>180a3</p><section>'dul ba</section><text>na slongs mo pa dag lta la smos kyang ci dgos pa byung ngo / /de nas bcom ldan 'das kyis dge slong rnams la bka' stsal pa/ dge slong dag da ltar mu ge nyam nga ba dgon pa slongs mo pas zas rnyed par dka' zhing pha ma dag kyang rang gi bu dag la zas sbyin </text></item>
<item><p>180a4</p><section>'dul ba</section><text>pa dang bya bar sems pa dka' na slongs mo pa dag la lta smos kyang ci dgos pa byung gis/ dge slong dag khyed cag tshur shog la smos 'drin ji lta ba dang / phebs par smra ba ji lta ba dang / 'grogs bshes ji lta bas yangs pa can </text></item>
<item><p>180a5</p><section>'dul ba</section><text>gyi nyen kor spong byed kyi grong du dbyar gnas par khas long shig /nga yang 'od ma can gyi grong 'di nyid du bsnyen bkur ba dge slong kun dga' bo dang dbyar gnas par khas len gyis/ thams cad nyid ni bsod snyoms kyis nyon mongs par </text></item>
<item><p>180a6</p><section>'dul ba</section><text>gyur na mi rung ngo / /dge slong de dag gis btsun pa bka' bzhin 'tshal zhes bcom ldan 'das las mnyan nas smos 'drin ji lta ba dang / phebs par smra ba ji lta ba dang / 'grogs bshes ji lta bas yangs pa can gyi nyen kor </text></item>
<item><p>180a7</p><section>'dul ba</section><text>spong byed kyi grong du dbyar gnas par khas blangs so/ /bcom ldan 'das kyang 'od ma can gyi grong de nyid du bsnyen bkur ba tshe dang ldan pa kun dga' bo dang dbyar gnas par zhal gyis bzhes so/ /de nas dge slong lnga brgya po </text></item>
<item><p>180a8</p><section>'dul ba</section><text>de dag 'di snyam du sems te/ tshe dang ldan pa dag shes par gyis shig /bcom ldan 'das kyis 'di skad ces/ dge slong dag da ltar mu ge nyam nga ba dgon pa slongs mo pas zas rnyed par dka' zhing pha ma dag kyang </text></item>
<item><p>180b1</p><section>'dul ba</section><text>rang gi bu dag la zas sbyin pa dang bya ba sems pa dka' na slongs mo pa dag la lta smos kyang ci dgos pa dag byung gis/ dge slong khyed cag tshur sheg la/ smos 'drin ji lta ba dang / phebs par smra ba ji lta ba dang / 'grogs bshes ji lta </text></item>
<item><p>180b2</p><section>'dul ba</section><text>bas yangs pa can gyi nyen kor spong byed kyi grong du dbyar gnas par khas long shig /nga yang 'od ma can gyi grong 'di nyid du bsnyen bkur ba dge slong kun dga' bo dang dbyar gnas par khas len gyis/ thams cad nyid ni bsod snyoms </text></item>
<item><p>180b3</p><section>'dul ba</section><text>kyis nyon mongs par gyur na mi rung ngo zhes bka' stsal na/ 'di na bdag cag la nye du 'ga' yang med de nya pa'i grong na bdag cag gi nye du dag 'khod kyis bdag cag nya pa'i grong du dong ste nye du rnams bltas nas nya pa'i grong gi nyen </text></item>
<item><p>180b4</p><section>'dul ba</section><text>kor du lo ma dang 'dab ma'i spyil bu dag byas te dbyar gnas par khas blang bar bya gor ma chag snyam mo/ /de nas dge slong lnga brgya po de dag nya pa'i grong du dong ste nye du dag la bltas nas nya pa'i grong gi nyen kor du lo ma dang /</text></item>
<item><p>180b5</p><section>'dul ba</section><text>'dab ma'i spyil bu dag byas te dbyar gnas par khas blangs so/ /de dag 'di snyam du sems te/ tshe dang ldan pa dag shes par gyis shig /bdag cag ni thos pa nyung ngu dang ldan pa dag yin pas bdag cag gi nye du </text></item>
<item><p>180b6</p><section>'dul ba</section><text>dag nye bar 'ongs par gyur na bdag cag gis nye bar 'ongs pa de dag la chos ston par mi nus kyis/ bdag cag gis nye du 'ongs pa dag la nye du dag khyed cag gang dag gi grong tshigs na dge slong gi dge 'dun 'di 'di ltar </text></item>
<item><p>180b7</p><section>'dul ba</section><text>dbyar gnas par khas blangs par gyur pa'i nye du de dag gis ni rnyed pa legs pa rnyed pa yin te/ dge slong 'di ni mi rtag pa'i 'du shes dang / mi rtag pa la sdug bsngal ba'i 'du shes dang / sdug bsngal ba la bdag med pa'i 'du </text></item>
<item><p>180b8</p><section>'dul ba</section><text>shes dang / zas la mi mthun pa'i 'du shes dang / 'jig rten thams cad la mngon par mi dga' ba'i 'du shes dang / nyes dmigs kyi 'du shes dang / spong ba'i 'du shes dang / 'dod chags dang bral ba'i 'du shes dang /</text></item>
<item><p>181a1</p><section>'dul ba</section><text>'gog pa'i 'du shes dang / 'chi ba'i 'du shes dang / mi sdug pa'i 'du shes dang / rnam par sngos pa'i 'du shes dang / rnam par rnags pa'i 'du shes dang / rnam par bam pa'i 'du shes dang / rnam par 'bus bzhigs </text></item>
<item><p>181a2</p><section>'dul ba</section><text>pa'i 'du shes dang / rnam par zos pa'i 'du shes dang / rnam par dmar ba'i 'du shes dang / rnam par 'thor ba'i 'du shes dang / rus gong gi 'du shes dang / stong pa nyid du so sor rtog pa'i 'du shes thob pa yin no/ /dge slong 'di </text></item>
<item><p>181a3</p><section>'dul ba</section><text>ni bsam gtan dang po dang / gnyis pa dang / gsum pa dang / bzhi pa dang / byams pa dang / snying rje dang / dga' ba dang / btang snyoms dang / nam mkha' mtha' yas skye mched dang / rnam shes mtha' yas skye mched dang / ci yang med </text></item>
<item><p>181a4</p><section>'dul ba</section><text>pa'i skye mched dang / 'du shes med 'du shes med min skye mched dang / rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / rdzu 'phrul gyi yul dang / lha'i rna ba dang / sems yongs </text></item>
<item><p>181a5</p><section>'dul ba</section><text>su shes pa dang / sngon gyi gnas dang / 'chi 'pho dang skye ba dang / zag pa zad pa thob pa yin no/ /dge slong 'di ni dgra bcom pa rnam par thar pa brgyad la bsam gtan pa yin no/ /dge slong 'di ni gnyi ga'i cha las rnam par grol ba yin </text></item>
<item><p>181a6</p><section>'dul ba</section><text>no zhes gcig gis gcig gi yon tan bsgrag par bya gor ma chag snyam mo/ /de dag gi nye du dag nye bar 'ongs par gyur nas/ de dag gis nye du dag nye bar 'ongs pa de dag la gcig gis gcig gi yon tan bsgrag par brtsams te/</text></item>
<item><p>181a7</p><section>'dul ba</section><text>nye du dag khyed cag gang dag gi grong tshigs na dge slong gi dge 'dun yon gyi gnas 'di lta bu dbyar gnas par khas blangs par gyur pa'i nye du de dag gis ni rnyed pa legs par rnyed pa yin te/ dge slong 'di ni mi rtag pa'i 'du shes dang /</text></item>
<item><p>181a8</p><section>'dul ba</section><text>mi rtag pa la sdug bsngal ba'i 'du shes dang / sdug bsngal ba la bdag med pa'i 'du shes dang / zas la mi mthun pa'i 'du shes dang / 'jig rten thams cad la mngon par mi dga' ba'i 'du shes dang / nyes dmigs kyi 'du shes </text></item>
<item><p>181b1</p><section>'dul ba</section><text>dang spong ba'i 'du shes dang / 'dod chags dang bral ba'i 'du shes dang / 'gog pa'i 'du shes dang / 'chi ba'i 'du shes dang / mi sdug pa'i 'du shes dang / rnam par sngos pa'i 'du shes dang / rnam par rnags pa'i 'du shes dang / rnam par </text></item>
<item><p>181b2</p><section>'dul ba</section><text>bam pa'i 'du shes dang / rnam par 'bus bzhigs pa'i 'du shes dang / rnam par zos pa'i 'du shes dang / rnam par dmar ba'i 'du shes dang / rnam par 'thor ba'i 'du shes dang / rus gong gi 'du shes dang / stong pa nyid du so sor rtog pa'i </text></item>
<item><p>181b3</p><section>'dul ba</section><text>'du shes thob pa yin no/ /dge slong 'di ni bsam gtan dang po dang / gnyis pa dang / gsum pa dang / bzhi pa dang / byams pa dang / snying rje dang / dga' ba dang / btang snyoms dang / nam mkha' mtha' yas skye mched dang / rnam shes mtha' yas </text></item>
<item><p>181b4</p><section>'dul ba</section><text>skye mched dang / ci yang med pa'i skye mched dang / 'du shes med 'du shes med min skye mched dang / rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / rdzu 'phrul gyi yul dang /</text></item>
<item><p>181b5</p><section>'dul ba</section><text>lha'i rna ba dang / sems yongs su shes pa dang / sngon gyi gnas dang / 'chi 'pho dang / skye ba dang / zag pa zad pa thob pa yin no/ /dge slong 'di ni dgra bcom pa rnam par thar pa brgyad la bsam gtan pa yin no/ /dge slong </text></item>
<item><p>181b6</p><section>'dul ba</section><text>'di ni gnyi ga'i cha las rnam par grol ba yin no/ /de dag gis smras pa/ 'phags pa dag khyed kyis yon tan gyi tshogs de lta bu dag thob bam/ thob bo/ /'jig rten ni yon tan la dga' ba yin pas re shig rang gi bu dag las </text></item>
<item><p>181b7</p><section>'dul ba</section><text>kyang phrogs te/ de dag la bsod snyoms sbyin pa dang bya bar sems so/ /sangs rgyas bcom ldan 'das gson zhing bzhugs te 'tsho zhing gzhes pa rnams la chos nyid kyis nyan thos rnams kyis 'dus pa chen po gnyis yod de/ gcig </text></item>
<item><p>181b8</p><section>'dul ba</section><text>ni dbyar zla 'bring po nya la dbyar nye bar sgrub pa'i tshe'o/ /gnyis pa ni ston zla 'bring po'i zla ba nya la'o/ /de la gang dag dbyar zla 'bring po'i nya la dbyar nye bar sgrub pa'i tshe gdams ngag mnos te/ grong dang / grong rdal dang /</text></item>
<item><p>182a1</p><section>'dul ba</section><text>yul 'khor dang / rgyal po'i pho brang dag tu dbyar gnas par khas len pa de dag ni ston zla 'bring po'i zla ba nya la lhags nas ji ltar thob pa ni brjod par byed ma thob pa ni thob par bya ba'i phyir 'og tu 'dri bar byed do/ /de nas </text></item>
<item><p>182a2</p><section>'dul ba</section><text>dge slong gang dag yangs pa can gyi nyen kor spong byed gyi grong du dbyar gnas par khas blangs pa de dag dbyar gyi zla ba gsum po dag 'das nas chos gos byas pa dang ldan/ chos gos zin pa dang ldan zhing rid pa dang / nyam chung ba </text></item>
<item><p>182a3</p><section>'dul ba</section><text>dang / rke ba dang / skam pa dang / lus ma thob pas lhung bzed dang chos gos thogs te/ 'od ma can gyi grong ga la ba der rgyu zhing 'dong ba na mthar gyis rgyu zhing 'dong ba'i tshe 'od ma can gyi grong du phyin pa dang / tshe dang ldan pa kun </text></item>
<item><p>182a4</p><section>'dul ba</section><text>dga' bos dge slong rab tu mang po de dag thag ring po kho na nas mthong ngo / /mthong nas kyang tshangs pa mtshungs par spyod pa la mnyes gshin pas bshes pa dang bcas pa nyid kyis tshig gis bsu nas lhung bzed dang / chos gos </text></item>
<item><p>182a5</p><section>'dul ba</section><text>dang / khar ba dang / gtur bu dang / ril ba spyi blugs dang / 'bru mar snod dang / zhwa dang / lham yu chad dang / mchil lham len par byed cing 'di skad ces kyang smras so/ /tshe dang ldan pa dag tshur shog 'ongs pa </text></item>
<item><p>182a6</p><section>'dul ba</section><text>legs so/ /tshe dang ldan pa dag khyed cag gang nas da ltar 'dir 'ongs/ khyed cag gang du dbyar gnas par khas blangs/ tshe dang ldan pa kun dga' bo bdag cag spong byed kyi grong nas 'dir 'ongs so/ /bdag cag spong </text></item>
<item><p>182a7</p><section>'dul ba</section><text>byed kyi grong du dbyar gnas par khas blangs so/ /tshe dang ldan pa dag ji ltar spong byed kyi grong du bde ba la reg par dbyar gnas par khas blangs sam/ khyed cag bsod snyoms kyis ngal bar ma gyur tam/ tshe dang ldan pa kun dga' bo </text></item>
<item><p>182a8</p><section>'dul ba</section><text>bdag cag spong byed kyi grong du te por bde ba la reg par dbyar gnas par khas blangs mod kyi bdag cag bsod snyoms kyis ngal bar gyur te/ tshe dang ldan pa dag de kho na ltar snang ste 'di ltar bsod snyoms kyis brel bas rid pa dang /</text></item>
<item><p>182b1</p><section>'dul ba</section><text>nyam chung ba dang / rke ba dang / skam pa dang / lus ma thob pa dang / lpags pa dang / sha dang / khrag bri bar gyur to/ /dge slong gang dag nya pa'i grong gi nyen kor du dbyar gnas par khas blangs pa de dag kyang dbyar gyi zla ba gsum po dag 'das nas/</text></item>
<item><p>182b2</p><section>'dul ba</section><text>chos gos byas pa dang ldan/ chos gos zin pa dang ldan zhing tsho ba dang / lpags pa dang / sha dang / khrag rgyas pas lhung bzed dang / chos gos thogs te 'od ma can gyi grong ga la ba der rgyu zhing 'dong ba na/ mthar gyis rgyu zhing 'dong ba'i </text></item>
<item><p>182b3</p><section>'dul ba</section><text>tshe 'od ma can gyi grong du phyin pa dang / tshe dang ldan pa kun dga' bos dge slong rab tu mang po de dag thag ring po kho na nas mthong ngo / /mthong nas kyang tshangs pa mtshungs par spyod pa la mnyes gshin pas bshes pa dang bcas pa nyid kyi </text></item>
<item><p>182b4</p><section>'dul ba</section><text>tshig gis bsu nas lhung bzed dang / chos gos dang / khar ba dang / gtur bu dang / ril ba spyi blugs dang / 'bru mar snod dang / zhwa dang / lham yu chad dang / mchil lham len par byed cing 'di skad ces kyang smras so/ /tshe dang ldan pa </text></item>
<item><p>182b5</p><section>'dul ba</section><text>dag tshur shog /'ongs pa legs so/ /tshe dang ldan pa dag khyed cag gang nas da ltar 'dir 'ongs/ khyed cag dbyar gang du gnas par khas blangs/ tshe dang ldan pa kun dga' bo bdag cag nya pa'i grong nas 'dir 'ongs so/ /bdag </text></item>
<item><p>182b6</p><section>'dul ba</section><text>cag nya pa'i grong du dbyar gnas par khas blangs so/ /tshe dang ldan pa dag ji ltar nya pa'i grong du bde ba la reg par dbyar gnas par khas blangs sam/ khyed cag bsod snyoms kyis ngal bar ma gyur tam/ tshe dang ldan pa kun dga' bo bdag cag </text></item>
<item><p>182b7</p><section>'dul ba</section><text>nya pa'i grong du te por bde ba la reg par dbyar gnas par khas blangs so/ /bdag cag bsod snyoms kyis kyang ngal bar ma gyur to/ /tshe dang ldan pa dag de kho na ltar snang ste/ 'di ltar bsod snyoms kyis brel ba med pas tsho ba dang /</text></item>
<item><p>182b8</p><section>'dul ba</section><text>lpags pa dang / sha dang / khrag rgyas par gyur to/ /tshe dang ldan pa dag da ltar mu ge nyam nga ba/ dgon pa slongs mo pas zas rnyed par dka' zhing pha ma dag kyang rang gi bu dag la zas sbyin pa dang / bya bar sems dpa' dka' na slongs mo pa lta smos </text></item>
<item><p>183a1</p><section>'dul ba</section><text>kyang ci dgos pa byung na 'dir tshe dang ldan pa khyed cag bsod snyoms kyis brel ba med par gyur pa'i rgyu ni gang yin rkyen ni gang yin/ tshe dang ldan pa kun dga' bo bdag cag nye du rnams kyis mdun du gcig gis gcig gi yon tan </text></item>
<item><p>183a2</p><section>'dul ba</section><text>bsgrag pa byas te/ dge slong 'di ni mi rtag pa'i 'du shes dang / mi rtag pa la sdug bsngal ba'i 'du shes dang / sdug bsngal ba la bdag med pa'i 'du shes dang / zas la mi mthun pa'i 'du shes dang / 'jig rten thams cad la mngon </text></item>
<item><p>183a3</p><section>'dul ba</section><text>par mi dga' ba'i 'du shes dang / nyes dmigs kyi 'du shes dang / spong ba'i 'du shes dang / 'dod chags dang bral ba'i 'du shes dang / 'gog pa'i 'du shes dang / 'chi ba'i 'du shes dang / mi sdug pa'i 'du shes dang / rnam par sngos pa'i </text></item>
<item><p>183a4</p><section>'dul ba</section><text>'du shes dang / rnam par rnags pa'i 'du shes dang / rnam par bam pa'i 'du shes dang / rnam par 'bus bzhigs pa'i 'du shes dang / rnam par zos pa'i 'du shes dang / rnam par dmar pa'i 'du shes dang / rnam par 'thor ba'i 'du shes dang /</text></item>
<item><p>183a5</p><section>'dul ba</section><text>rus gong gi 'du shes dang / stong pa nyid du so sor rtog pa'i 'du shes thob pa yin no/ /dge slong 'di ni bsam gtan dang po dang / gnyis pa dang / gsum pa dang / bzhi pa dang / byams pa dang / snying rje dang / dga' ba dang / btang snyoms </text></item>
<item><p>183a6</p><section>'dul ba</section><text>dang / nam mkha' mtha' yas skye mched dang / rnam shes mtha' yas skye mched dang / ci yang med pa'i skye mched dang / 'du shes med 'du shes med min skye mched dang / rgyun du zhugs pa'i 'bras bu dang / lan cig phyir 'ong ba'i </text></item>
<item><p>183a7</p><section>'dul ba</section><text>'bras bu dang / phyir mi 'ong ba'i 'bras bu dang / rdzu 'phrul gyi yul dang / lha'i rna ba dang / sems yongs su shes pa dang / sngon gyi gnas dang / 'chi 'pho dang skye ba dang / zag pa zad pa thob pa yin no/ /dge slong 'di ni dgra bcom </text></item>
<item><p>183a8</p><section>'dul ba</section><text>pa rnam par thar pa brgyad la bsam gtan pa yin no/ /dge slong 'di ni gnyi ga'i cha las rnam par grol ba yin no zhes gcig gis gcig gi yon tan bsgrag par byas so/ /ci yang dag pas sam/ yang dag pa ma yin pas </text></item>
<item><p>183b1</p><section>'dul ba</section><text>yang dag pa ma yin pas so/ khyed cag zang zing cung zad tsam gyi phyir mi'i chos bla ma med la med bzhin du smrar rung ngam/ rung yang srid mi rung yang srid de/ 'di ltar bdag cag gis smras so/ /dge slong don nyung ngu dag ci'i phyir dge slong </text></item>
<item><p>183b2</p><section>'dul ba</section><text>dag zang zing cung zad tsam gyi phyir mi'i chos bla ma med la med bzhin du smra bar byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom </text></item>
<item><p>183b3</p><section>'dul ba</section><text>ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa snga ma bzhin no/ /</text></item>
<item><p>183b4</p><section>'dul ba</section><text>sangs rgyas bcom ldan 'das kyis chu klung yid 'ong ldan gyi 'gram na gnas pa'i dge slong rnams la smras pa/ dge slong dag khyod kyis zang zing cung zad tsam gyi phyir mi'i chos bla ma med la med bzhin du smras pa bden nam/ btsun pa </text></item>
<item><p>183b5</p><section>'dul ba</section><text>mad do/ /sangs rgyas bcom ldan 'das kyis dge sbyong gi tshul ma yin pa rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad do/ /dge slong dag </text></item>
<item><p>183b6</p><section>'dul ba</section><text>gsum po 'di dag ni 'jig rten na yod cing srid pa'i rkun po rkun po chen po yin te/ gsum gang zhe na/ dge slong dag 'di la rkun po 'khor brgya dang ldan pa 'am/ 'khor stong dang ldan pa de brgya 'am stong gi mdun du song ste/ khyim </text></item>
<item><p>183b7</p><section>'dul ba</section><text>'bugs par byed/ mdud pa 'grol bar byed/ ril gyis 'phrog par byed/ lam bsgugs shing 'dug par byed/ me gtong bar byed/ lam pa 'joms par byed/ rgyal po'i mdzod rku bar byed/ grong 'joms par </text></item>
<item><p>183b8</p><section>'dul ba</section><text>byed/ grong khyer 'joms par byed/ yul 'joms par byed pa de ni dge slong 'jig rten na yod cing srid pa'i rkun po rkun po chen po dang po yin no/ /dge slong dag gzhan yang rkun po rkun po chen po 'khor brgya dang ldan pa yang ma yin/</text></item>
<item><p>184a1</p><section>'dul ba</section><text>'khor stong dang yang ldan pa ma yin la/ de brgya 'am/ stong gi mdun du song ste/ khyim 'bugs par mi byed/ mdud pa 'grol bar mi byed/ ril gyis 'phrogs par mi byed/ lam sgugs shing 'dug par mi byed/ me gtong bar </text></item>
<item><p>184a2</p><section>'dul ba</section><text>mi byed/ lam pa 'joms par mi byed/ rgyal po'i mdzod rku bar mi byed/ grong 'joms par mi byed/ grong khyer 'joms par mi byed/ yul 'joms par mi byed mod kyi/ 'on kyang dge 'dun gyi rtsa 'am/ shing ngam/ me tog </text></item>
<item><p>184a3</p><section>'dul ba</section><text>gam/ 'bras bu 'am/ 'od ma 'am/ gzhal ba gang yang rung ba de btsongs shing btsongs shing 'tsho bar byed pa dang / des khyim mi gso bar byed pa 'di ni 'jig rten na yod cing srid pa'i rkun po rkun po chen po gnyis pa yin no/ /dge </text></item>
<item><p>184a4</p><section>'dul ba</section><text>slong dag gzhan yang rkun po rkun po chen po 'khor brgya dang ldan pa yang ma yin/ 'khor stong dang ldan pa yang ma yin la/ de brgya 'am/ stong gi mdun du song ste/ khyim 'bugs par mi byed/ mdud pa 'grol bar mi byed/ ril gyis </text></item>
<item><p>184a5</p><section>'dul ba</section><text>'phrog par mi byed/ lam sgugs shing 'dug par mi byed/ me gtong bar mi byed/ lam pa 'joms par mi byed/ rgyal po'i mdzod rku bar mi byed/ grong 'joms par mi byed/ grong khyer 'joms par mi byed/ yul </text></item>
<item><p>184a6</p><section>'dul ba</section><text>'joms par mi byed/ dge 'dun gyi rtswa 'am/ shing ngam/ me tog gam/ 'bras bu 'am/ 'od ma 'am/ gzhal ba gang yang rung ba de btsongs shing btsongs shing 'tsho bar mi byed la/ des khyim mi gso bar mi byed mod kyi </text></item>
<item><p>184a7</p><section>'dul ba</section><text>'on kyang mi chos bla ma med la med bzhin du smra bar byed pa 'di ni 'jig rten na yod cing srid pa'i rkun po rkun po chen po gsum pa yin no/ /dge slong dag rkun po rnams kyi nang na rkun po gang 'khor brgya dang ldan pa 'am/ 'khor stong dang ldan pa 'am/</text></item>
<item><p>184a8</p><section>'dul ba</section><text>brgya 'am stong gi mdun du song ste/ khyim 'bugs par byed/ mdud pa 'grol bar byed/ ril gyis 'phrog par byed/ lam sgugs shing 'dug par byed/ me gtong bar byed/ lam pa 'joms par byed/ rgyal po'i mdzod rku bar byed/ grong </text></item>
<item><p>184b1</p><section>'dul ba</section><text>'joms par byed/ grong khyer 'joms par byed/ yul 'joms par byed pa de ni cung zad tsam yin no/ /rkun po rnams kyi nang na rkun po gang dge 'dun gyi rtswa 'am/ shing ngam/ me tog gam/ 'bras bu 'am/ 'od ma 'am/ gzhal ba gang yang </text></item>
<item><p>184b2</p><section>'dul ba</section><text>rung ba de btsongs shing btsongs shing 'tsho bar byed pa dang / des khyim mi gso bar byed pa de yang cung zad tsam yin no/ /dge slong dag rkun po rnams kyi nang na gang mi'i chos bla ma med la med bzhin du smra bar byed pa de ni 'jig rten lha dang bcas </text></item>
<item><p>184b3</p><section>'dul ba</section><text>pa/ bdud dang bcas pa/ tshangs pa dang bcas pa/ dge sbyong dang bram zer bcas pa'i skye dgu dang / lha dang mir bcas pa'i nang na rkun po rkun po chen po yin no bcom ldan 'das kyis de skad ces bka' stsal te/ bde bar </text></item>
<item><p>184b4</p><section>'dul ba</section><text>gshegs pas de skad gsungs nas/ ston pas gzhan yang 'di skad ces bka' stsal to/ /'di na gang zhig dgra bcom ma gyur par/ /bdag nyid dgra bcom yin zhes brjod byed pa/ /de ni tshangs bcas 'jig rten rkun po ste/ /tshul </text></item>
<item><p>184b5</p><section>'dul ba</section><text>khrims 'chal ba yin par brjod par bya/ /de nas bcom ldan 'das kyis rnam grangs du mas rnam par smad nas/ dge slong rnams la bka' stsal pa/ dge slong dag de lta bas na phan yon bcu yang dag par gzigs pas ngas 'dul ba la nyan </text></item>
<item><p>184b6</p><section>'dul ba</section><text>thos rnams kyi bslab pa'i gzhi bca' bar bya ste/ dge 'dun bsdu ba'i phyir zhes bya ba nas/ nga'i tshangs par spyod pa skye bo mang po la phan pa yangs par gyur pa lha dang mi'i bar la yang dag par bstan pa yun ring du gnas par bya ba'i bar snga ma bzhin </text></item>
<item><p>184b7</p><section>'dul ba</section><text>no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang mngon par mi shes shing yongs su mi shes la/ mi'i chos bla ma mtha' dang / 'phags pa dang bye brag thob pa dang / shes pa dang / mthong ba </text></item>
<item><p>184b8</p><section>'dul ba</section><text>dang / reg par spyod pa med la med bzhin du 'di shes so/ /'di mthong ngo zhes khas 'ches pa las/ de ltung ba byung ba rnam par dag par 'dod nas dus gzhan zhig na dris kyang rung ma dris kyang rung / 'di skad ces tshe dang ldan pa dag bdag </text></item>
<item><p>185a1</p><section>'dul ba</section><text>gis ni mi shes par shes so zhes smras/ ma mthong bar mthong ngo zhes smras te/ gsob gsog brdzun du smras so zhes zer na/ dge slong de yang pham par gyur pa yin gyis gnas par mi bya'o zhes bcom ldan 'das kyis 'dul </text></item>
<item><p>185a2</p><section>'dul ba</section><text>ba la nyan thos rnams kyi bslab pa'i gzhi bca' bar mdzad do/ /dge slong rab tu mang po gnas mal dgon pa nags khrod dang / ri drung dang / bas mtha' dag na rnal 'byor gyi rjes su brtson par gnas pa dag gis zhi gnas kyi rgyu mtshan </text></item>
<item><p>185a3</p><section>'dul ba</section><text>rang gi mtshan nyid 'dzin pa cung zad cig la brten nas 'jig rten pa'i yid la byed pas nyon mongs pa dag rnam par mnan pas des na 'dod pa la 'dod chags dang / gnod sems dag de dag gi rgyud la kun du mi 'byung nas de'i 'og tu </text></item>
<item><p>185a4</p><section>'dul ba</section><text>de dag gis gcig la gcig tshe dang ldan pa dag shes par gyis shig /dgon pa pa dag gis thob par bya ba gang yin pa de bdag cag gis thob ste/ bdag cag skye ba ni zad/ tshangs par spyad pa ni bsten/ bya ba ni byas/</text></item>
<item><p>185a5</p><section>'dul ba</section><text>srid pa 'di las gzhan ni mi shes kyis/ tshur shog bdag cag gnas mal dgon pa dag btang ste/ gnas mal grong mtha' ba dag tu 'jug par bya'o zhes brjod nas/ de dag gis gnas mal dgon pa dag btang ste/</text></item>
<item><p>185a6</p><section>'dul ba</section><text>gnas mal grong mtha' ba dag tu zhugs pa dang / der de dag yang dang yang du bud med kyi yul mthong zhing kun dga' ra ba'i dge tshul rnams dang / lhan cig 'dre zhing gnas pa dag la yang nyon mongs pa dag byung bar gyur te/</text></item>
<item><p>185a7</p><section>'dul ba</section><text>'dod pa la 'dod chags dang / gnod sems dag rgyud la kun tu byung bar gyur nas de dag 'di snyam du sems te/ tshe dang ldan pa dag shes par gyis shig /bcom ldan 'das kyis 'dul ba la nyan thos rnams kyis bslab pa'i </text></item>
<item><p>185a8</p><section>'dul ba</section><text>gzhi 'di ltar bca' ba mdzad de/ yang dge slong gang mngon par mi shes shing yongs su mi shes la mi'i chos bla ma mtha' dang / 'phags pa dang / bye brag thob pa dang / shes pa dang / mthong ba dang / reg par spyod pa </text></item>
<item><p>185b1</p><section>'dul ba</section><text>med la med bzhin du 'di shes so/ /'di mthong ngo zhes khas 'ches pa las de ltung ba byung ba rnam par dag par 'dod nas dus gzhan zhig na dris kyang rung ma dris kyang rung / 'di skad ces tshe dang ldan pa dag bdag gis ni mi shes par shes so zhes smras/ ma mthong </text></item>
<item><p>185b2</p><section>'dul ba</section><text>bar mthong ngo zhes smras te/ gsob gsog brdzun du smras so zhes zer na dge slong de yang pham par gyur pa yin gyi gnas par mi bya'o/ /zhes bca' ba mdzad na/ bdag cag gnas mal dgon pa nags khrod dang / ri drung dang / bas mtha' dag na </text></item>
<item><p>185b3</p><section>'dul ba</section><text>gnas pa dag gis zhi gnas rgyu mtshan rang gi mtshan nyid 'dzin pa cung zad cig la brten nas 'jig rten pa'i yid la byed pas nyon mongs pa dag rnam par mnan pas 'dod pa la 'dod chags dang / gnod sems dag rgyud la kun tu mi 'byung </text></item>
<item><p>185b4</p><section>'dul ba</section><text>nas/ bdag cag gis gcig la gcig tshe dang ldan pa dag shes par gyis shig /dgon pa dag gis thob par bya ba gang yin pa de dag bdag cag gis thob ste/ bdag cag skye ba ni zad/ tshangs par spyad pa ni bsten/ bya ba ni byas/ srid pa 'di </text></item>
<item><p>185b5</p><section>'dul ba</section><text>las gzhan ni mi shes kyis/ tshur sheg bdag cag gnas mal dgon pa dag btang ste/ gnas mal grong mtha' ba dag tu 'jug par bya'o zhes brjod nas/ bdag cag gis gnas mal dgon pa dag btang ste/ gnas mal grong mtha' </text></item>
<item><p>185b6</p><section>'dul ba</section><text>ba dag tu zhugs pa dang / der bdag cag yang dang yang du bud med kyi yul mthong zhing / kun dga' ra ba'i dge tshul rnams dang lhan cig 'dre zhing gnas pa dag la yang nyon mongs pa dag byung bar gyur te/ 'dod pa la 'dod chags dang /</text></item>
<item><p>185b7</p><section>'dul ba</section><text>gnod sems dag rgyud la kun tu byung bar ma gyur na/ bdag cag la pham par gyur pa'i ltung ba byung bar ma gyur tam/ tshur shog bdag cag tshe dang ldan pa kun dga' bo ga la ba der dong zhing phyin nas/ tshe dang ldan pa kun dga' bo la </text></item>
<item><p>185b8</p><section>'dul ba</section><text>don de yongs su dri bar bya ste/ bdag cag la tshe dang ldan pa kun dga' bos ji skad du lung ston par 'gyur ba de kho na bzhin du gzung bar bya'o snyam nas/ de dag tshe dang ldan pa kun dga' bo ga la ba der song ste phyin nas/</text></item>
<item><p>186a1</p><section>'dul ba</section><text>tshe dang ldan pa kun dga' bo la 'di skad ces smras so/ /tshe dang ldan pa kun dga' bo mkhyen par mdzod cig /bcom ldan 'das kyis 'dul ba la nyan thos rnams kyi bslab pa'i gzhi 'di ltar bca' ba mdzad de/</text></item>
<item><p>186a2</p><section>'dul ba</section><text>yang dge slong gang mngon par mi shes shing yongs su mi shes la/ mi'i chos bla ma mtha' dang / 'phags pa dang / bye brag thob pa dang / shes pa dang / mthong ba dang / reg par spyod pa med pas med bzhin du 'di shes so/ /'di mthong ngo / /</text></item>
<item><p>186a3</p><section>'dul ba</section><text>zhes khas 'ches pa las/ de ltung ba byung ba rnam par dag par 'dod nas dus gzhan zhig na dris kyang rung ma dris kyang rung 'di skad ces tshe dang ldan pa dag bdag gis ni mi shes par shes so zhes smras/ ma mthong bar mthong ngo </text></item>
<item><p>186a4</p><section>'dul ba</section><text>zhes smras te/ gsob gsog brdzun du smras so/ /zhes zer na/ dge slong de yang pham par gyur pa yin gyis gnas par mi bya'o zhes bca' ba mdzad na/ bdag cag gnas mal dgon pa nags khrod dang / ri drung dang </text></item>
<item><p>186a5</p><section>'dul ba</section><text>bas mtha' dag na gnas pa dag gis zhi gnas kyi rgyu mtshan rang gi mtshan nyid 'dzin pa cung zad cig la brten nas 'jig rten pa'i yid la byed pas nyon mongs pa dag rnam par mnan pas 'dod pa la 'dod chags dang / gnod </text></item>
<item><p>186a6</p><section>'dul ba</section><text>sems dag rgyud la kun du mi 'byung nas/ bdag cag gis gcig la gcig tshe dang ldan pa dag shes par gyis shig /dgon pa pa dag gis thob par bya ba gang yin pa de bdag cag gis thob ste/ bdag cag skye ba ni zad /</text></item>
<item><p>186a7</p><section>'dul ba</section><text>tshangs par spyod pa ni bsten/ bya ba ni byas/ srid pa 'di las gzhan ni mi shes kyis/ tshur sheg bdag cag gnas mal dgon pa dag btang ste/ gnas mal grong mtha' ba dag tu 'jug par bya'o zhes brjod nas/ bdag cag gis </text></item>
<item><p>186a8</p><section>'dul ba</section><text>gnas mal dgon pa dag btang ste/ gnas mal grong mtha' ba dag tu zhugs pa dang / der bdag cag yang dang yang du bud med kyi yul mthong zhing kun dga' ra ba'i dge tshul rnams dang / lhan cig 'dre zhing </text></item>
<item><p>186b1</p><section>'dul ba</section><text>gnas pa dag la yang nyon mongs pa dag byung bar gyur te/ 'dod pa la 'dod chags dang / gnod sems dag rgyud la kun tu byung bar gyur na/ bdag cag la pham par gyur pa'i ltung ba byung bar ma gyur tam/ tshur sheg bdag cag tshe </text></item>
<item><p>186b2</p><section>'dul ba</section><text>dang ldan pa kun dga' bo ga la ba der 'dong zhing phyin nas tshe dang ldan pa kun dga' bo la don de yongs su dri bar bya ste/ bdag cag la tshe dang ldan pa kun dga' bos ji skad du lung ston par 'gyur ba de kho na bzhin du gzung bar bya'o snyam nas/</text></item>
<item><p>186b3</p><section>'dul ba</section><text>bdag cag tshe dang ldan pa kun dga' bo la don de yongs su 'dri na/ tshe dang ldan pa bdag cag la pham par gyur pa'i ltung ba 'byung bar ma gyur tam/ de nas tshe dang ldan pa kun dga' bos dge slong rab tu mang po de dag khrid de/ bcom ldan </text></item>
<item><p>186b4</p><section>'dul ba</section><text>'das ga la ba der song ste phyin pa dang / bcom ldan 'das kyi zhabs gnyis la mgo bos phyag 'tshal te/ mtha' gcig tu 'dug nas tshe dang ldan pa kun dga' bos bcom ldan 'das la 'di skad ces gsol to/ /</text></item>
<item><p>186b5</p><section>'dul ba</section><text>btsun pa bcom ldan 'das kyis 'dul ba la nyan thos rnams kyi bslab pa'i gzhi 'di ltar bca' ba mdzad de/ yang dge slong gang mngon par mi shes shing yongs su mi shes la mi'i chos bla ma mtha' dang / 'phags pa dang / bye brag </text></item>
<item><p>186b6</p><section>'dul ba</section><text>thob pa dang / shes pa dang / mthong ba dang / reg par spyod pa med la med bzhin du 'di shes so/ /'di mthong ngo / /zhes khas 'ches pa las de ltung ba byung ba rnam par dag par 'dod nas dus gzhan zhig na dris kyang rung / ma dris kyang </text></item>
<item><p>186b7</p><section>'dul ba</section><text>rung 'di skad ces tshe dang ldan pa dag bdag gis ni mi shes par shes so zhes smras/ ma mthong bar mthong ngo zhes smras ste/ gsob gsog brdzun du smras so/ /zhes zer na dge slong de yang pham par gyur pa yin gyis gnas par mi </text></item>
<item><p>186b8</p><section>'dul ba</section><text>bya'o zhes bcom ldan 'das kyis 'dul ba la nyan thos rnams kyi bslab pa'i gzhi bca' ba mdzad na/ tshe dang ldan pa gnas mal dgon pa nags khrod dang / ri drung dang / bas mtha' dag na gnas pa 'di dag gis </text></item>
<item><p>187a1</p><section>'dul ba</section><text>zhi gnas kyi rgyu mtshan rang gi mtshan nyid 'dzin pa cung zad cig la brten nas 'jig rten pa'i yid la bgyid pas nyon mongs pa dag rnam par mnan pas 'dod pa la 'dod chags dang / gnod sems dag rgyud la kun du mi 'byung </text></item>
<item><p>187a2</p><section>'dul ba</section><text>nas/ 'di dag gis gcig la gcig tshe dang ldan pa dag shes par gyis shig /dgon pa pa dag gis thob par bya ba gang yin pa de bdag cag gis thob ste/ bdag cag skye ba ni zad/ tshangs par spyod pa ni bsten/ bya ba ni </text></item>
<item><p>187a3</p><section>'dul ba</section><text>byas/ srid pa 'di las gzhan ni mi shes kyis/ tshur shog bdag cag gnas mal dgon pa dag btang ste gnas mal grong mtha' ba dag tu 'jug par bya'o zhes brjod nas/ 'di dag gis gnas mal dgon pa dag btang ste gnas </text></item>
<item><p>187a4</p><section>'dul ba</section><text>mal grong mtha' ba dag tu zhugs pa dang / der 'di dag yang dang yang du bud med kyi yul mthong zhing kun dga' ra ba pa'i dge tshul rnams dang lhan cig 'dre zhing gnas pa dag la yang nyon mongs pa dag byung bar gyur te/ 'dod pa la 'dod </text></item>
<item><p>187a5</p><section>'dul ba</section><text>chags dang / gnod sems dag rgyud la kun du byung bar gyur nas/ 'di dag bdag cag la pham par gyur ba'i ltung ba byung bar ma gyur tam/ snyam du 'gyod pa skyes par gyur na de'i slad du bdag bcom ldan 'das la don 'di </text></item>
<item><p>187a6</p><section>'dul ba</section><text>yongs su zhu ste/ 'di dag la pham par gyur pa'i ltung ba byung bar ma gyur tam/ bcom ldan 'das kyis bka' stsal pa/ kun dga' bo de lta bas na mngon pa'i nga rgyal ma gtogs so/ /de nas bcom ldan 'das kyis rnam </text></item>
<item><p>187a7</p><section>'dul ba</section><text>grangs du mas bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang rjes su 'thun pa dang / de'i shas che ba dang / de dang 'tsham pa'i chos dang </text></item>
<item><p>187a8</p><section>'dul ba</section><text>ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni rjes su gnang ba yin te nga'i nyan thos rnams kyis 'dul ba la bslab pa'i gzhi 'di ltar </text></item>
<item><p>187b1</p><section>'dul ba</section><text>gdon par bya'o/ /yang dge slong gang mngon par mi shes shing yongs su mi shes la/ mi'i chos bla ma mtha' dang / 'phags pa dang / bye brag thob pa dang / shes pa dang / mthong ba dang / reg par spyod pa med la med bzhin du 'di shes so/ /</text></item>
<item><p>187b2</p><section>'dul ba</section><text>'di mthong ngo zhes khas 'ches pa las de ltung ba byung ba rnam par dag par 'dod nas dus gzhan zhig na dris kyang rung / ma dris kyang rung / 'di skad ces tshe dang ldan pa dag bdag gis ni mi shes par shes so zhes smras/ ma mthong </text></item>
<item><p>187b3</p><section>'dul ba</section><text>bar mthong ngo zhes smras te/ gsob gsog brdzun du smras so zhes zer na mngon pa'i nga rgyal ma gtogs te/ dge slong de yang pham par gyur pa yin gyis gnas par mi bya'o/ /yang dge slong gang zhes bya ba ni dge slong bzhi po </text></item>
<item><p>187b4</p><section>'dul ba</section><text>dag las zhes bya ba nas don gyi skabs 'dir ni gsol ba dang bzhi'i las mi g.yo ba bzhag par mi 'os pas bsnyen par rdzogs pa gang yin pa de dge slong du dgongs te zhes bya ba'i bar du snga ma bzhin te/ des na yang dge slong </text></item>
<item><p>187b5</p><section>'dul ba</section><text>gang zhes gsungs so/ /mngon par mi shes shing zhes bya ba la ci zhig mngon par mi shes shing zhe na/ gzugs mngon par mi shes pa dang / tshor ba dang / 'du shes dang / 'du byed rnams dang / rnam par shes pa mngon par </text></item>
<item><p>187b6</p><section>'dul ba</section><text>mi shes shing ngo / yongs su mi shes la zhes bya ba la ci zhig yongs su mi shes la zhe na/ gzugs nyid yongs su mi shes pa dang / tshor ba dang / 'du shes dang / 'du byed rnams dang / rnam par shes pa yongs su mi </text></item>
<item><p>187b7</p><section>'dul ba</section><text>shes la'o/ /mi'i chos shes bya ba ni mi rnams kyi chos mya ngan las 'das pa ste/ de mi rnams kyis 'thob kyi za ma dang / ma ning dang / mtshan gnyis pa dag gis kyang mi 'thob na sems can dmyal ba dang / dud 'gro dang /</text></item>
<item><p>187b8</p><section>'dul ba</section><text>yi dgas rnams gyis lta smos kyang ci dgos pa'i phyir ro/ /bla ma zhes bya ba ni 'dod pa'i khams pas gzugs kyi khams bla ma yin la/ gzugs kyi khams pas gzugs med pa'i khams bla ma yin pa'o/ /</text></item>
<item><p>188a1</p><section>'dul ba</section><text>yang na mi'i chos zhes bya ba ni sgrib pa lnga po dag go/ /bla ma zhes bya ba ni de dag spangs pa gang yin pa'o/ /mtha' zhes bya ba la mtha' zhes bya ba ni mya ngan las 'das pa'o/ /'phags pa zhes bya ba la 'phags pa ni </text></item>
<item><p>188a2</p><section>'dul ba</section><text>sangs rgyas rnams dang / sangs rgyas kyi nyan thos rnams so/ /bye brag thob pa zhes bya ba la bye brag thob pa ni dge sbyong gi tshul gyi 'bras bu bzhi po dag ste/ rgyun du zhugs pa'i 'bras bu dang / lan cig phyir 'ong ba'i </text></item>
<item><p>188a3</p><section>'dul ba</section><text>'bras bu dang / phyir mi 'ong ba'i 'bras bu dang / dgra bcom pa nyid do/ /shes pa zhes bya ba ni shes pa bzhi po dag ste/ sdug bsngal shes pa dang / kun 'byung ba shes pa dang / 'gog pa shes pa dang / lam shes pa'o/ /mthong ba </text></item>
<item><p>188a4</p><section>'dul ba</section><text>shes bya ba ni mthong ba bzhi po dag ste/ sdug bsngal mthong ba dang / kun 'byung ba mthong ba dang / 'gog pa mthong ba dang / lam mthong ba'o/ /reg par spyod pa zhes bya ba la reg par spyod pa ni bsam gtan bzhi po dag ste/ snyoms par </text></item>
<item><p>188a5</p><section>'dul ba</section><text>'jug pa las yin gyi skye ba las ni ma yin no/ /med la zhes bya ba ni de'i dngos po med la'o/ /med bzhin du zhes bya ba ni bdag nyid la 'o/ /'di shes so zhes bya ba la ci zhig shes zhe na/ sdug bsngal shes pa dang / kun 'byung ba </text></item>
<item><p>188a6</p><section>'dul ba</section><text>dang / 'gog pa dang / lam shes so zhes so/ /'di mthong ngo zhes bya ba la ci zhig mthong ngo zhe na/ lha rnams mthong ngo / /klu rnams dang / gnod sbyin rnams dang / nam mkha' lding rnams dang / dri za rnams dang / mi'am ci rnams </text></item>
<item><p>188a7</p><section>'dul ba</section><text>dang / lto 'phye chen po rnams dang / yi dgas rnams dang / sha za rnams dang / grul bum rnams dang / srul po rnams dang / lus srul po rnams dang / rdul khrod kyi sha za rnams mthong ngo / /lha rnams kyis kyang bdag mthong ngo / /klu rnams dang /</text></item>
<item><p>188a8</p><section>'dul ba</section><text>gnod sbyin rnams dang / nam mkha' lding rnams dang / dri za rnams dang / mi 'am ci rnams dang / lto 'phye chen po rnams dang / yi dgas rnams dang / sha za rnams dang / grul bum rnams dang / srul po rnams dang / lus srul po rnams dang / rdul khrod kyi sha za rnams </text></item>
<item><p>188b1</p><section>'dul ba</section><text>kyis kyang bdag mthong ngo / /lha rnams kyi sgra thos so/ /klu rnams dang / gnod sbyin rnams dang / nam mkha' lding rnams dang / dri za rnams dang / mi 'am ci rnams dang / lto 'phye chen po rnams dang / yi dgas rnams dang / sha za rnams dang / grul bum rnams </text></item>
<item><p>188b2</p><section>'dul ba</section><text>dang / srul po rnams dang / lus srul po rnams dang / rdul khrod kyi sha za rnams kyi sgra thos so/ /lha rnams kyis kyang bdag gi sgra thos so/ /klu rnams dang / gnod sbyin rnams dang / nam mkha' lding rnams dang / dri za rnams dang / mi 'am </text></item>
<item><p>188b3</p><section>'dul ba</section><text>ci rnams dang / lto 'phye chen po rnams dang / yi dgas rnams dang / sha za rnams dang / grul bum rnams dang / srul po rnams dang / lus srul po rnams dang / rdul khrod kyi sha za rnams kyis kyang bdag gi sgra thos so/ /lha rnams blta ba'i phyir 'gro </text></item>
<item><p>188b4</p><section>'dul ba</section><text>'o/ /klu rnams dang / gnod sbyin rnams dang / nam mkha' lding rnams dang / dri za rnams dang / mi 'am ci rnams dang / lto 'phye chen po rnams dang / yi dgas rnams dang / sha za rnams dang / grul bum rnams dang / srul po rnams dang /</text></item>
<item><p>188b5</p><section>'dul ba</section><text>lus srul po rnams dang / rdul khrod kyi sha za rnams blta ba'i phyir 'gro'o/ /lha rnams bdag blta ba'i phyir 'ong ngo / /klu rnams dang / gnod sbyin rnams dang / nam mkha' lding rnams dang / dri za rnams dang / mi 'am ci rnams dang /</text></item>
<item><p>188b6</p><section>'dul ba</section><text>lto 'phye chen po rnams dang / yi dgas rnams dang / sha za rnams dang / grul bum rnams dang / srul po rnams dang / lus srul po rnams dang / rdul khrod kyi sha za rnams bdag blta ba'i phyir 'ong ngo / /lha rnams dang lhan cig gtam 'dre </text></item>
<item><p>188b7</p><section>'dul ba</section><text>bar byed/ phebs par smra bar byed/ so sor kun dga' bar byed/ kun du yang lhan cig gnas par byed do/ /klu rnams dang / gnod sbyin rnams dang / nam mkha' lding rnams dang / dri za rnams dang / mi 'am ci rnams dang / lto 'phye chen </text></item>
<item><p>188b8</p><section>'dul ba</section><text>po rnams dang / yi dgas rnams dang / sha za rnams dang / grul bum rnams dang / srul po rnams dang / lus srul po rnams dang / rdul khrod kyi sha za rnams dang lhan cig gtam 'dre bar byed/ phebs par smra bar byed/</text></item>
<item><p>189a1</p><section>'dul ba</section><text>so sor kun dga' bar byed/ rtag tu yang lhan cig gnas par byed do/ /lha rnams bdag dang lhan cig gtam 'dre bar byed/ phebs par smra bar byed/ so sor kun dga' bar byed/ rtag tu yang lhan cig gnas par byed do/ /</text></item>
<item><p>189a2</p><section>'dul ba</section><text>klu rnams dang / gnod sbyin rnams dang / nam mkha' lding rnams dang / dri za rnams dang / mi 'am ci rnams dang / lto 'phye chen po rnams dang / yi dgas rnams dang / sha za rnams dang / grul bum rnams dang / srul po rnams dang / lus srul po </text></item>
<item><p>189a3</p><section>'dul ba</section><text>rnams dang / rdul khrod kyi sha za rnams bdag dang lhan cig gtam 'dre bar byed/ phebs par smra bar byed/ so sor kun dga' bar byed/ rtag tu yang lhan cig gnas par byed do/ /ma thob bzhin du bdag gis mi rtag pa'i 'du shes </text></item>
<item><p>189a4</p><section>'dul ba</section><text>dang / mi rtag pa la sdug bsngal ba'i 'du shes dang / sdug bsngal ba la bdag med pa'i 'du shes dang / zas la mi mthun pa'i 'du shes dang / 'jig rten thams cad la mngon par mi dga' ba'i 'du shes dang / nyes dmigs kyi 'du </text></item>
<item><p>189a5</p><section>'dul ba</section><text>shes dang / spong ba'i 'du shes dang / 'dod chags dang bral ba'i 'du shes dang / 'gog pa'i 'du shes dang / 'chi ba'i 'du shes dang / mi sdug pa'i 'du shes dang / rnam par sngos pa'i 'du shes dang / rnam par rnags pa'i 'du shes </text></item>
<item><p>189a6</p><section>'dul ba</section><text>dang / rnam par bam pa'i 'du shes dang / rnam par 'bus gzhigs pa'i 'du shes dang / rnam par zos pa'i 'du shes dang / rnam par dmar ba'i 'du shes dang / rnam par 'thor ba'i 'du shes dang / rus gong gi 'du shes </text></item>
<item><p>189a7</p><section>'dul ba</section><text>dang / stong pa nyid du so sor rtog pa'i 'du shes thob bo/ /ma thob bzhin du bdag gis bsam gtan dang po dang / gnyis pa dang / gsum pa dang / bzhi pa dang / byams pa dang / snying rje dang / dga' ba dang /</text></item>
<item><p>189a8</p><section>'dul ba</section><text>btang snyoms dang / nam mkha' mtha' yas skye mched dang / rnam shes mtha' yas skye mched dang / ci yang med pa'i skye mched dang / 'du shes med 'du shes med min skye mched dang / rgyun du zhugs pa'i 'bras bu dang /</text></item>
<item><p>189b1</p><section>'dul ba</section><text>lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid kyi 'bras bu dang / rdzu 'phrul gyi yul dang / lha'i rna ba dang / sems yongs su shes pa dang / sngon gyi gnas dang / 'chi 'pho dang skye ba dang / zag pa zad </text></item>
<item><p>189b2</p><section>'dul ba</section><text>pa thob bo/ /bdag ni dgra bcom pa rnam par thar pa brgyad la bsam gtan pa dang / gnyi ga'i cha las rnam par grol ba yin no zhes pa'o/ /khas 'ches pa las zhes bya ba ni khas blangs pa las so/ /de ltung ba byung ba zhes </text></item>
<item><p>189b3</p><section>'dul ba</section><text>bya ba ni gzhi de'i'o/ /rnam par dag par 'dod nas zhes bya ba ni rnam par ldang bar 'dod nas so/ /dus gzhan zhig na zhes bya ba ni dus gzhan na'o/ /dris kyang rung zhes bya ba ni gzhan dag gis so/ /ma dris kyang rung zhes </text></item>
<item><p>189b4</p><section>'dul ba</section><text>bya ba ni de bdag nyid la 'gyod pa dang / cung zad 'gyod pa dang / rnam par 'gyod pa dang / rab tu 'gyod pa skyes pas so/ /'di skad ces tshe dang ldan pa dag bdag gis ni mi shes par shes so/ /zhes smras zhes bya ba ni yid kyi </text></item>
<item><p>189b5</p><section>'dul ba</section><text>rnam par shes pas so/ /ma mthong bar mthong ngo zhes smras te/ zhes bya ba ni mig gi rnam par shes pas so/ /gsob gsog brdzun du smras so zhes bya ba de dag ni smras pa'i rnam grangs kyi tshig yin no/ /zer na zhes </text></item>
<item><p>189b6</p><section>'dul ba</section><text>bya ba ni brjod na'o/ /mngon pa'i nga rgyal ma gtogs te zhes bya ba ni mngon pa'i nga rgyal bzhag ste'o/ /dge slong zhes bya ba ni gang la dge slong gi dngos po yod pa ste/ snga ma bzhin no/ /de yang zhes bya ba de ni nye bar bstan pa dang /</text></item>
<item><p>189b7</p><section>'dul ba</section><text>kun tu bstan pa'i tshig bla dgas yin no/ /pham par gyur pa yin gyis zhes bya ba ni snga ma bzhin no/ /gnas par mi bya'o zhes bya ba yang gang zag bcu gnyis po dag gi bsko bar mi bya'o zhes bya ba'i bar du snga ma bzhin te/ des na gnas par </text></item>
<item><p>189b8</p><section>'dul ba</section><text>mi bya'o zhes gsungs so/ /de la ltung ba ji ltar 'gyur zhe na/ /sdom la/ 'du shes bsgyur dang dgon pa dang / /khyim rnams su ni stan bkra dang / /rang gi mtshan nyid 'dzin pa dang / /bdag nyid nye bar ston pa'o/ /dge slong gis </text></item>
<item><p>190a1</p><section>'dul ba</section><text>'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces lha rnams mthong ngo zhes zer na pham par 'gyur ro/ /klu rnams dang / gnod sbyin rnams nas snga ma bzhin du lus </text></item>
<item><p>190a2</p><section>'dul ba</section><text>srul po rnams kyi bar du mthong ngo zhes zer na pham par 'gyur ro/ /tha na 'di skad ces rdul khrod kyi sha za rnams mthong ngo zhes zer na nyes pa sbom por 'gyur ro/ /dge slong gis 'du shes bsgyur cing bzod pa dang / 'dod pa dang /</text></item>
<item><p>190a3</p><section>'dul ba</section><text>blo gros dang / rtog pa dang / lta ba bsgyur te 'di skad ces lha rnams kyi sgra thos so zhes zer na pham par 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi bar gyi sgra thos so zhes zer na pham </text></item>
<item><p>190a4</p><section>'dul ba</section><text>par 'gyur ro/ /tha na 'di skad ces rdul khrod kyi sha za rnams kyi sgra thos so zhes zer na nyes pa sbom por 'gyur ro/ /dge slong gis 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di </text></item>
<item><p>190a5</p><section>'dul ba</section><text>skad ces lha rnams blta ba'i phyir 'gro'o zhes zer na pham par 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi bar blta ba'i phyir 'gro'o zhes zer na pham par 'gyur ro/ /tha na 'di skad </text></item>
<item><p>190a6</p><section>'dul ba</section><text>ces rdul khrod kyi sha za rnams blta ba'i phyir 'gro'o zhes zer na nyes pa sbom por 'gyur ro/ /dge slong gis 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces lha rnams </text></item>
<item><p>190a7</p><section>'dul ba</section><text>bdag blta ba'i phyir 'ong ngo zhes zer na pham par 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi bar du bdag blta ba'i phyir 'ong ngo zhes zer na pham par 'gyur ro/ /tha na 'di skad </text></item>
<item><p>190a8</p><section>'dul ba</section><text>ces rdul khrod kyi sha za rnams kyang bdag blta ba'i phyir 'ong ngo zhes zer na nyes pa sbom por 'gyur ro/ /dge slong gis 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces lha rnams dang </text></item>
<item><p>190b1</p><section>'dul ba</section><text>lhan cig gtam 'dre bar byed/ phebs par smra bar byed/ so sor kun dga' bar byed/ rtag tu yang lhan cig gnas par byed ces zer na pham par 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi </text></item>
<item><p>190b2</p><section>'dul ba</section><text>bar dang lhan cig gtam 'dre bar byed/ phebs par smra bar byed/ so sor kun dga' bar byed/ rtag tu yang lhan cig gnas par byed ces zer na pham par 'gyur ro/ /tha na 'di skad ces rdul khrod kyi sha za rnams dang lhan cig gtam 'dre bar byed/</text></item>
<item><p>190b3</p><section>'dul ba</section><text>phebs par smra bar byed/ so sor kun dga' bar byed/ rtag tu yang lhan cig gnas par byed ces zer na nyes pa sbom por 'gyur ro/ /dge slong gis 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te/</text></item>
<item><p>190b4</p><section>'dul ba</section><text>'di skad ces lha rnams bdag dang lhan cig gtam 'dre bar byed/ phebs par smra bar byed/ so sor kun dga' bar byed/ rtag tu yang lhan cig gnas par byed ces zer na pham par 'gyur ro/ /klu rnams dang / gnod sbyin rnams nas snga </text></item>
<item><p>190b5</p><section>'dul ba</section><text>ma bzhin du lus srul po rnams kyi bar yang bdag dang lhan cig gtam 'dre bar byed/ phebs par smra bar byed/ so sor kun dga' bar byed/ rtag tu yang lhan cig gnas par byed ces zer na pham par 'gyur ro/ /tha na </text></item>
<item><p>190b6</p><section>'dul ba</section><text>'di skad ces rdul khrod kyi sha za rnams kyang bdag dang lhan cig gtam 'dre bar byed/ phebs par smra bar byed/ so sor kun dga' bar byed/ rtag tu yang lhan cig gnas par byed ces zer na nyes pa sbom por 'gyur ro/ /dge </text></item>
<item><p>190b7</p><section>'dul ba</section><text>slong gis 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces ma thob bzhin du bdag gis mi rtag pa'i 'du shes thob bo zhes zer na pham par 'gyur ro/ /mi rtag pa la sdug bsngal ba'i </text></item>
<item><p>190b8</p><section>'dul ba</section><text>'du shes nas snga ma bzhin du stong pa nyid du so sor rtog pa'i 'du shes kyi bar du thob bo zhes zer na pham par 'gyur ro/ /dge slong gis 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces ma </text></item>
<item><p>191a1</p><section>'dul ba</section><text>thob bzhin du bdag gis bsam gtan dang po thob bo zhes zer na pham par 'gyur ro/ /de bzhin du gnyis pa dang / gsum pa dang / bzhi pa dang / snga ma bzhin du bdag dgra bcom pa rnam par thar pa brgyad la bsam </text></item>
<item><p>191a2</p><section>'dul ba</section><text>gtan pa dang / gnyi ga'i cha las rnam par grol ba'o zhes zer na pham par 'gyur ro// //'dul ba rnam par 'byed pa/ bam po bcu bzhi pa/ 'di ltar dge slong rab tu mang po dag grong med pa'i dgon pa'i gnas shig </text></item>
<item><p>191a3</p><section>'dul ba</section><text>na gnas shing de na de dag la mi ma yin pa dag gis 'tshe ba na/ de na dge slong gang rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa yin pa de la de na mi ma yin pa dag gis 'tshe bar mi byed nas/</text></item>
<item><p>191a4</p><section>'dul ba</section><text>dge slong gis 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag kyang grong med pa'i dgon pa'i gnas de na gnas te/ de na bdag la mi ma yin pa rnams 'tshe bar mi </text></item>
<item><p>191a5</p><section>'dul ba</section><text>byed do zhes zer na pham par 'gyur ro/ /'di ltar dge slong rab tu mang po dag khyim rnams su 'gron du bos te za bar byed cing / de na de dag la stan khra bo nye bar bkra ba dag bshams shing / de na dge slong gang rgyun du zhugs pa </text></item>
<item><p>191a6</p><section>'dul ba</section><text>dang / lan cig phyir 'ong ba dang / phyir mi 'ong ba dang / dgra bcom pa yin pa de la de na stan khra bo nye bar bkra ba dag shom par byed nas/ dge slong gis 'du shes bsgyur cing bzod pa dang / 'dod pa dang / blo gros dang / rtog pa dang /</text></item>
<item><p>191a7</p><section>'dul ba</section><text>lta ba bsgyur te 'di skad ces bdag kyang khyim der 'gron du bos shing zos te de na bdag la yang stan khra bo nye bar bkra ba dag shom par byed do/ /zhes zer na pham par 'gyur ro/ /'di ltar dge slong rab tu mang po dgon pa na gnas </text></item>
<item><p>191a8</p><section>'dul ba</section><text>pa dag gis zhi gnas kyi rgyu mtshan rang gi mtshan nyid 'dzin pa cung zad cig la brten nas 'jig rten pa'i lam gyis nyon mongs pa dag rnam par mnan pas 'dod pa la 'dod chags dang / gnod sems dag rgyud la kun du </text></item>
<item><p>191b1</p><section>'dul ba</section><text>mi 'byung nas/ dge slong gis 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag kyang grong med pa'i dgon pa'i gnas de na gnas shing bdag gis kyang de na gnas pa na zhi gnas </text></item>
<item><p>191b2</p><section>'dul ba</section><text>kyi rgyu mtshan rang gi mtshan nyid 'dzin pa cung zad cig la brten nas 'jig rten pa'i lam gyis nyon mongs pa dag rnam par mnan pas 'dod pa la 'dod chags dang / gnod sems dag bdag gi rgyud la yang kun tu mi 'byung ngo zhes zer na </text></item>
<item><p>191b3</p><section>'dul ba</section><text>nyes pa sbom por 'gyur ro/ /dge slong gis bdag nyid la nye bar ston pas 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces dge slong gang gis lha rnams mthong ba de yod do </text></item>
<item><p>191b4</p><section>'dul ba</section><text>zhes zer zhing 'di skad ces kho bo 'o zhes ni mi zer na nyes pa sbom por 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi bar du mthong ba yod do zhes zer zhing / 'di skad ces kho bo 'o </text></item>
<item><p>191b5</p><section>'dul ba</section><text>zhes ni mi zer na nyes pa sbom por 'gyur ro/ /tha na 'di skad ces dge slong gang gis rdul khrod kyi sha za rnams mthong ba de yod do zhes zer zhing / 'di skad ces kho bo'o zhes ni mi zer na nyes byas su 'gyur ro/ /dge slong gis </text></item>
<item><p>191b6</p><section>'dul ba</section><text>bdag nyid la nye bar ston pas 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces dge slong gang gis lha rnams kyi sgra thos pa de yod do zhes zer zhing / 'di skad ces kho bo'o </text></item>
<item><p>191b7</p><section>'dul ba</section><text>zhes ni mi zer na nyes pa sbom por 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi bar gyi sgra thos pa yod do zhes zer zhing / 'di skad ces kho bo'o zhes ni mi zer na nyes pa sbom por </text></item>
<item><p>191b8</p><section>'dul ba</section><text>'gyur ro/ /tha na 'di skad ces dge slong gang gis rdul khrod kyi sha za rnams kyi sgra thos pa de yod do zhes zer zhing / 'di skad ces kho bo'o zhes ni mi zer na nyes byas su 'gyur ro/ /dge slong gis bdag nyid la nye bar ston </text></item>
<item><p>192a1</p><section>'dul ba</section><text>pas 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces dge slong gang lha rnams blta ba'i phyir 'gro ba de yod do zhes zer zhing / 'di skad ces kho bo'o zhes ni </text></item>
<item><p>192a2</p><section>'dul ba</section><text>mi zer na nyes pa sbom por 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi bar du blta ba'i phyir 'gro ba de yod do zhes zer zhing / 'di skad ces kho bo 'o zhes ni mi zer na nyes pa sbom </text></item>
<item><p>192a3</p><section>'dul ba</section><text>por 'gyur ro/ /tha na 'di skad ces dge slong gang rdul khrod kyi sha za rnams blta ba'i phyir 'gro ba de yod do zhes zer zhing / 'di skad ces kho bo'o zhes ni mi zer na nyes byas su 'gyur ro/ /dge slong gis bdag nyid la nye bar ston </text></item>
<item><p>192a4</p><section>'dul ba</section><text>pas 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te/ 'di skad ces dge slong gang la lha rnams blta ba'i phyir 'ong ba de yod do zhes zer zhing / 'di skad ces kho bo'o zhes ni mi zer na nyes </text></item>
<item><p>192a5</p><section>'dul ba</section><text>pa sbom por 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi bar du blta ba'i phyir 'ong ba yod do zhes zer zhing / 'di skad ces kho bo'o zhes ni mi zer na nyes pa sbom por 'gyur ro/ /tha na 'di skad ces </text></item>
<item><p>192a6</p><section>'dul ba</section><text>dge slong gang la rdul khrod kyi sha za rnams blta ba'i phyir 'ong ba yod do zhes zer zhing / 'di skad ces kho bo'o zhes ni mi zer na nyes byas su 'gyur ro/ /dge slong gis bdag nyid la nye bar ston pas 'du shes bsgyur cing bzod pa dang / 'dod pa </text></item>
<item><p>192a7</p><section>'dul ba</section><text>dang / blo gros dang / rtog pa dang / lta ba bsgyur te 'di skad ces dge slong gang lha rnams dang lhan cig gtam 'dre bar byed/ phebs par smra bar byed/ so sor kun dga' bar byed/ rtag tu yang lhan cig gnas par byed pa de yod do zhes zer zhing </text></item>
<item><p>192a8</p><section>'dul ba</section><text>'di skad ces kho bo'o zhes ni mi zer na nyes pa sbom por 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi bar dang lhan cig gtam 'dre bar byed/ phebs par smra bar byed/ so sor kun dga' bar byed/</text></item>
<item><p>192b1</p><section>'dul ba</section><text>rtag tu yang lhan cig gnas par byed pa de yod do zhes zer zhing / 'di skad ces kho bo'o zhes ni mi zer na nyes pa sbom por 'gyur ro/ /tha na 'di skad ces dge slong gang rdul khrod kyi sha za rnams dang lhan cig gtam 'dre bar byed/ phebs par </text></item>
<item><p>192b2</p><section>'dul ba</section><text>smra bar byed/ so sor kun dga' bar byed/ rtag tu yang lhan cig gnas par byed pa yod do zhes zer zhing / 'di skad ces kho bo'o zhes ni mi zer na nyes byas su 'gyur ro/ /dge slong gis bdag nyid la nye bar ston pas 'du shes </text></item>
<item><p>192b3</p><section>'dul ba</section><text>bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces dge slong gang dang lhan cig lha rnams gtam 'dre bar byed/ phebs par smra bar byed/ /so sor kun dga' bar byed/ rtag tu yang lhan </text></item>
<item><p>192b4</p><section>'dul ba</section><text>cig gnas par byed pa de yod do zhes zer zhing / 'di skad ces kho bo'o zhes ni mi zer na nyes pa sbom por 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi bar yang lhan cig gtam 'dre </text></item>
<item><p>192b5</p><section>'dul ba</section><text>bar byed/ phebs par smra bar byed/ so sor kun dga' bar byed/ rtag tu yang lhan cig gnas par byed pa de yod do zhes zer zhing / 'di skad ces kho bo'o zhes ni mi zer na nyes pa sbom por 'gyur ro/ /tha na 'di skad ces </text></item>
<item><p>192b6</p><section>'dul ba</section><text>dge slong gang dang lhan cig rdul khrod kyi sha za rnams dang lhan cig gtam 'dre bar byed/ phebs par smra bar byed/ /so sor kun dga' bar byed/ rtag tu yang lhan cig gnas par byed pa de yod do zhes zer zhing / 'di skad ces kho bo'o zhes ni mi </text></item>
<item><p>192b7</p><section>'dul ba</section><text>zer na nyes byas su 'gyur ro/ /dge slong gi bdag nyid la nye bar ston pas 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces dge slong gang gis mi rtag pa'i 'du shes thob pa de yod do zhes zer zhing 'di skad ces </text></item>
<item><p>192b8</p><section>'dul ba</section><text>kho bo'o zhes ni mi zer na nyes pa sbom por 'gyur ro/ /mi rtag pa'i 'du shes ji lta ba de bzhin du gang gis snga ma bzhin du stong pa nyid du so sor rtog pa'i 'du shes kyi bar du thob pa de yod do zhes zer zhing / 'di skad ces kho bo'o zhes ni mi zer na nyes pa sbom por 'gyur ro/ /</text></item>
<item><p>193a1</p><section>'dul ba</section><text>dge slong gis bdag nyid la nye bar ston pas 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces dge slong gang gis bsam gtan dang po thob pa de yod do zhes zer zhing /</text></item>
<item><p>193a2</p><section>'dul ba</section><text>'di skad ces kho bo'o zhes ni mi zer na nyes pa sbom por 'gyur ro/ /bsam gtan dang po ji lta ba de bzhin du gang gis snga ma bzhin du gnyis pa dang / gsum pa dang / bzhi pa nas dge slong gang dgra bcom pa rnam par thar pa brgyad la </text></item>
<item><p>193a3</p><section>'dul ba</section><text>bsam gtan pa dang / gnyi ga'i cha las rnam par grol ba'i bar de yod do zhes zer zhing / 'di skad ces kho bo'o zhes ni mi zer na nyes pa sbom por 'gyur ro/ /'di ltar dge slong rab tu mang po dag grong med pa'i dgon pa'i gnas shig </text></item>
<item><p>193a4</p><section>'dul ba</section><text>na gnas shing de la de dag na mi ma yin pa dag gis 'tshe ba na dge slong gang rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa yin pa de la de na mi ma yin pa dag gis 'tshe bar mi byed nas dge slong </text></item>
<item><p>193a5</p><section>'dul ba</section><text>gis bdag nyid la nye bar ston pas 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces dge slong gang grong med pa'i dgon pa'i gnas de na gnas pa de la de na mi ma yin pa rnams 'tshe bar mi byed </text></item>
<item><p>193a6</p><section>'dul ba</section><text>pa de yod do zhes zer zhing / 'di skad ces kho bo'o zhes ni mi zer na nyes pa sbom por 'gyur ro/ /'di ltar dge slong rab tu mang po dag khyim rnams su 'gron du bos te za bar byed cing de na de dag la stan khra bo nye bar bkra ba dag bshams </text></item>
<item><p>193a7</p><section>'dul ba</section><text>shing de na dge slong gang rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa yin pa de la de na stan khra bo nye bar bkra ba dag shom par byed nas/ dge slong gis bdag nyid la nye bar ston pas 'du shes </text></item>
<item><p>193a8</p><section>'dul ba</section><text>bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces dge slong gang khyim der 'gron du bos shing zos te/ de na de la yang stan khra bo nye bar bkra ba dag shom par byed pa de yod do zhes zer zhing /</text></item>
<item><p>193b1</p><section>'dul ba</section><text>'di skad ces kho bo'o zhes ni mi zer na nyes pa sbom por 'gyur ro/ /'di ltar dge slong rab tu mang po dag dgon pa na gnas pa dag gis zhi gnas kyi rgyu mtshan rang gi mtshan nyid 'dzin pa cung zad cig la brten nas 'jig rten pa'i lam </text></item>
<item><p>193b2</p><section>'dul ba</section><text>gyis nyon mongs pa dag rnams par mnan pas 'dod pa la 'dod chags dang gnod sems dag rgyud la kun du mi 'byung nas dge slong gis bdag nyid la nye bar ston pas 'du shes bsgyur cing bzod pa dang / 'dod pa dang / blo gros dang /</text></item>
<item><p>193b3</p><section>'dul ba</section><text>rtog pa dang / lta ba bsgyur te 'di skad ces dge slong gang gis grong med pa'i dgon pa'i gnas de na gnas shing zhi gnas kyi rgyu mtshan rang gi mtshan nyid 'dzin pa cung zad cig la brten nas 'jig rten pa'i lam gyis nyon mongs </text></item>
<item><p>193b4</p><section>'dul ba</section><text>pa dag rnam par mnan pas 'dod pa la 'dod chags dang / gnod sems dag rgyud la kun du mi 'byung ba de yod do zhes zer zhing / 'di skad ces kho bo'o zhes ni mi zer na nyes byas su 'gyur ro/ /sdom la/ phan tshun zhe ni </text></item>
<item><p>193b5</p><section>'dul ba</section><text>'gras pa dang / /char 'bab pa dang mtshan gyur dang / /rgyal po'i khab kyi chu dron dang / /glang chen rnams kyi sgra skad do/ /sangs rgyas bcom ldan 'das yangs pa can na spre'u rdzing gi 'gram khang pa brtsegs pa'i khang </text></item>
<item><p>193b6</p><section>'dul ba</section><text>bzangs na bzhugs so/ /de'i tshe na lus 'phags ma'i bu ma ga d+har byung ba'i rgyal po ma skyes dgra dang / yangs pa can gyi lid tsa bi rnams phan tshun zhe 'gras par gyur to/ /de nas lus 'phags ma'i bu ma ga d+har byung ba'i rgyal </text></item>
<item><p>193b7</p><section>'dul ba</section><text>po ma skyes dgras dpung gi tshogs yan lag bzhi pa glang po che pa'i tshogs dang / rta pa'i tshogs dang / shing rta pa'i tshogs dang / dpung bu chung gi tshogs go bskon te/ yul spong byed gzhom par brtsams pa dang / yul spong byed na </text></item>
<item><p>193b8</p><section>'dul ba</section><text>gnas pa'i skye bo'i tshogs kyis yangs pa can gyi lid tsa bi rnams la shes ldan dag lus 'phags ma'i bu ma ga d+har byung ba'i rgyal po ma skyes dgras dpung gi tshogs yan lag bzhi po glang po che ba'i tshogs dang / rta pa'i </text></item>
<item><p>194a1</p><section>'dul ba</section><text>tshogs dang / shing rta pa'i tshogs dang / dpung bu chung gi tshogs go bskon te yul spong byed 'joms par byed do zhes ra mda' ba bzlog go/ /yangs pa can gyi lid tsa bi rnams kyis thos nas de dag gis kyang </text></item>
<item><p>194a2</p><section>'dul ba</section><text>dpung gi tshogs yan lag bzhi pa glang po che pa'i tshogs dang / rta pa'i tshogs dang / shing rta pa'i tshogs dang / dpung bu chung gi tshogs go bskon te/ yangs pa can nas 'byung bar brtsams pa dang / de dag 'byung ba na tshe dang ldan pa maud gal </text></item>
<item><p>194a3</p><section>'dul ba</section><text>gyi bu chen po yang snga dro sham thabs bgos lhung bzed dang chos gos thogs te yangs pa can du bsod snyoms la zhugs so/ /yangs pa can gyi lid tsa bi rnams kyis tshe dang ldan pa maud gal gyi bu chen po thag ring po kho na nas mthong ngo / /</text></item>
<item><p>194a4</p><section>'dul ba</section><text>mthong nas kyang de dag 'di snyam du sems te/ shes ldan dag 'di ni mchog gsum pa yin te/ 'dis mi shes pa 'am/ mi mthong ba 'am/ ma rig pa 'am/ rnam par mi shes pa cung zad kyang med do zhes grag gis bdag cag gis </text></item>
<item><p>194a5</p><section>'dul ba</section><text>'di la bdag cag gang rgyal bar 'gyur ba dri bar bya'o snyam nas/ de dag gis tshe dang ldan pa maud gal gyi bu chen po la dris pa/ 'phags pa lus 'phags ma'i bu ma ga d+hAr byung ba'i rgyal po ma skyes dgras yul spong byed 'joms </text></item>
<item><p>194a6</p><section>'dul ba</section><text>par bgyid pas bdag cag g.yul 'gyed pa'i slad du mngon du mchi na/ bdag cag gang rgyal bar 'gyur/ maud gal gyi bu chen pos smras pa/ ba siSh+tha'i rigs dag khyed cag rgyal bar 'gyur ro/ /de dag 'phags pa maud </text></item>
<item><p>194a7</p><section>'dul ba</section><text>gal gyi bu chen pos bdag cag rgyal bar lung bstan to zhes rangs pa dang / dga' ba dang / mchog tu dga' ba dang / mgu ba dang / yid bde ba skyes pa nas lus 'phags ma'i bu ma ga d+hAr byung ba'i rgyal po ma skyes dgra ma brtsis </text></item>
<item><p>194a8</p><section>'dul ba</section><text>pa tsham tshom med pa kho nar de'i steng du brtul ba dang / de nas lus 'phags ma'i bu ma ga d+har byung ba'i rgyal po ma skyes dgra pham pa dang / skrag pa dang / bcom pa dang / gzhan rgyal ba dang / rgyab kyis phyogs par byas te/</text></item>
<item><p>194b1</p><section>'dul ba</section><text>chu klung gang gA'i 'gram du phyin to/ /yangs pa can gyi lid tsa bi rnams rgya cher rab tu dga' ba'i yid kyis phyi bzhin kho nar 'brang ba dang / lus 'phags ma'i bu ma ga d+har byung ba'i rgyal po ma skyes dgras bsams pa/ yangs pa can gyi lid tsa bi </text></item>
<item><p>194b2</p><section>'dul ba</section><text>'di dag ni gdug cing rnam par gnon pa yin pas gal te bdag gang gA'i nang du zhugs na yang 'di dag gis rgya mo 'am mchil pas dbyung bas 'byin par byed cing tshul ma yin pas sdug bsngal bar 'gyur ba'i gnas yod kyis bdag </text></item>
<item><p>194b3</p><section>'dul ba</section><text>mngon du phyogs te shi ba ni legs so snyam du rig nas/ des 'chi ba'i shugs kyis bsngos pa dang / dpung thams cad phyir log nas yangs pa can gyi lid tsa bi rnams pham pa dang / skrag pa dang / bcom pa dang / gzhan rgyal ba dang /</text></item>
<item><p>194b4</p><section>'dul ba</section><text>rgyab kyis phyogs par byas nas/ gar yang ma 'khor bar yangs pa can du zhugs nas/ sgo dag bcad de ra ba'i khar sbrengs nas 'dug go/ /lus 'phags ma'i bu ma ga d+har byung ba'i rgyal po ma skyes dgra g.yul las rnam par rgyal </text></item>
<item><p>194b5</p><section>'dul ba</section><text>zhing yul spong byed bcom nas rgyal po'i khab tu song ngo / /de nas yangs pa can gyi lid tsa bi rnams lam po che dang / srang dang / bzhi mdo dang / sum mdo dag na 'phags pa maud gal gyi bu chen pos khyed cag rgyal bar 'gyur ro </text></item>
<item><p>194b6</p><section>'dul ba</section><text>zhes bdag cag la lung bstan na/ de ci gal te bdag cag gi yangs pa can phrogs par gyur na de lta na rgyal bar 'gyur ram zhes smod par byed/ phyar kha gtong bar byed/ kha zer bar byed do/ /de dag smod par byed pa na drug sde dag kyang bsod snyoms </text></item>
<item><p>194b7</p><section>'dul ba</section><text>la zhugs nas de dag gis de dag la 'phya ba thos nas drug ste dag gis smras pa/ shes ldan dag khyod cag su la smod/ khyed cag la'o/ /'phags pa maud gal gyi bu chen pos khyed cag rgyal bar 'gyur ro zhes bdag cag la lung bstan </text></item>
<item><p>194b8</p><section>'dul ba</section><text>na/ de ci gal te bdag cag gi yangs pa can phrogs par gyur na de lta na rgyal bar 'gyur ram/ drug sde dag gis smras pa/ shes ldan dag dang por g.yul sprad pa gang yin pa der su rgyal/ kho bo cag go/ /gal te khyed cag rgyal na de'i </text></item>
<item><p>195a1</p><section>'dul ba</section><text>'og tu ci'i phyir ldog par mi byed/ ci yul ma ga d+ha bcom ste rgyal po'i khab len par 'dod dam/ khyed cag gi ha cang mnan na wa yang seng ge lta bur 'gyur ro zhes bya ba ma thos sam/ de dag spobs pa med par gyur nas cang </text></item>
<item><p>195a2</p><section>'dul ba</section><text>mi smra bar 'khod pa dang / drug ste dag gis smras pa/ dga' bo nye dga' de dag la go bar byas zin mod kyi 'on kyang don nyung ngu de la ltung ba byung gis tshur sheg de'i gan du dong la 'chags su gzhug go zhes de dag zas kyi bya ba byas nas </text></item>
<item><p>195a3</p><section>'dul ba</section><text>phyag 'tshal te tshe dang ldan pa maud gal gyi bu chen po ga la ba der dong nas phyin pa dang / tshe dang ldan pa maud gal gyi bu chen po la 'di skad ces smras so/ /gnas brtan phyag 'tshal lo/ /tshe dang ldan pa dag a rog khya/ gnas brtan </text></item>
<item><p>195a4</p><section>'dul ba</section><text>je skabs phye shig /tshe dang ldan pa dag ltung ba sde lnga po dag la skabs phye'o/ /gnas brtan gyis yangs pa can gyi li tsa bi rnams la rgyal bar lung bstan tam/ lung bstan to/ /ci gal te de dag gi yangs pa can phrogs par </text></item>
<item><p>195a5</p><section>'dul ba</section><text>gyur na de lta na rgyal bar 'gyur ram/ khyod lhung bzed nag pos 'tsho bar mi byed pas des na kun shes pa brda sprod par byed cing de yang 'bras bu med par gyur te/ khyod kyis spyod yul bsregs pas bdag cag gis bsod snyoms </text></item>
<item><p>195a6</p><section>'dul ba</section><text>kyang mi rnyed kyis/ khyed la ltung ba byung ba de chos bzhin du slar mdzod cig /tshe dang ldan pa dag ltung ba ma mthong ngo / /drug sde rnams kyis smras pa/ tshe dang ldan pa dag bcom ldan 'das kyis ltung ba ma mthong ba'i phyir gnas nas </text></item>
<item><p>195a7</p><section>'dul ba</section><text>dbyung ba'i las bya'o zhes gsungs pas de'i phyir 'di la ci'i phyir lhag par btang snyoms su bya/ khang skyong su yin/ che ge mo zhig go/ /bos shig /bos so/ /tshe dang ldan pa gaN DI rdungs shig /maud gal gyi bu </text></item>
<item><p>195a8</p><section>'dul ba</section><text>chen po don nyung ngu la ltung ba byung ba chos bzhin du phyir mi byed pas/ de ltung ba ma mthong ba'i phyir gnas nas dbyung ba'i las bya'o/ /khang skyong dge 'dun gyi gnas brtan gyi gan du song ba dang / drug sde dag kyang de dang lhan </text></item>
<item><p>195b1</p><section>'dul ba</section><text>cig dong ngo / /de'i tshe na tshe dang ldan pa shA ri'i bu dge 'dun gyi gnas brtan byed de/ de rtag tu gaN DI brdungs pa na tshe dang ldan pa su zhig yongs su gnas pa 'am/ gzhi nas yongs su gnas pa 'am/ mgu bar bya ba 'am/</text></item>
<item><p>195b2</p><section>'dul ba</section><text>gzhi nas mgu bar bya ba 'am/ 'byin par byed ces chos kyi dbang du byas pa rmed par byed do/ /drug sde dag gis smras pa/ gnas brtan su 'ang yongs su gnas pa 'am/ gzhi nas yongs su gnas pa 'am/ mgu bar bya ba 'am/ gzhi </text></item>
<item><p>195b3</p><section>'dul ba</section><text>nas mgu bar bya ba 'am/ 'byin pa mi bgyid de/ 'di ltar tshe dang ldan pa maud gal gyi bu chen pos 'drums pa ltung bas bcom ldan 'das kyi bstan pa 'dral bar bgyid de/ lhung bzed nag pos 'tsho bar mi bgyid pas des na mi'i </text></item>
<item><p>195b4</p><section>'dul ba</section><text>chos bla ma dam 'cha' zhing kun shes pa brda sprod par bgyid de/ de yang 'bras bu ma mchis par gyur nas des spyod yul bsregs pas bdag cag gis bsod snyoms kyang mi rnyed de/ de la ltung ba byung ba chos bzhin du slar mi </text></item>
<item><p>195b5</p><section>'dul ba</section><text>bgyid pas de ltung ba ma mthong ba'i slad du gnas nas dbyung ba'i las bgyi'o/ /tshe dang ldan pa dag dge slong gnas brtan la tho ma brtsams par 'di ltar sangs rgyas bcom ldan 'das 'di thams cad mkhyen pa/ thams cad </text></item>
<item><p>195b6</p><section>'dul ba</section><text>gzigs pa/ mkhyen pa dang shes bya dag la bla na med pa'i mnga' brnyes pa/ the tshom thams cad gcod par mdzad pa yin gyis de'i spyan sngar deng la don 'di zhus shig /bcom ldan 'das kyis khyed la ji skad lung ston pa de de kho na </text></item>
<item><p>195b7</p><section>'dul ba</section><text>bzhin du zung shig /skabs de dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag g.yul ngor dang po mi ma yin pa dag g.yul 'gyed cing / de'i 'og tu mi rnams g.yul </text></item>
<item><p>195b8</p><section>'dul ba</section><text>'gyed de/ gang du mi ma yin pa rnams rgyal bar 'gyur ba der mi rnams kyang rgyal bar 'gyur bas de'i phyir dge slong maud gal gyi bu chen pos yangs pa can gyi li tsa bi rnams la lung bstan pa de'i tshe na yangs pa can pa'i mi ma yin pa rnams kyis </text></item>
<item><p>196a1</p><section>'dul ba</section><text>rgyal po'i khab pa'i mi ma yin pa rnams pham par byas so/ /gang gi tshe de dag gang gA'i 'gram du phyin pa de'i tshe rgyal po'i khab pa'i mi ma yin pa dag gis yangs pa can pa'i mi ma yin pa dag pham par byas so/ /</text></item>
<item><p>196a2</p><section>'dul ba</section><text>gal te dge slong maud gal gyi bu chen po la de yang dris par gyur na/ dge slong maud gal gyi bu chen pos de yang lung ston par 'gyur ro/ /dge slong dag dge slong maud gal gyi bu chen po 'du shes de lta bus lung bstan pa la ltung </text></item>
<item><p>196a3</p><section>'dul ba</section><text>ba med do/ /ji ltar yangs pa can pa dag gis sngar rgyal bar byas nas/ phyis rgyal po ma skyes dgras gang gA'i 'gram du 'chi ba'i shugs kyis bsdos pas pham par byas pa de bzhin du rgyal po ma skyes dgras sngar rgyal </text></item>
<item><p>196a4</p><section>'dul ba</section><text>ba byas nas/ phyis yangs pa can pa dag gis gang gA'i 'gram du 'chi ba'i shugs kyis bsdos nas pham par byas pa yang de bzhin rgyas par sbyar bar bya'o/ /sangs rgyas bcom ldan 'das yangs pa can spre'u rdzing </text></item>
<item><p>196a5</p><section>'dul ba</section><text>gi 'gram khang pa brtsegs pa'i khang bzangs na bzhugs so/ /de'i tshe na mu stegs can rnams kyis lo bcu gnyis su than pa 'byung bar bstan to/ /tshe dang ldan pa maud gal gyi bu chen po snga dro sham thabs bgos lhung </text></item>
<item><p>196a6</p><section>'dul ba</section><text>bzed dang chos gos thogs te yangs pa can du bsod snyoms la zhugs pa dang / de la yangs pa can gyi li tsa bi rnams kyis dris pa/ 'phags pa yun ji srid kyis lhas char 'bebs par 'gyur/ des smras pa/ shes </text></item>
<item><p>196a7</p><section>'dul ba</section><text>ldan dag nyi ma bdun 'das nas so/ /de dag 'phags pa maud gal gyi bu chen pos nyi ma bdun 'das nas lhas char 'bebs par 'gyur ro/ /zhes lung bstan to zhes de dag gi khyim dang bang ba na 'dug pa'i 'bru gang dag yin pa de </text></item>
<item><p>196a8</p><section>'dul ba</section><text>dag kyang phyi rol tu khyer te bor ro/ /ji tsam na nyi ma bdun 'das nas lhas 'brug bsgrags shing sgra phyung nas sa rgyas btab ste btang ba dang / de dag lam po che dang / srang dang / bzhi mdo dang / sum mdo dag na shes ldan </text></item>
<item><p>196b1</p><section>'dul ba</section><text>dag mu stegs can rnams dam pa yin gyi/ shAkya'i bu'i dge sbyong rnams ni de lta ma yin te/ rtag tu 'gro ba'i shing ljon pa bzhin du ngur smrig dag gis lus dag dkris shing 'khod par zad kyi cung zad kyang mi shes so zhes smod par </text></item>
<item><p>196b2</p><section>'dul ba</section><text>byed/ phyar ka gtong bar byed/ kha zer bar byed do/ /de dag smod par byed pa na drug sde dag kyang bsod snyoms la zhugs nas de dag gis de dag smod pa thos nas drug sde dag gis smras pa/ shes ldan dag khyed cag su la </text></item>
<item><p>196b3</p><section>'dul ba</section><text>smod/ khyed cag la'o/ /nged kyis ci byas/ mu stegs can rnams kyis lo bcu gnyis su than pa 'byung ba bstan na 'phags pa maud gal gyi bu chen pos nyi ma bdun 'das nas lhas char 'bebs par 'gyur ro zhes lung bstan nas/</text></item>
<item><p>196b4</p><section>'dul ba</section><text>bdag cag gis khyim dang bang ba na 'dug pa'i 'bru gang dag yin pa de dag kyang phyi rol tu khyer te bor na lhas char ma phab bo/ /drug sde dag gis smras pa/ shes ldan dag mu stegs can rnams kyi kun du spyod pa ni gal te sprin kyang yod/</text></item>
<item><p>196b5</p><section>'dul ba</section><text>sprin las 'brug kyang grag /glog kyang 'byung / phyogs bzhi nas rlung bsil ba dag kyang ldang / lhas khad kyis dal bu dal bus char cung zad kyang 'bebs pa de'i tshe na de dag dang / 'jig rten dag kyang lhas gdon mi za bar char </text></item>
<item><p>196b6</p><section>'dul ba</section><text>'bebs so zhes zer na/ char cher bab cing sa rgyas btab par gyur na lta smos kyang ci dgos pa yin no/ /'di ltar ci 'phags pa maud gal gyi bu chen pos lo tog thams cad 'grub par 'gyur ro/ /zhes lung bstan </text></item>
<item><p>196b7</p><section>'dul ba</section><text>tam/ de dag spobs pa med par gyur nas cang mi smra bar 'khod pa dang / drug sde rnams kyis smras pa/ dga' bo nye dga' de dag la go bar byas zin mod kyi 'on kyang don nyung ngu de la ltung ba byung gis tshur sheg /de'i gan du </text></item>
<item><p>196b8</p><section>'dul ba</section><text>dong la 'chags su gzhug go/ /zhes de dag zas kyi bya ba byas nas phyag 'tshal te/ tshe dang ldan pa maud gal gyi bu chen po ga la ba der dong nas phyin pa dang / tshe dang ldan pa maud gal gyi bu chen po la 'di skad ces smras so/ /gnas brtan </text></item>
<item><p>197a1</p><section>'dul ba</section><text>phyag 'tshal lo/ /tshe dang ldan pa dag a rog khya/ gnas brtan je skabs phye shig /tshe dang ldan pa dag ltung ba sde lnga po dag la skabs phye'o/ /mu stegs can rnams kyis lo bcu gnyis su than pa 'byung ngo zhes bstan </text></item>
<item><p>197a2</p><section>'dul ba</section><text>na/ khyod kyis char 'bab par 'gyur ro/ /zhes lung bstan gyis/ chos gos kyi grwa rdzab kyis ma rungs par gyur na mi rung gis theg shig /khyod lhung bzed nag pos 'tsho bar mi byed pas des na kun shes pa brda sprod par byed </text></item>
<item><p>197a3</p><section>'dul ba</section><text>cing de yang 'bras bu med par gyur te/ khyod kyis spyod yul bsregs pas bdag cag gis bsod snyoms kyang mi rnyed kyis/ khyod la ltung ba byung ba de chos bzhin du slar mdzod cig /tshe dang ldan pa dag ltung ba ma mthong ngo / /drug </text></item>
<item><p>197a4</p><section>'dul ba</section><text>sde rnams kyis smras pa/ tshe dang ldan pa dag bcom ldan 'das kyis ltung ba ma mthong ba'i phyir gnas dbyung ba'i las bya'o zhes gsungs pas de'i phyir 'di la ci'i phyir lhag par btang snyoms su bya/ khang skyong su yin/ che ge mo zhig go/ /bos </text></item>
<item><p>197a5</p><section>'dul ba</section><text>shig /bos so/ /tshe dang ldan pa dag gaN DI rdungs shig /maud gal gyi bu chen po don nyung ngu ltung ba byung ba chos bzhin du phyir mi byed pas de ltung ba ma mthong ba'i phyir gnas nas dbyung ba'i las bya'o/ /khang skyong dge </text></item>
<item><p>197a6</p><section>'dul ba</section><text>'dun gyi gnas brtan gyi gan du song ba dang / drug sde dag kyang de dang lhan cig dong ngo / /de'i tshe na tshe dang ldan pa shA ri'i bu dge 'dun gyi gnas brtan byed de/ de rtag tu gaN DI brdungs pa na tshe dang ldan pa su zhig yongs su gnas </text></item>
<item><p>197a7</p><section>'dul ba</section><text>pa 'am/ gzhi nas yongs su gnas pa 'am/ mgu bar bya ba 'am/ gzhi nas mgu bar bya ba 'am/ 'byin par byed ces chos kyi dbang du byas pa rmed par byed do/ /drug sde dag gis smras pa/ gnas brtan su yang yongs su gnas pa 'am/</text></item>
<item><p>197a8</p><section>'dul ba</section><text>gzhi nas yongs su gnas pa 'am/ mgu bar bya ba 'am/ gzhi nas mgu bar bya ba 'am/ 'byin par mi bgyid de/ 'di ltar tshe dang ldan pa maud gal gyi bu chen pos 'drums pa ltung bas bcom ldan 'das kyi bstan pa 'dral bar bgyid de/ lhung </text></item>
<item><p>197b1</p><section>'dul ba</section><text>bzed nag pos 'tsho bar mi bgyid pas des na mi'i chos bla ma dam 'cha' zhing kun shes pa brda sprod par bgyid de de yang 'bras bu ma mchis par gyur nas/ des spyod yul bsregs pas bdag cag gis bsod snyoms kyang mi rnyed de/</text></item>
<item><p>197b2</p><section>'dul ba</section><text>de la ltung ba byung ba chos bzhin du slar mi bgyid pas de ltung ba ma mthong ba'i slad du gnas nas dbyung ba'i las bgyi'o/ /tshe dang ldan pa dag dge slong gnas brtan la tho ma brtsams par 'di ltar sangs rgyas bcom ldan 'das 'di thams cad </text></item>
<item><p>197b3</p><section>'dul ba</section><text>mkhyen pa/ thams cad gzigs pa/ mkhyen pa dang / shes bya dag la bla na med pa'i mnga' brnyes pa the tshom thams cad gcod par mdzad pa yin gyis de'i spyan sngar deng la don 'di zhus shig /bcom ldan 'das kyis khyed la ji skad </text></item>
<item><p>197b4</p><section>'dul ba</section><text>lung ston pa de de kho na bzhin du zung shig /skabs de dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag 'di dag ni ltas mkhan dag gis lhas char 'bebs par 'gyur ro </text></item>
<item><p>197b5</p><section>'dul ba</section><text>zhes ston kyang mi rtog pa than pa chen po'i rgyu lnga dang rkyen lnga yin te/ lnga gang zhe na/ 'di ltar sprin kyang yod/ glog kyang 'byung / sprin las 'brug kyang grag /phyogs bzhi nas rlung bsil ba dag kyang ldang / ltas mkhan dag kyang lhas </text></item>
<item><p>197b6</p><section>'dul ba</section><text>char 'babs par 'gyur ro zhes ston mod kyi/ 'on kyang sa gzhi chen po 'di las me'i khams mngon par 'phags nas des char pa de bar ma do kho nar skam par byed de/ 'di ni ltas mkhan dag gis lhas char 'bebs par 'gyur ro </text></item>
<item><p>197b7</p><section>'dul ba</section><text>zhes ston kyang mi rtog pa than pa chen po'i rgyu dang po dang rkyen dang po yin no/ /gzhan yang sprin yang yod/ glog kyang 'byung / sprin las 'brug kyang grag /phyogs bzhi nas rlung bsil ba dag kyang ldang / ltas mkhan dag </text></item>
<item><p>197b8</p><section>'dul ba</section><text>kyang lhas char 'bebs par 'gyur ro zhes ston mod kyi/ 'on kyang nam mkha' la mi mnyam pa'i rlung dag ldang zhing des char pa de da Na Da'i ka'i dgon pa dag dang / ka ling ka'i dgon pa dag dang / ma tang ka'i dgon pa dag tu </text></item>
<item><p>198a1</p><section>'dul ba</section><text>'bebs par byed de/ 'di ni ltas mkhan dag gis lhas char 'bebs par 'gyur ro zhes ston kyang mi rtogs pa than pa chen po'i rgyu gnyis pa dang / rkyen gnyis pa yin no/ /gzhan yang sprin kyang yod/ glog kyang 'byung /</text></item>
<item><p>198a2</p><section>'dul ba</section><text>sprin las 'brug kyang grag /phyogs bzhi nas rlung bsil ba dag kyang ldang / ltas mkhan dag kyang lhas char 'bebs par 'gyur ro/ /zhes ston mod kyi 'on kyang lha'i bu char gyi shugs can dag rab tu myos par gnas pa dang /</text></item>
<item><p>198a3</p><section>'dul ba</section><text>bag med par gnas shing de dag rab tu myos par gnas pa dang / bag med par gnas pas lhas dus dang dus su chu'i rgyun legs par 'bebs su mi ster te/ 'di ni ltas mkhan dag gis lhas char 'bebs par 'gyur ro zhes ston </text></item>
<item><p>198a4</p><section>'dul ba</section><text>kyang mi rtog pa than pa chen po'i rgyu gsum pa dang rkyen gsum pa yin no/ /gzhan yang sprin yang yod/ glog kyang 'byung / sprin las 'brug kyang grag /phyogs bzhi nas rlung bsil ba dag kyang ldang / ltas mkhan dag kyang </text></item>
<item><p>198a5</p><section>'dul ba</section><text>lhas char 'bebs par 'gyur ro zhes ston mod kyi/ 'on kyang mi rnams chos ma yin pa'i 'dod chags kyis chags pa dang / 'dod pa dka' bas zil gyis non pa dang / chos log pas dkris par gyur na/ chos ma yin pa'i </text></item>
<item><p>198a6</p><section>'dul ba</section><text>'dod chags kyis chags pa dang / 'dod pa dga' bas zil gyis non pa dang / chos log pas dkris pa de dag la lhas dus dang dus su chu'i rgyun legs par 'bab tu mi ster te/ 'di ni ltas mkhan dag gis lhas char 'bebs </text></item>
<item><p>198a7</p><section>'dul ba</section><text>par 'gyur ro zhes ston kyang mi rtog pa than pa chen po'i rgyu bzhi pa dang rkyen bzhi pa yin no/ /gzhan yang sprin yang yod/ glog kyang 'byung / sprin las 'brug kyang grag /phyogs bzhi nas rlung bsil ba dag kyang ldang / ltas </text></item>
<item><p>198a8</p><section>'dul ba</section><text>mkhan dag kyang lhas char 'bebs par 'gyur ro/ /zhes ston mod kyi/ 'on kyang lha ma yin gyi dbang po sgra gcan rgya mtsho chen po nas mngon par 'phags nas des char pa de lag pa gnyis kyis bzed cing rgya mtsho chen por ldugs </text></item>
<item><p>198b1</p><section>'dul ba</section><text>par byed de/ 'di ni ltas mkhan dag gis lhas char 'bebs par 'gyur ro zhes ston kyang mi rtogs pa than pa chen po'i rgyu lnga pa dang rkyen lnga pa yin no/ /dge slong dag 'di ltar de'i tshe lhas char phab mod kyi/ de na lha ma yin gyi dbang po sgra gcan </text></item>
<item><p>198b2</p><section>'dul ba</section><text>rgya mtsho chen po nas mngon par 'phags nas des char pa de lag pa gnyis kyis bzed cing rgya mtsho chen por blugs so/ /ci de dag gis lo tog thams cad grub par 'gyur ram zhes dris sam/ gal te dge slong maud gal gyi bu chen po la de </text></item>
<item><p>198b3</p><section>'dul ba</section><text>yang dris par gyur na/ dge slong maud gal gyi bu chen pos de yang lung ston par 'gyur ro/ /dge slong dag dge slong maud gal gyi bu chen pos 'du shes de lta bus lung bstan pa la ltung ba med do/ /sangs rgyas bcom ldan 'das yangs pa </text></item>
<item><p>198b4</p><section>'dul ba</section><text>can na spre'u rdzing gi 'gram khang pa brtsegs pa'i khang bzangs na bzhugs so/ /de'i tshe na yangs pa can na gcer bu pa'i nyan thos shig 'dug pa de'i chung ma la sems can zhugs par gyur to/ /ji tsam dus gzhan zhig na tshe dang ldan pa </text></item>
<item><p>198b5</p><section>'dul ba</section><text>maud gal gyi bu chen po snga dro sham thabs bgos lhung bzed dang chos gos thogs te yangs pa can du bsod snyoms la zhugs so/ /de mthar gyis bsod snyoms rgyu ba na de'i khyim du zhugs pa dang / des bsams pa/ 'phags pa maud </text></item>
<item><p>198b6</p><section>'dul ba</section><text>gal gyi bu chen po 'di ni mchog gsum pa ste/ 'dis mi shes pa 'am/ ma mthong ba 'am/ ma rig pa 'am/ rnam par mi shes pa cung zad kyang med do zhes grag gis bdag gis 'di la bdag gi chung ma sbrum pa 'di las khye'u 'am/</text></item>
<item><p>198b7</p><section>'dul ba</section><text>bu mo 'am ci zhig skye bar 'gyur ba gsungs shig ces dri bar bya'o snyam du rig nas/ tshe dang ldan pa maud gal gyi bu chen po la 'di skad ces smras so/ /'phags pa bdag gi mchis 'brang 'di sbrum na ci 'di'i mngal na khye'u </text></item>
<item><p>198b8</p><section>'dul ba</section><text>mchis sam/ 'on te bu mo mchis/ des smras pa/ bzhin bzangs khye'u 'o/ /'jig rten ni 'byor pa 'dod pas de rangs pa dang / dga' ba dang / rab tu dga' bas tshe dang ldan pa maud gal gyi bu chen po la </text></item>
<item><p>199a1</p><section>'dul ba</section><text>bza' ba dang / bca' ba gtsang ba bsod pas lhung bzed bkang ste byin nas smras pa/ 'phags pa yang gshegs su gsol/ tshe dang ldan pa maud gal gyi bu chen pos a rog khya zhes smras te song ngo / /de'i khyim dang ha cang mi ring </text></item>
<item><p>199a2</p><section>'dul ba</section><text>ba na gcer bu pa zhig 'dug pa des tshe dang ldan pa maud gal gyi bu chen po lhung bzed bkang ste song ba mthong nas des bsams pa/ bdag gi slongs mo ster ba'i khyim gcig pu yod pa gang yin pa der shAkya'i bu dge sbyong dag rgyu bar 'gyur ba ni ma </text></item>
<item><p>199a3</p><section>'dul ba</section><text>legs kyis de'i phyir je khyim bdag de'i gan du song la des khyim bdag dang lhan cig gtam ci zhig byas par gyur pa dri'o snyam nas/ de myur ba myur bar khyim bdag gi gan du song ste smras pa/ khyim bdag dge sbyong </text></item>
<item><p>199a4</p><section>'dul ba</section><text>maud gal gyi bu chen po 'ongs sam/ 'ongs so/ khyod kyis cung zad dris sam/ dris so/ /ci dris/ bdag gi mchis 'brang 'di sbrum na ci 'di'i mngal na khye'u mchis sam/ 'on te bu mo mchis shes dris pa dang / de na re khye'u 'o zhes </text></item>
<item><p>199a5</p><section>'dul ba</section><text>zer ro/ /gcer bu pa de rtog ge'i shes pa la mkhas pas brtsi bar brtsams pa dang / ji tsam na bu mor mthong nas de bzhin sgyur bar byed/ lag pa gnyis 'dril bar byed do/ /khyim bdag des gcer bu pa de la dris pa/ ci'i phyir </text></item>
<item><p>199a6</p><section>'dul ba</section><text>bzhin sgyur bar byed/ lag pa gnyis 'dril bar byed/ gcer bu pas smras pa/ kho bos bu mor mthong gi khye'ur ma mthong ngo / /khyim bdag des spyos nas 'phral bar 'phral rtsa gsum bsgreng zhing khro gnyer byas te smras pa/</text></item>
<item><p>199a7</p><section>'dul ba</section><text>gcer bu pa sgre byi khyod ci shes/ khyod pas 'phags pa maud gal gyi bu chen po'i mkhyen pa ches dri ma can yin nam/ 'phags pa maud gal gyi bu chen pos khye'u 'o zhes lung bstan na/ khyod bu mo'o zhes zer ram/ de de ltar </text></item>
<item><p>199a8</p><section>'dul ba</section><text>tshar bcad nas yang brtsi bar brtsams pa dang bu mo nyid du mthong nas kun nas dkris pas smras pa/ gal te dge sbyong shAkya'i bu nyid kyis lung bstan du zin kyang / de lta na yang 'di ni bu mo nyid yin gyi khye'u ma yin no/ /</text></item>
<item><p>199b1</p><section>'dul ba</section><text>ji tsam na de zla ba dgu 'das te btsas pa las bu mo zhig skyes nas/ khyim bdag de nang mi dang bcas ba gcer bu pa dag dam pa yin gyi/ shAkya'i bu'i dge sbyong rnams ni de lta ma yin te/ 'phags pa maud gal gyi bu chen pos khye'u'o </text></item>
<item><p>199b2</p><section>'dul ba</section><text>zhes lung bstan na/ 'di bu mor gyur to zhes smod par byed/ phyar ka gtong bar byed/ kha zer bar byed do/ /thos pa gcig nas gcig tu brgyud pas yangs pa can na gnas pa'i skye bo'i tshogs kyang lam po che dang / srang dang </text></item>
<item><p>199b3</p><section>'dul ba</section><text>bzhi mdo dang / sum mdo dag na smod pa la zhugs par gyur to/ /de dag smod par byed pa na drug sde dag snga dro sham thabs dgos lhung bzed dang chos gos thogs te yangs pa can du bsod snyoms la zhugs pa dang / de dag gis de </text></item>
<item><p>199b4</p><section>'dul ba</section><text>dag smod pa thos so/ /thos nas smras pa shes ldan dag khyed cag su la smod/ khyed cag la'o/ /nged kyis ci byas/ 'phags pa maud gal gyi bu chen pos gcer bu pa'i nyan thos kyi chung ma'i mngal na khye'u yod do zhes </text></item>
<item><p>199b5</p><section>'dul ba</section><text>lung bstan na/ de las da bu mo btsas so/ /drug sde dag gis smras pa/ shes ldan dag 'jig rten thams cad shes pa rgya mtsho la 'khrul pa yod kyis/ bcom ldan 'das nyag gcig chos rnams la skyob pa yin gyi/ skyob pa gzhan </text></item>
<item><p>199b6</p><section>'dul ba</section><text>med do/ /gzhan yang mi'i skye dgu rnams la khye'u 'am/ bu mo btsa' bar zad kyi/ gzhan mtshan ci zhig tu 'gyur/ ci khyi zhig gam/ 'on te spre'u zhig tu 'gyur snyam 'am/ de dag spobs pa med par gyur te/ cang mi smra </text></item>
<item><p>199b7</p><section>'dul ba</section><text>bar 'khod pa dang / drug sde dag gis smras pa/ dga' bo nye dga' de dag la go bar byas zin mod kyi don nyung ngu de la ltung ba byung gis tshur sheg /de'i gan du dong la 'chags su gzhug go/ /zhes de dag zas kyi bya ba byas nas phyag </text></item>
<item><p>199b8</p><section>'dul ba</section><text>'tshal te tshe dang ldan pa maud gal gyi bu chen po ga la ba der dong nas phyin pa dang / tshe dang ldan pa maud gal gyi bu chen po la 'di skad ces smras so/ /gnas brtan phyag 'tshal lo/ /tshe dang ldan pa dag a rog khya nad med par gyur cig </text></item>
<item><p>200a1</p><section>'dul ba</section><text>gnas brtan je skabs phyed shig /tshe dang ldan pa dag ltung ba sde lnga po dag la skabs phye'o/ /gnas brtan gyis ci gcer bu pa'i nyan thos kyi chung ma'i mngal na khye'u yod do zhes lung bstan tam/ lung bstan to/ /bzhud cig </text></item>
<item><p>200a2</p><section>'dul ba</section><text>dang dga' ba 'phel ba nyams su myong zhing 'bru mar dang bu ram yang thob par 'gyur ro/ /khyod lhung bzed nag pos 'tsho bar mi byed pas des na kun shes pa brda sprod par byed cing de yang 'bras bu med par gyur te/ khyod kyis spyod yul </text></item>
<item><p>200a3</p><section>'dul ba</section><text>bsregs pas kho bo cag gis bsod snyoms kyang mi thob kyis khyod la ltung ba byung ba de chos bzhin du slar mdzod cig /tshe dang ldan pa dag ltung ba ma mthong ngo / /drug sde dag gis smras pa/ tshe dang ldan pa dag bcom ldan </text></item>
<item><p>200a4</p><section>'dul ba</section><text>'das kyis ltung ba ma mthong ba'i phyir gnas nas dbyung ba'i las bya'o zhes gsungs pas de'i phyir 'di la ci'i phyir lhag par btang snyoms su bya/ khang skyong su yin/ che ge mo zhig go/ /bos shig /bos so/ /tshe dang ldan </text></item>
<item><p>200a5</p><section>'dul ba</section><text>pa gaN DI rdungs shig /maud gal gyi bu chen po don nyung ngu la ltung ba byung ba chos bzhin du phyir mi byed pas de ltung ba ma mthong ba'i phyir gnas nas dbyung ba'i las bya'o/ /khang skyong dge 'dun gyi gnas brtan gyi gan du song </text></item>
<item><p>200a6</p><section>'dul ba</section><text>ba dang / drug sde dag kyang de dang lhan cig dong ngo / /de'i tshe na tshe dang ldan pa shA ri'i bu dge 'dun gyi gnas brtan byed de/ de rtag tu gaN DI brdungs pa na tshe dang ldan pa dag su zhig yongs su gnas pa 'am/ gzhi nas yongs su gnas pa </text></item>
<item><p>200a7</p><section>'dul ba</section><text>'am/ mgu bar bya ba 'am/ gzhi nas mgu bar bya ba 'am/ 'byin par byed ces chos kyi dbang du byas pa 'dri bar byed do/ /drug sde dag gis smras pa/ gnas brtan su yang yongs su gnas pa 'am/ gzhi nas yongs su gnas pa 'am/</text></item>
<item><p>200a8</p><section>'dul ba</section><text>mgu bar bya ba 'am/ gzhi nas mgu bar bya ba 'am/ 'byin par mi bgyid de/ 'di ltar tshe dang ldan pa maud gal gyi bu chen pos 'drums pa ltung bas bcom ldan 'das kyi bstan pa 'dral bar bgyid de/ lhung bzed nag pos 'tsho bar mi bgyid pas des na </text></item>
<item><p>200b1</p><section>'dul ba</section><text>mi'i chos bla ma dam 'cha' zhing kun shes pa brda sprod par bgyid de/ de yang 'bras bu ma mchis par gyur nas/ des spyod yul bsregs pas bdag cag gis bsod snyoms kyang mi rnyed de/ de ltung ba byung ba chos bzhin du slar mi </text></item>
<item><p>200b2</p><section>'dul ba</section><text>bgyid pas de ltung ba ma mthong ba'i slad du gnas nas dbyung ba'i las bgyi'o/ /tshe dang ldan pa dag dge slong gnas brtan la tho ma 'tsham par 'di ltar sangs rgyas bcom ldan 'das 'di thams cad mkhyen pa/ thams cad gzigs pa/</text></item>
<item><p>200b3</p><section>'dul ba</section><text>mkhyen pa dang shes bya dag la bla na med pa'i mnga' brnyes pa/ the tshom thams cad gcod par mdzad pa yin gyis de'i gan du deng la don 'di zhus shig /bcom ldan 'das kyis khyed la ji skad lung ston pa de de kho na bzhin zung </text></item>
<item><p>200b4</p><section>'dul ba</section><text>shig /skabs de dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gnas bzhi po 'di dag ni bsam par mi bya ba dag yin te/ gang dag sems par byed pa dag </text></item>
<item><p>200b5</p><section>'dul ba</section><text>myos pa dang / rmongs par 'gyur zhing sems rnam par g.yengs pa thob par 'gyur ba yin no/ bzhi gang zhe na/ 'di lta ste/ bdag la sems pa dang / 'jig rten la sems pa dang / sems can rnams kyi las kyi rnam par smin </text></item>
<item><p>200b6</p><section>'dul ba</section><text>pa dang / sangs rgyas rnams kyi sangs rgyas kyi yul lo/ /'di ltar gang gi tshe dge slong maud gal gyi bus lung bstan pa de'i tshe na de khye'ur yod pa yin la/ phyis de'i las kyi rnam par smin pas mtshan gyur to/ /gal te dge slong maud gal gyi </text></item>
<item><p>200b7</p><section>'dul ba</section><text>bu la de yang dris par gyur na/ dge slong maud gal gyi bus de yang lung ston par 'gyur ro/ /dge slong dag dge slong maud gal gyi bus 'du shes de lta bus lung bstan pa la ltung ba med do/ /sangs rgyas bcom ldan 'das rgyal po'i khab na 'od </text></item>
<item><p>200b8</p><section>'dul ba</section><text>ma'i tshal ka lan da ka'i gnas na bzhugs so/ /rgyal po'i khab na khyim bdag cig 'dug pa des gang dge slong gi dge 'dun la so sor rig par ma byas par zas sbyin pa de 'phral na longs spyod dag gis mngon par 'phel lo zhes thos so/ /thos </text></item>
<item><p>201a1</p><section>'dul ba</section><text>nas kyang de 'di snyam du sems te/ de ni nor grub pa'i thabs bzang po yin gyis/ bdag gis kyang dge slong gi dge 'dun la so sor rig par ma byas par zas sbyin par bya'o snyam nas des srang du song ste/ sha mang po nyos nas de'i 'og tu </text></item>
<item><p>201a2</p><section>'dul ba</section><text>zangs kyi nang du zhun mar mang po dang sbyar ba'i thug pa bskol nas grong khyer gyi sgor sgo ba la kye nang rje dge slong gang la la zhig bsod snyoms la 'jug na de kho bo'i khyim du thong shig ces spring pa dang / sgo ba des smras pa/ khyim bdag </text></item>
<item><p>201a3</p><section>'dul ba</section><text>de bzhin du btang ngo zhes dge slong bsod snyoms la 'jug pa gang mthong ba de la 'phags pa khyim bdag che ge mo zhig deng dge slong rnams la bsod snyoms 'bul gyis de'i sdum par bzhud cig ces smras pa dang / de de'i khyim du </text></item>
<item><p>201a4</p><section>'dul ba</section><text>song ngo / /de bzhin du sgo bas bsod snyoms pa thams cad la bsgo ba dang / bsod snyoms pa thams cad khyim bdag de'i khyim du dong ngo / /de nas khyim bdag des shin du snum pa'i sha'i thug pa dag gis de dag so so'i lhung </text></item>
<item><p>201a5</p><section>'dul ba</section><text>bzed bkang ste byin no/ /de'i nyin mo nam mkha' sprin gyis khebs shing yul ngan byung bar gyur nas dge slong dag zan zos nas lhung bzed snum po 'di dag rtsub par bya mi nus kyis de na chu dron yod kyis chu dron gyi gan du song ste/</text></item>
<item><p>201a6</p><section>'dul ba</section><text>bkru bar bya'o zhes de dag chu dron gyi gan du song ste bkru bar brtsams pa dang / ji tsam na dge slong gzhon nu zhig la chu dron 'di gang nas 'ong snyam pa'i tshul bzhin yid la byed pa byung nas de dang yang ha cang mi ring ba na tshe dang ldan </text></item>
<item><p>201a7</p><section>'dul ba</section><text>pa nye dga' lhung bzed 'khru bar byed de de'i gan du song nas/ btsun pa nye dga' chu dron 'di gang nas 'ong zhes dris pa dang / de dang yang ha cang mi ring ba nas tshe dang ldan pa maud gal gyi bu chen po lhung bzed 'khru bar byed nas nye dgas </text></item>
<item><p>201a8</p><section>'dul ba</section><text>song la don nyung ngu 'di la dris shig /ces gzhon nu tshe dang ldan pa maud gal gyi bu chen po'i gan du btang ba dang / gzhon nu de spyod lam zhi ba rgya chen pos de'i gan du song ste gus pa dang bcas pas dris pa gnas brtan chab </text></item>
<item><p>201b1</p><section>'dul ba</section><text>dron 'di ga las mchi/ des smras pa/ tshe dang ldan pa mtsho chen po ma dros pa nas so/ /nye dgas thos nas des smras pa/ tshe dang ldan pa mdo sde'i mtha' la gnod par ma byed cig /chos kyi khrid byed rnam par ma dkrug shig /chos kyi mngal </text></item>
<item><p>201b2</p><section>'dul ba</section><text>ma rtol cig /'di ltar kho bo cag la rtogs pa med kyang ci lung yang med dam/ bcom ldan 'das kyis mtsho chan po ma dros pa'i chu ni yan lag brgyad dang ldan pa yin te/ bsil ba dang / mngar ba dang / yang ba dang / 'jam pa dang /</text></item>
<item><p>201b3</p><section>'dul ba</section><text>dang ba dang / dri nga ba med pa dang / 'thung ba na mgul pa la mi gnod pa dang / 'thungs na lto la mi gnod pa'o zhes gsungs na/ de'i phyir khyod kyis yan lag dang po nyid kyis bslus so/ /khyod lhung bzed nag pos 'tsho bar </text></item>
<item><p>201b4</p><section>'dul ba</section><text>mi byed pas des na kun shes pa brda sprod par byed cing de yang 'bras bu med par gyur te/ khyod kyis spyod yul bsregs pas bdag cag gis bsod snyoms kyang mi rnyed kyis/ khyod la ltung ba byung ba de chos bzhin du slar mdzod cig /</text></item>
<item><p>201b5</p><section>'dul ba</section><text>tshe dang ldan pa ltung ba ma mthong ngo / /drug sde dag gis smras pa/ tshe dang ldan pa dag bcom ldan 'das kyis ltung ba ma mthong ba'i phyir gnas nas 'byung ba'i las bya'o zhes gsungs pas de'i phyir 'di la ci'i phyir lhag par btang </text></item>
<item><p>201b6</p><section>'dul ba</section><text>snyoms su bya/ khang skyong su yin/ che ge mo zhig go/ /bos shig /bos so/ /tshe dang ldan pa gaN DI rdungs shig /maud gal gyi bu chen po don nyung ngu la ltung ba byung ba chos bzhin du phyir mi byed pas de ltung ba ma mthong ba'i phyir </text></item>
<item><p>201b7</p><section>'dul ba</section><text>gnas nas dbyung ba'i las bya'o/ /khang skyong dge 'dun gyi gnas brtan gyi gan du song ba dang / drug sde dag kyang de dang lhan cig dong ngo / /de'i tshe na tshe dang ldan pa shA ri'i bu dge 'dun gyi gnas brtan byed de/ de rtag tu gaN DI brdungs pa na/</text></item>
<item><p>201b8</p><section>'dul ba</section><text>tshe dang ldan pa dag su zhig yongs su gnas pa 'am/ gzhi nas yongs su gnas pa 'am/ mgu bar bya ba 'am/ gzhi nas mgu bar bya ba 'am/ 'byin par byed ces chos kyi dbang du byas pa 'dri bar byed do/ /drug sde </text></item>
<item><p>202a1</p><section>'dul ba</section><text>dag gis smras pa/ gnas brtan su yang yongs su gnas pa dang / gzhi nas yongs su gnas pa 'am/ mgu bar bya ba 'am/ gzhi nas mgu bar bya ba 'am/ 'byin par mi bgyid de/ 'di ltar tshe dang ldan pa maud gal gyi bu chen pos </text></item>
<item><p>202a2</p><section>'dul ba</section><text>'drums pa ltung bas bcom ldan 'das kyi bstan pa 'dral bar bgyid de/ lhung bzed nag pos 'tsho bar mi bgyid pas des na mi'i chos bla ma dam 'cha' zhing kun shes pa brda sprod pa bgyid de/ de yang 'bras bu ma mchis par gyur </text></item>
<item><p>202a3</p><section>'dul ba</section><text>nas des spyod yul bsregs pas bdag cag gis bsod snyoms kyang mi rnyed de/ de ltung ba byung ba chos bzhin du slar mi bgyid pas de ltung ba ma mthong ba'i slad du gnas nas dbyung ba'i las bgyi'o/ /tshe dang ldan pa dag dge slong </text></item>
<item><p>202a4</p><section>'dul ba</section><text>gnas brtan la tho ma 'tsham par 'di ltar sangs rgyas bcom ldan 'das 'di thams cad mkhyen pa/ thams cad gzigs pa/ mkhyen pa dang shes bya dag la bla na med pa'i mnga' brnyes pa/ the tshom thams cad gcod par </text></item>
<item><p>202a5</p><section>'dul ba</section><text>mdzad pa yin gyis de'i gan du deng la don 'di zhus shig /bcom ldan 'das kyis khyed la ji skad lung ston pa de de kho na bzhin zung shig /skabs de dge slong dag gis bcom ldan 'das la gsol pa dang / bcom ldan 'das </text></item>
<item><p>202a6</p><section>'dul ba</section><text>kyis bka' stsal pa/ dge slong dag de de bzhin no/ /de de bzhin te/ chu dron de ni mtsho chen po ma dros pa kho na las 'ong ngo / /dge slong rnams kyis gsol pa/ bcom ldan 'das gal te chab de mtsho chen po ma dros pa </text></item>
<item><p>202a7</p><section>'dul ba</section><text>las mchi na ci'i slad du dro lags/ bcom ldan 'das kyis bka' stsal pa/ dge slong dag 'di ltar chu de nyid tsha ba'i sems can dmyal ba lnga brgya'i steng nas 'ong ba'i phyir ro/ /gal te dge slong maud gal gyi bu la de yang dris </text></item>
<item><p>202a8</p><section>'dul ba</section><text>par gyur na dge slong maud gal gyi bus de yang lung ston par 'gyur ro/ /dge slong dag dge slong maud gal gyi bus 'du shes de lta bus lung bstan pa la ltung ba med do/ /sangs rgyas bcom ldan 'das mnyan yod na rgyal byed kyi tshal mgon </text></item>
<item><p>202b1</p><section>'dul ba</section><text>med zas sbyin gyi kun dga' ra ba na bzhugs so/ /de nas tshe dang ldan pa maud gal gyi bu chen pos dge slong rnams la smras pa/ tshe dang ldan pa dag kho bo ci yang med pa'i skye mched la snyoms par zhugs pas/ rdzing bu dal gyis 'bab gyi 'gram na glang po che gtso </text></item>
<item><p>202b2</p><section>'dul ba</section><text>bo rab tu mang po dag gis sgra skad thos so/ /de'i tshe na tshe dang ldan pa nye dga' 'khor de nyid na 'dug cing 'thun par gyur nas des smras pa/ tshe dang ldan pa mdo sde'i mtha' la gnod pa ma byed cig /chos kyi khrid byed rnam par ma dkrug shig /</text></item>
<item><p>202b3</p><section>'dul ba</section><text>chos kyi mngal ma rtol cig /'di ltar bdag cag la rtogs pa med kyang ci lung yang med dam/ bcom ldan 'das kyis ci yang med pa'i skye mched la snyoms par zhugs pa'i gzugs kyi 'du shes rnam par gzhig cing sgra'i 'du shes dang </text></item>
<item><p>202b4</p><section>'dul ba</section><text>bral lo zhes gsungs na/ de'i phyir ji ltar gzugs kyi 'du shes rnam par bshig cing sgra'i 'du shes dang bral ba des gzugs dag mthong bar 'gyur zhing sgra dag thos par 'gyur te de ni gnas med do/ /khyod lhung bzed nag pos </text></item>
<item><p>202b5</p><section>'dul ba</section><text>'tsho bar mi byed pas des na kun shes pa brda sprod par byed cing de yang 'bras bu med par gyur te/ khyod kyis spyod yul bsregs pas bdag cag gis bsod snyoms kyang mi rnyed kyis khyod la ltung ba byung ba de chos bzhin du slar mdzod cig /</text></item>
<item><p>202b6</p><section>'dul ba</section><text>tshe dang ldan pa ltung ba ma mthong ngo / /drug sde dag gis smras pa/ tshe dang ldan pa dag bcom ldan 'das kyis ltung ba ma mthong ba'i phyir gnas nas dbyung ba'i las bya'o/ /zhes gsungs pas de'i phyir 'di la ci'i phyir lhag par </text></item>
<item><p>202b7</p><section>'dul ba</section><text>btang snyoms su bya/ khang skyong su yin/ che ge mo zhig go/ /bos shig /bos so/ /tshe dang ldan pa gaN DI'i rdungs shig /maud gal gyi bu don nyung ngu la ltung ba chos bzhin du phyir mi byed pas de ltung ba ma mthong ba'i phyir gnas nas </text></item>
<item><p>202b8</p><section>'dul ba</section><text>dbyung ba'i las bya'o/ /khang skyong dge 'dun gyi gnas brtan gyi gan du song ba dang / drug sde dag kyang de dang lhan cig dong ngo / /de'i tshe na tshe dang ldan pa shA ri'i bu dge 'dun gyi gnas brtan byed de/ de rtag tu gaN DI brdungs pa na tshe dang ldan pa dag su </text></item>
<item><p>203a1</p><section>'dul ba</section><text>zhig yongs su gnas pa 'am/ gzhi nas yongs su gnas pa 'am/ mgu bar bya ba 'am/ gzhi nas mgu bar bya ba 'am/ 'byin par byed ces chos kyi dbang du byas pa 'dri bar byed do/ /drug sde dag gis smras pa/ gnas </text></item>
<item><p>203a2</p><section>'dul ba</section><text>brtan su yang yongs su gnas pa 'am/ gzhi nas yongs su gnas pa 'am/ mgu bar bya ba 'am/ gzhi nas mgu bar bya ba 'am/ 'byin par mi bgyid de/ 'di ltar tshe dang ldan pa maud gal gyi bu chen pos 'drums pa ltung bas bcom </text></item>
<item><p>203a3</p><section>'dul ba</section><text>ldan 'das kyi bstan pa 'dral bar bgyid de/ lhung bzed nag pos 'tsho bar mi bgyid pas des na mi'i chos bla ma dam bca' zhing kun shes pa brda sprod par bgyid de/ de yang 'bras bu ma mchis par gyur nas/ des spyod yul </text></item>
<item><p>203a4</p><section>'dul ba</section><text>bsregs pas bdag cag gis bsod snyoms kyang mi rnyed de/ de la ltung ba byung ba chos bzhin du slar mi bgyid pas de ltung ba ma mthong ba'i slad du gnas nas dbyung ba'i las bgyi'o/ /tshe dang ldan pa dag dge slong gnas brtan </text></item>
<item><p>203a5</p><section>'dul ba</section><text>la tho ma 'tsham par 'di ltar sangs rgyas bcom ldan 'das 'di thams cad mkhyen pa/ thams cad gzigs pa/ mkhyen pa dang shes bya dag la bla na med pa'i mnga' brnyes pa/ the tshom thams cad gcod par mdzad pa yin </text></item>
<item><p>203a6</p><section>'dul ba</section><text>gyis de'i gan du deng la don 'di zhus shig /bcom ldan 'das kyis khyed la ji skad lung ston pa de de kho na bzhin du zung shig /skabs de dge slong rnams kyis bcom ldan 'das la gsol pa dang / bcom ldan 'das kyis bka' </text></item>
<item><p>203a7</p><section>'dul ba</section><text>stsal pa/ dge slong dag de de bzhin no/ /de de bzhin te/ ci yang med pa'i skye mched la snyoms par zhugs pa'i gzugs kyi 'du shes rnam par bshig cing sgra'i 'du shes dang bral bas gzugs kyi 'du shes rnam par bshig cing sgra'i </text></item>
<item><p>203a8</p><section>'dul ba</section><text>'du shes dang bral ba des gzugs dag mthong bar mi 'gyur zhing / sgra dag thos par mi 'gyur te de ni gnas med do/ /'di ltar dge slong maud gal gyi bu ni bsam gtan dang / rnam par thar pa dang / ting nge 'dzin dang / snyoms par 'jug pa dag </text></item>
<item><p>203b1</p><section>'dul ba</section><text>thob pa yin te/ de ni myur du snyoms par 'jug cing rnam par ldang bar byed pas des snyoms par zhugs pa'i sems nye bar rtogs shing rnam par langs pa'i sems ni ma rtogs te/ dge slong dag dge slong maud gal gyi bu rnam par langs pas </text></item>
<item><p>203b2</p><section>'dul ba</section><text>sgra de thos so/ /dge slong dag dge slong maud gal gyi bus 'du shes de lta bus lung bstan pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gi nyen pa la ltung ba med do/ /pham par 'gyur ba bzhi pa </text></item>
<item><p>203b3</p><section>'dul ba</section><text>rdzogs te/ pham par 'gyur ba rnams rdzogs s+ho// //'dul ba rnam par 'byed pa/ bam po bco lnga pa/ sdom la/ khu ba 'byin pa 'khrig tshig bsnyen bkur smyen/ /khang pa khang chen dang ni gzhi med pa/ /bag tsam dge 'dun </text></item>
<item><p>203b4</p><section>'dul ba</section><text>dbyen dang de rjes phyogs/ /khyim sun 'byin dang bka' blo mi bde ba'o// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /tshe dang ldan pa 'char ka'i kun du </text></item>
<item><p>203b5</p><section>'dul ba</section><text>spyod pa ni grong ngam grong rdal gang na nye bar brten cing gnas pa de nang par sngar langs te/ gtsug lag khang du chag chag 'debs par byed/ legs par nyug par byed/ ba lang gi lci ba sar pa'i byug pas skud par byed cing / de gtsug </text></item>
<item><p>203b6</p><section>'dul ba</section><text>lag khang gi phyi rol tu rkang pa gnyis bkrus nas lag pa gnyis bsnyal te so shing bor nas snga dro sham thabs bgos/ lhung bzed dang chos gos thogs te grong ngam/ grong rdal de nyid du lus ma bsrungs/ dbang po rnams </text></item>
<item><p>203b7</p><section>'dul ba</section><text>ma bsdams/ dran pa nye bar ma bzhag par bsod snyoms la 'jug cing / de grong ngam/ grong rdal der bsod snyoms brgyus nas zas kyi bya ba byas te/ phyi ma'i zas kyi bsod snyoms las phyir log pas lhung bzed dang </text></item>
<item><p>203b8</p><section>'dul ba</section><text>chos gos mkhos su phab ste/ rkang pa gnyis bkrus nas nang du yang dag 'jog gi phyir gtsug lag khang du 'jug par byed do/ /gal te de'i sems 'dod pa la 'dod chags kyis kun nas dkris par gyur na/ des rang gi </text></item>
<item><p>204a1</p><section>'dul ba</section><text>yan lag gi rnam pa las su rung bar byas te/ lag pa gnyis kyis bzung nas rtsol bar byed cing khu ba 'byin par byed do/ /de nas dge slong rab tu mang po dag gtsug lag khang rgyu zhing 'dong ba na tshe dang ldan pa 'char ka'i </text></item>
<item><p>204a2</p><section>'dul ba</section><text>gtsug lag khang ga la ba der dong ste phyin nas/ tshe dang ldan pa 'char ka dang lhan cig mngon du yang dag par dga' bar 'gyur ba dang / yang dag par mgu bar 'gyur ba'i gtam sna tshogs byas te mtha' gcig tu 'khod do/ /mtha' </text></item>
<item><p>204a3</p><section>'dul ba</section><text>gcig tu 'khod nas dge slong rab tu mang po dag gis tshe dang ldan pa 'char ka la 'di skad ces smras so/ /tshe dang ldan pa ji ltar khyod bzod dam/ 'tsho 'am/ bde ba la reg par gnas sam/ bsod snyoms kyis ngal bar ma </text></item>
<item><p>204a4</p><section>'dul ba</section><text>gyur tam/ tshe dang ldan pa dag bdag te por bzod do/ /'tsho'o/ /bde ba la reg par gnas so/ /bsod snyoms kyis ngal bar ma gyur to/ /tshe dang ldan pa 'char ka khyod ji ltar bzod pa dang / 'tsho ba dang / bde ba la reg </text></item>
<item><p>204a5</p><section>'dul ba</section><text>par gnas pa dang / bsod snyoms kyis ngal bar ma gyur/ tshe dang ldan pa dag bdag grong ngam/ grong rdal gang na nye bar rten cing gnas par bdag nang par sngar langs te/ gtsug lag khang chag chag 'debs par byed/ legs </text></item>
<item><p>204a6</p><section>'dul ba</section><text>par nyug par byed/ ba lang gi lci ba sar pa'i byug pas skud par byed cing / bdag gtsug lag khang gi phyi rol tu rkang pa gnyis bkrus nas lag pa gnyis bsnyal te so shing bor nas snga dro sham thabs bgos lhung bzed dang </text></item>
<item><p>204a7</p><section>'dul ba</section><text>chos gos thogs te grong ngam/ grong rdal de nyid du bsod snyoms la 'jug cing bdag grong ngam/ grong rdal de nyid du bsod snyoms brgyus nas zas kyi bya ba byas te/ phyi ma'i zas kyi bsod snyoms las phyir log pas lhung bzed dang </text></item>
<item><p>204a8</p><section>'dul ba</section><text>chos gos mkhos su phab ste/ rkang pa gnyis bkrus nas nang du yang dag 'jog gi phyir gtsug lag khang du 'jug par byed do/ /gal te bdag ni sems 'dod pa la 'dod chags kyis kun nas dkris par gyur na/ bdag gis rang gi </text></item>
<item><p>204b1</p><section>'dul ba</section><text>yan lag gi rnam pa las su rung bar byas te/ lag pa gnyis kyis bzung nas rtsol bar byed cing khu ba phyung nas rims nad dang bral zhing yongs su gdung ba dang bral bas bde ba la reg par gnas shing bsod snyoms kyis ngal bar yang med de/ tshe dang </text></item>
<item><p>204b2</p><section>'dul ba</section><text>ldan pa dag bdag de ltar na bzod pa dang / 'tsho ba dang / bde ba la reg par gnas pa dang / bsod snyoms kyis ngal ba yang med do/ /dge slong de dag des smras pa la mngon par bstod par yang mi byed/ phyir zlog par mi byed cing / mngon </text></item>
<item><p>204b3</p><section>'dul ba</section><text>par bstod par ma byas/ phyir bzlog par yang ma byas par dong ste bcom ldan 'das ga la ba der dong nas phyin pa dang / bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /mtha' gcig tu </text></item>
<item><p>204b4</p><section>'dul ba</section><text>'khod nas dge slong rab tu mang po dag gis skabs de bcom ldan 'das la rgyas par gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /</text></item>
<item><p>204b5</p><section>'dul ba</section><text>de bzhin gshegs pa ni don gyi dbang gnyis gzigs pa na dge slong gi dge 'dun sdud par mdzad de/ 'di lta ste/ nga'i nyan thos rnams kyis kun shes pa nyid du bya ba'i phyir dang / ngas 'dul ba la bslab pa'i gzhi legs par </text></item>
<item><p>204b6</p><section>'dul ba</section><text>bcas par 'gyur ba'o/ /sangs rgyas bcom ldan 'das rnams ni mkhyen bzhin du rmed par mdzad pa ste/ mkhyen bzhin du rmed pa/ mkhyen kyang mi rmed pa/ dus su rmed pa/ dus las yol bar mi rmed pa/ don dang ldan pa rmed pa/ don dang </text></item>
<item><p>204b7</p><section>'dul ba</section><text>mi ldan pa mi rmed pas sangs rgyas bcom ldan 'das rnams ni don dang mi ldan pa rmed pa la chu lon gyis zlog par mdzad pa yin no/ /de la sangs rgyas bcom ldan 'das rnams ni don dang ldan pa rmed pa la dus mkhyen pa yin pas sangs </text></item>
<item><p>204b8</p><section>'dul ba</section><text>rgyas bcom ldan 'das kyis tshe dang ldan pa 'char ka la rmas pa/ 'char ka khyod kyis mi mdzes pa de lta bu de byas par gyur pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa rjes su mthun pa ma yin pa/</text></item>
<item><p>205a1</p><section>'dul ba</section><text>rung ba ma yin pa/ tshul dang 'thun pa ma yin pa de ni rab tu byung bas bya ba ma yin no/ /'char ka ngas 'dod chags 'dod chags dang bral bar bya ba'i phyir sems rnam par grol ba dang / shes rab rnam par grol ba'i chos bstan pa dang /</text></item>
<item><p>205a2</p><section>'dul ba</section><text>zhe sdang 'dod chags dang bral bar bya ba dang / gti mug 'dod chags dang bral bar bya ba'i phyir sems rnam par grol ba dang / shes rab rnam par grol ba'i chos bstan pa la khyod kyis ci'i phyir mi mdzes pa de lta bu de byas par gyur/ mi gti </text></item>
<item><p>205a3</p><section>'dul ba</section><text>mug can khyod kyis lag pa gang dag gis bram ze dang / khyim bdag dad pa can dag las dad pas sbyin par bya ba len par byed pa'i lag pa de dag nyid kyis ci'i phyir mi mdzes pa de lta bu de byas par gyur/ mi gti mug can khyod kyis sbrul </text></item>
<item><p>205a4</p><section>'dul ba</section><text>nag po dug myur du khyab par byed pa/ dug drag pa/ dug rno ba lag pa gnyis kyis gzung bar gyur pa ni bla'i/ de ltar gyur pas rang gi yan lag gi rnam par bzung ba ni ma yin no zhes rnam par smad pa mdzad do/ /'char ka ji snyam du sems/</text></item>
<item><p>205a5</p><section>'dul ba</section><text>de lta na bdag nyid kyi lus kyi bsnyen bkur bdag gir ma byas sam/ btsun pa bgyis so/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan </text></item>
<item><p>205a6</p><section>'dul ba</section><text>yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste/ 'di lta ste/ dge 'dun bsdu ba'i phyir dang / dge 'dun legs par bya ba'i phyir dang / dge 'dun bde bar gnas par bya ba'i </text></item>
<item><p>205a7</p><section>'dul ba</section><text>phyir dang / gnong mi bkur ba'i gang zag rnams tshar gcad par bya ba'i phyir dang / ngo tsha shes pa rnams bde bar gnas par bya ba'i phyir dang / mngon par ma dad par rnams mngon par dad par bya ba'i phyir dang / mngon par dad pa rnams phyir zhing </text></item>
<item><p>205a8</p><section>'dul ba</section><text>'byung ba bya ba'i phyir dang / tshe 'di'i zag pa rnams bsdam par bya ba'i phyir dang / tshe rabs phyi ma'i rnams bzlog par bya ba'i phyir dang / nga'i tshangs par spyod pa skye bo mang po la phan pa yangs par gyur pa lha dang mi'i bar dag la yang dag par </text></item>
<item><p>205b1</p><section>'dul ba</section><text>rab tu bstan pa yun ring du gnas par 'gyur ba'o/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ bsam bzhin du khu ba phyung na dge 'dun lhag ma'o/ /bcom ldan 'das kyis 'dul ba la </text></item>
<item><p>205b2</p><section>'dul ba</section><text>nyan thos rnams kyi bslab pa'i gzhi de ltar bca' ba mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de nas dge slong rab tu mang po nyal ba dag gi rmyi lam </text></item>
<item><p>205b3</p><section>'dul ba</section><text>na mi gtsang ba shor cing khu ba phyung bar gyur te de dag la 'du shes kyang yod/ sems pa yang yod pas de dag 'gyod pa skyes par gyur nas/ 'di ltar bcom ldan 'das kyis bsam bzhin du khu ba phyung na dge 'dun lhag ma'o zhes </text></item>
<item><p>205b4</p><section>'dul ba</section><text>'dul ba la nyan thos rnams kyis bslab pa'i gzhi bca' ba mdzad na/ bdag cag dge slong rab tu mang po nyal ba dag gi rmyi lam na mi gtsang ba shor zhing khu ba byung bar gyur te/ bdag cag la 'du shes kyang yod/ sems pa </text></item>
<item><p>205b5</p><section>'dul ba</section><text>yang yod pas bdag cag la dge 'dun lhag ma'i ltung ba byung bar ma gyur tam/ tshur sheg bdag cag tshe dang ldan pa kun dga' bo ga la ba der dong zhing phyin nas tshe dang ldan pa kun dga' bo la brjod par bya zhing bdag </text></item>
<item><p>205b6</p><section>'dul ba</section><text>cag la tshe dang ldan pa kun dga' bos ji skad lung ston par 'gyur ba de de kho na bzhin du gzung bar bya'o snyam mo/ /de nas dge slong rab tu mang po dag tshe dang ldan pa kun dga' bo ga la ba der dong ste phyin nas tshe dang ldan pa </text></item>
<item><p>205b7</p><section>'dul ba</section><text>kun dga' bo la 'di skad ces smras so/ /tshe dang ldan pa kun dga' bo mkhyen par mdzod cig /'di ltar bcom ldan 'das kyis bsam bzhin du khu ba phyung na dge 'dun lhag ma'o zhes 'dul ba la nyan thos rnams kyi </text></item>
<item><p>205b8</p><section>'dul ba</section><text>bslab pa'i gzhi bca' ba mdzad na/ bdag cag dge slong rab tu mang po nyal ba dag gi rmi lam na mi gtsang ba shor cing khu ba byung bar gyur te/ bdag cag la 'du shes kyang mchis la/ sems pa yang mchis pas bdag cag la dge </text></item>
<item><p>206a1</p><section>'dul ba</section><text>'dun lhag ma'i ltung ba byung bar ma gyur tam/ de nas tshe dang ldan pa kun dga' bos dge slong rab tu mang po de dag khrid de bcom ldan 'das ga la ba der song nas phyin pa dang / bcom ldan 'das kyi zhabs gnyis la mgo bos phyag </text></item>
<item><p>206a2</p><section>'dul ba</section><text>'tshal te mtha' gcig tu 'dug go/ /mtha' gcig tu 'dug nas bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das kyis 'di ltar bsam bzhin du khu ba phyung na dge 'dun lhag ma'o </text></item>
<item><p>206a3</p><section>'dul ba</section><text>zhes 'dul ba la nyan thos rnams kyi bslab pa'i gzhi bca' ba mdzad na/ tshe dang ldan pa dge slong rab tu mang po 'di dag mchis nyal ba'i g.yar lam na mi gtsang ba shor cing khu ba phyung bar gyur te/ 'di dag la 'du shes kyang mchis/ sems pa yang </text></item>
<item><p>206a4</p><section>'dul ba</section><text>mchis pas 'di dag la dge 'dun lhag ma'i ltung ba byung bar ma gyur tam/ kun dga' bo 'di dag la 'du shes kyang yod/ sems pa yang yod pas de med do zhes nga mi smra mod kyi 'di dag gi de ni tha snyad du byar rung ba ma yin te/ kun dga' bo de lta bas na rmi </text></item>
<item><p>206a5</p><section>'dul ba</section><text>lam gyi ma gtogs so/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang 'thun pa dang / de'i shas che ba dang / de dang 'tsham </text></item>
<item><p>206a6</p><section>'dul ba</section><text>pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la 'di ni rjes su gnang ba yin te/ nga'i nyan thos rnams kyis 'dul ba la bslab pa'i gzhi 'di ltar </text></item>
<item><p>206a7</p><section>'dul ba</section><text>gdon par bya ste/ bsam bzhin du khu ba phyung na rmi lam gyi ma gtogs te dge 'dun lhag ma'o/ /bsams bzhin du zhes bya ba ni rnam par dpyad nas so/ /khu ba zhes bya ba ni khu ba rnam pa lnga ste/ sngon po dang / ser po dang / dmar po </text></item>
<item><p>206a8</p><section>'dul ba</section><text>dang / bska ba dang / sla ba'o/ /de la sngon po ni 'khor los sgyur ba'i rgyal po'i 'o/ /'khor los sgyur ba'i rgyal po'i bu thu bo dbang bskur bar 'os la dbang ma bskur ba gnas pa mtshams thob pa gang yin pa de khu ba yang sngon po yin no/ /</text></item>
<item><p>206b1</p><section>'dul ba</section><text>ser po ni 'khor los sgyur ba'i rgyal po'i bu de las gzhan pa dag gi'o/ /dmar po ni sna chen po la gtogs pa 'khor lo'i mtha' pa'i 'o/ /ska ba ni dbang po yongs su smin pa rnams kyi'o/ /sla ba ni dbang po yongs su ma smin pa rnams kyi'o/ /yang </text></item>
<item><p>206b2</p><section>'dul ba</section><text>na bud med kyis dub pa dang / khur gyis dub pa dang / lam gyis dub pa dang / gta' gam pa dang / ya za ma lug gang yin pa de'i yang sla ba yin no/ /phyung na zhes bya ba ni de ma thag tu phyung ba'o/ /rmi lam gyi ma gtogs te zhes bya ba ni rmi lam </text></item>
<item><p>206b3</p><section>'dul ba</section><text>gyi bzhag ste 'o/ /dge 'dun lhag ma'o zhes bya ba ni ltung ba de dge 'dun la rag lus pa dang / dge 'dun dang 'brel ba dang / dge 'dun la rten pa yin te/ ltung ba de dge 'dun las rnam par ldang bar 'gyur gyi gang zag las ma </text></item>
<item><p>206b4</p><section>'dul ba</section><text>yin pa'o/ /gzhan yang pham par 'gyur ba'i chos bzhi po dag ni lhag ma med pa yin gyi/ 'di ni lhag ma dang bcas pa yin pa ste/ des na dge 'dun lhag ma'o zhes gsungs so/ /de la ltung ba ji ltar 'gyur zhe na/ gzhi lngas </text></item>
<item><p>206b5</p><section>'dul ba</section><text>te bde ba 'dod pa dang / sa bon 'dod pa dang / rig sngags 'dod pa dang / sman 'dod pa dang / brtag pa 'dod pas so/ /ji ltar bde ba 'dod pas she na/ dge slong gis bde ba 'dod pas nang gi gzugs nye bar len cing sems par byed/</text></item>
<item><p>206b6</p><section>'dul ba</section><text>rtsol bar byed la khu ba 'byin na dge 'dun lhag mar 'gyur ro/ /khu ba ma 'byin na nyes pa sbom por 'gyur ro/ /bde ba 'dod pas ji lta ba bzhin du sa bon 'dod pa dang / rig sngags 'dod pa dang / sman 'dod pa dang / brtag pa 'dod </text></item>
<item><p>206b7</p><section>'dul ba</section><text>pas kyang de bzhin no/ /dge slong gis bde ba 'dod pas nang gi gzugs nye bar len cing sems par byed/ rtsol bar byed/ ril gyis 'chang bar byed/ dam du 'chang bar byed la/ khu ba 'byin na dge 'dun lhag mar 'gyur ro/ /khu ba mi 'byin na nyes pa </text></item>
<item><p>206b8</p><section>'dul ba</section><text>sbom por 'gyur ro/ /bde ba 'dod pas ji lta ba bzhin du sa bon 'dod pa/ rig sngags 'dod pa dang / sman 'dod pa dang / brtag pa 'dod pas kyang de bzhin no/ /dge slong gis bde ba 'dod pas nang gi gzugs nye bar len cing sems par byed/ rtsol bar byed/</text></item>
<item><p>207a1</p><section>'dul ba</section><text>ril gyis 'chang bar byed/ dam du 'chang bar byed la des kyang bye brag nges par myong ba'i bde ba nyams su myong bar byed cing khu ba 'byin na dge 'dun lhag mar 'gyur ro/ /khu ba mi 'byin na nyes pa sbom por 'gyur ro/ /bde ba 'dod pas ji lta ba </text></item>
<item><p>207a2</p><section>'dul ba</section><text>bzhin du sa bon 'dod pa dang / rig sngags 'dod pa dang / sman 'dod pa dang / brtag pa 'dod pas kyang de bzhin no/ /dge slong gis bde ba 'dod pas nang gi gzugs nye bar len cing sems par byed/ rtsol bar byed/ ril gyis 'chang bar byed/</text></item>
<item><p>207a3</p><section>'dul ba</section><text>dam du 'chang bar byed la/ des kyang byung la thug pa'i bde ba nyams su myong bar byed cing khu ba 'byin na dge 'dun lhag mar 'gyur ro/ /khu ba mi 'byin na nyes pa sbom por 'gyur ro/ /bde ba 'dod pas ji lta ba bzhin du sa bon 'dod pa dang /</text></item>
<item><p>207a4</p><section>'dul ba</section><text>rig sngags 'dod pa dang / sman 'dod pa dang / brtag pa 'dod pas kyang de bzhin no/ /dge slong gis bde ba 'dod pas nang gis gzugs nye bar len cing sems par byed/ rtsol bar byed/ ril gyis 'chang bar byed la/ des kyang ngad las </text></item>
<item><p>207a5</p><section>'dul ba</section><text>pa'i bde ba nyams su myong bar byed cing khu ba 'byin na dge 'dun lhag mar 'gyur ro/ /khu ba mi 'byin na nyes pa sbom por 'gyur ro/ /bde ba 'dod pas ji lta ba bzhin du sa bon 'dod pa dang / rig sngags 'dod pa dang / sman 'dod pa dang /</text></item>
<item><p>207a6</p><section>'dul ba</section><text>brtag pa 'dod pas kyang de bzhin no/ /dge slong gis bde ba 'dod pas nang gi gzugs nye bar len cing sems par byed/ rtsol par byed/ ril gyis 'chang bar byed/ dam du 'chang bar byed la/ des kyang bye brag nges par myong ba'i bde ba </text></item>
<item><p>207a7</p><section>'dul ba</section><text>dang / byung la thug pa'i bde ba dang / ngad langs pa'i bde ba nyams su myong bar byed cing khu ba 'byin na dge 'dun lhag mar 'gyur ro/ /khu ba mi 'byin na nyes pa sbom por 'gyur ro/ /bde ba 'dod pas ji lta ba bzhin du sa bon 'dod pa dang / rig sngags </text></item>
<item><p>207a8</p><section>'dul ba</section><text>'dod pa dang / sman 'dod pa dang / brtag pa 'dod pas kyang de bzhin no/ /nang gi gzugs ji lta ba bzhin du phyi rol gyi gzugs nye bar len pa la yang de bzhin du rgyas par sbyar ro/ /bar sdom la/ gar byed rab tu gar byed dang / /mkha' dang shugs dang </text></item>
<item><p>207b1</p><section>'dul ba</section><text>sbubs 'ongs dang / /kun du mnyed dang bye brag nges/ /'jal ba dang ni lta ba dang / /rgyun las bzlog dang rdzi bzlog pa'i/ /sde tshan yang dag bsdus pa yin/ /dge slong gis gar byed pas khu ba 'byin na nyes pa sbom por 'gyur ro/ /khu ba mi 'byin na </text></item>
<item><p>207b2</p><section>'dul ba</section><text>nyes byas su 'gyur ro/ /dge slong gis rab tu gar byed pas khu ba 'byin na nyes pa sbom por 'gyur ro/ /khu ba mi 'byin na nyes byas su 'gyur ro/ /dge slong gis nam mkha' la rked pa skyod pas khu ba 'byin na nyes pa sbom por 'gyur ro/ /</text></item>
<item><p>207b3</p><section>'dul ba</section><text>khu ba mi 'byin na nyes byas su 'gyur ro/ /dge slong gis shugs btang ste/ khu ba 'byin na nyes pa sbom por 'gyur ro/ /khu ba mi 'byin na nyes byas su 'gyur ro/ /dge slong gis sbubs su 'ongs pa'i khu ba 'byin na nyes pa sbom por 'gyur ro/ /</text></item>
<item><p>207b4</p><section>'dul ba</section><text>khu ba mi 'byin na nyes byas su 'gyur ro/ /dge slong gis kun du mnyed pa'i bde ba nyams su myong bar byed cing khu ba 'byin na nyes pa sbom por 'gyur ro/ /khu ba mi 'byin na nyes byas su 'gyur ro/ /dge slong gis bye brag nges par myong ba'i bde </text></item>
<item><p>207b5</p><section>'dul ba</section><text>ba nyams su myong bar byed cing khu ba 'byin na nyes pa sbom por 'gyur ro/ /khu ba mi 'byin na nyes byas su 'gyur ro/ /dge slong gis kun du chags pa'i sems kyis rang gi yan lag gi rnam pa 'jal bar byed na nyes pa sbom por 'gyur ro/ /dge slong </text></item>
<item><p>207b6</p><section>'dul ba</section><text>gis chags pa'i sems kyis rang gi yan lag gi rnam pa la lta na nyes byas su 'gyur ro/ /dge slong gis chags pa'i sems kyis rang gi yan lag gi rnam pa chu'i rgyun las bzlog phyogs su gtod par byed na nyes pa sbom por 'gyur ro/ /</text></item>
<item><p>207b7</p><section>'dul ba</section><text>chu'i rgyun phyogs su gtod par byed na nyes byas su 'gyur ro/ /dge slong gis chags pa'i sems kyis rang gi yan lag gi rnam pa rdzi phyogs ma yin par gtod par byed na nyes pa sbom por 'gyur ro/ /rdzi phyogs su gtod par byed na nyes byas su </text></item>
<item><p>207b8</p><section>'dul ba</section><text>'gyur ro/ /rma sbyang ba dang / shu ba dang / g.yan pa dang / mdze dang / phol mig dang / skrangs pa dang / khyi rngo dang / glog pa dang / 'brum bu dang / phyi rol du mchong ba dang / 'obs la mchong ba dang / brla la reg pa dang / gos la reg pa dang / chags par 'gyur ba'i </text></item>
<item><p>208a1</p><section>'dul ba</section><text>gzugs dag mthong ba dang / sngon spyad pa'i yul rjes su dran pa dang / bsro khang gi las nyams su myong bar byed pas khu ba phyung ba la ni ltung ba med do/ /las dang po pa dang / smyos pa dang sems 'khrugs pa dang / tshor ba dag gis nyen pa la ni ltung </text></item>
<item><p>208a2</p><section>'dul ba</section><text>ba med do/ /khu ba 'byin pa'i dge 'dun lhag ma ste dang po rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag gi kun du spyod pa ni </text></item>
<item><p>208a3</p><section>'dul ba</section><text>'dir bdag cag gis bram ze dang khyim bdag 'ongs shing lhags pa rnams la yang chos bstan par bya/ rgol ba dag kyang tshar gcad par bya/ rang gi grags pa yang bsgrag par bya'o snyam pas drug sde las gang yang rung bas rgyal byed kyi </text></item>
<item><p>208a4</p><section>'dul ba</section><text>tshal gyi sgo stong par mi 'jog pas tshe dang ldan pa 'char ka nang par sngar langs te so shing bor nas snam sbyar dmar ser gyon te rgyal byed kyi tshal gyi sgo na 'chag cing 'dug go/ /mnyan yod na gnas pa'i bram ze dang khyim bdag gi chung ma </text></item>
<item><p>208a5</p><section>'dul ba</section><text>rnams kyi kun du spyod pa ni bskyed mos tshal du song ste/ rgyal byed kyi tshal du 'jug pa dang / gtsug lag khang blta ba dang / bcom ldan 'das dang dge slong gnas brtan gnas brtan rnams kyi zhabs la phyag 'tshal tu 'gro bas/</text></item>
<item><p>208a6</p><section>'dul ba</section><text>bram ze dang / khyim bdag dag gi chung ma rab tu mang po dag bskyed mos tshal du byung ste gtsug lag khang lta 'dod pas rgyal byed kyi tshal ga la ba der dong ngo / /drug sde dag gis grong khyer chen po drug po dag na 'khod pa'i mi rnams 'di lta ste/</text></item>
<item><p>208a7</p><section>'dul ba</section><text>rigs las sam/ rus las sam/ rgyud las sam/ ming las sam/ gzugs las sam/ bzo las sam/ 'tsho ba las mi shes pa 'am/ ma mthong ba 'am/ ma thos pa 'am/ ma rig pa 'am/ rnam par mi shes pa 'ga' </text></item>
<item><p>208a8</p><section>'dul ba</section><text>yang med pas/ tshe dang ldan pa 'char kas bram ze dang khyim bdag gi chung ma rab tu mang po de dag thag ring po kho na nas mthong ste/ mthong nas kyang 'di skad ces smras so/ /che ge mo'i ma/ che ge mo'i chung ma/ che ge mo'i mna' ma/ che ge </text></item>
<item><p>208b1</p><section>'dul ba</section><text>mo'i bu mo/ che ge mo'i sring mo 'ongs pa legs so 'ongs pa legs so/ /khyed cag ci'i phyir yun ring mo ring mo nas zla ba ltar rgyu bar byed/ de dag gis smras pa/ btsun pa 'char ka bcom ldan 'das kyis mi khom pa brgyad ni gang zag gi tshangs par </text></item>
<item><p>208b2</p><section>'dul ba</section><text>spyad pa'i dus ma lags so zhes legs par gsungs na/ bdag cag ni 'di lta ste/ khyim gyi 'du 'dzi dang ldan pas mi khom pa dgu pa lags so/ /'char kas smras pa/ sring mo dag khyed kyis 'ga' zhig gis 'di skad ces/ dug can la sogs </text></item>
<item><p>208b3</p><section>'dul ba</section><text>rgyal po yis/ /bya ba dag ni ma byas par/ /de dag nyid dang bya ba rnams/ /zhig pa nyid du gyur pa yin/ /bya ba de dag nyid kyang ni/ /yongs su rdzogs par ma gyur par/ /'jig rten dgra bo 'chi bdag de/ /'ong ba nyid du 'gyur ba yin/ /</text></item>
<item><p>208b4</p><section>'dul ba</section><text>zhes smras pa ma thos sam/ de dag gis smras pa/ btsun pa 'char ka de'i slad du bdag cag bskyed mos tshal du mchis te rgyal byed kyi tshal du 'jug pa dang / gtsug lag khang blta ba dang / bcom ldan 'das dang / dge slong gnas brtan gnas brtan </text></item>
<item><p>208b5</p><section>'dul ba</section><text>rnams kyi zhabs la phyag 'tshal ba'i slad du mchis pa lags so/ /'char kas smras pa/ sring mo dag gal te khyed cag de'i phyir 'ongs na bcom ldan 'das kyis kyang snying po med pa'i lus las snying po blang bar bya'o gsungs pas </text></item>
<item><p>208b6</p><section>'dul ba</section><text>legs so legs so/ /sring mo dag de ni mjal gyis 'di ltar ltad mo ji ltar blta ba dri bar bya'o/ /sring mo dag khyed cag gang du 'jug par byed/ btsun pa 'char ka bdag cag kun dga' ra bar 'jug cing gtsug lag khang lta bar </text></item>
<item><p>208b7</p><section>'dul ba</section><text>'tshal lo/ /sring mo dag bcom ldan 'das kyis/ mkhas pa gang zhig rab tu sems dang bas/ /sangs rgyas mchod rten dag la gom 'dor na/ /'dzam bu chu bo gser gyi srang tshad ni/ /stong phrag brgya yang de dang mnyam pa min/ /</text></item>
<item><p>208b8</p><section>'dul ba</section><text>zhes gsungs pas de yang legs so/ /sring mo dag khyed kyis gang khyed cag gtsug lag khang ston par byed pa'i dge slong 'ga' zhig btsal tam/ 'phags pa ci bdag cag sgron ma sug pa na thogs bzhin du zhugs gzhan du tshol lam/ btsun pa 'char ka </text></item>
<item><p>209a1</p><section>'dul ba</section><text>spangs te dge slong gzhan ga la tshol/ khyod bas gzhan khyad par du 'phags pa su zhig mchis kyis/ khyod nyid kyis bstan du gsol/ de nas tshe dang ldan par 'char ka 'di snyam du sems te/ gal te 'di dag la gtsug lag khang </text></item>
<item><p>209a2</p><section>'dul ba</section><text>bstan par bya na ni bdag gi dge ba'i phyogs yongs su nyams par yang 'gyur/ gal te bstan par mi bya na ni tshig pa'i bsod snyoms kyang ster bar mi 'gyur la/ bcom ldan 'das kyis kyang ma dad pa rnams dad pa phun sum tshogs pa yang dag </text></item>
<item><p>209a3</p><section>'dul ba</section><text>par 'dzin du gzhug par bya/ gdul bar bya/ gzung bar bya/ rab tu dgod par bya'o zhes gsungs pas de'i phyir 'di dag dge ba la nges par sbyar bar bya/ rnam pa thams cad du bstan par bya'o snyam du rig nas des me tog dang / bdug spos la sogs </text></item>
<item><p>209a4</p><section>'dul ba</section><text>pa mchod pa rnam pa sna tshogs thogs te pog por lag tu blangs nas go rim ji lta ba bzhin du bstan par brtsams te/ sring mo dag 'di ni bcom ldan 'das kyi dri gtsang khang ste/ gang du bcom ldan 'das nyin lan gsum mtshan lan gsum </text></item>
<item><p>209a5</p><section>'dul ba</section><text>sangs rgyas kyi spyan gyis 'jig rten la rnam par gzigs nas gang ni nyams par 'gyur/ gang ni 'phel bar 'gyur/ gang ni gnod par gyur/ gang ni nyam nga bar gyur/ gang ni mi bde bar gyur/ gang ni gnod pa dang / nyam nga ba dang / mi bde bar gyur/</text></item>
<item><p>209a6</p><section>'dul ba</section><text>gang ni ngan song la gzhol/ gang ni ngan song la 'bab/ gang ni ngan song gi lam nas bslangs te mtho ris dang / thar pa dang / 'bras bu la gzhag par bya/ 'dod pa'i 'dam du bying ba gang gi lag nas ni drang bar bya/ 'phags pa'i nor gyi dbyig </text></item>
<item><p>209a7</p><section>'dul ba</section><text>dang bral ba gang ni 'phags pa'i nor gyi dbang phyug la gzhag par bya/ gang gi sangs rgyas 'byung bas brgyan pa'i 'jig rten ni 'bras bu dang bcas par bya/ gang gi dge ba'i rtsa ba dag ma bskyed pa ni bskyed par bya/ dge ba'i rtsa ba dag bskyed pa </text></item>
<item><p>209a8</p><section>'dul ba</section><text>gang ni yongs su smin par bya/ yongs su smin pa gang ni rnam par grol bar bya zhes mkhyen pa dang / gzigs pa 'jug cing 'di ltar/ chu srin gnas kyi dug can pa/ /dus las 'da' bar 'gyur srid kyi/ /sangs rgyas gdul la byams pa ni/ /</text></item>
<item><p>209b1</p><section>'dul ba</section><text>dus las 'da' bar mi 'gyur ro/ /ji ltar ma ni bu sdug gcig pu la/ /rtog cing de srog srung bar byed pa ltar/ /de bzhin gshegs pa'ang gdul ba'i skye bo la/ /rtog par mdzad cing de srog srung bar mdzad/ /kun mkhyen rgyud la mnga' ba'i thugs rje yis/ /</text></item>
<item><p>209b2</p><section>'dul ba</section><text>bzhon ma gdul ba'i be'u tshol mi skyo ste/ /srid dang ngan 'gros nyams la byams pa ni/ /rab nyams be'u la byams pa'i ba bzhin no zhes bya ba 'jug pa/ bcom ldan 'das de bzhin gshegs pa dgra bcom pa yang dag par rdzogs pa'i sangs </text></item>
<item><p>209b3</p><section>'dul ba</section><text>rgyas stobs bcu'i stobs dang ldan pa/ mi 'jigs pa bzhis bsnyengs pa mi mnga' ba/ khyu mchog rlabs po che'i gnas su dam 'cha' ba/ 'khor gyi nang du seng ge'i sgra yang dag par sgrog pa gang yin pa de'i yin gyis 'dir zhabs la </text></item>
<item><p>209b4</p><section>'dul ba</section><text>phyag dag 'tshol cig /'di ni tshe dang ldan pa kun shes kauN+Di n+ya'i gtsug lag khang ste/ bcom ldan 'das kyi 'jig rten mi shes pa'i mun pa dang / 'dren pa med pa dang / yongs su 'dren pa med pa na de'i dang por ye shes kyi mig sman </text></item>
<item><p>209b5</p><section>'dul ba</section><text>gyi thur mas gang gi chos kyi mig rnam par sbyangs pa/ bcom ldan 'das kyis gnas brtan rnams dang / rgyal tshab lta bu rnams dang / yun ring po nas rab tu byung ba rnams dang / tshangs par spyod pa mngon par spyad pa rnams dang /</text></item>
<item><p>209b6</p><section>'dul ba</section><text>snam sbyar gyi rgyal mtshan thogs pa rnams gyi mchog tu lung bstan pa gang yin pa gang gi rgyud la de'i dang por bcom ldan 'das kyis 'jig rten du dge sbyong ngam/ bram ze 'am/ lha 'am/ bdud dam/ tshangs pa 'am/ sus kyang chos dang </text></item>
<item><p>209b7</p><section>'dul ba</section><text>'thun par bskor mi nus pa chos dang ldan pa'i chos kyi 'khor lo skye bo mang po'i don dang / skye bo mang po la phan pa dang / bde ba dang / 'jig rten la rjes su thugs brtse ba dang / lha dang mi rnams kyi don dang / phan pa dang / bde ba'i phyir lan </text></item>
<item><p>209b8</p><section>'dul ba</section><text>gsum du bzlas te rnam pa bcu gnyis su bskor ba de'i yin gyis 'dir yang zhabs la phyag dag tshol cig /'di ni tshe dang ldan pa 'od srung chen po'i gtsug lag khang ste/ bram ze shing sA la chen po lta bu rmon pa dor stong du gcig gis </text></item>
<item><p>210a1</p><section>'dul ba</section><text>ma chog pa spangs te rab tu byung ba dbyig bye ba phrag drug cu dang ldan pa/ gser gyi nas bang chung brgyad cu bdog pa/ bran gyi grong bcwa brgyad bdog pa/ sbyor ba'i grong bcu drug bdog pa/ ser skya bzang mo lus gser bas lhag pa dang </text></item>
<item><p>210a2</p><section>'dul ba</section><text>ldan pa mchil ma'i thal ba smin pa ltar spangs te mtshan mo'i thun tha ma la ras sbyar ma'i snam sbyar rin thang 'bum ri ba thogs te 'jig rten na dgra bcom pa gang dag bzhugs pa de dag gi phyir rab tu byung ba/ bsam gtan dang / rnam par thar pa dang /</text></item>
<item><p>210a3</p><section>'dul ba</section><text>ting nge 'dzin dang / snyoms par 'jug par bskyed pa'i phyir nags na brten pa gang yin pa/ gang mthong na spos kyi glang po che dag kyang rgyags pa dang bral bar 'gyur ba/ gang gis bu mangs kyi mchod rten du ston par khas blangs nas dge slong gi sdom pa </text></item>
<item><p>210a4</p><section>'dul ba</section><text>thob pa/ bcom ldan 'das kyis kyang dge slong dag nga'i nyan thos kyi dge slong 'dod pa chung ba chog shes pa/ sbyangs pa'i yon tan smra ba rnams kyi nang na mchog ni 'di yin te/ 'di lta ste/ dge slong 'od srung chen po'o zhes gsungs shing / bcom ldan </text></item>
<item><p>210a5</p><section>'dul ba</section><text>'das kyis rjes su bsngags pa gang yin pa de'i yin gyis 'dir yang zhabs la phyag dag tshol cig /'di ni tshe dang ldan pa shA ri'i bu'i gtsug lag khang ste/ mchog thob pa'i bu gang yin pa/ gang gis lo brgyad gnyis su dbang po'i </text></item>
<item><p>210a6</p><section>'dul ba</section><text>brda sprod pa blags pa/ rgol ba thams cad tshar gcad pa/ bcom ldan 'das kyi bstan pa la rab tu byung nas/ bcom ldan 'das kyis shes rab chen po rnams dang / spobs pa chen po rnams kyi mchog tu bstan pa gang yin pa/</text></item>
<item><p>210a7</p><section>'dul ba</section><text>bcom ldan 'das kyis 'jig rten thams cad gang gi cha bcu drug par gzhag cing bcom ldan 'das kyis/ de bzhin gshegs pa ma gtogs par/ /'jig rten kun gyi shes rab gang / /shA ri'i bu yi shes rab kyi/ /bcu drug char yang </text></item>
<item><p>210a8</p><section>'dul ba</section><text>mi chog go/ /gal te lhar bcas 'jig rten 'di/ /shA ri'i bu dang mnyam gyur pas/ /de bzhin gshegs pa'i ye shes kyi/ /bcu drug char yang mi chog go/ /zhes gsungs pa gang yin pa de'i yin gyis 'dir yang zhabs la phyag dag </text></item>
<item><p>210b1</p><section>'dul ba</section><text>tshol cig /'di ni tshe dang ldan pa maud gal gyi bu chen po'i gtsug lag khang ste/ mdun na 'don gyi bu cod pan med pa'i rgyal srid spangs te rab tu byung ba gang yin pa gang gis lha'i dbang po brgya byin gyi khang bzangs rnam par rgyal byed rkang pa </text></item>
<item><p>210b2</p><section>'dul ba</section><text>g.yas pa'i mthe bos lan gsum du bsgul/ kun tu bsgul/ kun tu rab tu bsgul ba/ gang gi rdzu 'phrul gyis bcom ldan 'das 'jig rten gyi khams 'od can du nyin mtshan bdun gyis gshegs pa/ bcom ldan 'das kyis </text></item>
<item><p>210b3</p><section>'dul ba</section><text>rdzu 'phrul chen po rnams dang / mthu chen po rnams kyi mchog tu bstan pa gang yin pa de'i yin gyis 'dir yang zhabs la phyag dag 'tshol cig /'di ni tshe dang ldan pa ma 'gags pa'i gtsug lag khang ste/ mi skal ba bzang po las rab tu </text></item>
<item><p>210b4</p><section>'dul ba</section><text>byung ba gang yin pa/ bcom ldan 'das kyi yab kyi mched kyi sras gang gi ming yang dag par bsgrags pas tshong pa dag rgya mtsho chan po nas bzhon pa'i snod legs par grub cing 'ong bar 'gyur ba/ bcom ldan 'das kyis lha'i mig can </text></item>
<item><p>210b5</p><section>'dul ba</section><text>rnams kyi mchog tu bstan pa gang yin pa de'i yin gyis 'dir yang zhabs la phyag dag 'tshol cig /'di ni tshe dang ldan pa kun dga' bo'i gtsug lag khang ste/ yun ring po nas bcom ldan 'das kyis bsnyen bkur ba gang yin pa/ bcom ldan </text></item>
<item><p>210b6</p><section>'dul ba</section><text>'das kyi zha 'bring na nye bar spyod pa/ ston pas yang dag par bsngags pa/ tshangs pa mtshungs par spyod pa mkhas pa rnams kyis yang dag par bkur ba gang yin pa/ bcom ldan 'das kyi yab kyi mched kyi sras las rab tu byung ba/</text></item>
<item><p>210b7</p><section>'dul ba</section><text>bcom ldan 'das kyis mang du thos pa rnams dang / thos pa 'dzin pa rnams dang / thos pa bsags pa rnams kyi mchog tu bstan pa gang yin pa de'i yin gyis 'dir yang zhabs la phyag dag 'tshol cig /'di ni tshe dang ldan pa mdzes dga'i </text></item>
<item><p>210b8</p><section>'dul ba</section><text>gtsug lag khang ste/ bcom ldan 'das kyi gcung po sru'i sras las rab tu byung ba/ gal te rab tu ma byung na stobs kyis 'khor los sgyur ba'i rgyal por 'gyur ba/ bcom ldan 'das kyis dbang po dag gi sgo bsdams pa rnams kyi </text></item>
<item><p>211a1</p><section>'dul ba</section><text>mchog tu bstan pa gang yin pa de'i yin gyis 'dir yang zhabs la phyag dag 'tshol cig 'di ni tshe dang ldan pa sgra gcan zin gyi gtsug lag khang ste/ bcom ldan 'das kyis sras las rab tu byung ba/ gal te rab tu ma byung na mthu dang ldan pa'i </text></item>
<item><p>211a2</p><section>'dul ba</section><text>rgyal por 'gyur ba gang yin pa/ gang rab tu byung na rgyal po mang pos bkur gyi rgyud cig nas gcig tu brgyud pa yang dag par rgyun chad pa/ bcom ldan 'das kyis bslab pa 'dod pa rnams dang / bslab pa la gus pa rnams dang / bslab pa </text></item>
<item><p>211a3</p><section>'dul ba</section><text>la yo byad bsnyungs pa thob pa rnams kyi mchog tu bstan pa gang yin pa de'i yin gyis 'dir yang zhabs la phyag dag 'tshol cig /'di ni tshe dang ldan pa dga' bo'i gtsug lag khang ngo / /'di ni nye dga'i 'o/ /'di ni 'dun pa'i 'o/ /'di ni 'gro </text></item>
<item><p>211a4</p><section>'dul ba</section><text>mgyogs kyi'o/ /'di ni nab so'i 'o/ /'di ni kho bo'i gtsug lag khang ngo / /ci 'di yang lta bar byed dam/ 'phags pa ci bdag cag gis gtsug lag khang thams cad bltas nas gdod 'phags pa 'char ka'i gtsug lag khang blta bar mi </text></item>
<item><p>211a5</p><section>'dul ba</section><text>bgyi 'am/ bdag cag gis 'phags pa 'char ka'i gtsug lag khang 'di da shin du blta bar bgyi'o/ /sring mo dag de bzhin gyis shig /tshe dang ldan pa 'char ka de 'dod chags spyod pa yin pas de'i gtsug lag khang na gzhi mon sran gre'u </text></item>
<item><p>211a6</p><section>'dul ba</section><text>'i phye mas bskus pa dang / rtsig pa cung zhig nye bar bkra ba dang / mal stan be'u phrug gi snying po can bshams pa dang / bum pa btung bas bkang ba bcu snod dang bcas pa bzhag pa dang / skon pa'i nang na bca' ba sna tshogs kyis gang ba </text></item>
<item><p>211a7</p><section>'dul ba</section><text>dag yod do/ /tshe dang ldan pa 'char kas bram ze dang khyim bdag gi chung ma rab tu mang po rang gi gtsug lag khang du 'ongs pa rnams la smras pa/ sring mo dag ci je khye'u sus bya 'am/ 'on te btung ba btung / 'phags pa ci chu klung bzlog </text></item>
<item><p>211a8</p><section>'dul ba</section><text>phyogs su 'bab bam/ bdag cag gis 'phags pa la gsol bar bgyi ba gang lags pa de nyid 'phags pas bdag cag la stsol tam/ 'di ltar bdag cag la gang dkon pa de stsol cig /sring mo dag khyed cag la ci zhig dkon/</text></item>
<item><p>211b1</p><section>'dul ba</section><text>'phags pa chos mnyan pa'o/ /sring mo dag bcom ldan 'das kyis gnas drug po dag 'jig rten du byung ba ni ngo mtshar rmad du byung ba yin te/ drug po de dag gang zhe na/ de bzhin gshegs pa dgra bcom pa yang dag par rdzogs pa'i sangs rgyas </text></item>
<item><p>211b2</p><section>'dul ba</section><text>dang / de bzhin gshegs pas gsungs pa'i chos 'dul ba dang / mi nyid dang / dbus pa'i gnas su skye ba dang / dbang po ma tshang ba med pa dang / dge ba'i chos la 'dun pa'o zhes legs par gsungs pas de'i phyir khyed cag dge ba'i </text></item>
<item><p>211b3</p><section>'dul ba</section><text>chos la 'dun pa skyes pa 'di ni sangs rgyas 'byung ba dang 'dra ste legs so legs so/ /sring mo dag 'khod cig dang kho bos khyed la chos bstan par bya'o/ /de dag gis de'i rkang pa gnyis la phyag 'tshal te chos mnyan pa'i phyir </text></item>
<item><p>211b4</p><section>'dul ba</section><text>mdun du 'khod pa dang / des de dag la chos bstan par brtsams so/ /ji lta ji ltar chos ston pa de lta de ltar kun du chags so/ /ji lta ji ltar kun du chags pa de lta de ltar dral to/ /ji lta ji ltar dral ba de lta de ltar de dag gi yan lag dang nying </text></item>
<item><p>211b5</p><section>'dul ba</section><text>lag dag la nyug par brtsams so/ /'di lta ste dper na mi gsang sngags nyid rjod par byed pa 'byung po 'am/ sha zas thal lcag gis bsnun pas bsnun par gyur pa de bzhin du de yang de dag la ji lta ji ltar chos ston par byed pa de lta </text></item>
<item><p>211b6</p><section>'dul ba</section><text>de ltar kun du chags so/ /ji lta ji ltar kun du chags pa de lta de ltar dral to/ /ji lta ji ltar dral ba de lta de ltar de dag gi yan lag dang nying lag dag la nyug par brtsams so/ /de na gang dag bdag gir byed pa de dag ni de dang lhan cig </text></item>
<item><p>211b7</p><section>'dul ba</section><text>gzhog steg dang / phyar g.yeng dang / tho 'tsham pa dang / kun du rtse ba dang / kun du ca co 'don pa dang / dgod pa dang / dregs pa dang / lus sgyur bar byed do/ /gang dag bdag gir mi byed pa de dag ni de nas phyir byung ste/ 'chag sa dang / dag ra dang /</text></item>
<item><p>211b8</p><section>'dul ba</section><text>sgo khang dag na/ gang las chu 'byung de las 'bar/ /gang las skyob pa de las 'jigs/ /'jigs pa med las 'jigs pa skyes/ /skyabs las 'jigs pa skyes par gyur/ /bdag cag gi phyogs gcig tu bde ba zhi ba/ bde legs </text></item>
<item><p>212a1</p><section>'dul ba</section><text>brjod pa/ bde legs su 'gyur ba gang yin pa de las 'jigs pa dang / yams dang / 'go ba'i nad dang / 'khrug pa byung bar gyur to zhes smod par byed/ phyar ka gtong bar byed/ kha zer bar byed do/ /de dag smod cing 'dod pa na dge slong </text></item>
<item><p>212a2</p><section>'dul ba</section><text>dag gi mngon sum du gyur na de dag gis de dag smod pa thos pa dang / de dag gis smras pa/ sring mo dag khyed cag su la smod/ 'phags pa dag khyed cag la'o/ /nged kyi ci byas/ 'phags pa dag bdag cag gi yan lag dang nying lag khyim thab </text></item>
<item><p>212a3</p><section>'dul ba</section><text>kyis kyang ma byugs pa gang dag lags pa de dag 'phags pa 'char kas byugs so/ /gal te bdag cag gi pha ma 'am/ phu nu mo dag gis thos par gyur na rgyal byed kyi tshal ga la ba der ltar yang mi ster na mchi bar lta smos kyang ci 'tshal/</text></item>
<item><p>212a4</p><section>'dul ba</section><text>sring mo dag kha rog shig /dge slong de ni mdun na 'don gyi bu las rab tu byung ba/ tshul khrims dang ldan pa yin mod kyi/ 'on kyang 'dod chags shas che ba yin pas rtsom pa des nyon mongs pa sel bar byed do/ /'phags pa dag ci lags/</text></item>
<item><p>212a5</p><section>'dul ba</section><text>glang bu gang la rwa rnon po gnyis mchis pa des bdag nyid kyi dku 'dral bar bgyid dam/ de ni mi rigs so/ /sring mo dag kha rog shig dang bzlog par bya'o/ /'phags pa dag gal te bzlog na de lta na legs/ gal te bzlog par </text></item>
<item><p>212a6</p><section>'dul ba</section><text>mi mdzad na/ bdag cag slan cad rgyal byed kyi tshal du mi mchi'o/ /sring mo dag kha rog shig dang ci nas kyang phyin chad de lta byed par mi 'gyur bar bzlog par bya'o/ /dge slong rnams kyis de dag la bsgo ste dong ba dang / lhag ma </text></item>
<item><p>212a7</p><section>'dul ba</section><text>rnams kyang gtsug lag khang nas byung ste dong ngo / /de nas tshe dang ldan pa 'char ka yang rgod bzhin du gtsug lag khang nas byung ba dang / dge slong rnams kyis de mthong nas smras pa/ tshe dang ldan pa 'char ka khyod mi mdzes pa de lta bu de byas nas da ci </text></item>
<item><p>212a8</p><section>'dul ba</section><text>rgod/ 'char kas smras pa/ kho bos chang 'thungs sam/ skun dong zos sam ci/ tshe dang ldan pa ci de yang byas sam/ gzhan ci zhig byas/ bram ze dang khyim bdag gi chung ma rab tu mang po de dag 'phya zhing dong ngo / /'char kas smras pa/ tshe dang ldan pa dag </text></item>
<item><p>212b1</p><section>'dul ba</section><text>lhung bzed nag po can rnams kyi rang bzhin ni ser snas gang la yang tshig bzhi pa'i tshigs su bcad pa gcig tsam yang mi ston la/ de dag ni gang gzhan la ston pa de la 'phya bar byed do/ /de dag gis smras pa/ ci khyod kyis de dag bden pa dag la bkod </text></item>
<item><p>212b2</p><section>'dul ba</section><text>dam des smras/ je de dag gi dbang po yongs su smin par bya bar brtsams na mthar gyis bden pa yang mthong bar 'gyur ro/ /dge slong don nyung ngu dag ci'i phyir dge slong dag yan lag gang gis ngo tsha bar bya ba'i yan lag de dag nyid kyis khengs par </text></item>
<item><p>212b3</p><section>'dul ba</section><text>byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba </text></item>
<item><p>212b4</p><section>'dul ba</section><text>mdzad do zhes bya ba la sogs pa snga ma bzhin no/ /sangs rgyas bcom ldan 'das kyis tshe dang ldan pa 'char ka la rmas pa/ 'char ka khyod kyis mi mdzes pa de lta bu de byas par gyur pa bden nam/ btsun pa mad do/ /sangs rgyas bcom ldan </text></item>
<item><p>212b5</p><section>'dul ba</section><text>'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad do/ /de nas bcom ldan 'das kyis rnams grangs du mas rnam par smad </text></item>
<item><p>212b6</p><section>'dul ba</section><text>nas/ dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos </text></item>
<item><p>212b7</p><section>'dul ba</section><text>rnams kyis 'dul ba la bslab pa'i gzhi 'di ltar gdon par bya ste/ yang dge slong gang dral cing gyur pa'i sems kyis bud med kyi yul dang lhan cig lus la reg par byed dam/ lag pa nas bzung ngam/ dpung pa </text></item>
<item><p>212b8</p><section>'dul ba</section><text>nas bzung ngam/ lan bu nas bzung ngam/ yan lag dang nying lag gang yang rung ba la nom pa dang / nyug pa bdag gir byed na dge 'dun lhag ma'o/ /yang dge slong gang zhes bya ba ni 'char ka 'am/ gzhan yang de dang 'dra ba </text></item>
<item><p>213a1</p><section>'dul ba</section><text>gang yin pa'o/ /dral cing gyur pa'i sems kyis shes bya ba la/ sems dral cing ma gyur pa yang yod/ gyur cing ma dral ba yang yod/ dral cing gyur pa yang yod/ ma dral cing ma gyur pa yang yod do/ /de la re shig </text></item>
<item><p>213a2</p><section>'dul ba</section><text>dral cing ma gyur pa ni sems chags pa dang / kun du chags pa dang / kun nas dkris pa gang yin pa'o/ /gyur cing ma dral ba ni sems ltos pa dang ldan zhing sems 'brel ba gang yin pa'o/ /dral cing gyur pa ni sems chags pa dang / kun </text></item>
<item><p>213a3</p><section>'dul ba</section><text>du chags pa dang / kun nas dkris shing sems ltos pa dang ldan pa dang 'brel ba gang yin pa'o/ /ma dral cing ma gyur pa ni rnam pa de dag ma gtogs pa'o/ /bud med kyi yul dang lhan cig ces bya ba ni bud med dam/ gzhon nu ma mi tshangs </text></item>
<item><p>213a4</p><section>'dul ba</section><text>par spyod pa 'khrig pa'i chos sten nus pa gang yin pa dang ngo / /lus reg par zhes bya ba ni lus la lus gzhol bar ro/ /byed dam zhes bya ba ni byed par gyur tam mo/ /lag pa nas bzung ngam zhes bya ba ni 'khrig ma man chad kyi lag </text></item>
<item><p>213a5</p><section>'dul ba</section><text>pa nas so/ /dpung pa nas bzung ngam zhes bya ba nas 'khrig ma yan chad nas so/ /lan bu nas bzung ngam zhes bya ba la/ lan bu zhes bya ba ni skra dag dang / de dang 'brel ba'i gos so/ /yan lag dang nying lag gang yang rung ba zhes </text></item>
<item><p>213a6</p><section>'dul ba</section><text>bya ba ni lag pa nas bzung ba dang / dpung pa nas bzung ba ma gtogs pa de las gzhan pa'i yan lag gi rnam pa gang yin pa la'o/ /nom pa dang nyug pa bdag gir byed na zhes bya ba ni ro myong bar byed na'o/ /dge 'dun lhag ma'o zhes </text></item>
<item><p>213a7</p><section>'dul ba</section><text>bya ba ni ltung ba de dge 'dun la rag las pa ste/ des na dge 'dun lhag ma'o zhes gsungs so zhes bya ba'i bar du snga ma bzhin no/ /de la ltung ba ji ltar 'gyur zhe na/ gzhi dgus te/ nom par byed pa dang / nyug par byed </text></item>
<item><p>213a8</p><section>'dul ba</section><text>pa dang / sprod par byed pa dang / 'dzin par byed pa dang / 'dren par byed pa dang / yongs su 'dren par byed pa dang / 'og nas 'khyud par byed pa dang / steng nas 'khyud par byed pa dang / dam du sbyor bar byed pas so/ /ji ltar nom </text></item>
<item><p>213b1</p><section>'dul ba</section><text>par byed pas she na/ dge slong gis dral cing gyur pa'i sems kyis bud med dam/ gzhon nu ma mi tshangs par spyod pa 'khrig pa'i chos sten nus pa gang yin pa de'i spyi bo la nom par byed na gos kyis bar du ma chod pa la nom na dge </text></item>
<item><p>213b2</p><section>'dul ba</section><text>'dun lhag mar 'gyur ro/ /gos kyis bar du chod pa dang bcas pa la nom na nyes pa sbom por 'gyur ro/ /spyi bo la ji lta ba de bzhin du 'phral ba dang / mkhur ba dang / mchu dang / ko sko dang / mgrin pa dang / rna ba dang / sna dang / za 'gram </text></item>
<item><p>213b3</p><section>'dul ba</section><text>dang / phrag pa dang / mchan kung dang / thal gong dang / blo dang / rgyab dang / brang dang / rked pa dang / pus mo dang / brla dang / rje ngar dang / rkang pa'i rtse mo dang / tha na rkang pa'i mthe bo la nom par byed na gos kyis bar du ma chod pa la nom na dge 'dun </text></item>
<item><p>213b4</p><section>'dul ba</section><text>lhag mar 'gyur ro/ /gos kyis bar du chod pa dang bcas pa la nom na nyes pa sbom por 'gyur ro/ /nom par byed pa la ji lta ba bzhin du nyug par byed pa dang sprod pa byed pa dang / 'dzin par byed pa la yang de bzhin no/ /ji ltar 'dren par byed pas she na/ dge </text></item>
<item><p>213b5</p><section>'dul ba</section><text>slong gis dral cing gyur pa'i sems kyis bud med dam/ gzhon nu ma mi tshangs par spyod pa 'khrig pa'i chos sten nus pa gang yin pa de thag ring po nas drung du 'dren par byed dam/ drung nas thag ring por 'dren par byed na gos kyis bar du chod pa med pa </text></item>
<item><p>213b6</p><section>'dul ba</section><text>la 'dren na dge 'dun lhag mar 'gyur ro/ /gos kyis bar du chod pa dang bcas pa la 'dren na nyes pa sbom por 'gyur te/ de ltar 'dren par byed pas so/ /ji ltar yongs su 'dren par byed pas she na/ dge slong gis dral cing gyur pa'i </text></item>
<item><p>213b7</p><section>'dul ba</section><text>sems kyis bud med dam/ gzhon nu ma mi tshangs par spyod pa 'khrig pa'i chos ston nus pa gang yin pa de rkang pa'i mtha' nas mgo'i mthar ram/ mgo'i mtha' nas rkang pa'i mthar yongs su 'dren par byed dam/ glo g.yon </text></item>
<item><p>213b8</p><section>'dul ba</section><text>pa nas glo g.yas par ram/ glo g.yas pa nas glo g.yon par yongs su 'dren par byed na gos kyis bar du chod pa med pa yongs su 'dren na dge 'dun lhag mar 'gyur ro/ /gos kyis bar du chod pa dang bcas pa yongs su 'dren na nyes pa </text></item>
<item><p>214a1</p><section>'dul ba</section><text>sbom por 'gyur te/ de ltar yongs su 'dren par byed pas so/ /ji ltar 'og nas 'khyud par byed pas she na/ dge slong gis dral cing gyur pa'i sems kyis bud med dam/ gzhon nu ma mi tshangs par spyod pa 'khrig pa'i </text></item>
<item><p>214a2</p><section>'dul ba</section><text>chos sten nus pa gang yin pa de sa nas rkang pa'i rtse mor 'og nas 'khyud par byed na gos kyis bar du chod pa med par 'og nas 'khyud na dge 'dun lhag mar 'gyur ro/ /gos kyis bar du chod pa dang bcas par 'og nas </text></item>
<item><p>214a3</p><section>'dul ba</section><text>'khyud na nyes pa sbom por 'gyur ro/ /sa nas rkang pa'i rtse mor ji lta ba de bzhin du rkang pa'i rtse mo nas rje ngar du dang / rje ngar nas brlar dang / brla nas rked par dang / rked pa nas brang du dang / brang nas glor dang / glo nas rgyab </text></item>
<item><p>214a4</p><section>'dul ba</section><text>tu dang / rgyab nas phrag par dang / phrag pa nas mgrin par dang / mgrin pa nas kos skor dang / kos sko nas za 'gram du dang / za 'gram nas mkhur ba dang / mkhur ba nas 'phral bar dang 'phral ba nas spyi bor dang / spyi bo nas khri'ur dang /</text></item>
<item><p>214a5</p><section>'dul ba</section><text>khri'u nas khrir dang / khri nas khyogs spyil du dang / khyogs spyil nas rta'i rgyab tu dang / rta'i rgyab nas glang po che'i rgyab tu dang / glang po che'i rgyab nas khang bzangs su 'og nas 'khyud par byed na gos kyis bar du chod pa med par 'og nas </text></item>
<item><p>214a6</p><section>'dul ba</section><text>'khyud na dge 'dun lhag mar 'gyur ro/ /gos kyis bar du chod pa dang bcas par 'og nas 'khyud na nyes pa sbom por 'gyur te/ de ltar 'og nas 'khyud par byed pas so/ /ji ltar steng nas 'khyud par byed pas she na/ dge slong gis dral </text></item>
<item><p>214a7</p><section>'dul ba</section><text>cing gyur pa'i sems kyis bud med dam/ gzhon nu ma mi tshangs par spyod pa 'khrig pa'i chos sten nus pa gang yin pa de khang bzangs nas glang po che'i rgyab tu steng du 'khyud par byed na gos kyis bar du chod pa med par steng nas 'khyud par byed na/</text></item>
<item><p>214a8</p><section>'dul ba</section><text>dge 'dun lhag mar 'gyur ro/ /gos kyis bar du chod pa dang bcas par steng nas 'khyud na nyes pa sbom por 'gyur ro/ /khang bzangs nas glang po che'i rgyab tu ji lta ba de bzhin du glang po'i rgyab nas rta'i rgyab du dang / rta'i rgyab nas khyogs </text></item>
<item><p>214b1</p><section>'dul ba</section><text>spyil du dang / khyogs spyil nas khrir dang / khri nas khri'u dang / khri'u nas spyi bor dang / spyi bo nas 'phral bar dang / 'phral ba nas mkhur bar dang / mkhur ba nas za 'gram du dang / za 'gram nas kos skor dang / kos sko nas mgrin </text></item>
<item><p>214b2</p><section>'dul ba</section><text>bar dang / mgrin pa nas phrag par dang / phrag pa nas rgyab tu dang / rgyab nas glor dang / glo nas brang du dang / brang nas rked par dang / rked pa nas brlar dang / brla nas rje ngar du dang / rje ngar nas rkang pa'i rtse mor dang / rkang pa'i rtse mo nas </text></item>
<item><p>214b3</p><section>'dul ba</section><text>sa la steng nas 'khyud par byed na gos kyis bar du chod pa med par steng nas 'khyud na dge 'dun lhag mar 'gyur ro/ /gos kyis bar du chod pa dang bcas par steng nas 'khyud na nyes pa sbom por 'gyur te/ de ltar steng nas 'khyud par byed </text></item>
<item><p>214b4</p><section>'dul ba</section><text>pas so/ /ji ltar dam du sbyor bar byed pas she na/ dge slong gis dral cing gyur pa'i sems kyis bud med dam/ gzhon nu ma mi tshangs par spyod pa 'khrig pa'i chos sten nus pa gang yin pa de'i spyi bor gos kyis bar du chod pa med par dam du sbyor </text></item>
<item><p>214b5</p><section>'dul ba</section><text>na dge 'dun lhag mar 'gyur ro/ /gos kyis bar du chod pa dang bcas par dam du sbyor na nyes pa sbom por 'gyur ro/ /spyi bor ji lta ba de bzhin du 'phral ba dang / mkhur ba dang / mchu dang / kos sko dang / mgrin pa dang / rna ba dang / sna dang / za 'gram </text></item>
<item><p>214b6</p><section>'dul ba</section><text>dang / phrag pa dang / mchan khung dang / thal gong dang / glo dang / rgyab dang / brang dang / rked pa dang / pus mo dang / brla dang / rje ngar dang / rkang pa'i rtse mo dang / tha na rkang pa'i mthe bor dam du sbyor bar byed na gos kyis bar du chod pa med par dam du sbyor na dge 'dun lhag </text></item>
<item><p>214b7</p><section>'dul ba</section><text>mar 'gyur ro/ /gos kyis bar du chod pa dang bcas par dam du sbyor na nyes pa sbom por 'gyur te/ de ltar dam du sbyor bar byed pas so/ /gzhan yang ji ltar nom par byed pas she na/ bud med dam/ gzhon nu ma mi tshangs par spyod pa 'khrig pa'i chos </text></item>
<item><p>214b8</p><section>'dul ba</section><text>sten nus pa gang yin pa des dge slong gi spyi bo la nom par byed pa na/ gal te dge slong gis dral cing gyur pa'i sems kyis de'i ro myang bar byed/ nges par rtog par byed/ lhag par chags par byed/ lhag par chags shing 'dug par byed pa de lta de ltar </text></item>
<item><p>215a1</p><section>'dul ba</section><text>lus nye bar gzhol bar byed na gos kyis bar du chod pa med pa la nye bar gzhol na dge slong la dge 'dun lhag mar 'gyur ro/ /gos kyis bar du chod pa dang bcas pa la nye bar gzhol na dge slong la nyes pa sbom por 'gyur ro/ /spyi bo la </text></item>
<item><p>215a2</p><section>'dul ba</section><text>ji lta ba de bzhin du 'phral ba dang / mkhur ba dang / mchu dang / kos sko dang / mgrin pa dang / rna ba dang / sna dang / za 'gram dang / phrag pa dang / mchan khung dang / thal gong dang / glo dang / rgyab dang / brang dang / rked pa dang / pus mo dang / brla dang / rje ngar dang /</text></item>
<item><p>215a3</p><section>'dul ba</section><text>rkang pa'i rtse mo dang / tha na rkang pa'i mthe bo la nom par byed pa na gal te dge slong gis dral cing gyur pa'i sems kyis de'i ro myang bar byed/ nges par rtog par byed/ lhag par chags par byed/ lhag par chags shing 'dug par byed pa de lta de ltar </text></item>
<item><p>215a4</p><section>'dul ba</section><text>lus nye bar gzhol bar byed na gos kyis bar du chod pa med pa la nye bar gzhol na dge slong la dge 'dun lhag mar 'gyur ro/ /gos kyis bar du chod pa dang bcas pa la nye bar gzhol na nyes pa sbom por 'gyur ro/ /nom par byed pa la ji lta ba </text></item>
<item><p>215a5</p><section>'dul ba</section><text>bzhin du nyug par byed pa dang / sprod par byed pa dang / 'dzin par byed pa yang de bzhin no/ /ji ltar 'dren par byed pas she na/ bud med dam/ gzhon nu ma mi tshangs par spyod pa 'khrig pa'i chos sten nus pa gang yin pa des dge slong thag ring po nas drung du </text></item>
<item><p>215a6</p><section>'dul ba</section><text>'dren par byed dam/ drung nas thag ring por 'dren par byed pa na/ gal te dge slong gis dral cing gyur pa'i sems kyis de'i ro myang bar byed/ nges par rtog par byed/ lhag par chags par byed/ lhag par chags shing 'dug par byed pa de lta de ltar lus </text></item>
<item><p>215a7</p><section>'dul ba</section><text>nye bar gzhol bar byed na gos kyis bar du chod pa med pa la nye bar gzhol na dge slong la dge 'dun lhag mar 'gyur ro/ /gos kyis bar du chod pa dang bcas pa la nye bar gzhol na nyes pa sbom por 'gyur te/ de ltar 'dren par byed pas so/ /</text></item>
<item><p>215a8</p><section>'dul ba</section><text>ji ltar yongs su 'dren par byed pas she na/ bud med dam/ gzhon nu ma mi tshangs par spyod pa 'khrig pa'i chos sten nus pa gang yin pa des dge slong rkang pa'i mtha' nas mgo'i mthar ram/ mgo'i mtha' nas rkang pa'i mthar yongs su </text></item>
<item><p>215b1</p><section>'dul ba</section><text>'dren par byed dam/ glo g.yon pa nas glo g.yas par ram/ glo g.yas pa nas glo g.yon par yongs su 'dren par byed pa na/ gal te dge slong gis dral cing gyur pa'i sems kyis de'i ro myang bar byed nges par rtog par byed/ lhag par chags par </text></item>
<item><p>215b2</p><section>'dul ba</section><text>byed/ lhag par chags shing 'dug par byed pa de lta de ltar lus nye bar gzhol bar byed na gos kyis bar du chod pa med pa la nye bar gzhol na dge slong la dge 'dun lhag mar 'gyur ro/ /gos kyis bar du chod pa dang bcas pa la nye bar gzhol na dge slong </text></item>
<item><p>215b3</p><section>'dul ba</section><text>la nyes pa sbom por 'gyur te/ de ltar yongs su 'dren par byed pas so/ /ji ltar 'og nas 'khyud par byed pas she na/ bud med dam/ gzhon nu ma mi tshangs par spyod pa 'khrig pa'i chos sten nus pa gang yin pa des dge slong sa nas rkang pa'i rtse mor </text></item>
<item><p>215b4</p><section>'dul ba</section><text>'og nas 'khyud par byed pa na gal te dge slong gis dral cing gyur pa'i sems kyis de'i ro myang bar byed/ nges par rtog par byed/ lhag par chags par byed/ lhag par chags shing 'dug par byed pa de lta de ltar lus nye bar gzhol bar byed na gos kyis </text></item>
<item><p>215b5</p><section>'dul ba</section><text>bar du chod pa med pa la nye bar gzhol na dge slong la dge 'dun lhag mar 'gyur ro/ /gos kyis bar du chod pa dang bcas pa la nye bar gzhol na dge slong la nyes pa sbom por 'gyur ro/ /sa nas rkang pa'i rtse mor ji lta ba de bzhin du rkang pa'i rtse mo nas rje ngar </text></item>
<item><p>215b6</p><section>'dul ba</section><text>du dang / rje ngar nas brlar dang / brla nas rked par dang / rked pa nas brang du dang / brang nas glor dang / glo nas rgyab tu dang / rgyab nas phrag pa dang / phrag pa nas mgrin par dang / mgrin pa nas kos skor dang / kos sko nas za 'gram du dang / za 'gram nas </text></item>
<item><p>215b7</p><section>'dul ba</section><text>'khur bar dang / 'khur ba nas 'phral bar dang / 'phral ba nas spyi bor dang / spyi bo nas khri'ur dang / khri'u nas khrir dang / khri nas khyogs spyil du dang / khyogs spyil nas rta'i rgyab tu dang / rta'i rgyab nas glang po che'i rgyab tu dang / glang po che'i rgyab nas </text></item>
<item><p>215b8</p><section>'dul ba</section><text>khang bzangs su 'og nas 'khyud par byed pa na/ gal te dge slong gis dral cing gyur pa'i sems kyis de'i ro myang bar byed/ nges par rtog par byed/ lhag par chags par byed/ lhag par chags shing 'dug par byed pa de lta de ltar lus nye bar gzhol bar byed na gos </text></item>
<item><p>216a1</p><section>'dul ba</section><text>kyis bar du chod pa med pa la nye bar gzhol na dge slong la dge 'dun lhag mar 'gyur ro/ /gos kyis bar du chod pa dang bcas pa la nye bar gzhol na dge slong la nyes pa sbom por 'gyur te/ de ltar 'og nas 'khyud par byed pas so/ /ji ltar steng </text></item>
<item><p>216a2</p><section>'dul ba</section><text>nas 'khyud par byed pas she na/ bud med dam gzhon nu ma mi tshangs par spyod pa 'khrig pa'i chos sten nus pa gang yin pa des dge slong khang bzangs nas glang po che'i rgyab tu steng nas 'khyud par byed pa na gal te dge slong gis dral cing gyur pa'i </text></item>
<item><p>216a3</p><section>'dul ba</section><text>sems kyis ro myang bar byed/ nges par rtog par byed/ lhag par chags par byed/ lhag par chags shing 'dug par byed pa de lta de ltar lus nye bar gzhol bar byed na gos kyis bar du chod pa med pa la nye bar gzhol na dge slong la dge 'dun lhag mar </text></item>
<item><p>216a4</p><section>'dul ba</section><text>'gyur ro/ /gos kyis bar du chod pa dang bcas pa la nye bar gzhol na dge slong la nyes pa sbom por 'gyur ro/ /khang bzangs nas glang po che'i rgyab tu ji lta ba de bzhin du glang po che'i rgyab nas rta'i rgyab tu dang / rta'i rgyab nas khyogs spyil du dang /</text></item>
<item><p>216a5</p><section>'dul ba</section><text>khyogs spyil nas khrir dang / khri nas khri'ur dang / khri'u nas spyi bor dang / spyi bo nas 'phral bar dang / 'phral ba nas mkhur bar dang / mkhur ba nas za 'gram du dang / za 'gram nas kos skor dang / kos sko nas mgrin par dang / mgrin pa nas phrag </text></item>
<item><p>216a6</p><section>'dul ba</section><text>par dang / phrag pa nas rgyab tu dang / rgyab nas glor dang / glo nas brang du dang / brang nas rked par dang / rked pa nas brlar dang / brla nas rje ngar du dang / rje ngar nas rkang pa'i rtse mor dang / rkang pa'i rtse mo nas sa la steng nas 'khyud par byed </text></item>
<item><p>216a7</p><section>'dul ba</section><text>pa na/ gal te dge slong gis dral cing gyur pa'i sems kyis de'i ro myang bar byed/ nges par rtog par byed/ lhag par chags par byed/ /lhag par chags shing 'dug par byed pa de lta de ltar lus nye bar gzhol bar byed na/</text></item>
<item><p>216a8</p><section>'dul ba</section><text>gos kyis bar du chod pa med pa la nye bar gzhol na dge slong la dge 'dun lhag mar 'gyur ro/ /gos kyis bar du chod pa dang bcas pa la nye bar gzhol na dge slong la nyes pa sbom por 'gyur te/ de ltar steng nas 'khyud par </text></item>
<item><p>216b1</p><section>'dul ba</section><text>byed pas so/ /ji ltar dam du sbyor bar byed pas she na/ bud med dam/ gzhon nu ma mi tshangs par spyod pa 'khrig pa'i chos sten nus pa gang yin pa des dge slong gi spyi bor dam du sbyor bar byed pa na/ gal te dge slong gis dral cing </text></item>
<item><p>216b2</p><section>'dul ba</section><text>gyur pa'i sems kyis de'i ro myang bar byed/ nges par rtog par byed/ lhag par chags par byed/ lhag par chags shing 'dug par byed pa de lta de ltar lus nye bar gzhol bar byed na gos kyis bar du chod pa med pa la nye bar </text></item>
<item><p>216b3</p><section>'dul ba</section><text>gzhol na dge slong la dge 'dun lhag mar 'gyur ro/ /gos kyis bar du chod pa dang bcas pa la nye bar gzhol bar byed na dge slong la nyes pa sbom por 'gyur ro/ /spyi bo la ji lta ba de bzhin du 'phral ba dang / mkhur ba dang / mchu dang / kos </text></item>
<item><p>216b4</p><section>'dul ba</section><text>sko dang / mgrin pa dang / rna ba dang / sna dang / za 'gram dang / phrag pa dang / mchan khung dang / thal gong dang / glo dang / rgyab dang / brang dang / rked pa dang / pus mo dang / brla dang / rje ngar dang / rkang pa'i rtse mo dang / tha </text></item>
<item><p>216b5</p><section>'dul ba</section><text>na rkang pa'i mthe bong la dam du sbyor bar byed pa na/ gal te dge slong gis dral cing gyur pa'i sems kyis de'i ro myang bar byed/ nges par rtog par byed/ lhag par chags par byed/ lhag par chags shing 'dug par byed pa de lta de ltar </text></item>
<item><p>216b6</p><section>'dul ba</section><text>lus nye bar gzhol bar byed pa na gos kyis bar du chod pa med pa la nye bar gzhol na dge slong la dge 'dun lhag mar 'gyur ro/ /gos kyis bar du chod pa dang bcas pa la nye bar gzhol na dge slong la nyes pa sbom por 'gyur </text></item>
<item><p>216b7</p><section>'dul ba</section><text>te/ de ltar dam du sbyor bar byed pas so/ /nus pa la dge 'dun lhag ma gang yin pa de mi nus pa la nyes pa sbom po'o/ /skyes pa dang / za ma dang / ma ning dang / mtshan gnyis pa la nyes pa sbom po'o/ /nus pa la nyes </text></item>
<item><p>216b8</p><section>'dul ba</section><text>pa sbom po gang yin pa de mi nus pa la nyes byas so/ /skyes pa dang / za ma dang / ma ning dang / mtshan gnyis pa la yang nyes byas nyid do/ /dud 'gro'i skye gnas su skyes pa la yang nyes byas nyid do/ /nus pa la </text></item>
<item><p>217a1</p><section>'dul ba</section><text>nyes byas gang yin pa de mi nus pa la yang nyes byas nyid do/ /skyes pa dang / za ma dang / ma ning dang / mtshan gnyis pa dang / dud 'gro'i skye gnas su skyes pa la yang nyes byas nyid do/ /ma yang yin la/ mar </text></item>
<item><p>217a2</p><section>'dul ba</section><text>'du shes pa yang yod pa dang / sring mo yang yin la/ sring mor 'du shes pa yang yod pa dang / bu mo yang yin la/ bu mor 'du shes pa yang yod pa la ltung ba med do/ /mer mchong ba dang / chus khyer ba dang / dug za ba dang /</text></item>
<item><p>217a3</p><section>'dul ba</section><text>mtshon 'byin pa dang / g.yang sa nas 'chong ba dang / thag pas 'ching ba dang / 'chi ba la mngon par phyogs pa 'chi ba las thar par byed pa la ltung ba med do/ /las dang po pa dang / smyos pa dang / sems 'khrugs </text></item>
<item><p>217a4</p><section>'dul ba</section><text>pa dang / tshor ba dag gis nyen pa la ltung ba med do/ /lus kyis reg pa'i dge 'dun lhag ma ste gnyis pa rdzogs s+ho// //'dul ba rnam par 'byed pa/ bam po bcu drug pa/</text></item>
<item><p>217a5</p><section>'dul ba</section><text>sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag gi kun du spyod pa ni 'dir bdag cag gis bram ze dang / khyim bdag 'ongs shing lhags </text></item>
<item><p>217a6</p><section>'dul ba</section><text>pa rnams la yang chos bstan par bya/ rgol ba dag kyang tshar gcad par bya/ rang gi grags pa yang bsgrag par bya'o snyam pas drug sde las gang yang rung bas rgyal byed kyi tshal gyi sgo stong par mi 'jog pas tshe dang ldan </text></item>
<item><p>217a7</p><section>'dul ba</section><text>pa 'char ka nang par sngar langs te so shing bor nas snam sbyar dmar ser gyon te/ rgyal byed kyi tshal gyi sgo na 'chag cing 'dug go/ /mnyan yod na gnas pa'i bram ze dang / khyim bdag gi chung ma rnams kyi kun du spyod pa ni </text></item>
<item><p>217a8</p><section>'dul ba</section><text>bskyed mos tshal du song ste rgyal byed kyi tshal du 'jug pa dang / gtsug lag khang lta ba dang / bcom ldan 'das dang / dge slong gnas brtan gnas brtan rnams kyi zhabs la phyag 'tshal du 'gro bas bram ze dang /</text></item>
<item><p>217b1</p><section>'dul ba</section><text>khyim bdag gi chung ma rab tu mang po dag bskyed mos tshal tu byung ste/ gtsug lag khang lta 'dod pas rgyal byed kyi tshal ga la ba der dong ngo zhes bya ba nas/ des de dag la chos bstan par brtsams so zhes bya ba'i bar du dge 'dun lhag </text></item>
<item><p>217b2</p><section>'dul ba</section><text>ma gnyis pa'i skabs su bstan pa bzhin no/ /ji lta ji ltar chos bstan pa de lta de ltar kun du chags so/ /ji lta ji ltar kun du chags pa de lta de ltar dral to/ /ji lta ji ltar dral ba de lta de ltar de dag las gnas ngan len gyi tshig sdig pa can tshogs </text></item>
<item><p>217b3</p><section>'dul ba</section><text>par mi dbyung ba 'khrig pa dang ldan pa dag skyes bus na chung la ji lta ba bzhin du smra bar brtsams so/ /'di lta ste dper na mi gsang sngags nyid rjod par byed pa 'byung po 'am/ sha zas thal lcag gis snun pas bsnun par gyur pa de bzhin du de yang </text></item>
<item><p>217b4</p><section>'dul ba</section><text>de dag la ji lta ji ltar chos ston par byed pa de lta de ltar kun du chags so/ /ji lta ji ltar kun du chags pa de lta de ltar dral to/ /ji lta ji ltar dral ba de lta de ltar de dag la gnas ngan len gyi tshig sdig pa can tshogs par mi dbyung ba 'khrig pa dang ldan pa dag </text></item>
<item><p>217b5</p><section>'dul ba</section><text>skyes bus na chung la ji lta ba bzhin du smra bar brtsams so/ /de na gang dag bdag gir byed pa de dag ni de dang / lhan cig gzhog steg dang / phyar g.yeng dang / tho 'tsham pa dang / kun du rtse ba dang / kun du ca co 'don pa dang / rgod pa dang </text></item>
<item><p>217b6</p><section>'dul ba</section><text>dregs pa dang / lus sgyur bar byed de/ gang dag bdag gir mi byed pa de dag ni de nas phyir byung ste 'chag sa dang / dag ra dang / sgo khang dag na/ gang las chu 'byung de las 'bar/ /gang las skyob pa de las 'jigs/ /'jigs pa </text></item>
<item><p>217b7</p><section>'dul ba</section><text>med pas 'jigs pa skyes/ /skyabs las 'jigs pa skyes par 'gyur/ /bdag cag gis phyogs gcig tu bde ba/ zhi ba bde legs rjod pa/ bde legs su 'gyur ba gang yin pa de las 'jigs pa dang / yams dang / gnod pa dang / 'go ba'i nad dang </text></item>
<item><p>217b8</p><section>'dul ba</section><text>'khrug pa byung bar gyur to/ /zhes smod par byed/ phyar ka gtong bar byed/ kha zer bar byed do/ /de dag smod cing / 'dong ba na dge slong dag gi mngon sum du gyur nas/ de dag gis de dag smod pa thos pa dang /</text></item>
<item><p>218a1</p><section>'dul ba</section><text>de dag gis smras pa/ sring mo dag khyed cag su la smod/ 'phags pa dag khyed cag la'o/ /nged kyis ci byas/ 'phags pa dag bdag cag gis dwa rnams dang / rgyan po pa rnams dang / nal gyi bu rnams las kyang tshig gang dag </text></item>
<item><p>218a2</p><section>'dul ba</section><text>sngon ma thos pa de dag 'phags pa 'char ka las thos so/ /gal te bdag cag gi pha ma dang / phu nu mo dag gis thos par gyur na rgyal byed kyi tshal ga la ba der ltar yang mi ster na mchi bar lta smos kyang ci 'tshal/ sring mo dag kha rog shig /</text></item>
<item><p>218a3</p><section>'dul ba</section><text>dge slong de ni mdun na 'don gyi bu las rab tu byung ba tshul khrims dang ldan pa yin mod kyi 'on kyang 'dod chags shas che ba yin pas rtsom pa des nyon mongs pa sel bar byed do/ /'phags pa dag ci lags glang bu gang la rwa rnon po gnyis </text></item>
<item><p>218a4</p><section>'dul ba</section><text>mchis pa des bdag nyid kyi dku 'dral bar bgyid dam/ de ni mi rigs so/ /sring mo dag kha rog shig dang / bzlog par bya'o/ /'phags pa dag gal te bzlog na de lta na legs/ gal te zlog par mi mdzad na bdag cag slan chad rgyal byed </text></item>
<item><p>218a5</p><section>'dul ba</section><text>tshal du mi mchi'o/ /sring mo dag kha rog shig dang ci nas kyang phyin chad de lta byed par mi 'gyur bar bzlog par bya'o/ /dge slong rnams kyis de dag la bsgo ste dong ba dang / lhag ma rnams kyang gtsug lag khang nas byung ste dong ngo / /</text></item>
<item><p>218a6</p><section>'dul ba</section><text>de nas tshe dang ldan pa 'char ka yang / rgod bzhin du gtsug lag khang nas byung ba dang / dge slong rnams kyis de mthong nas smras pa/ tshe dang ldan pa 'char ka khyod mi mdzes pa de lta bu de byas nas de ci rgod/ 'char kas smras </text></item>
<item><p>218a7</p><section>'dul ba</section><text>pa/ kho bos chang 'thungs sam/ skun 'dong zos sam ci/ tshe dang ldan pa ci de yang byas sam/ gzhan ci zhig byas/ bram ze dang / khyim bdag gi chung ma rab tu mang po de dag smod cing dong ngo / /'char kas smras pa/</text></item>
<item><p>218a8</p><section>'dul ba</section><text>tshe dang ldan pa dag lhung bzed nag po can rnams kyis rang bzhin ni ser snas gang la yang tshig bzhi pa'i tshigs su bcad pa gcig tsam mi ston la/ de dag ni gang gzhan la ston pa de la smod par byed do/ /de dag gis smras pa/ ci khyod </text></item>
<item><p>218b1</p><section>'dul ba</section><text>kyis de dag bden pa dag la bkod dam/ des smras pa/ je de dag gis dbang po yongs su smin par bya ba brtsams nas mthar gyis bden pa yang mthong bar 'gyur ro/ /dge slong don nyung ngu dag ci'i phyir dge slong dag yan lag gang gis ngo tsha bar bya ba'i </text></item>
<item><p>218b2</p><section>'dul ba</section><text>yan lag de nyid kyis khengs par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang </text></item>
<item><p>218b3</p><section>'dul ba</section><text>skabs 'di la dge slong gi dge 'dun bsdu ba mdzad do/ /zhes bya ba la sogs pa snga ma bzhin no/ /sangs rgyas bcom ldan 'das kyis tshe dang ldan pa 'char ka la rmas pa/ 'char ka khyod kyis mi mdzes pa de lta bu de byas </text></item>
<item><p>218b4</p><section>'dul ba</section><text>par gyur pa bden nam/ btsun pa mad do/ /sangs rgyas bcom ldan 'das kyis dge slong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no/ /</text></item>
<item><p>218b5</p><section>'dul ba</section><text>zhes rnam par smad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas/ 'dul ba la nyan thos </text></item>
<item><p>218b6</p><section>'dul ba</section><text>rnams kyi bslab pa'i gzhi bca' bar bya ste/ zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dral cing gyur pa'i sems </text></item>
<item><p>218b7</p><section>'dul ba</section><text>kyis bud med kyi yul la gnas ngan len gyi tshig sdig pa can tshogs par mi dbyung ba 'khrig pa dang ldan pa dag skyes bus na chung la ji lta ba bzhin du smras na dge 'dun lhag ma'o/ /yang dge slong gang zhes bya ba ni 'char ka 'am </text></item>
<item><p>218b8</p><section>'dul ba</section><text>gzhan yang de lta bu gang yin pa'o/ /dral cing gyur pa'i sems kyis shes bya ba ni sems dral cing ma gyur pa yang yod/ gyur cing ma dral ba yang yod/ dral cing gyur pa yang yod/ ma dral cing ma gyur pa yang yod do/ /</text></item>
<item><p>219a1</p><section>'dul ba</section><text>de la re shig sems dral cing ma gyur pa ni sems chags pa dang / kun du chags pa dang / kun nas dkris pa gang yin pa'o/ /gyur cing ma dral ba ni sems ltos pa dang bcas shing 'brel ba gang yin pa'o/ /dral cing gyur </text></item>
<item><p>219a2</p><section>'dul ba</section><text>pa ni sems chags pa dang / kun du chags pa dang / kun nas dkris pa dang / sems ltos pa dang bcas shing 'brel ba gang yin pa'o/ /ma dral cing ma gyur pa ni rnam pa de dag ma gtogs pa'o/ /bud med kyi yul la </text></item>
<item><p>219a3</p><section>'dul ba</section><text>zhes bya ba ni bud med dam/ gzhon nu ma legs par smras pa dang / nyes par smras pa'i chos rnams kyi don kun shes par nus pa gang yin pa la'o/ /gnas ngan len ces bya ba la/ gnas ngan len ni gnyis te/ pham par </text></item>
<item><p>219a4</p><section>'dul ba</section><text>'gyur ba kun nas slong ba dang / dge 'dun lhag ma kun nas slong ba'o/ /ci'i phyir de dag gnas ngan len ces bya zhe na/ ngo bo nyid las dang kun nas slong ba las so/ /tshig ces bya ba ni brjod pa'o/ /sdig pa can zhes bya ba </text></item>
<item><p>219a5</p><section>'dul ba</section><text>la/ sdig pa zhes bya ba ni kha na ma tho ba'o/ /tshogs par mi dbyung ba zhes bya ba ni dbus pa'i mtshams las 'das pa ste tshul dang mi mthun pa'o/ /'khrig pa dang ldan pa zhes bya ba ni mi tshangs par spyod pa dang ldan pa'o/ /skyes bus na </text></item>
<item><p>219a6</p><section>'dul ba</section><text>chung la ji lta ba bzhin du zhes bya ba la/ skyes bu zhes bya ba ni skyes pa'o/ /na chung zhes bya ba ni bud med do/ /smras na zhes bya ba ni ma smras pa la smras pa dang / smras pa la phyir smras na'o/ /dge 'dun lhag ma'o/ /zhes bya ba </text></item>
<item><p>219a7</p><section>'dul ba</section><text>ni snga ma bzhin no/ /de la ltung ba ji ltar 'gyur zhe na/ gzhi dgus te/ bsngags pa byed pa dang / bsngags pa ma yin pa byed pa dang / gsol ba byed pa dang / nye bar gsol ba byed pa dang / 'dri bar byed pa dang / yongs su </text></item>
<item><p>219a8</p><section>'dul ba</section><text>'dri bar byed pa dang / rjod par byed pa dang / smon par byed pa dang / gshe bar byed pas so/ de la ji ltar bsngags pa byed pas she na/ dge slong gis dral cing gyur pa'i sems kyis bud med dam/ gzhon nu ma legs </text></item>
<item><p>219b1</p><section>'dul ba</section><text>par smras pa dang nyes par smras pa'i chos rnams kyi don kun shes par nus pa gang yin pa de'i gan du song ste/ 'di skad ces sru khyod kyi rma'i sgo gsum po dag ni te por legs par dod pa dang / legs par gnas pa dang / legs par </text></item>
<item><p>219b2</p><section>'dul ba</section><text>gyur pa dag yin no zhes zer zhing 'khrig pa dang ldan pa rgya'i rna ru zhes bya ba'i ming brjod par byed na dge 'dun lhag mar 'gyur ro/ /rgya'i rna ru'i zhes bya ba'i ming rjod par mi byed na nyes pa sbom por 'gyur te/ de ltar bsngags pa byed pas </text></item>
<item><p>219b3</p><section>'dul ba</section><text>so/ /ji ltar bsngags pa ma yin pa byed pas she na/ dge slong gis dral cing gyur pa'i sems kyis bud med dam/ gzhon nu ma legs par smras pa dang / nyes pa smras pa'i chos rnams kyi don kun shes par nus pa gang yin </text></item>
<item><p>219b4</p><section>'dul ba</section><text>pa de'i gan du song ste/ 'di skad ces sru khyod kyi rma'i sgo gsum po dag ni te por ma legs par dod pa dang / ma legs par gnas pa dang / ma legs par gyur pa dag yin no/ /zhes zer zhing 'khrig pa dang ldan pa rgya'i rna ru zhes bya ba'i ming rjod par byed na dge 'dun lhag </text></item>
<item><p>219b5</p><section>'dul ba</section><text>mar 'gyur ro/ /rgya'i rna ru zhes bya ba'i ming rjod par mi byed na nyes pa sbom por 'gyur te/ de ltar bsngags pa ma yin pa byed pas so/ /ji ltar gsol ba byed pas she na/ dge slong gis dral cing gyur pa'i sems kyis bud med dam/ gzhon </text></item>
<item><p>219b6</p><section>'dul ba</section><text>nu ma legs par smras pa dang nyes par smras pa'i chos rnams kyi don kun shes par nus pa gang yin pa de'i gan du song ste/ 'di skad ces sru tshur shog de dang de bya'o zhes zer zhing / 'khrig pa dang ldan pa'i rgya'i rna ru zhes bya ba'i ming rjod </text></item>
<item><p>219b7</p><section>'dul ba</section><text>par byed na dge 'dun lhag mar 'gyur ro/ /rgya'i rna ru zhes bya ba'i ming rjod par mi byed na nyes pa sbom por 'gyur te/ de ltar gsol bar byed pas so/ /ji ltar nye bar gsol ba byed pas she na/ dge slong gis dral cing gyur pa'i </text></item>
<item><p>219b8</p><section>'dul ba</section><text>sems kyis bud med dam/ gzhon nu ma legs par smras pa dang / nyes par smras pa'i chos rnams kyi don kun shes par nus pa gang yin pa de'i gan du song ste/ 'di skad ces sru bud med dang / skyes pa de dang de byed pa gang yin </text></item>
<item><p>220a1</p><section>'dul ba</section><text>pa de ni de'i dga' ba dang yid du 'ong ba yin gyis sru bdag cag kyang de dang de bya na sru bdag gi dga' ba dang yid du 'ong bar 'gyur ro/ /zhes zer zhing 'khrig pa dang ldan pa'i rgya'i rna ru zhes bya ba'i ming rjod par byed na dge 'dun lhag mar </text></item>
<item><p>220a2</p><section>'dul ba</section><text>'gyur ro/ /rgya'i rna ru zhes bya ba'i ming rjod par mi byed na nyes pa sbom por 'gyur te/ de ltar nye bar gsol bar byed pas so/ /ji ltar 'dri bar byed pas she na/ dge slong gis dral cing gyur pa'i sems kyis bud med dam/ gzhon nu </text></item>
<item><p>220a3</p><section>'dul ba</section><text>ma legs par smras pa dang nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces sru skyes pa gang bud med gang la de dang de byed pa de ni de'i dga' ba dang yid du 'ong bar gyur na/ kho bos </text></item>
<item><p>220a4</p><section>'dul ba</section><text>kyang sru la de dang de bya na sru kho bo'i dga' ba dang yid du 'ong bar 'gyur ram zhes zer zhing / 'khrig pa dang ldan pa rgya'i rna ru zhes bya ba'i ming rjod par byed na dge 'dun lhag mar 'gyur ro/ /rgya'i rna ru zhes bya ba'i ming rjod par mi byed na nyes pa </text></item>
<item><p>220a5</p><section>'dul ba</section><text>sbom por 'gyur te/ de ltar 'dri bar byed pas so/ /ji ltar yongs su 'dri bar byed pas she na/ dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don kun shes </text></item>
<item><p>220a6</p><section>'dul ba</section><text>par nus pa gang yin pa de'i gan du song ste 'di skad ces sru skyes pa gang bud med dang de dang de byed pa de ni de'i dga' ba dang / yid du 'ong bar 'gyur na/ kho bos kyang sru la de dang de bya na sru kho bo la dga' ba dang yid du 'ong bar 'gyur ba de de bzhin </text></item>
<item><p>220a7</p><section>'dul ba</section><text>nam 'on te ma yin/ de la sru ji snyam byed cing zer zhing 'khrig pa dang ldan pa/ rgya'i rna ru zhes bya ba'i ming rjod par byed na dge 'dun lhag mar 'gyur ro/ /rgya'i rna ru'i ming rjod par mi byed na nyes pa sbom por 'gyur te/ de ltar </text></item>
<item><p>220a8</p><section>'dul ba</section><text>yongs su 'dri bar byed pas so/ /ji ltar rjod par byed pas she na/ dge slong gis dral cing gyur pa'i sems kyis bud med dam/ gzhon nu ma legs par smras pa dang / nyes par smras pa'i chos rnams kyi don kun shes par </text></item>
<item><p>220b1</p><section>'dul ba</section><text>nus pa gang yin pa de'i gan du song ste 'di skad ces sru mdang sum kho bo'i gan du bskyed mos tshal lam/ lha'i gnas sam/ dus mal che ge mo zhig tu bud med de lta bu zhig don de'i phyir 'ongs par gyur nas/ kho bos mal me </text></item>
<item><p>220b2</p><section>'dul ba</section><text>tog gis bkram pa bshams shing mtshan thog thag 'bru mar gyi mar me btsugs nas kho bos de dang lhan cig bca' ba de dang de lta bu 'chos shing bza' ba de dang de lta bu yang zos/ btung ba de dang de lta bu yang 'thungs shing / kho bos </text></item>
<item><p>220b3</p><section>'dul ba</section><text>de dang lhan cig de dang de yang byas te/ sru don de'i phyir 'ongs par gyur na kho bos mal me tog gis bkram pa bshams shing mtshan thog thag 'bru mar gyi mar me btsugs nas kho bos sru dang lhan cig bca' ba de dang de lta bu 'chos </text></item>
<item><p>220b4</p><section>'dul ba</section><text>shing bza' ba de dang de lta bu yang zos/ btung ba de dang de lta bu yang 'thungs shing / kho bos sru dang lhan cig de dang de yang byas pa 'gyur ro zhes zer zhing 'khrig pa dang ldan pa rgya'i rna ru zhes bya ba'i ming rjod par byed na dge 'dun lhag mar </text></item>
<item><p>220b5</p><section>'dul ba</section><text>'gyur ro/ /rgya'i rna ru zhes bya ba'i ming rjod par mi byed na nyes pa sbom por 'gyur te/ de ltar rjod par byed pas so/ /ji ltar smon par byed pas she na/ dge slong gis dral cing gyur pa'i sems kyis bud med dam/ gzhon nu ma legs </text></item>
<item><p>220b6</p><section>'dul ba</section><text>par smras pa dang nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces su gang dag sru dang lhan cig de lta de ltar byed pa de dag ni bde bar gyur cing mtho ris thob pa yin pas </text></item>
<item><p>220b7</p><section>'dul ba</section><text>kho bos yang gal te sru dang lhan cig de dang de byas na/ bde bar 'gyur zhing mtho ris kyang thob par 'gyur ro/ /zhes zer zhing 'khrig pa dang ldan pa rgya'i rna ru zhes bya ba'i ming rjod par byed na/ dge 'dun lhag mar 'gyur ro/ /rgya'i rna ru </text></item>
<item><p>220b8</p><section>'dul ba</section><text>zhes bya ba'i ming rjod par mi byed na/ nyes pa sbom por 'gyur ro/ /de ltar smon par byed pas so/ /ji ltar gshe bar byed pas she na/ dge slong gis dral cing gyur pa'i sems kyis bud med dam/ gzhon nu ma legs par </text></item>
<item><p>221a1</p><section>'dul ba</section><text>smras pa dang / nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces ro lta bu zhes bya ba la sogs pas spyo ba dag gis spyo bar byed cing 'khrig pa dang ldan pa rgya'i rna ru zhes </text></item>
<item><p>221a2</p><section>'dul ba</section><text>bya ba'i ming rjod par byed na dge 'dun lhag mar 'gyur ro/ /rgya'i rna ru zhes bya ba'i ming rjod par mi byed na nyes pa sbom por 'gyur te/ de ltar gshe bar byed pas so/ /gzhan yang ji ltar bsngags pa byed pas she na/ bud med dam/ gzhon </text></item>
<item><p>221a3</p><section>'dul ba</section><text>nu ma legs par smras pa dang / nyes par smras pa'i chos rnams kyi don kun shes par nus pa gang yin pa de dge slong gi gan du 'ongs te 'di skad ces 'phags pa khyod kyi rma'i sgo gsum po dag ni te por legs par dod pa dang /</text></item>
<item><p>221a4</p><section>'dul ba</section><text>legs par gnas pa dang / legs par gyur pa yin no zhes zer ba na/ dge slong gis dral cing gyur pa'i sems kyis de'i ro myang bar byed/ nges par rtog par byed/ lhag par chags par byed/ lhag par chags shing 'dug </text></item>
<item><p>221a5</p><section>'dul ba</section><text>par byed pa de lta de ltar phyir smra bar byed cing / 'khrig pa dang ldan pa rgya'i rna ru zhes bya ba'i ming rjod par byed na dge 'dun lhag mar 'gyur ro/ /rgya'i rna ru zhes bya ba'i ming rjod par mi byed na nyes pa sbom por 'gyur te/ de ltar </text></item>
<item><p>221a6</p><section>'dul ba</section><text>bsngags pa byed pas so/ /ji ltar bsngags pa ma yin pa byed pas she na/ bud med dam/ gzhon nu ma legs par smras pa dang / nyes par smras pa'i chos rnams kyi don kun shes par nus pa gang yin pa de dge slong gi </text></item>
<item><p>221a7</p><section>'dul ba</section><text>gan du 'ongs te 'di skad ces 'phags pa khyod kyi rma'i sgo gsum po dag ni te por ma legs par dod pa dang / ma legs par gnas pa dang / ma legs par gyur pa dag yin no/ /zhes zer ba na dge slong gis </text></item>
<item><p>221a8</p><section>'dul ba</section><text>dral cing gyur pa'i sems kyis de'i ro myang bar byed/ nges par rtog par byed/ lhag par chags par byed/ lhag par chags shing / 'dug par byed pa de lta de ltar phyir smra bar byed cing 'khrig pa dang </text></item>
<item><p>221b1</p><section>'dul ba</section><text>ldan pa rgya'i rna ru zhes bya ba'i ming rjod par byed na dge 'dun lhag mar 'gyur ro/ /rgya'i rna ru zhes bya ba'i ming rjod par mi byed na nyes pa sbom por 'gyur te/ de ltar bsngags pa ma yin pa byed pas so/ /ji ltar gsol </text></item>
<item><p>221b2</p><section>'dul ba</section><text>ba byed pas she na/ bud med dam/ gzhon nu ma legs par smras pa dang / nyes par smras pa'i chos rnams kyi don kun shes par nus pa gang yin pa de dge slong gi gan du 'ongs te 'di skad ces 'phags pa tshur spyon/</text></item>
<item><p>221b3</p><section>'dul ba</section><text>de dang de bgyi'o zhes zer ba na/ dge slong gis dral cing gyur pa'i sems kyis de'i ro myang bar byed/ nges par rtog par byed/ lhag par chags par byed/ lhag par chags shing 'dug par byed pa de lta de ltar phyir smra bar byed cing / 'khrig pa dang </text></item>
<item><p>221b4</p><section>'dul ba</section><text>ldan pa rgya'i rna ru zhes bya ba'i ming rjod par byed na dge 'dun lhag mar 'gyur ro/ /rgya'i rna ru zhes bya ba'i ming rjod par mi byed na nyes pa sbom por 'gyur te/ de ltar gsol ba byed pas so/ /ji ltar nye bar gsol bar byed pas she na/ bud med dam </text></item>
<item><p>221b5</p><section>'dul ba</section><text>gzhon nu ma legs par smras pa dang / nyes par smras pa'i chos rnams kyi don kun shes par nus pa gang yin pa de dge slong gi gan du 'ongs te 'di skad ces 'phags pa bud med dang / skyes pa de dag de bgyid pa gang lags pa de ni de'i dga' ba dang </text></item>
<item><p>221b6</p><section>'dul ba</section><text>yid du 'ong ba lags kyis/ 'phags pa bdag cag kyang de dang de bgyid na 'phags pa bdag gi dga' ba dang yid du 'ong bar 'gyur ro zhes zer ba na/ dge slong gis dral cing gyur pa'i sems kyis de'i ro myang bar byed/ nges par rtog par </text></item>
<item><p>221b7</p><section>'dul ba</section><text>byed/ lhag par chags par byed/ lhag par chags shing 'dug par byed pa de lta de ltar phyir smra bar byed cing / 'khrig pa dang ldan pa rgya'i rna ru zhes bya ba'i ming rjod par byed na/ dge 'dun lhag mar 'gyur ro/ /rgya'i rna ru zhes </text></item>
<item><p>221b8</p><section>'dul ba</section><text>bya ba'i ming rjod par mi byed na/ nyes pa sbom por 'gyur te/ de ltar nye bar gsol bar byed pas so/ /ji ltar 'dri bar byed pas she na/ bud med dam/ gzhon nu ma legs par smras pa dang / nyes par smras pa'i chos </text></item>
<item><p>222a1</p><section>'dul ba</section><text>rnams kyi don kun shes par nus pa gang yin pa de dge slong gi gan du 'ongs te 'di skad ces 'phags pa skyes pa gang bud med gang la de dang de byed pa de ni de'i dga' ba dang / yid du 'ong bar 'gyur na/ kho mos kyang 'phags </text></item>
<item><p>222a2</p><section>'dul ba</section><text>pa la de dang de bgyid na 'phags pa kho mo'i dga' ba dang yid du 'ong bar 'gyur ram zhes zer ba na/ dge slong gis dral cing gyur pa'i sems kyis de'i ro myang bar byed/ nges par rtog par byed/ lhag par chags par byed/</text></item>
<item><p>222a3</p><section>'dul ba</section><text>lhag par chags shing 'dug par byed pa de lta de ltar phyir smra bar byed cing 'khrig pa dang ldan pa rgya'i rna ru zhes bya ba'i ming rjod par byed na dge 'dun lhag mar 'gyur ro/ /rgya'i rna ru zhes bya ba'i ming rjod par mi byed na nyes pa sbom por </text></item>
<item><p>222a4</p><section>'dul ba</section><text>'gyur te/ de ltar 'dri bar byed pas so/ /ji ltar yongs su 'dri bar byed pas she na/ bud med dam/ gzhon nu ma legs par smras pa dang / nyes par smras pa'i chos rnams kyi don kun shes par nus pa gang yin pa de dge slong gi </text></item>
<item><p>222a5</p><section>'dul ba</section><text>gan du 'ongs te 'di skad ces 'phags pa skyes pa gang bud med la de dang de bgyid pa/ de ni de'i dga' ba dang yid du 'ong bar 'gyur na/ kho mos kyang 'phags pa la de dang de bgyid na 'phags pa kho mo dga' ba dang / yid du 'ong bar </text></item>
<item><p>222a6</p><section>'dul ba</section><text>'gyur ba de de bzhin nam/ 'on te ma lags/ de la 'phags pa ji snyam mdzad ces zer ba na/ dge slong gis dral cing gyur pa'i sems kyis de'i ro myang bar byed/ nges par rtog par byed/ lhag par chags par byed/</text></item>
<item><p>222a7</p><section>'dul ba</section><text>lhag par chags shing 'dug par byed pa de lta de ltar phyir smra bar byed cing / 'khrig pa dang ldan pa rgya'i rna ru zhes bya ba'i ming rjod par byed na dge 'dun lhag mar 'gyur ro/ /rgya'i rna ru zhes bya ba'i ming rjod par mi byed na nyes </text></item>
<item><p>222a8</p><section>'dul ba</section><text>pa sbom por 'gyur te/ de ltar yongs su 'dri bar byed pas so/ /ji ltar rjod par byed pas zhes na/ bud med dam/ gzhon nu ma legs par smras pa dang / nyes par smras pa'i chos rnams kyi don kun shes par nus pa gang yin </text></item>
<item><p>222b1</p><section>'dul ba</section><text>pa de dge slong gi gan du 'ongs te 'di skad ces 'phags pa mdang sum kho mo'i gan du bskyed mos tshal lam/ lha'i gnas sam/ dus mal che ge mo zhig tu skyes pa de lta bu zhig don de'i slad du mchis par gyur nas/ kho mos mal me </text></item>
<item><p>222b2</p><section>'dul ba</section><text>tog gis bkram pa bshams shing mtshan thog thag tu 'bru mar gyi mar me btsugs nas kho mos de dang lhan cig bca' ba de dang de lta bu 'chos shing bza' ba de dang de lta bu yang 'tshal/ btung ba de dang de lta bu yang 'tshal cing kho mos </text></item>
<item><p>222b3</p><section>'dul ba</section><text>de dang de yang bgyis te 'phags pa yang don de'i slad du byon par gyur na/ kho mos mal me tog gis bkram pa bshams shing mtshan thog thag 'bru mar gyi mar me btsugs nas kho mos 'phags pa dang lhan cig bca' ba de dang de lta </text></item>
<item><p>222b4</p><section>'dul ba</section><text>bu 'chos shing bza' ba de dang de lta bu yang 'tshal btung ba de dang de lta bu yang 'tshal cing kho mos 'phags pa dang lhan cig de dang de yang bgyis par 'gyur ro zhes zer ba na/ dge slong gis dral cing gyur pa'i sems kyis de'i ro myang bar byed/</text></item>
<item><p>222b5</p><section>'dul ba</section><text>nges par rtogs par byed/ lhag par chags par byed/ lhag par chags shing 'dug par byed pa de lta de ltar phyir smra bar byed cing 'khrig pa dang ldan pa rgya'i rna ru zhes bya ba'i ming rjod par byed na dge 'dun lhag mar 'gyur ro/ /rgya'i rna ru zhes bya ba'i </text></item>
<item><p>222b6</p><section>'dul ba</section><text>ming rjod par mi byed na nyes pa sbom por 'gyur te/ de ltar rjod par byed pas so/ /ji ltar smon par byed pas she na/ bud med dam/ gzhon nu ma legs par smras pa dang / nyes par smras pa'i don kun shes par nus pa gang yin pa </text></item>
<item><p>222b7</p><section>'dul ba</section><text>de dge slong gi gan du 'ongs te 'di skad ces 'phags pa gang dag 'phags pa dang lhan cig de lta de ltar bgyid pa de dag ni bde bar gyur cing / mtho ris thob pa lags pas/ kho mos yang gal te 'phags pa dang / lhan cig </text></item>
<item><p>222b8</p><section>'dul ba</section><text>de dang de bgyis na bde bar 'gyur zhing mtho ris kyang thob par 'gyur ro zhes zer ba na/ dge slong gis dral cing gyur pa'i sems kyis de'i ro myang bar byed/ nges par rtog par byed lhag par chags par byed/</text></item>
<item><p>223a1</p><section>'dul ba</section><text>lhag par chags shing 'dug par byed pa de lta de ltar phyir smra bar byed cing 'khrig pa dang ldan pa rgya'i rna ru zhes bya ba'i ming rjod par byed na dge 'dun lhag mar 'gyur ro/ /rgya'i rna ru zhes bya ba'i ming rjod par mi byed na nyes pa sbom </text></item>
<item><p>223a2</p><section>'dul ba</section><text>por 'gyur te/ de ltar smon par byed pas so/ /ji ltar gshe bar byed pas she na/ bud med dam/ gzhon nu ma legs par smras pa dang / nyes par smras pa'i chos rnams kyi don kun shes par nus pa gang yin pa de dge slong gi gan </text></item>
<item><p>223a3</p><section>'dul ba</section><text>du 'ongs te 'di skad ces ro lta bu zhes bya ba la sogs pas spyo ba dag gis spyo bar byed pa na/ dge slong gis dral cing gyur pa'i sems kyis de'i ro myang bar byed/ nges par rtog par byed/ lhag par chags par byed/ lhag par </text></item>
<item><p>223a4</p><section>'dul ba</section><text>chags shing 'dug par byed pa de lta de ltar phyir smra bar byed cing 'khrig pa dang ldan pa rgya'i rna ru zhes bya ba'i ming rjod par byed na dge 'dun lhag mar 'gyur ro/ /rgya'i rna ru zhes bya ba'i ming rjod par mi byed na nyes pa sbom por 'gyur te/ de ltar </text></item>
<item><p>223a5</p><section>'dul ba</section><text>gshe bar byed pas so/ /nus pa la dge 'dun lhag ma gang yin pa de mi nus pa la nyes pa sbom po'o/ /skyes pa dang za ma dang ma ning dang / mtshan gnyis pa la nyes pa sbom po'o/ /nus pa la nyes pa sbom po gang yin </text></item>
<item><p>223a6</p><section>'dul ba</section><text>pa de mi nus pa la nyes byas so/ /skyes pa dang / za ma dang / ma ning dang / mtshan gnyis pa la yang nyes byas nyid do/ /dud 'gro'i skye gnas su skyes pa la yang nyes byas nyid do/ /nus pa la yang nyes byas gang yin pa de mi </text></item>
<item><p>223a7</p><section>'dul ba</section><text>nus pa la yang nyes byas nyid do/ /skyes pa dang / za ma dang / ma ning dang / mtshan gnyis pa la yang nyes byas nyid do/ /dud 'gro'i skye gnas su skyes pa la yang nyes byas nyid do/ /skad kyi nges pa'i tshig dang / yul </text></item>
<item><p>223a8</p><section>'dul ba</section><text>gyi nges pa'i tshig dang / ljongs kyi nges pa'i tshig gis ni ltung ba med do/ /nas kyi ming dang / rtswa'i ming dang / yol ba'i ming brjod pa la ni ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ni </text></item>
<item><p>223b1</p><section>'dul ba</section><text>ltung ba med do/ /'khrig pa dang ldan pa smra ba'i dge 'dun lhag ma ste gsum pa rdzogs s+ho// // sangs rgyas bcom ldan 'das mnyan yod na rgyal byed kyi tshal dgon med zas sbyin gyi kun dga' ra ba na bzhugs so/ /drug sde dag gi kun du </text></item>
<item><p>223b2</p><section>'dul ba</section><text>spyod pa ni 'dir bdag cag gis bram ze dang khyim bdag 'ongs shing lhags pa rnams la yang chos bstan par bya/ rgol ba dag kyang tshar gcad par bya/ rang gis grags pa yang bsgrag par bya'o snyam pas drug sde las gang yang rung bar rgyal </text></item>
<item><p>223b3</p><section>'dul ba</section><text>byed kyi tshal gyi sgo stong par mi 'jog pas tshe dang ldan pa 'char ka nang par sngar langs te so shing bor nas snam sbyar dmar ser gyon te rgyal byed kyi tshal gyi sgo na 'chag cing 'dug go/ /mnyan yod na gnas pa'i bram ze dang khyim bdag gi chung </text></item>
<item><p>223b4</p><section>'dul ba</section><text>ma rnams kyi kun du spyod pa ni bskyed mos tshal du song ste rgyal byed kyi tshal du 'jug pa dang / gtsug lag khang blta ba dang / bcom ldan 'das dang / dge slong gnas brtan gnas brtan rnams kyi zhabs la phyag 'tshal du 'gro bas bram ze </text></item>
<item><p>223b5</p><section>'dul ba</section><text>dang khyim bdag gi chung mar rab tu mang po dag bskyed mos tshal du byung ste gtsug lag khang lta 'dod pas rgyal byed kyi tshal ga la ba der dong ngo zhes bya ba nas/ des de dag la chos bstan par brtsams so zhes bya ba'i bar du dge 'dun lhag </text></item>
<item><p>223b6</p><section>'dul ba</section><text>ma gnyis pa'i skabs su bstan pa bzhin no/ /ji lta ji ltar chos ston pa de lta de ltar kun du chags so/ /ji lta ji ltar kun du chags pa de lta de ltar dral to/ /ji lta ji ltar dral ba de lta de ltar de dag gi mdun du bdag nyid kyi lus </text></item>
<item><p>223b7</p><section>'dul ba</section><text>kyi bsnyen bkur gyi phyir 'di lta ste/ nga lta bu dge slong tshul khrims dang ldan pa dge ba'i chos can tshangs par spyod pa la 'di ltar 'khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog </text></item>
<item><p>223b8</p><section>'dul ba</section><text>yin no zhes bsngags pa brjod par brtsams so/ /'di lta ste/ dper na mi gsang sngags nyid rjod par byed pa 'byung po 'am/ sha zas tha lcag gi snun pas bsnun par gyur pa de bzhin du/ de yang de dag la ji </text></item>
<item><p>224a1</p><section>'dul ba</section><text>lta ji ltar chos ston par byed pa de lta de ltar kun du chags so/ /ji lta ji ltar kun du chags pa de lta de ltar dral to/ /ji lta ji ltar dral ba de lta de ltar de dag gi mdun du bdag nyid kyi lus kyi bsnyen bkur gyi phyir 'di lta ste/</text></item>
<item><p>224a2</p><section>'dul ba</section><text>nga lta bu dge slong tshul khrims dang ldan pa/ dge ba'i chos can/ tshangs par spyod pa la 'di ltar 'khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog yin no/ /zhes bsngags pa brjod par brtsams </text></item>
<item><p>224a3</p><section>'dul ba</section><text>so/ /de na gang dag bdag gir byed pa de dag ni de dang lhan cig gzhog steg dang / phyar g.yeng dang / tho 'tsham pa dang / kun du rtse ba dang / kun du ca co 'don pa dang / rgod pa dang / dregs pa dang / lus sgyur bar byed do/ /gang dag bdag </text></item>
<item><p>224a4</p><section>'dul ba</section><text>gir mi byed pa de dag ni de nas phyir byung ste/ 'chag sa dang / dag ra dang / sgo khang dag na gang las chu 'byung de las 'bar/ /gang las skyob pa de las 'jigs/ /'jigs pa med las 'jigs pa skyes/ /skyabs las 'jigs pa skyes par </text></item>
<item><p>224a5</p><section>'dul ba</section><text>gyur/ /bdag cag gis phyogs gcig tu bde ba/ zhi ba/ bde legs rjod pa bde legs su 'gyur ba gang yin pa de las 'jigs pa dang / yams dang / gnod pa dang / 'go ba'i nad dang / 'khrug pa byung bar gyur to zhes smod par byed/</text></item>
<item><p>224a6</p><section>'dul ba</section><text>phyar ka gtong bar byed/ kha zer bar byed do/ /de dag smod cing 'dong ba na dge slong dag gi mngon sum du gyur nas/ de dag gis de dag smod pa thos pa dang / de dag gis smras pa/ sring mo dag khyed cag su la smod/</text></item>
<item><p>224a7</p><section>'dul ba</section><text>'phags pa dag khyed cag la'o/ /nged kyis ci byas/ 'phags pa dag bdag cag gis rang gi khyim thab las kyang tshig gang dag ma thos pa/ de dag 'phags pa 'char ka las thos so/ /gal te bdag cag gis </text></item>
<item><p>224a8</p><section>'dul ba</section><text>pha ma 'am/ nu mo dag gis thos par gyur na/ rgyal byed kyi tshal ga la ba der ltar yang mi ster na mchi bar lta smos kyang ci 'tshal/ sring mo dag kha rog shig /dge slong de ni 'dun na 'don gyi bu las rab </text></item>
<item><p>224b1</p><section>'dul ba</section><text>tu byung ba tshul khrims dang ldan pa yin mod kyi 'on kyang 'dod chags shas che ba yin pas rtsom pa des nyon mongs pa sel bar byed do/ /'phags pa dag ci lags/ glang bu gang la rwa rnon po gnyis mchis pa des bdag nyid kyi dku 'dral </text></item>
<item><p>224b2</p><section>'dul ba</section><text>bar bgyid dam/ de ni mi rigs so/ /sring mo dag kha rog shig dang bzlog par bya'o/ /'phags pa dag gal te bzlog na de lta na legs/ gal te zlog par mi mdzad na bdag cag slan chad rgyal byed kyi tshal du mi mchi'o/ /sring mo dag </text></item>
<item><p>224b3</p><section>'dul ba</section><text>kha rog shig dang / ci nas kyang phyin chad de ltar byed par mi 'gyur bar bzlog par bya'o/ /dge slong rnams kyis de dag la bsgo ste dong ba dang / lhag ma rnams kyang gtsug lag khang nas byung ste dong ngo / /de nas tshe dang ldan pa 'char ka yang </text></item>
<item><p>224b4</p><section>'dul ba</section><text>rgod bzhin du gtsug lag khang nas byung ba dang / dge slong rnams kyis de mthong nas smras pa/ tshe dang ldan pa 'char ka khyod mi mdzes pa de lta bu de byas nas da ci rgod/ 'char kas smras pa/ kho bos chang 'thungs sam/ skun 'dong zos </text></item>
<item><p>224b5</p><section>'dul ba</section><text>sam ci/ tshe dang ldan pa ci de yang byas sam/ gzhan ci zhig byas/ bram ze dang khyim bdag gi chung ma rab tu mang po de dag 'phya zhing dong ngo / /'char kas smras pa/ tshe dang ldan pa dag lhung bzed nag po can rnams kyi rang bzhin ni ser snas gang la </text></item>
<item><p>224b6</p><section>'dul ba</section><text>yang tshig bzhi pa'i tshigs su bcad pa gcig tsam yang mi ston la/ de dag ni gang gzhan la ston pa de la 'phya bar byed do/ /de dag gis smras pa/ ci khyod kyis de dag bden pa dag la bkod dam/ des smras pa/ je de dag gi dbang po yongs </text></item>
<item><p>224b7</p><section>'dul ba</section><text>su smin par bya ba brtsams nas mthar gyis bden pa yang mthong bar 'gyur ro/ /dge slong don nyung ngu dag ci'i phyir dge slong dag yan lag gang gis ngo tsha bar bya ba'i yan lag de nyid kyis khengs par byed ces smod par byed/ phyar ka </text></item>
<item><p>224b8</p><section>'dul ba</section><text>gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba dang / gleng gzhi 'di dang / skabs 'di la dge slong gi dge 'dun bsdu ba mdzad do/ /</text></item>
<item><p>225a1</p><section>'dul ba</section><text>zhes bya ba la sogs pa snga ma bzhin no/ /sangs rgyas bcom ldan 'das kyis tshe dang ldan pa 'char ka la rmas pa/ 'char ka khyod kyis mi mdzes pa de lta bu de byas par gyur pa bden nam/ btsun pa mad do/ /sangs rgyas </text></item>
<item><p>225a2</p><section>'dul ba</section><text>bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad do/ /de nas bcom ldan 'das kyis rnam grangs du mas </text></item>
<item><p>225a3</p><section>'dul ba</section><text>rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /</text></item>
<item><p>225a4</p><section>'dul ba</section><text>nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dral cing gyur pa'i sems kyis bud med kyi yul gyi mdun du bdag nyid kyi lus kyi bsnyen bkur gyi phyir 'di lta ste/ nga lta bu dge slong tshul khrims </text></item>
<item><p>225a5</p><section>'dul ba</section><text>dang ldan pa/ dge ba'i chos can/ tshangs par spyod pa la 'di ltar 'khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog yin no zhes bsngags par brjod na dge 'dun lhag ma'o/ /yang dge </text></item>
<item><p>225a6</p><section>'dul ba</section><text>slong gang zhes bya ba ni 'char ka 'am/ gzhan yang de dang 'dra ba gang yin pa'o/ /dral cing gyur pa'i sems kyis shes bya ba ni sems dral cing ma gyur pa yang yod/ gyur cing ma dral ba yang yod/ dral cing gyur pa yang yod/ ma dral </text></item>
<item><p>225a7</p><section>'dul ba</section><text>cing ma gyur pa yang yod do/ /de la re shig dral cing ma gyur pa ni sems chags pa dang / kun du chags pa dang / kun nas dkris pa gang yin pa'o/ /gyur cing ma dral ba ni sems ltos pa dang / ldan zhing sems 'brel ba gang </text></item>
<item><p>225a8</p><section>'dul ba</section><text>yin pa'o/ /dral cing ma gyur pa ni chags pa dang / kun du chags pa dang / kun nas dkris pa'i sems dang / sems ltos pa dang bcas shing 'brel ba gang yin pa'o/ /ma dral cing ma gyur pa ni rnam pa de dag ma gtogs pa'o/ /</text></item>
<item><p>225b1</p><section>'dul ba</section><text>bud med kyi yul gyi zhes bya ba ni bud med dam/ gzhon nu ma legs par smras pa dang / nyes par smras pa'i chos rnams kyi don kun shes par nus pa'i 'o/ /mdun du zhes bya ba ni mngon du'o/ /bdag nyid kyi lus kyi bsnyen </text></item>
<item><p>225b2</p><section>'dul ba</section><text>bkur gyi phyir zhes bya ba ni bdag nyid kyi lus kyi kun tu spyad pa'i phyir ro/ /'di lta ste/ nga lta bu zhes bya ba de ni nye bar bstan pa dang kun du bstan pa'i tshig bla dgas yin no/ /dge slong zhes bya ba ni dge slong gi dngos po ji skad bstan pa </text></item>
<item><p>225b3</p><section>'dul ba</section><text>dang ldan pa'o/ /tshul khrims dang ldan pa zhes bya ba ni tshul khrims kyi phung po ji skad bstan pa dang ldan pa'o/ /dge ba'i chos can zhes bya ba ni ting nge 'dzin gyi phung po ji skad bstan pa dang ldan pa'o/ /tshangs par spyod pa la zhes bya </text></item>
<item><p>225b4</p><section>'dul ba</section><text>ba ni shes rab kyi phung po ji skad bstan pa dang ldan pa'o/ /'di ltar 'khrig pa dang ldan pa'i zhes bya ba ni mi tshangs par spyod pa dang ldan pa'i 'o/ /chos 'dis shes bya ba ni chos ma yin pa chos kyi sgras bstan pa 'dis yin gyis gzhan gyis ni ma </text></item>
<item><p>225b5</p><section>'dul ba</section><text>yin pa'o/ /bsnyen bkur byas na zhes bya ba ni kun du spyad pa byas na'o/ /sru zhes bya ba ni dga' ba'i tshig bla dgas so/ /'di ni bsnyen bkur rnams kyi mchog yin no zhes bya ba la mchog yin na zhes bya ba ni gtso bo yin no/ /bsngags pa </text></item>
<item><p>225b6</p><section>'dul ba</section><text>brjod na zhes bya ba ni bstod pa byas na'o/ /dge 'dun lhag ma'o zhes bya ba ni ltung ba de dge 'dun la rag las pa dang zhes bya ba nas/ de ni dge 'dun lhag ma'o zhes gsungs so/ /zhes bya ba'i bar du snga ma bzhin no/ /de la ltung bar </text></item>
<item><p>225b7</p><section>'dul ba</section><text>ji ltar 'gyur zhe na/ gzhi bcwa brgyad kyis te/ mchog dang / phul dang / khyad par du 'phags pa dang / bzang ba dang / mdzes pa dang / dge ba dang / mchod par 'os pa dang / bstod par 'os pa dang / rgya che ba dang / ches mchog dang / ches phul dang /</text></item>
<item><p>225b8</p><section>'dul ba</section><text>ches khyad par du 'phags pa dang / ches bzang ba dang / ches mdzes pa dang / ches dge ba dang / ches mchod par 'os pa dang / ches bstod par 'os pa dang / ches rgya che bas so/ /de la ji ltar mchog gis she na/ dge slong gis dral cing gyur pa'i sems kyis </text></item>
<item><p>226a1</p><section>'dul ba</section><text>bud med dam/ gzhon nu ma legs par smras pa dang nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces 'di lta ste/ nga lta bu dge slong tshul khrims dang ldan pa la 'di ltar 'khrig </text></item>
<item><p>226a2</p><section>'dul ba</section><text>pa dang ldan pa'i chos 'dis bsnyen bkur byas na sru 'di ni kun du spyad pa rnams kyi mchog yin no zhes brjod na dge 'dun lhag mar 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes </text></item>
<item><p>226a3</p><section>'dul ba</section><text>par smras pa'i chos rnams kyi don kun shes par nus pa gang yin pa de'i gan du song ste 'di skad ces 'di lta ste/ nga lta bu dge slong dge ba'i chos can la 'di ltar 'khrig pa dang ldan pa'i chos 'dis bsnyen bkur byas na sru 'di ni bsnyen bkur </text></item>
<item><p>226a4</p><section>'dul ba</section><text>rnams kyi mchog yin no zhes brjod na dge 'dun lhag mar 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don kun shes par nus pa gang yin pa de'i </text></item>
<item><p>226a5</p><section>'dul ba</section><text>gan du song ste 'di skad ces 'di lta ste/ nga lta bu dge slong tshangs par spyod pa la 'di ltar 'khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog yin no zhes brjod na dge 'dun lhag mar 'gyur ro/ /</text></item>
<item><p>226a6</p><section>'dul ba</section><text>dge slong gis dral cing gyur pa'i sems kyis bud med dam/ gzhon nu ma legs par smras pa dang / nyes par smras pa'i chos rnams kyi don kun shes par nus pa gang yin pa de'i gan du song ste/ 'di skad ces 'di lta ste/ nga lta </text></item>
<item><p>226a7</p><section>'dul ba</section><text>bu dge slong tshul khrims dang ldan pa dge ba'i chos can la 'di ltar 'khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog yin no zhes brjod na dge 'dun lhag mar 'gyur ro/ /dge slong </text></item>
<item><p>226a8</p><section>'dul ba</section><text>gis dral cing gyur pa'i sems kyis bud med dam/ gzhon nu ma legs par smras pa dang / nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces 'di lta ste/</text></item>
<item><p>226b1</p><section>'dul ba</section><text>nga lta bu dge slong tshul khrims dang ldan pa tshangs par spyod pa la 'di ltar 'khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog yin no zhes brjod na dge 'dun lhag mar 'gyur ro/ /dge slong gis dral </text></item>
<item><p>226b2</p><section>'dul ba</section><text>cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces 'di lta ste/ nga lta bu dge slong dge ba'i chos can tshul </text></item>
<item><p>226b3</p><section>'dul ba</section><text>khrims dang ldan pa la 'di ltar 'khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog yin no zhes brjod na dge 'dun lhag mar 'gyur ro/ /dge slong gis dral cing gyur pa'i sems kyis bud </text></item>
<item><p>226b4</p><section>'dul ba</section><text>med dam/ gzhon nu ma legs par smras pa dang nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces 'di lta ste/ nga lta bu dge slong dge ba'i chos can tshangs par spyod pa la 'di ltar </text></item>
<item><p>226b5</p><section>'dul ba</section><text>'khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog yin no zhes brjod na dge 'dun lhag mar 'gyur ro/ /dge slong gis dral cing gyur pa'i sems kyis bud med dam/ gzhon nu ma legs </text></item>
<item><p>226b6</p><section>'dul ba</section><text>par smras pa dang nyes par smras pa'i chos rnams kyi don kun shes par nus pa gang yin pa de'i gan du song ste/ 'di skad ces 'di lta ste/ nga lta bu dge slong tshangs par spyod pa tshul khrims dang ldan pa la 'di ltar 'khrig pa dang ldan </text></item>
<item><p>226b7</p><section>'dul ba</section><text>pa'i chos 'dis bsnyen bkur byas na sru 'di ni bsnyen bkur rnams kyi mchog yin no zhes brjod na dge 'dun lhag mar 'gyur ro/ /dge slong gis dral cing gyur pa'i sems kyis bud med dam/ gzhon nu ma </text></item>
<item><p>226b8</p><section>'dul ba</section><text>legs par smras pa dang / nyes par smras pa'i chos rnams kyi don kun shes par nus pa gang yin pa de'i gan du song ste/ 'di skad ces 'di lta ste/ nga lta bu dge slong tshangs par spyod pa dge ba'i chos can la 'di </text></item>
<item><p>227a1</p><section>'dul ba</section><text>ltar 'khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog yin no zhes brjod na dge 'dun lhag mar 'gyur ro/ /dge slong gis dral cing gyur pa'i sems kyis bud med dam/</text></item>
<item><p>227a2</p><section>'dul ba</section><text>gzhon nu ma legs par smras pa dang nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces 'di lta ste/ nga lta bu dge slong tshul khrims dang ldan pa dge ba'i chos can tshangs </text></item>
<item><p>227a3</p><section>'dul ba</section><text>par spyod pa la 'di ltar khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog yin no zhes brjod na dge 'dun lhag mar 'gyur ro/ /mchog ji lta ba bzhin du phul dang / khyad par du 'phags pa </text></item>
<item><p>227a4</p><section>'dul ba</section><text>dang / bzang ba dang / mdzes pa dang / dge ba dang / mchod par 'os pa dang / bstod par 'os pa dang / rgya che ba dang / ches mchog dang / ches phul dang / ches khyad par du 'phags pa dang / ches bzang ba dang / ches mdzes pa dang /</text></item>
<item><p>227a5</p><section>'dul ba</section><text>ches dge ba dang / ches mchod par 'os pa dang / ches bstod par 'os pa dang / ches rgya che bar yang de bzhin no/ /dge slong gis dral cing gyur pa'i sems kyis bud med dam/ gzhon nu ma legs par smras pa dang / nyes par smras pa'i chos </text></item>
<item><p>227a6</p><section>'dul ba</section><text>rnams kyi don kun shes par nus pa gang yin pa de'i gan du song ste 'di skad ces 'di lta ste/ nga lta bu dge slong tshul khrims dang ldan pa la 'di ltar chos 'dis bsnyen bkur byas na sru 'di ni bsnyen bkur rnams kyi mchog yin no zhes </text></item>
<item><p>227a7</p><section>'dul ba</section><text>zer zhing 'di skad ces 'khrig pa dang ldan pa zhes ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang / nyes par smras pa'i </text></item>
<item><p>227a8</p><section>'dul ba</section><text>chos rnams kyi don kun shes par nus pa gang yin pa de'i gan du song ste/ 'di skad ces 'di lta ste/ nga lta bu dge slong dge ba'i chos can la 'dis bsnyen bkur byas na sru 'di ni bsnyen bkur rnams kyi mchog </text></item>
<item><p>227b1</p><section>'dul ba</section><text>yin no zhes zer zhing 'di skad ces 'khrig pa dang ldan pa zhes ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don </text></item>
<item><p>227b2</p><section>'dul ba</section><text>kun shes par nus pa gang yin pa de'i gan du song ste 'di skad ces 'di lta ste/ nga lta bu dge slong tshangs par spyod pa la 'di ltar chos 'dis bsnyen bkur byas na sru 'di ni bsnyen bkur rnams kyi mchog yin no zhes zer zhing 'di skad ces 'khrig pa dang </text></item>
<item><p>227b3</p><section>'dul ba</section><text>ldan pa zhes ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don kun shes par nus pa gang yin pa de'i gan du song ste/</text></item>
<item><p>227b4</p><section>'dul ba</section><text>'di skad ces 'di lta ste/ nga lta bu dge slong tshul khrims dang ldan pa dge ba'i chos can la 'di ltar chos 'dis bsnyen bkur byas na sru 'di ni bsnyen bkur rnams gyi mchog yin no zhes zer zhing 'di skad ces 'khrig pa dang ldan pa zhes ni mi zer na </text></item>
<item><p>227b5</p><section>'dul ba</section><text>nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang / nyes par smras pa'i chos rnams kyi don kun shes par nus pa gang yin pa de'i gan du song ste 'di </text></item>
<item><p>227b6</p><section>'dul ba</section><text>skad ces 'di lta ste/ nga lta bu dge slong tshul khrims dang ldan pa tshangs par spyod pa la 'di ltar chos 'dis bsnyen bkur byas na sru 'di ni bsnyen bkur rnams kyi mchog yin no zhes zer zhing 'di skad ces 'khrig pa dang </text></item>
<item><p>227b7</p><section>'dul ba</section><text>ldan pa zhes ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang / nyes par smras pa'i chos rnams kyi don kun shes par </text></item>
<item><p>227b8</p><section>'dul ba</section><text>nus pa gang yin pa de'i gan du song ste/ 'di skad ces 'di lta ste/ nga lta bu dge slong dge ba'i chos can tshul khrims dang ldan pa la 'di ltar chos 'dis bsnyen bkur byas na sru 'di ni bsnyen bkur rnams kyi mchog </text></item>
<item><p>228a1</p><section>'dul ba</section><text>yin no zhes zer zhing 'di skad ces sprod pa las byung ba dang ldan pa zhes ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes </text></item>
<item><p>228a2</p><section>'dul ba</section><text>par smras pa'i chos rnams kyi don kun shes par nus pa gang yin pa de'i gan du song ste 'di skad ces 'di lta ste/ nga lta bu dge slong dge ba'i chos can tshangs par spyod pa la 'di ltar chos 'dis bsnyen bkur byas na sru 'di ni bsnyen bkur </text></item>
<item><p>228a3</p><section>'dul ba</section><text>rnams kyi mchog yin no zhes zer zhing 'di skad ces 'khrig pa dang ldan pa zhes ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par </text></item>
<item><p>228a4</p><section>'dul ba</section><text>smras pa'i chos rnams kyi don kun shes par nus pa gang yin pa de'i gan du song ste 'di skad ces 'di lta ste/ nga lta bu dge slong tshangs par spyod pa tshul khrims dang ldan pa la 'di ltar chos 'dis bsnyen bkur byas na sru 'di ni bsnyen </text></item>
<item><p>228a5</p><section>'dul ba</section><text>bkur rnams kyi mchog yin no zhes zer zhing 'di skad ces 'khrig pa dang ldan pa zhes ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang /</text></item>
<item><p>228a6</p><section>'dul ba</section><text>nyes par smras pa'i chos rnams kyi don kun shes par nus pa gang yin pa de'i gan du song ste/ 'di skad ces 'di lta ste/ nga lta bu dge slong tshangs par spyod pa dge ba'i chos can la 'di ltar chos 'dis bsnyen bkur byas na sru 'di </text></item>
<item><p>228a7</p><section>'dul ba</section><text>ni bsnyen bkur rnams kyi mchog yin no zhes zer zhing 'di skad ces 'khrig pa dang ldan pa zhes ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam gzhon nu ma legs par </text></item>
<item><p>228a8</p><section>'dul ba</section><text>smras pa dang / nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces 'di lta ste/ nga lta bu dge slong tshul khrims dang ldan pa dge ba'i chos can tshangs par </text></item>
<item><p>228b1</p><section>'dul ba</section><text>spyod pa la 'di ltar chos 'dis bsnyen bkur byas na sru 'di ni bsnyen bkur rnams kyi mchog yin no zhes zer zhing 'di skad ces 'khrig pa dang ldan pa zhes ni mi zer na nyes pa sbom por 'gyur ro/ /mchog ji lta ba bzhin du phul </text></item>
<item><p>228b2</p><section>'dul ba</section><text>dang / khyad par du 'phags pa dang / bzang ba dang / mdzes pa dang / dge ba dang / mchod par 'os pa dang / rgya che ba dang / ches mchog dang / ches phul dang / ches khyad par du 'phags pa dang / ches bzang ba dang / ches mdzes </text></item>
<item><p>228b3</p><section>'dul ba</section><text>pa dang / ches dge ba dang / ches mchod par 'os pa dang / ches bstod par 'os pa dang / ches rgya che ba yang de bzhin no/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes </text></item>
<item><p>228b4</p><section>'dul ba</section><text>par smras pa'i chos rnams kyi don kun shes par nus pa gang yin pa de'i gan du song ste 'di skad ces 'di lta ste/ dge slong tshul khrims dang ldan pa la 'di ltar 'khrig pa dang ldan pa'i chos 'dis bsnyen bkur byas na sru 'di ni </text></item>
<item><p>228b5</p><section>'dul ba</section><text>bsnyen bkur rnams kyi mchog yin no zhes zer zhing 'di skad ces nga lta bu zhes ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par </text></item>
<item><p>228b6</p><section>'dul ba</section><text>smras pa'i chos rnams kyi don kun shes par nus pa gang yin pa de'i gan du song ste/ 'di skad ces 'di lta ste/ dge slong dge ba'i chos can tshangs par spyod pa la 'di ltar 'khrig pa dang ldan pa'i chos 'dis bsnyen bkur byas na sru </text></item>
<item><p>228b7</p><section>'dul ba</section><text>'di ni bsnyen bkur rnams kyi mchog yin no zhes zer zhing 'di skad ces/ nga lta bu zhes ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras </text></item>
<item><p>228b8</p><section>'dul ba</section><text>pa dang / nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces 'di lta ste/ dge slong tshangs par spyod pa la 'di ltar 'khrig pa dang ldan pa'i chos 'dis bsnyen bkur byas na sru 'di ni bsnyen bkur </text></item>
<item><p>229a1</p><section>'dul ba</section><text>rnams kyi mchog yin no zhes zer zhing 'di skad ces nga lta bu zhes ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang / nyes par smras pa'i chos </text></item>
<item><p>229a2</p><section>'dul ba</section><text>rnams kyi don kun shes par nus pa gang yin pa de'i gan du song ste 'di skad ces/ 'di lta ste/ dge slong tshul khrims dang ldan pa dge ba'i chos can la 'di ltar 'khrig pa dang ldan pa'i chos 'dis bsnyen bkur byas na bsnyen bkur rnams kyi </text></item>
<item><p>229a3</p><section>'dul ba</section><text>mchog yin no zhes zer zhing 'di skad ces nga lta bu zhes ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don </text></item>
<item><p>229a4</p><section>'dul ba</section><text>kun shes par nus pa gang yin pa de'i gan du song ste 'di skad ces 'di lta ste dge slong tshul khrims dang ldan pa tshangs par spyod pa la 'di ltar 'khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog yin no/ /</text></item>
<item><p>229a5</p><section>'dul ba</section><text>zhes zer zhing 'di skad ces nga lta bu zhes ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don kun shes par nus </text></item>
<item><p>229a6</p><section>'dul ba</section><text>pa gang yin pa de'i gan du song ste 'di skad ces 'di lta ste dge slong dge ba'i chos can tshul khrims dang ldan pa la 'di lta ste/ 'khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog yin no zhes </text></item>
<item><p>229a7</p><section>'dul ba</section><text>zer zhing 'di skad ces nga lta bu zhes ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don kun shes par nus </text></item>
<item><p>229a8</p><section>'dul ba</section><text>pa gang yin pa de'i gan du song ste 'di skad ces 'di lta ste/ dge slong dge ba'i chos can tshangs par spyod pa la 'di ltar 'khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog yin no zhes zer zhing 'di </text></item>
<item><p>229b1</p><section>'dul ba</section><text>skad ces nga lta bu zhes ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don kun shes par nus pa gang yin pa de'i gan du </text></item>
<item><p>229b2</p><section>'dul ba</section><text>song ste 'di skad ces 'di lta ste dge slong tshangs par spyod pa tshul khrims dang ldan pa la 'di ltar 'khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog yin no zhes zer zhing 'di skad ces nga lta bu zhes </text></item>
<item><p>229b3</p><section>'dul ba</section><text>ni mi zer na nyes pa sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces </text></item>
<item><p>229b4</p><section>'dul ba</section><text>'di lta ste/ dge slong tshangs par spyod pa dge ba'i chos can la 'di ltar 'khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog yin no zhes zer zhing 'di skad ces nga lta bu zhes ni mi zer na nyes pa </text></item>
<item><p>229b5</p><section>'dul ba</section><text>sbom por 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang / nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces/ 'di lta ste/</text></item>
<item><p>229b6</p><section>'dul ba</section><text>dge slong tshul khrims dang ldan pa dge ba'i chos can tshangs par spyod pa la 'di ltar 'khrig pa dang ldan pa'i chos 'dis bsnyen bkur byas na sru 'di ni bsnyen bkur rnams kyi mchog yin no/ /zhes zer zhing 'di skad ces nga lta bu zhes ni mi </text></item>
<item><p>229b7</p><section>'dul ba</section><text>zer na nyes pa sbom por 'gyur ro/ /mchog ji lta ba bzhin du/ phul dang / khyad par du 'phags pa dang / bzang ba dang / mdzes pa dang / dge ba dang / mchod par 'os pa dang / bstod par 'os pa dang / rgya che ba dang / ches mchog dang /</text></item>
<item><p>229b8</p><section>'dul ba</section><text>ches phul dang / ches khyad par du 'phags pa dang / ches bzang ba dang / ches mdzes pa dang / ches dge ba dang / ches mchod par 'os pa dang / ches bstod par 'os pa dang / ches rgya che ba yang de bzhin no// //</text></item>
<item><p>230a1</p><section>'dul ba</section><text>'dul ba rnam par 'byed pa/ bam po bcu bdun pa/ dge slong gis dral cing gyur pa'i sems kyis bud med dam gzhon nu ma legs par smras pa dang nyes par smras pa'i chos rnams kyi don kun shes par nus pa gang yin </text></item>
<item><p>230a2</p><section>'dul ba</section><text>pa de'i gan du song ste 'di skad ces 'di lta ste dge slong tshul khrims dang ldan pa la 'di ltar chos 'dis bsnyen bkur byas na sru 'di ni bsnyen bkur rnams kyi mchog yin no zhes zer zhing 'di skad ces 'khrig pa dang ldan pa zhes kyang mi zer la nga lta bu zhes kyang mi </text></item>
<item><p>230a3</p><section>'dul ba</section><text>zer na nyes byas su 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces 'di </text></item>
<item><p>230a4</p><section>'dul ba</section><text>lta ste/ dge slong dge ba'i chos can la 'di ltar chos 'dis bsnyen bkur byas na sru 'di ni bsnyen bkur rnams kyi mchog yin no zhes zer zhing 'di skad ces 'khrig pa dang ldan pa zhes kyang mi zer la/ nga lta bu zhes kyang mi zer na nyes byas </text></item>
<item><p>230a5</p><section>'dul ba</section><text>su 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces 'di lta ste/ dge </text></item>
<item><p>230a6</p><section>'dul ba</section><text>slong tshul khrims dang ldan pa tshangs par spyod pa la 'di ltar chos 'dis bsnyen bkur byas na sru 'di ni bsnyen bkur rnams kyi mchog yin no zhes zer zhing 'di skad ces 'khrig pa dang ldan pa zhes kyang mi zer la/ nga lta bu zhes kyang mi </text></item>
<item><p>230a7</p><section>'dul ba</section><text>zer na nyes byas su 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don kun shes par nus pa gang yin pa de'i gan du song </text></item>
<item><p>230a8</p><section>'dul ba</section><text>ste 'di skad ces 'di lta ste/ dge slong tshul khrims dang ldan pa dge ba'i chos can la 'di ltar chos 'dis bsnyen bkur byas na sru 'di ni bsnyen bkur rnams kyi mchog yin no zhes zer zhing 'di skad ces 'khrig pa dang ldan pa zhes kyang mi zer la nga lta bu </text></item>
<item><p>230b1</p><section>'dul ba</section><text>zhes kyang mi zer na nyes byas su 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don kun shes par nus pa gang yin pa de'i gan du song ste 'di </text></item>
<item><p>230b2</p><section>'dul ba</section><text>skad ces 'di lta ste/ dge slong tshul khrims dang ldan pa tshangs par spyod pa la 'di ltar chos 'dis bsnyen bkur byas na sru 'di ni bsnyen bkur rnams kyi mchog yin no zhes zer zhing 'di skad ces 'khrig pa dang ldan pa zhes kyang mi zer la/</text></item>
<item><p>230b3</p><section>'dul ba</section><text>nga lta bu zhes kyang mi zer na nyes byas su 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don kun shes par nus pa gang yin pa de'i gan du </text></item>
<item><p>230b4</p><section>'dul ba</section><text>song ste 'di skad ces 'di lta ste/ dge slong dge ba'i chos can tshul khrims dang ldan pa la 'di ltar chos 'dis bsnyen bkur byas na sru 'di ni bsnyen bkur rnams kyi mchog yin no zhes zer zhing 'di skad ces 'khrig pa dang ldan pa zhes </text></item>
<item><p>230b5</p><section>'dul ba</section><text>kyang mi zer la/ nga lta bu zhes kyang mi zer na nyes byas su 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don kun shes par nus pa gang </text></item>
<item><p>230b6</p><section>'dul ba</section><text>yin pa de'i gan du song ste 'di skad ces 'di lta ste/ dge slong dge ba'i chos can tshangs par spyod pa la 'di ltar chos 'dis bsnyen bkur byas na sru 'di ni bsnyen bkur rnams kyi mchog yin no zhes zer zhing 'di skad ces 'khrig pa </text></item>
<item><p>230b7</p><section>'dul ba</section><text>dang ldan pa zhes kyang mi zer la/ nga lta bu zhes kyang mi zer na nyes byas su 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang nyes par smras pa'i chos rnams kyi don kun </text></item>
<item><p>230b8</p><section>'dul ba</section><text>shes par nus pa gang yin pa de'i gan du song ste 'di skad ces 'di lta ste/ dge slong tshangs par spyod pa tshul khrims dang ldan pa la 'di ltar chos 'dis bsnyen bkur byas na sru 'di ni bsnyen bkur rnams kyi mchog </text></item>
<item><p>231a1</p><section>'dul ba</section><text>yin no zhes zer zhing 'di skad ces 'khrig pa dang ldan pa zhes kyang mi zer la/ nga lta bu zhes kyang mi zer na nyes byas su 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang /</text></item>
<item><p>231a2</p><section>'dul ba</section><text>nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces 'di lta ste/ dge slong tshangs par spyod pa dge ba'i chos can la 'di ltar chos 'dis bsnyen bkur byas na sru 'di ni bsnyen bkur rnams kyi </text></item>
<item><p>231a3</p><section>'dul ba</section><text>mchog yin no zhes zer zhing 'di skad ces 'khrig pa dang ldan pa zhes kyang mi zer la/ nga lta bu zhes kyang mi zer na nyes byas su 'gyur ro/ /dge slong gis dral cing gyur pa'i sems kyis bud med dam/ gzhon nu ma legs par smras pa dang /</text></item>
<item><p>231a4</p><section>'dul ba</section><text>nyes par smras pa'i chos rnams kyi don kun shes par nus pa gang yin pa de'i gan du song ste 'di skad ces 'di lta ste/ dge slong tshul khrims dang ldan pa dge ba'i chos can tshangs par spyod pa la 'di ltar chos 'dis bsnyen bkur byas na </text></item>
<item><p>231a5</p><section>'dul ba</section><text>sru 'di ni bsnyen bkur rnams kyi mchog yin no zhes zer zhing 'di skad ces 'khrig pa dang ldan pa zhes kyang mi zer la/ nga lta bu zhes kyang mi zer na nyes byas su 'gyur ro/ /mchog ji lta ba bzhin du phul dang / khyad par du 'phags pa dang /</text></item>
<item><p>231a6</p><section>'dul ba</section><text>bzang ba dang / mdzes pa dang / dge ba dang / mchod par 'os pa dang / bstod par 'os pa dang / rgya che ba dang / ches mchog dang / ches phul dang / ches khyad par du 'phags pa dang / ches bzang ba dang / ches mdzes </text></item>
<item><p>231a7</p><section>'dul ba</section><text>pa dang / ches dge ba dang / ches mchod par 'os pa dang / ches bstod par 'os pa dang / ches rgya che ba yang de bzhin no/ /nus pa la dge 'dun lhag ma gang yin pa de mi nus pa la nyes pa sbom po'o/ /skyes pa dang / za ma </text></item>
<item><p>231a8</p><section>'dul ba</section><text>dang / ma ning dang / mtshan gnyis pa la yang nyes pa sbom po'o/ /nus pa la nyes pa sbom po gang yin pa de mi nus pa la nyes byas so/ /skyes pa dang za ma dang ma ning dang / mtshan gnyis pa la yang nyes byas so/ /dud 'gro'i skye </text></item>
<item><p>231b1</p><section>'dul ba</section><text>gnas su skyes pa la yang nyes byas so/ /nus pa la nyes byas gang yin pa de mi nus pa la yang nyes byas nyid do/ /skyes pa dang / za ma dang / ma ning dang / mtshan gnyis pa la yang nyes byas nyid do/ /dud 'gro'i skye gnas su skyes pa la </text></item>
<item><p>231b2</p><section>'dul ba</section><text>yang nyes byas nyid do/ /las dang po pa dang smyos pa dang sems 'khrugs pa dang / tshor ba dag gi nyen pa la ltung ba med do/ /bsnyen bkur bsngags pa'i dge 'dun lhag ma ste bzhi pa rdzogs s+ho// // sangs rgyas bcom ldan 'das </text></item>
<item><p>231b3</p><section>'dul ba</section><text>mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na mnyan yod na ri dgas 'dzin gyi bu nag po zhes bya ba 'dug ste/ de mnyan yod pa'i bram ze dang / khyim bdag rnams kyi gtam 'dre ba phebs par </text></item>
<item><p>231b4</p><section>'dul ba</section><text>smra ba smos 'drin 'grogs bshes/ yid gcug pa/ khyim du 'jug par byed pa yin pas gang yang rung ba dag la bu mo sbyin par bya ba yod pa de dag kyang ri dgas 'dzin gyi bu nag po'i gan du song ste/ 'di skad ces nag po khyod kyis khyim che ge </text></item>
<item><p>231b5</p><section>'dul ba</section><text>mo zhig shes sam zhes 'dri'o/ /des shes so zhes smras pa dang / de dag de la nag po ji ltar de na/ khye'u de mkhas pa dang le lo med pa dang / sgrub phod pa dang / khye'u de bu mo la bza' ba dang / bgo ba mang po sbyin nus pa dang / las chung </text></item>
<item><p>231b6</p><section>'dul ba</section><text>ba yin nam zhes 'dri'o/ /gal te ri dgas 'dzin gyi bu nag pos 'di skad ces khye'u de te por mi mkhas pa dang / le lo can dang / sgrub mi phod pa dang / khye'u de bu mo la bza' ba dang / bgo ba mang po sbyin mi nus pa dang / las </text></item>
<item><p>231b7</p><section>'dul ba</section><text>che ba yin no zhes bstan par gyur na des na de dag bu mo de khye'u de la sbyin par mi byed do/ /gal te ri dgas 'dzin kyi bu nag pos 'di skad ces khye'u de te por mkhas pa dang / le lo med pa dang / sgrub phod pa dang / khye'u de bu mo la bza' ba </text></item>
<item><p>231b8</p><section>'dul ba</section><text>dang / bgo ba mang po sbyin nus pa dang / las chung ba yin no zhes bstan par gyur na des na/ de dag bu mo de khye'u de la sbyin par byed do/ /gang yang rung ba dag bu mo slong bar byed pa de dag kyang ri dgas 'dzin kyi bu nag po'i gan du </text></item>
<item><p>232a1</p><section>'dul ba</section><text>song ste 'di skad ces nag po khyod kyis khyim che ge mo zhig shes sam zhes 'dri'o/ /des shes so zhes smras pa dang / de dag de la nag po ji lta de na bu mo de mkhas pa dang / le lo med pa dang / sgrub phod pa dang / bu mo </text></item>
<item><p>232a2</p><section>'dul ba</section><text>de bag yod pas khyim na gnas par nus pa yin nam zhes 'dri'o/ /gal te ri dgas 'dzin gyi bu nag pos 'di skad ces bu mo de te por mi mkhas pa dang le lo can dang sgrub mi phod pa dang / bu mo de bag yod pas khyim na gnas par mi nus </text></item>
<item><p>232a3</p><section>'dul ba</section><text>pa yin no zhes bstan par gyur na des na de dag bu mo de slong bar mi byed do/ /gal te ri dgas 'dzin gyi bu nag pos 'di skad ces bu mo de te por mkhas pa dang / le lo med pa dang / sgrub phod pa dang / bu mo de bag yod pas khyim na gnas par </text></item>
<item><p>232a4</p><section>'dul ba</section><text>nus pa yin no zhes bstan par gyur na de dag bu mo de slong bar byed do/ /ri dgas 'dzin gyi bu nag pos de ltar bstan nas gang yang rung ba dag gi bu mo sbyin nyes par gyur na/ de dag 'di skad ces bdag cag gis ri dgas 'dzin gyi bu nag po </text></item>
<item><p>232a5</p><section>'dul ba</section><text>la dris nas bu mo byin na khye'u de mi mkhas pa dang / le lo can dang / sgrub mi phod pa dang / khye'u de bu mo la bza' ba dang / bgo ba mang po sbyin mi nus pa dang / las che ba yin pas gang dag la ri dgas 'dzin gyi bu nag pos gtam 'dres </text></item>
<item><p>232a6</p><section>'dul ba</section><text>pa/ phebs par smra ba smos 'drin/ 'grogs bshes yid gcugs pa/ khyim du 'jug par byed par bdog pa de dag la yang 'di ltar 'gyur ro/ /zhes mi bsngags pa rjod par byed do/ /gang yang rung ba dag gi bu mo sbyin legs </text></item>
<item><p>232a7</p><section>'dul ba</section><text>par gyur na de dag 'di skad ces bdag cag gis ri dgas 'dzin gyi bu nag po la dris nas bu mo byin na khye'u de mkhas pa dang / le lo med pa dang / sgrub phod pa dang / khye'u de bu mo la bza' ba dang / bgo ba mang po sbyin nus pa dang /</text></item>
<item><p>232a8</p><section>'dul ba</section><text>las chung ba yin pas gang dag la ri dgas 'dzin gyi bu nag po gtam 'dres pa/ phebs par smra ba smos 'drin 'grogs bshes/ yid gcugs pa/ khyim du 'jug par byed par bdog pa de dag la yang 'di ltar </text></item>
<item><p>232b1</p><section>'dul ba</section><text>'gyur ro zhes bsngags pa rjod par byed do/ /de bzhin du gang yang rung ba dag gis bu mo bslang nyes par gyur na/ de dag 'di skad ces bdag cag gis ri dgas 'dzin gyi bu nag po la dris nas bu mo bslang na bu mo </text></item>
<item><p>232b2</p><section>'dul ba</section><text>de mi mkhas pa dang / le lo can dang / sgrub mi phod pa dang / bu mo de bag yod pas/ khyim na gnas par mi nus pa yin pas gang dag la ri dgas 'dzin gyi bu nag po gtam 'dres pa phebs par smra ba smos 'drin/</text></item>
<item><p>232b3</p><section>'dul ba</section><text>'grogs bshes/ yid gcugs pa khyim du 'jug par byed par bdog pa de dag la yang 'di ltar 'gyur ro zhes mi bsngags pa brjod par byed do/ /gang yang rung ba dag gis bu mo bslang legs par gyur na de dag 'di skad </text></item>
<item><p>232b4</p><section>'dul ba</section><text>ces bdag cag gis ri dgas 'dzin gyi bu nag po la dris nas bu mo bslangs na bu mo de mkhas pa dang / le lo med pa dang / sgrub phod pa dang / bu mo de bag yod pas khyim na gnas par nus pa yin pas gang dag la </text></item>
<item><p>232b5</p><section>'dul ba</section><text>ri dgas 'dzin gyi bu nag po gtam 'dres pa/ phebs par smra ba smos 'drin/ 'grogs bshes/ yid gcugs pa khyim du 'jug par byed par bdog pa de dag la yang 'di ltar 'gyur ro zhes bsngags pa rjod par byed do/ /</text></item>
<item><p>232b6</p><section>'dul ba</section><text>de na ri dgas 'dzin gyi bu nag po la mnyan yod na dus gcig tu bsngags pa dang bsngags pa ma yin pa dag byung bar gyur to/ /de dus gzhan zhig na sangs rgyas la mngon par dad/ chos dang dge 'dun la mngon par dad/ sangs </text></item>
<item><p>232b7</p><section>'dul ba</section><text>rgyas la skyabs su song / chos dang dge 'dun la skyabs su song zhing / des srog gcod pa spangs te/ srog gcod pa las phyir log /ma byin par len pa dang / 'dod pas la log par g.yem pa dang / brdzun du </text></item>
<item><p>232b8</p><section>'dul ba</section><text>smra ba dang / 'bru'i chang dang bcos pa'i chang myos par 'gyur ba bag med pa'i gnas spangs te/ 'bru'i chang dang bcos pa'i chang myos par 'gyur ba bag med pa'i gnas las phyir ldog go/ /de dus cung zhig khyim par </text></item>
<item><p>233a1</p><section>'dul ba</section><text>khyim na 'dug nas dad pa snga ma de nyid rjes su spel zhing skra dang kha spu bregs te gos ngur smrig dag bgos nas yang dag pa kho nar dad pas legs par gsungs pa'i chos 'dul ba la khyim nas khyim </text></item>
<item><p>233a2</p><section>'dul ba</section><text>med par rab tu byung ngo / /de de ltar rab tu byung nas kyang mnyan yod pa'i bram ze dang khyim bdag rnams dang sngon bshes pa nyid kyis de dag gi gtam 'dre ba/ phebs par smra ba/ smos 'drin 'grogs bshes yid </text></item>
<item><p>233a3</p><section>'dul ba</section><text>gcugs pa/ khyim du 'jug par byed pa yin pas gang yang rung ba dag la bu mo sbyin par bya ba yod pa de dag kyang ri dgas 'dzin gyi bu nag po'i gan du song ste/ 'di skad ces 'phags pa khyod kyis khyim che ge mo zhig mkhyen tam/</text></item>
<item><p>233a4</p><section>'dul ba</section><text>zhes 'dri'o/ /des shes so zhes smras pa dang / de dag de la 'phags pa ji lta de na khye'u de mkhas pa dang / le lo ma mchis pa dang / sgrub phod pa dang / khye'u de bu mo la bza' ba dang / bgo ba mang po stsol rngo thog pa dang / las chung ba </text></item>
<item><p>233a5</p><section>'dul ba</section><text>lags sam zhes 'dri'o/ /gal te ri dgas 'dzin gyi bu nag pos 'di skad ces bzhin bzangs dag khye'u de te por mi mkhas pa dang / le lo can dang / sgrub mi phod pa dang / khye'u de bu mo la bza' ba dang / bgo ba mang po sbyin mi nus pa </text></item>
<item><p>233a6</p><section>'dul ba</section><text>dang / las che ba yin no zhes bstan par gyur na des na de dag bu mo de khye'u de la sbyin pa mi byed do/ /gal te ri dgas 'dzin gyi bu nag pos 'di skad ces bzhin bzangs dag khye'u de te por mkhas pa dang / le lo med pa dang /</text></item>
<item><p>233a7</p><section>'dul ba</section><text>sgrub phod pa dang / khye'u de bu mo la bza' ba dang / bgo ba mang po sbyin nus pa dang / las chung ba yin no zhes bstan par gyur na des na de dag bu mo de khye'u de la sbyin par byed do/ /gang yang rung ba dag bu mo slong bar byed pa de dag kyang ri dgas </text></item>
<item><p>233a8</p><section>'dul ba</section><text>'dzin gyi bu nag po'i gan du song ste 'di skad ces 'phags pa khyod kyis khyim che ge mo zhig mkhyen tam zhes 'dri'o/ /des shes so zhes smras pa dang / de dag de la 'phags pa ji lta de na bu mo de mkhas pa dang / le lo ma mchis pa dang /</text></item>
<item><p>233b1</p><section>'dul ba</section><text>sgrub phod pa dang / bu mo de bag yod pas khyim na gnas par rngo thog pa lags sam zhes 'dri'o/ /gal te ri dgas 'dzin gyi bu nag pos 'di skad ces bzhin bzangs dag bu mo de te por mi mkhas pa dang / le lo </text></item>
<item><p>233b2</p><section>'dul ba</section><text>can dang / sgrub mi phod pa dang / bu mo de bag yod pas khyim na gnas par mi nus pa yin no zhes bstan par gyur na/ des na de dag bu mo de slong bar mi byed do/ /gal te ri dgas 'dzin gyi bu nag pos 'di skad ces bzhin bzangs </text></item>
<item><p>233b3</p><section>'dul ba</section><text>dag bu mo de te por mkhas pa dang / le lo med pa dang / sgrub phod pa dang / bu mo de bag yod pas khyim na gnas par nus pa yin no zhes bstan par gyur na des na de dag bu mo de slong bar byed do/ /ri dgas 'dzin gyi bu nag pos de ltar </text></item>
<item><p>233b4</p><section>'dul ba</section><text>bstan nas gang yang rung ba dag gi bu mo sbyin nyes par gyur na de dag 'di skad ces bdag cag gis ri dgas 'dzin gyi bu nag po la dris nas bu mo byin na khye'u de mi mkhas pa dang / le lo can dang / sgrub mi phod pa dang / khye'u de bu mo </text></item>
<item><p>233b5</p><section>'dul ba</section><text>la bza' ba dang / bgo ba mang po sbyin mi nus pa dang / las che ba yin pas gang dag la ri dgas 'dzin gyi bu nag po gtam 'dres pa/ phebs par smra ba smos 'drin/ 'grogs bshes yid gcug pa/ khyim du 'jug par byed par </text></item>
<item><p>233b6</p><section>'dul ba</section><text>bdog pa de dag la yang 'di ltar 'gyur ro zhes mi bsngags pa rjod par byed do/ /gang yang rung ba dag gi bu mo sbyin legs par gyur na de dag 'di skad ces bdag cag gis ri dgas 'dzin gyi bu nag po la dris </text></item>
<item><p>233b7</p><section>'dul ba</section><text>nas bu mo sbyin na khye'u de mkhas pa dang / le lo med pa dang / sgrub phod pa dang / khye'u de bu mo la bza' ba dang / bgo ba mang po sbyin nus pa dang / las chung ba yin pas gang dag la ri dgas 'dzin gyi bu nag po gtam 'dres </text></item>
<item><p>233b8</p><section>'dul ba</section><text>pa/ phebs par smra ba smos 'drin/ 'grogs bshes yid gcugs pa/ khyim du 'jug par byed par bdog pa de dag la yang 'di ltar 'gyur ro zhes bsngags pa rjod par byed do/ /de bzhin du gang yang rung ba dag gis bu mo </text></item>
<item><p>234a1</p><section>'dul ba</section><text>bslang nyes par gyur na de dag 'di skad ces bdag cag gis ri dgas 'dzin gyi bu nag po la dris nas bu mo de bslangs na bu mo de mi mkhas pa dang / le lo can dang / sgrub mi phod pa dang / bu mo de bag yod pas khyim na gnas par </text></item>
<item><p>234a2</p><section>'dul ba</section><text>mi nus pa yin pas gang dag la ri dgas 'dzin gyi bu nag po gtam 'dre ba/ phebs par smra ba smos 'drin 'grogs bshes/ yid gcugs pa/ khyim du 'jug par byed par bdog pa de dag la yang 'di ltar 'gyur ro zhes mi bsngags pa rjod par </text></item>
<item><p>234a3</p><section>'dul ba</section><text>byed do/ /gang yang rung ba dag gi bu mo bslang legs par gyur na de dag 'di skad ces bdag cag gis ri dgas 'dzin gyi bu nag po la dris nas bu mo bslangs na bu mo de mkhas pa dang / le lo med pa dang / sgrub phod pa dang / bu mo de bag </text></item>
<item><p>234a4</p><section>'dul ba</section><text>yod pas khyim na gnas par nus pa yin pas gang dag la ri dgas 'dzin gyi bu nag po gtam 'dre ba/ phebs par smra ba smos 'drin/ 'grogs bshes/ yid gcugs pa khyim du 'jug par byed par bdog pa de dag la yang 'di ltar 'gyur ro </text></item>
<item><p>234a5</p><section>'dul ba</section><text>zhes bsngags pa rjod par byed do/ /de na ri dgas 'dzin gyi bu nag po la mnyan yod na dus gcig na bsngags pa dang bsngags pa ma yin pa dag byung bar gyur to/ /de ni re shig byung ba yin gyi sangs rgyas bcom ldan 'das kyis re </text></item>
<item><p>234a6</p><section>'dul ba</section><text>shig 'dul ba la nyan thos rnams kyi bslab pa'i gzhi bca' ba ni ma mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na dge </text></item>
<item><p>234a7</p><section>'dul ba</section><text>slong drug sde dag bud med la/ skyes pa'i tshig dang / skyes pa la bud med kyi tshig gis chung ma nyid dam/ mdza' na mo nyid du smyan byed na mu stegs can dag shes ldan dag shAkya'i bu'i dge sbyong 'di dag ni bud med la skyes </text></item>
<item><p>234a8</p><section>'dul ba</section><text>pa'i tshig dang / skyes pa la bud med kyi tshig gis chung ma nyid dang / mdza' na mo nyid du smyan byed de/ bram ze dang / khyim bdag bslab pa'i gzhi yang dag par ma blangs pa gzhan dag kyang bud med la skyes pa'i tshig </text></item>
<item><p>234b1</p><section>'dul ba</section><text>dang / skyes pa la bud med kyi tshig gis chung ma nyid dam/ mdza' na mo nyid du smyan byed na/ shes ldan dag shAkya'i bu'i dge slong rnams dang / bram ze dang / khyim bdag bslab pa'i gzhi yang dag par ma blangs pa </text></item>
<item><p>234b2</p><section>'dul ba</section><text>rnams la bye brag ni ci yod/ bsam pa ni ci yod/ tha dad du bya ba ni ci yod/ dge sbyong mgo reg 'di dag la su zhig bsod snyoms sbyin pa dang bya bar sems shes smod par byed/ phyar ka gtong bar byed/ kha zer ba byed pa'i </text></item>
<item><p>234b3</p><section>'dul ba</section><text>skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /de bzhin gshegs pa ni don gyi dbang gnyis </text></item>
<item><p>234b4</p><section>'dul ba</section><text>gzigs pa na dge slong gi dge 'dun sdud par mdzad de/ 'di lta ste/ nga'i nyan thos rnams kyis kun shes pa nyid du bya ba'i phyir dang / ngas 'dul ba la bslab pa'i gzhi legs par bcas par 'gyur ba'o/ /sangs rgyas bcom ldan 'das rnams </text></item>
<item><p>234b5</p><section>'dul ba</section><text>ni mkhyen bzhin du rmed par mdzad pa ste/ mkhyen bzhin du rmed pa/ mkhyen kyang mi rmed pa/ dus su rmed pa/ dus las yol bar mi rmed pa/ don dang ldan pa rmed pa/ don dang mi ldan pa mi rmed pas sangs rgyas bcom ldan 'das rnams ni </text></item>
<item><p>234b6</p><section>'dul ba</section><text>don dang mi ldan pa rmed pa la chu lon gyis zlog par mdzad pa yin no/ /de la sangs rgyas bcom ldan 'das rnams ni don dang ldan pa rmed pa la dus mkhyen pa yin pas/ sangs rgyas bcom ldan 'das kyis drug sde rnams la rmas pa/</text></item>
<item><p>234b7</p><section>'dul ba</section><text>dge slong dag khyed kyis mi mdzes pa de lta bu de byas par gyur pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa </text></item>
<item><p>234b8</p><section>'dul ba</section><text>ma yin pa de ni rab tu byung bas bya ba ma yin no zhes bya ba la sogs pas rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan </text></item>
<item><p>235a1</p><section>'dul ba</section><text>yon bcu yang dag par gzigs pa la 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/</text></item>
<item><p>235a2</p><section>'dul ba</section><text>yang dge slong gang bud med la skyes pa'i tshig dang / skyes pa la bud med kyi tshig gis chung ma nyid dam/ mdza' na mo nyid du smyan byed na tha na thang 'ga' phrad pa la yang rung ste dge 'dun lhag ma'o/ /yang dge slong gang zhes bya ba ni drug sde 'am gzhan yang de dang </text></item>
<item><p>235a3</p><section>'dul ba</section><text>'dra ba gang yin pa'o/ /bud med la skyes pa'i tshig dang zhes bya ba ni skyes pa'i kun tu spyad pa'i bsam pa'i tshig gang yin pa de bud med la brjod par byed pas so/ /skyes pa la bud med gyi tshig gis shes bya ba ni bud med kyi kun du spyad pa'i bsam </text></item>
<item><p>235a4</p><section>'dul ba</section><text>pa'i tshig gang yin pa de skyes pa la rjod par byed pas so/ /chung ma nyid dam mdza' na mo nyid du zhes bya ba ni chung ma bdun dang / mdza' na mo bcu nyid du'o/ /chung ma bdun gang zhe na/ chu tshigs kyis byin pa dang / rin chas nyos pa dang / btsan phrogs </text></item>
<item><p>235a5</p><section>'dul ba</section><text>su thob pa dang / dang sam du 'dus pa dang / gos zas kyis 'tshos pa dang / kha dum pa dang / thang 'ga' phrad pa ni bdun pa'o/ /de la chu tshigs kyis byin pa'i chung ma gang zhe na/ bud med dam gzhon nu ma gang pha ma dag gis skyes </text></item>
<item><p>235a6</p><section>'dul ba</section><text>pa la byin nas/ khyod kyi chung ma skye dgu'i bdag mo byos shig ces chu tshigs kyis byin zhing de de'i chung ma skye dgu'i bdag mor gyur nas/ des 'di la gzhan dag 'dod pa dag gi phyir spyod par ma gyur cig ces bsrungs pa shin du bsrungs </text></item>
<item><p>235a7</p><section>'dul ba</section><text>pa/ sbas pa shin du sbas pa de ni chu tshigs kyis byin pa'i chung ma zhes bya'o/ /rin chas nyos pa'i chung ma gang zhe na/ bud med dam gzhon nu ma gang skyes pas 'di dag gi chung ma skye dgu'i bdag mo bya'o zhes pha </text></item>
<item><p>235a8</p><section>'dul ba</section><text>ma dag las rin chas nyos shing de de'i chung ma skye dgu'i bdag mor gyur nas des de 'di la gzhan dag 'dod pa dag gi phyir spyod par ma gyur cig ces bsrungs pa shin du bsrungs pa/ sbas pa shin du sbas pa de ni </text></item>
<item><p>235b1</p><section>'dul ba</section><text>rin chas nyos pa'i chung ma zhes bya'o/ /btsan phrogs su thob pa'i chung ma gang zhe na/ 'di lta ste/ rgyal po rgyal rigs spyi bor dbang bskur bas dpung gi tshogs yan lag pa bzhi pa go bskon te/ pha rol gyi yul 'khor dang / pha rol gyi </text></item>
<item><p>235b2</p><section>'dul ba</section><text>yul du song nas ma phebs pa phab cing / phebs par gnas nas thob rgyal du sgrogs par byed pa'i tshe de na skyes pas rgyal po rgyal mtshan du byas nas bud med dam gzhon nu ma gang yin pa 'di bdag gi chung ma skye dgu'i bdag mo bya'o zhes </text></item>
<item><p>235b3</p><section>'dul ba</section><text>phrogs shing de de'i chung ma skye dgu'i bdag mor gyur nas des de 'di la gzhan dag 'dod pa dag gi phyir spyod par ma gyur cig ces bsrungs pas shin du bsrungs pa/ sbas pa shin du sbas pa/ de ni btsan phrogs su thob pa'i chung ma zhes bya'o/ /gzhan </text></item>
<item><p>235b4</p><section>'dul ba</section><text>yang btsan phrogs su thob pa'i chung ma gang zhe na/ 'di lta ste/ chom rkun pa dag gis grong gzhom pa 'am/ grong khyer gzhom pa 'am/ ljongs gzhom pa byas te/ rang gi mgo rgyal mtshan du byas nas/ bud med dam gzhon nu ma gang 'di </text></item>
<item><p>235b5</p><section>'dul ba</section><text>bdag gi chung ma skye dgu'i bdag mo bya'o zhes phrogs shing de de'i chung ma skye dgu'i bdag mor gyur nas/ des de 'di la gzhan dag 'dod pa dag gi phyir/ spyod par ma gyur cig ces bsrungs pa shin du bsrungs pa/ sbas pa shin du sbas </text></item>
<item><p>235b6</p><section>'dul ba</section><text>pa de ni btsan phrogs su thob pa'i chung ma zhes bya'o/ /dang sam du 'dus pa'i chung ma gang zhe na/ bud med dam gzhon nu ma gang rang gi dad pa dang / gcugs pa dang / dga' bas skyes pa'i gan du 'ongs te/ 'di skad ces rje'i sras </text></item>
<item><p>235b7</p><section>'dul ba</section><text>tshur spyon khyod bdag gi khyim thab mdzod cig dang bdag gis khyod kyi btsun mo skye dgu'i bdag mo bgyi'o zhes zer zhing de de'i chung ma skye dgu'i bdag mor gyur nas des de 'di la gzhan dag 'dod pa dag gi phyir spyod par ma gyur </text></item>
<item><p>235b8</p><section>'dul ba</section><text>cig ces bsrungs pa shin du bsrungs pa/ sbas pa shin du sbas pa/ de ni dang sam du 'dus pa'i chung ma zhes bya'o/ /gos zas kyis 'tshos pa'i chung ma gang zhe na/ bud med dam gzhon nu ma gang skyes pa'i </text></item>
<item><p>236a1</p><section>'dul ba</section><text>gan du 'ongs te 'di skad ces rje'i sras tshur spyon/ khyod kyis bdag la gos dang zas stsol cig dang / bdag gis khyod kyis btsun mo skye dgu'i bdag mo bgyi'o/ /zhes zer zhing de de'i chung ma skye dgu'i bdag mor </text></item>
<item><p>236a2</p><section>'dul ba</section><text>gyur nas des de 'di la gzhan dag 'dod pa dag gi phyir spyod par ma gyur cig ces bsrungs pa shin du bsrungs pa/ sbas pa shin du sbas pa/ de ni gos zas kyis 'tshos pa'i chung ma zhes bya'o/ /kha dum pa'i chung ma gang zhe na/</text></item>
<item><p>236a3</p><section>'dul ba</section><text>bud med dam gzhon nu ma gang skyes pa'i gan du 'ongs te 'di skad ces rje'i sras tshur spyon/ khyod kyi nor gang lags pa de dang bdag gi nor gang lags pa de dag gcig tu bsdus te/ bdag cag gnyis mnyam du 'tsho bar bgyi zhing </text></item>
<item><p>236a4</p><section>'dul ba</section><text>bdag cag gnyis las khye'u 'am/ bu mo gang dag mchis par 'gyur ba de dag kyang bdag cag shi zhing dus la bab pa dag la nyung ngu 'am/ mang po yang rung ba'i sbyin pa dag byin zhing bsod nams dag bgyis nas 'di de gnyis gang du </text></item>
<item><p>236a5</p><section>'dul ba</section><text>skyes pa der 'gro zhing rjes su 'gro bar gyur cig ces ming gis yon bshad pa bgyid par gyur pa bgyi'o zhes zer zhing de de'i chung ma skye dgu'i bdag mor gyur nas/ des de 'di la gzhan dag 'dod pa dag gi phyir spyod par </text></item>
<item><p>236a6</p><section>'dul ba</section><text>ma gyur cig ces bsrungs pa shin du bsrungs pa/ sbas pa shin du sbas pa/ de ni kha dum pa'i chung ma zhes bya'o/ /thang 'ga' phrad pa'i chung ma gang zhe na/ bud med dam gzhon nu ma gang skyes pas deng bdag </text></item>
<item><p>236a7</p><section>'dul ba</section><text>'di dang lhan cig dga' mgur spyad par bya'o snyam nas de'i dus su glas shing yud tsam phrad par gyur nas des de 'di la gzhan dag 'dod pa dag gi phyir spyad par ma gyur cig ces bsrungs pa shin du bsrungs pa/</text></item>
<item><p>236a8</p><section>'dul ba</section><text>sbas pa shin du sbas pa/ de ni thang 'ga' phrad pa'i chung ma zhes bya'o/ /mdza' na mo bcu gang zhe na/ mas bsrungs pa dang / phas bsrungs pa dang / ming pos bsrungs pa dang / phu nu mos bsrungs pa dang / sgyug </text></item>
<item><p>236b1</p><section>'dul ba</section><text>mos bsrungs pa dang / gyos pos bsrungs pa dang / nye dus bsrungs pa dang / rigs kyis bsrungs pa dang / rus chags kyis bsrungs pa dang / rnam par 'khrug pa med pa ni bcu pa'o/ /de la mas bsrungs pa'i </text></item>
<item><p>236b2</p><section>'dul ba</section><text>mdza' na mo gang zhe na/ bud med dam gzhon nu ma gang gi khyim thab shi zhing dus la bab par gyur tam/ rgyal pos bcings sam/ bsad dam/ rgyal po'i 'jigs pas yul 'khor gzhan dang / yul gzhan du bros par gyur </text></item>
<item><p>236b3</p><section>'dul ba</section><text>tam/ smyos pa dang / sems 'khrugs pa dang / tshor ba dag gis nyen par gyur nas/ de ma'i gan na gnas shing mas de 'di la gzhan dag 'dod pa dag gi phyir spyod par ma gyur cig ces bsrungs pa shin du bsrungs pa/ sbas </text></item>
<item><p>236b4</p><section>'dul ba</section><text>pa shin du sbas pa/ de ni mas bsrungs pa'i mdza' na mo zhes bya'o/ /phas bsrungs pa'i mdza' na mo gang zhe na/ bud med dam gzhon nu ma gang gi khyim thab shi zhing dus la bab par gyur tam/ rgyal pos bcings sam </text></item>
<item><p>236b5</p><section>'dul ba</section><text>bsad dam/ rgyal po'i 'jigs pas yul 'khor gzhan dang / yul gzhan du bros par gyur tam/ smyos pa dang / sems 'khrugs pa dang / tshor ba dag gis nyen par gyur nas/ de'i pha'i gan na gnas shing phas de 'di </text></item>
<item><p>236b6</p><section>'dul ba</section><text>la gzhan dag 'dod pa dag gi phyir spyod par ma gyur cig ces bsrungs pa shin du bsrungs pa/ sbas pa shin du sbas pa/ de ni phas bsrungs pa'i mdza' na mo zhes bya'o/ /ming pos bsrungs pa'i mdza' na mo gang </text></item>
<item><p>236b7</p><section>'dul ba</section><text>zhe na/ bud med dam gzhon nu ma gang gi pha ma dang / khyim thab shi zhing dus la bab par gyur tam/ rgyal pos bcings sam/ bsad dam/ rgyal po'i 'jigs pas yul 'khor gzhan dang / yul gzhan du bros </text></item>
<item><p>236b8</p><section>'dul ba</section><text>par gyur tam/ smyos pa dang / sems 'khrugs pa dang / tshor ba dag gis nyen par gyur nas/ de ming po'i gan na gnas shing ming pos de 'di la gzhan dag 'dod pa dag gi phyir spyod par ma gyur cig ces bsrungs pa </text></item>
<item><p>237a1</p><section>'dul ba</section><text>shin tu bsrungs pa/ sbas pa shin du sbas pa/ de ni ming pos bsrungs pa'i mdza' na mo zhes bya'o/ /phu nu mos bsrungs pa'i mdza' na mo gang zhe na/ bud med dam gzhon nu ma gang gi pha ma dang / khyim thab </text></item>
<item><p>237a2</p><section>'dul ba</section><text>shi zhing dus la bab par gyur tam/ rgyal pos bcings sam/ bsad dam/ rgyal po'i 'jigs pas yul 'khor gzhan nam/ yul gzhan du bros par gyur tam/ smyos pa dang / sems 'khrugs pa dang / tshor ba dag gis nyen </text></item>
<item><p>237a3</p><section>'dul ba</section><text>par gyur nas/ de phu nu mo'i gan na gnas shing phu nu mos de 'di la gzhan dag 'dod pa dag gi phyir spyod par ma gyur cig ces bsrungs pa shin du bsrungs pa/ sbas pa shin du sbas pa/ de ni phu nu mos bsrungs pa'i mdza' na mo zhes bya'o/ /</text></item>
<item><p>237a4</p><section>'dul ba</section><text>sgyug mos bsrungs pa'i mdza' na mo gang zhe na/ bud med dam gzhon nu ma gang gi pha ma dang khyim thab shi zhing dus la bab par gyur tam/ rgyal pos bcings sam/ bsad dam/ rgyal po'i 'jigs pas yul 'khor gzhan dang / yul </text></item>
<item><p>237a5</p><section>'dul ba</section><text>gzhan du bros par gyur tam/ smyos pa dang / sems 'khrugs pa dang / tshor ba dag gis nyen par gyur nas/ de sgyug mo'i gan na gnas shing / sgyug mos de la 'di skad ces kho mo'i bu mthong ba gang yin pa de ni khyod mthong </text></item>
<item><p>237a6</p><section>'dul ba</section><text>ba yin la/ khyod mthong ba gang yin pa de yang kho mo'i bu mthong ba yin pas kho mo'i zas dang / gos kyis mna' ma gnas par gyis shig /mna' ma dga' bar gyis shig ces smras nas/ sgyug mos de 'di la gzhan </text></item>
<item><p>237a7</p><section>'dul ba</section><text>dag 'dod pa dag gi phyir spyod par ma gyur cig ces bsrungs pa shin du bsrungs pa/ sbas pa shin du sbas pa/ de ni sgyug mos bsrungs pa'i mdza' na mo zhes bya'o/ /gyos pos bsrungs pa'i mdza' na mo gang zhe na/</text></item>
<item><p>237a8</p><section>'dul ba</section><text>bud med dam gzhon nu ma gang gis pha ma dang / khyim thab shi zhing dus la bab par gyur tam/ rgyal pos bcings sam/ bsad dam/ rgyal po'i 'jigs pas yul 'khor gzhan dang / yul gzhan du bros par gyur tam/</text></item>
<item><p>237b1</p><section>'dul ba</section><text>smyos pa dang / sems 'khrugs pa dang / tshor ba dag gis nyen par gyur nas/ de gyos po'i gan na gnas shing gyos pos de la 'di skad ces kho bo'i bu mthong ba gang yin pa de ni khyod mthong ba yin la khyod mthong ba gang yin </text></item>
<item><p>237b2</p><section>'dul ba</section><text>pa de yang kho bo'i bu mthong ba yin pas kho bo'i zas dang gos kyis mna' ma gnas par gyis shig /mna' ma dga' bar gyis shig /ces smras nas gyos pos de 'di la gzhan dag 'dod pa dag gi phyir spyod par ma gyur cig ces </text></item>
<item><p>237b3</p><section>'dul ba</section><text>bsrungs pa shin du bsrungs pa/ sbas pa shin du sbas pa de ni gyos pos bsrungs pa'i mdza' na mo zhes bya'o/ /nye dus bsrungs pa'i mdza' na mo gang zhe na/ nye du zhes bya ba ni khyim bdun pa tshun chad las brten pa ni nye du yin la de </text></item>
<item><p>237b4</p><section>'dul ba</section><text>phan cad ni nye du ma yin te/ bud med dam gzhon nu ma gang gi pha ma dang / khyim thab shi zhing dus la bab par gyur tam/ rgyal pos bcings sam/ bsad dam/ rgyal po'i 'jigs pas yul 'khor gzhan dang / yul gzhan du bros par gyur tam/</text></item>
<item><p>237b5</p><section>'dul ba</section><text>smyos pa dang / sems 'khrugs pa dang / tshor ba dag gis nyen par gyur nas/ de nye du'i gan na gnas shing nye dus de 'di la gzhan dag 'dod pa dag gi phyir spyod par ma gyur cig ces/ bsrungs pa shin du bsrungs pa/ sbas pa shin du sbas pa/</text></item>
<item><p>237b6</p><section>'dul ba</section><text>de ni nye dus bsrungs pa'i mdza' na mo zhes bya'o/ /rigs kyis bsrungs pa'i mdza' na mo gang zhe na/ rigs shes bya ba ni bram ze dang / rgyal rigs dang / rje'u rigs dang / dmangs rigs te/ bud med dam gzhon nu ma gang gi </text></item>
<item><p>237b7</p><section>'dul ba</section><text>pha ma dang khyim thab shi zhing dus la bab par gyur tam/ rgyal pos bcings sam/ bsad dam/ rgyal po'i 'jigs pas/ yul 'khor gzhan dang / yul gzhan du bros par gyur tam/ smyos pa dang / sems </text></item>
<item><p>237b8</p><section>'dul ba</section><text>'khrugs pa dang / tshor ba dag gis nyen par gyur nas/ de rigs gcig pa'i gan na gnas shing rigs gcig pas/ de 'di la gzhan dag 'dod pa dag gi phyir spyod par ma gyur cig ces bsrungs pa shin du </text></item>
<item><p>238a1</p><section>'dul ba</section><text>bsrungs pa/ sbas pa shin du sbas pa/ de ni rigs kyis bsrungs pa'i mdza' na mo zhes bya'o/ /rus chags kyis bsrungs pa'i mdza' na mo gang zhe na/ rus shes bya ba ni ku sa'i rigs dang / bad sa'i rigs dang /</text></item>
<item><p>238a2</p><section>'dul ba</section><text>shan di li'i rigs dang / b+ha ra dwa dza'i rigs dang / lnga pa'i rigs dang / nye lnga'i rigs dang / gau ta ma'i rigs te/ bud med dam gzhon nu ma gang gi pha ma dang khyim thab shi zhing dus la bab par gyur tam/ rgyal pos bcings sam/</text></item>
<item><p>238a3</p><section>'dul ba</section><text>bsad dam/ rgyal po'i 'jigs pas yul 'khor gzhan dang / yul gzhan du bros par gyur tam/ smyos pa dang / sems 'khrugs pa dang tshor ba dag gis nyen par gyur nas/ de rus chags kyi gan na gnas shing rus chags kyis </text></item>
<item><p>238a4</p><section>'dul ba</section><text>de 'di la gzhan dag 'dod pa dag gi phyir spyod par ma gyur cig ces/ bsrungs pa shin du bsrungs pa/ sbas pa shin du sbas pa de ni rus chags kyis bsrungs pa'i mdza' na mo zhes bya'o/ /rnam par 'khrug pa med pa'i mdza' </text></item>
<item><p>238a5</p><section>'dul ba</section><text>na mo gang zhe na/ dge slong ma dang / spyod can mo dang / kun du rgyu'i mo dang / khyim thab kyi mal gyi rjes su 'jug pa dang / chos bzhin spyod pa de ni rnam par 'khrug pa med pa'i mdza' na mo zhes bya'o/ /smyan zhes bya ba ni phrin byed pa'o/ /</text></item>
<item><p>238a6</p><section>'dul ba</section><text>byed na zhes bya ba ni byed par gyur na'o/ /tha na thang 'ga' phrad pa la yang rung ste zhes bya ba ni tha na yud tsam la yang rung ste/ dge 'dun lhag ma'o zhes bya ba ni snga ma bzhin no/ /de la ltung bar ji ltar 'gyur zhe na/ /bar sdom la/</text></item>
<item><p>238a7</p><section>'dul ba</section><text>spring ba'i phrin dang dge slong gnyis/ /spyod lam dang ni sngon 'gro dang / /bdag dang bdag myin yul phyogs tshigs/ /spring yig lag yig chung ma 'o/ /dge slong gis bdag nyid kyis spring ba mnos te bdag nyid kyis phrin phar yang </text></item>
<item><p>238a8</p><section>'dul ba</section><text>skyel bar byed cing / bdag nyid kyis phrin tshur yang skyel bar byed na dge 'dun lhag mar 'gyur ro/ /dge slong gis bdag nyid kyis spring ba mnos te/ bdag nyid kyis phrin phar skyel bar byed cing mngags pas phrin tshur skyel bar byed na dge </text></item>
<item><p>238b1</p><section>'dul ba</section><text>'dun lhag mar 'gyur ro/ /dge slong gis bdag nyid kyis spring ba mnos te/ mngags pas phrin phar skyel bar byed cing bdag nyid kyis phrin tshur skyel bar byed na dge 'dun lhag mar 'gyur ro/ /dge slong gis bdag nyid kyis spring ba </text></item>
<item><p>238b2</p><section>'dul ba</section><text>mnos te/ mngags pas phrin phar yang skyel bar byed cing mngags pas phrin tshur yang skyel bar byed na dge 'dun lhag mar 'gyur ro/ /dge slong gis mngags pa las bdag nyid kyis spring ba mnos te/ bdag nyid kyis phrin phar yang </text></item>
<item><p>238b3</p><section>'dul ba</section><text>skyel bar byed cing bdag nyid kyis phrin tshur yang skyel bar byed na dge 'dun lhag mar 'gyur ro/ /dge slong gis mngags pa las bdag nyid kyis spring ba mnos te/ bdag nyid kyis phrin phar skyel bar byed cing mngags pas phrin tshur </text></item>
<item><p>238b4</p><section>'dul ba</section><text>skyel bar byed na dge 'dun lhag mar 'gyur ro/ /dge slong gis mngags pa las bdag nyid kyis spring ba mnos te/ mngags pas phrin phar skyel bar byed cing bdag nyid kyis phrin tshur skyel bar byed na dge 'dun lhag mar 'gyur ro/ /</text></item>
<item><p>238b5</p><section>'dul ba</section><text>dge slong gis mngags pa las bdag nyid kyis spring ba mnos te/ mngags pas phrin phar skyel bar byed cing mngags pas phrin tshur yang skyel bar byed na dge 'dun lhag mar 'gyur ro/ /dge slong gis mngags pas mngags pa las bdag </text></item>
<item><p>238b6</p><section>'dul ba</section><text>nyid kyis spring ba mnos te/ bdag nyid kyis phrin phar yang skyel bar byed cing bdag nyid kyis phrin tshur yang skyel bar byed na dge 'dun lhag mar 'gyur ro/ /dge slong gis mngags pas mngags pa las bdag nyid kyis </text></item>
<item><p>238b7</p><section>'dul ba</section><text>spring ba mnos te/ bdag nyid kyis phrin phar skyel bar byed cing mngags pas mngags pas phrin tshur skyel bar byed na dge 'dun lhag mar 'gyur ro/ /dge slong gis mngags pas mngags pa las bdag nyid kyis </text></item>
<item><p>238b8</p><section>'dul ba</section><text>spring ba mnos te/ mngags pas mngags pas phrin phar skyel bar byed cing bdag nyid kyis phrin tshur skyel bar byed na dge 'dun lhag mar 'gyur ro/ /dge slong gis mngags pas mngags pa las bdag nyid kyis spring ba mnos te/</text></item>
<item><p>239a1</p><section>'dul ba</section><text>mngags pas mngags pas phrin phar yang skyel bar byed cing / mngags pas mngags pas phrin tshur yang skyel bar byed na dge 'dun lhag mar 'gyur ro/ /dge slong gnyis kyis gnyi gas spring ba mnos te/ gnyi gas phrin phar </text></item>
<item><p>239a2</p><section>'dul ba</section><text>yang skyel bar byed cing gnyi gas phrin tshur yang skyel bar byed na gnyi ga la dge 'dun lhag mar 'gyur ro/ /dge slong gnyis kyis gnyi gas spring ba mnos te/ de na gcig 'di skad ces re shig kho bo'i don du phrin phar yang skyol la/</text></item>
<item><p>239a3</p><section>'dul ba</section><text>phrin tshur yang skyol cig ces zer nas/ des de'i don du phrin phar yang skyel bar byed cing phrin tshur yang skyel bar byed na gnyi ga la dge 'dun lhag mar 'gyur ro/ /dge slong gnyis kyis gnyi gas spring ba mnos te/ de na gcig 'di </text></item>
<item><p>239a4</p><section>'dul ba</section><text>skad ces kho bo ni phrin phar ni skyel lo/ /phrin tshur ni mi skyel lo zhes zer na de gnyis las gang phrin phar yang skyel bar byed cing phrin tshur yang skyel bar byed pa de la ni dge 'dun lhag mar 'gyur ro/ /gang phrin phar ni skyel bar </text></item>
<item><p>239a5</p><section>'dul ba</section><text>byed la phrin tshur ni skyel bar mi byed pa de la ni nyes pa sbom po gnyis su 'gyur ro/ /dge slong gnyis kyis gnyi gas spring ba mnos te/ de na gcig 'di skad ces kho bo ni phrin phar yang mi skyel la phrin tshur yang mi </text></item>
<item><p>239a6</p><section>'dul ba</section><text>skyel lo/ /zhes zer na de gnyis las gang phrin phar yang skyel bar byed cing phrin tshur yang skyel bar byed pa la ni dge 'dun lhag mar 'gyur la/ gang phrin phar yang skyel bar mi byed la/ phrin tshur yang skyel bar </text></item>
<item><p>239a7</p><section>'dul ba</section><text>mi byed pa de la ni nyes pa sbom po gcig tu 'gyur ro/ /dge slong gnyis kyis gnyi gas spring ba mnos te/ gnyi gas phrin phar ni skyel bar byed la/ phrin tshur ni skyel bar mi byed na gnyi ga la nyes pa sbom po </text></item>
<item><p>239a8</p><section>'dul ba</section><text>gnyis gnyis su 'gyur ro/ /dge slong gnyis kyis gnyi gas spring ba mnos te/ de na gnyi ga 'di skad ces bdag cag gnyi ga phrin phar yang skyel bar mi byed la/ phrin tshur yang skyel bar mi byed do zhes zer na </text></item>
<item><p>239b1</p><section>'dul ba</section><text>gnyi ga la nyes pa sbom po re rer 'gyur ro/ /dge slong gcig gis khyim pa gcig dang khyim pa mo gcig 'dron lam du 'gro ba na de na gal te khyim pa de dge slong de la 'di skad ces 'phags pa khyod khyim pa mo 'di la 'di skad ces khyod khyim pa </text></item>
<item><p>239b2</p><section>'dul ba</section><text>'di'i chung ma 'am/ mdza' na mo 'am/ smos 'drin gyis shig ces smra nus sam zhes zer ram/ yang na khyim pa mo de dge slong de la 'di skad ces 'phags pa khyod khyim pa 'di la 'di skad ces khyod khyim pa mo 'di'i khyo 'am/ mdza' </text></item>
<item><p>239b3</p><section>'dul ba</section><text>na po 'am/ smos 'drin gyis shig ces smra nus sam zhes zer ba la dge slong des spring ba rnam pa de lta bu de mnos te/ phrin phar skyel bar byed dam/ phrin tshur skyel bar byed na dge 'dun lhag mar 'gyur ro/ /'gro ba la ji lta ba bzhin du </text></item>
<item><p>239b4</p><section>'dul ba</section><text>sdod pa dang / 'dug pa dang / nyal ba dag la yang de bzhin no/ /dge slong gcig dang / khyim pa gcig dang / khyim pa mo gcig la ji lta ba bzhin du dge slong gnyis dang / khyim pa gnyis dang / khyim pa mo gnyis dang / dge slong rab tu mang po </text></item>
<item><p>239b5</p><section>'dul ba</section><text>dang / khyim pa rab tu mang po dang / khyim pa mo rab tu mang po la yang de bzhin du ci rigs par rgyas par sbyar ro/ /dge slong mdun du 'gro ba'i dge sbyong dang / phyi bzhin 'brang ba'i dge sbyong gnyis las mdun du 'gro ba'i dge sbyong gis </text></item>
<item><p>239b6</p><section>'dul ba</section><text>spring ba mnos te/ mdun du 'gro ba'i dge slong gis phrin phar yang skyel bar byed cing mdun du 'gro ba'i dge sbyong gis phrin tshur yang skyel bar byed na/ mdun du 'gro ba'i dge sbyong la dge 'dun lhag mar 'gyur ro/ /mdun du 'gro ba'i </text></item>
<item><p>239b7</p><section>'dul ba</section><text>dge sbyong gis spring ba mnos te/ mdun du 'gro ba'i dge sbyong gis phrin phar skyel bar byed cing phyi bzhin 'brang ba'i dge sbyong gis phrin tshur skyel bar byed na/ mdun du 'gro ba'i dge sbyong la nyes pa sbom po </text></item>
<item><p>239b8</p><section>'dul ba</section><text>gnyis su 'gyur la/ phyi bzhin 'brang ba'i dge sbyong la ni nyes pa sbom po gcig tu 'gyur ro/ /mdun du 'gro ba'i dge sbyong gis spring ba mnos te/ phyi bzhin 'brang ba'i dge sbyong gis phrin phar skyel bar byed cing mdun </text></item>
<item><p>240a1</p><section>'dul ba</section><text>du 'gro ba'i dge slong gis phrin tshur skyel bar byed na/ mdun du 'gro ba'i dge sbyong la nyes pa sbom po gnyis su 'gyur la/ phyi bzhin 'brang ba'i dge sbyong la ni nyes pa sbom po gcig tu 'gyur ro/ /mdun du 'gro ba'i dge sbyong </text></item>
<item><p>240a2</p><section>'dul ba</section><text>gis spring ba mnos te/ phyi bzhin 'brang ba'i dge sbyong gis phrin phar yang skyel bar byed cing phyi bzhin 'brang ba'i dge sbyong gis phrin tshur yang skyel bar byed na mdun du 'gro ba'i dge sbyong la nyes pa sbom po gcig tu 'gyur la/ phyi </text></item>
<item><p>240a3</p><section>'dul ba</section><text>bzhin 'brang ba'i dge sbyong la ni nyes pa sbom po gnyis su 'gyur ro/ /dge slong mdun du 'gro ba'i dge sbyong dang / phyi bzhin 'brang ba'i dge sbyong gnyis las phyi bzhin 'brang ba'i dge sbyong gis spring ba mnos te phyi bzhin 'brang ba'i dge </text></item>
<item><p>240a4</p><section>'dul ba</section><text>sbyong gis phrin phar yang skyel bar byed cing phyi bzhin 'brang ba'i dge sbyong gis phrin tshur yang skyel bar byed na phyi bzhin 'brang ba'i dge sbyong la dge 'dun lhag mar 'gyur ro/ /phyi bzhin 'brang ba'i dge sbyong gis spring ba mnos te phyi bzhin </text></item>
<item><p>240a5</p><section>'dul ba</section><text>'brang ba'i dge sbyong gis phrin phar skyel bar byed cing mdun du 'gro ba'i dge sbyong gis phrin tshur skyel bar byed na/ phyi bzhin 'brang ba'i dge sbyong la nyes pa sbom po gnyis su 'gyur la/ mdun du 'gro ba'i dge sbyong la ni nyes pa </text></item>
<item><p>240a6</p><section>'dul ba</section><text>sbom po gcig tu 'gyur ro/ /phyi bzhin 'brang ba'i dge sbyong gis spring ba mnos te mdun du 'gro ba'i dge sbyong gis phrin phar skyel bar byed cing / phyi bzhin 'brang ba'i dge sbyong gis phrin tshur skyel bar byed na/ phyi </text></item>
<item><p>240a7</p><section>'dul ba</section><text>bzhin 'brang ba'i dge sbyong la nyes pa sbom po gnyis su 'gyur la/ mdun du 'gro ba'i dge sbyong la ni nyes pa sbom po gcig tu 'gyur ro/ /phyi bzhin 'brang ba'i dge sbyong gis spring ba mnos te/ mdun du 'gro ba'i dge sbyong </text></item>
<item><p>240a8</p><section>'dul ba</section><text>gis phrin phar yang skyel bar byed cing / mdun du 'gro ba'i dge sbyong gis phrin tshur yang skyel bar byed na/ phyi bzhin 'brang ba'i dge sbyong la nyes pa sbom po gcig tu 'gyur la mdun du 'gro ba'i dge sbyong la ni nyes pa sbom po </text></item>
<item><p>240b1</p><section>'dul ba</section><text>gnyis su 'gyur ro/ /khyim bdag ni gnyis te/ bdag po dang / bdag po ma yin pa'o/ /de la bdag po zhes bya ba ni bu mo sbyin pa dang / 'phrog pa'i bdag por gyur cing bla'i grwa'i nang du song yang rung / 'og gzu'i nang du song yang rung ste/</text></item>
<item><p>240b2</p><section>'dul ba</section><text>de'i tshig yang dag pa ma yin pa yang gzung bar 'os par 'gyur ba gang yin pa de ni bdag po zhes bya'o/ /bdag po ma yin pa zhes bya ba ni bu mo sbyin pa dang / 'phrog pa'i bdag por gyur pa ma yin zhing bla'i grwa'i nang du song yang rung / 'og gzu'i </text></item>
<item><p>240b3</p><section>'dul ba</section><text>nang du song yang rung ste/ de'i tshig yang dag par yang gzung bar 'os par mi 'gyur ba gang yin pa de ni bdag po ma yin pa zhes bya'o/ /dge slong gis bdag po las spring ba mnos te/ bdag po las phrin phar yang skyel bar byed cing bdag po la </text></item>
<item><p>240b4</p><section>'dul ba</section><text>phrin tshur yang skyel bar byed na dge 'dun lhag mar 'gyur ro/ /dge slong gis bdag po las spring ba mnos te/ bdag po la phrin phar skyel bar byed cing bdag po ma yin pa la phrin tshur skyel bar byed na nyes pa sbom po gnyis dang / nyes byas </text></item>
<item><p>240b5</p><section>'dul ba</section><text>gcig tu 'gyur ro/ /dge slong gis bdag po las spring ba mnos te/ bdag po ma yin pa la phrin phar skyel bar byed cing bdag po la phrin tshur skyel bar byed na nyes pa sbom po gnyis dang / nyes byas gcig tu 'gyur ro/ /dge slong gis </text></item>
<item><p>240b6</p><section>'dul ba</section><text>bdag po las spring ba mnos te/ bdag po ma yin pa la phrin phar skyel bar byed cing bdag po ma yin pa la phrin tshur skyel bar byed na nyes pa sbom po gcig dang / nyes byas gnyis su 'gyur ro/ /dge slong gis bdag </text></item>
<item><p>240b7</p><section>'dul ba</section><text>po ma yin pa las spring ba mnos te/ bdag po ma yin pa la phrin phar yang skyel bar byed cing / bdag po ma yin pa la phrin tshur yang skyel bar byed na/ nyes byas gsum du 'gyur ro/ /dge slong gis </text></item>
<item><p>240b8</p><section>'dul ba</section><text>bdag po ma yin pa las spring ba mnos te/ bdag po la phrin phar skyel bar byed cing / bdag po ma yin pa las phrin tshur skyel bar byed na/ nyes pa sbom po gcig dang / nyes byas gnyis su 'gyur ro/ /</text></item>
<item><p>241a1</p><section>'dul ba</section><text>dge slong gis bdag po ma yin pa las spring ba mnos te bdag po ma yin pa las phrin phar skyel bar byed cing bdag po la phrin tshur skyel bar byed na nyes pa sbom po gcig dang / nyes byas gnyis su 'gyur ro/ /</text></item>
<item><p>241a2</p><section>'dul ba</section><text>dge slong gis bdag po ma yin pa las spring ba mnos te bdag po la phrin phar yang skyel bar byed cing / bdag po la phrin tshur yang skyel bar byed na nyes pa sbom po gnyis dang / nyes byas gcig tu 'gyur ro/ /rgyu gsum </text></item>
<item><p>241a3</p><section>'dul ba</section><text>gyis spring ba'i phrin tshur bskyel bar 'gyur la phar bskyel bar ni mi 'gyur te/ gsum gang zhe na/ yul phyogs dang / brda dang / mtshan mas so/ /ji ltar yul phyogs kyis she na/ gang gi tshe kho bo bskyed mos tshal lam/ mdun </text></item>
<item><p>241a4</p><section>'dul ba</section><text>sa 'am/ lha'i gnas ga ge mo zhig na 'dug pa khyod kyis mthong ba de'i tshe bya ba de byas par khyod kyis shes par gyis shig ces bya ba ste/ de ltar yul phyogs kyis so/ /ji ltar brdas she na/ gang gi tshe kho bo snga dro 'am/ gung tshigs </text></item>
<item><p>241a5</p><section>'dul ba</section><text>sam/ phyem bred na khyod kyis mthong ba de'i tshe bya ba de byas par khyod kyis shes par gyis shig ces bya ba ste de ltar brdas so/ /ji ltar mtshan mas she na/ gang gi tshe kho bo skra dang / kha spu bregs nas ring po ma lon pa 'am/</text></item>
<item><p>241a6</p><section>'dul ba</section><text>snam sbyar dmar ser gyon pa 'am/ lhung bzed zha nye'i dbyar mdab can nam/ khar ba lcags sbubs can nam/ zhun mar gyi lhung bzed dam/ 'bru mar gyi lhung bzed dam/ sbrang rtsi'i lhung bzed dam/ bu ram gyi dbu ba'i lhung </text></item>
<item><p>241a7</p><section>'dul ba</section><text>bzed thogs pa khyod kyis mthong ba de'i tshe bya ba de byas par khyod kyis shes par gyis shig ces bya ba ste/ de ltar mtshan mas so/ /rgyu gsum gyis ni spring ba'i phrin phar bskyal bar yang 'gyur la phrin tshul bskyal bar yang 'gyur </text></item>
<item><p>241a8</p><section>'dul ba</section><text>te/ gsum gang zhe na/ tshig dang / spring yig dang / lag yig gis so/ /dge slong gis tshig gis spring ba mnos te/ tshig gis phrin phar yang skyel bar byed cing / tshig gis phrin tshur yang skyel bar byed na/ dge 'dun lhag mar 'gyur </text></item>
<item><p>241b1</p><section>'dul ba</section><text>ro/ /dge slong gis tshig gis spring ba mnos te tshig gis phrin phar skyel bar yang byed cing / spring yig gis phrin tshur skyel bar byed na dge 'dun lhag mar 'gyur ro/ /dge slong gis tshig gis spring ba mnos te spring yig gis phrin phar </text></item>
<item><p>241b2</p><section>'dul ba</section><text>skyel bar byed cing tshig gis phrin tshur skyel bar byed na dge 'dun lhag mar 'gyur ro/ /dge slong gis tshig gis spring ba mnos te spring yig gis phrin phar skyel bar yang byed cing / spring yig gis phrin tshur skyel bar yang byed na dge 'dun </text></item>
<item><p>241b3</p><section>'dul ba</section><text>lhag mar 'gyur ro/ /dge slong gis tshig gis spring ba mnos te spring yig gis phrin phar skyel bar byed cing yul phyogs dang / brda dang / mtshan mas phrin tshur skyel bar byed na dge 'dun lhag mar 'gyur ro/ /dge slong gis tshig gis </text></item>
<item><p>241b4</p><section>'dul ba</section><text>spring ba mnos te tshig gis phrin phar yang skyel bar byed cing tshig gis phrin tshur yang skyel bar byed na dge 'dun lhag mar 'gyur ro/ /dge slong gis tshig gis spring ba mnos te tshig gis phrin phar skyel bar byed cing lag yig gis phrin </text></item>
<item><p>241b5</p><section>'dul ba</section><text>tshur skyel bar byed na dge 'dun lhag mar 'gyur ro/ /dge slong gis tshig gis spring ba mnos te/ lag yig gis phrin phar skyel bar byed cing / tshig gis phrin tshur skyel bar byed na/ dge 'dun lhag mar 'gyur ro/ /dge slong gis </text></item>
<item><p>241b6</p><section>'dul ba</section><text>tshig gis spring ba mnos te/ lag yig gis phrin phar skyel bar yang byed cing / lag yig gis phrin tshur skyel bar yang byed na dge 'dun lhag mar 'gyur ro/ /dge slong gis tshig gis spring ba mnos te lag yig gis phrin </text></item>
<item><p>241b7</p><section>'dul ba</section><text>phar skyel bar byed cing yul phyogs dang / brda dang / mtshan mas phrin tshur skyel bar byed na dge 'dun lhag mar 'gyur ro/ /dge slong gis spring yig gis spring ba mnos te spring yig gis phrin phar yang skyel bar byed cing spring </text></item>
<item><p>241b8</p><section>'dul ba</section><text>yig gis phrin tshur yang skyel bar byed na dge 'dun lhag mar 'gyur ro/ /dge slong gis spring yig gis spring ba mnos te spring yig gis phrin phar skyel bar byed cing tshig gis phrin tshur skyel bar byed na dge 'dun lhag mar 'gyur ro/ /</text></item>
<item><p>242a1</p><section>'dul ba</section><text>dge slong gis spring yig gis spring ba mnos te tshig gis phrin phar skyel bar byed cing spring yig gis phrin tshur skyel bar byed na dge 'dun lhag mar 'gyur ro/ /dge slong gis spring yig gis spring ba mnos te/</text></item>
<item><p>242a2</p><section>'dul ba</section><text>tshig gis phrin phar yang skyel bar byed cing tshig gis phrin tshur yang skyel bar byed na dge 'dun lhag mar 'gyur ro/ /dge slong gis spring yig gis spring ba mnos te spring yig gis phrin phar skyel bar byed cing yul phyogs dang / brda </text></item>
<item><p>242a3</p><section>'dul ba</section><text>dang / mtshan mas phrin tshur skyel bar byed na dge 'dun lhag mar 'gyur ro/ /dge slong gis spring yig gis spring ba mnos te spring yig gis phrin phar yang skyel bar byed cing spring yig gis phrin tshur yang skyel bar byed na dge 'dun </text></item>
<item><p>242a4</p><section>'dul ba</section><text>lhag mar 'gyur ro/ /dge slong gis spring yig gis spring ba mnos te/ spring yig gis phrin phar skyel bar byed cing lag yig gis phrin tshur skyel bar byed na dge 'dun lhag mar 'gyur ro/ /dge slong gis spring yig gis spring ba </text></item>
<item><p>242a5</p><section>'dul ba</section><text>mnos te lag yig gis phrin phar skyel bar byed cing / spring yig gis phrin tshur skyel bar byed na dge 'dun lhag mar 'gyur ro/ /dge slong gis spring yig gis spring ba mnos te lag yig gis phrin phar yang skyel bar byed </text></item>
<item><p>242a6</p><section>'dul ba</section><text>cing lag yig gis phrin tshur yang skyel bar byed na dge 'dun lhag mar 'gyur ro/ /dge slong gis spring yig gis spring ba mnos te/ spring yig gis phrin phar skyel bar byed cing / yul phyogs dang / brda dang /</text></item>
<item><p>242a7</p><section>'dul ba</section><text>mtshan mas phrin tshur skyel bar byed na dge 'dun lhag mar 'gyur ro/ /dge slong gis lag yig gis spring ba mnos te/ lag yig gis phrin phar yang skyel bar byed cing / lag yig gis phrin tshur yang skyel bar byed na dge 'dun </text></item>
<item><p>242a8</p><section>'dul ba</section><text>lhag mar 'gyur ro/ /dge slong gis lag yig gis spring ba mnos te lag yig gis phrin phar skyel bar byed cing tshig gis phrin tshur skyel bar byed na/ dge 'dun lhag mar 'gyur ro/ /dge slong gis lag yig gis spring ba mnos te/</text></item>
<item><p>242b1</p><section>'dul ba</section><text>tshig gis phrin phar skyel bar byed cing lag yig gis phrin tshur skyel bar byed na dge 'dun lhag mar 'gyur ro/ /dge slong gis lag yig gis spring ba mnos te tshig gis phrin phar yang skyel bar byed cing / tshig gis </text></item>
<item><p>242b2</p><section>'dul ba</section><text>phrin tshur yang skyel bar byed na dge 'dun lhag mar 'gyur ro/ /dge slong gis lag yig gis spring ba mnos te/ lag yig gis phrin phar skyel bar byed cing yul phyogs dang / brda dang / mtshan mas phrin tshur skyel bar byed na </text></item>
<item><p>242b3</p><section>'dul ba</section><text>dge 'dun lhag mar 'gyur ro/ /dge slong gis lag yig gis spring ba mnos te lag yig gis phrin phar yang skyel bar byed cing lag yig gis phrin tshur yang skyel bar byed na dge 'dun lhag mar 'gyur ro/ /dge slong gis </text></item>
<item><p>242b4</p><section>'dul ba</section><text>lag yig gis spring ba mnos te lag yig gis phrin phar skyel bar byed cing spring yig gis phrin tshur skyel bar byed na dge 'dun lhag mar 'gyur ro/ /dge slong gis lag yig gis spring ba mnos te spring yig gis phrin phar skyel </text></item>
<item><p>242b5</p><section>'dul ba</section><text>bar byed cing lag yig gis phrin tshur yang skyel bar byed na dge 'dun lhag mar 'gyur ro/ /dge slong gis lag yig gis spring ba mnos te spring yig gis phrin phar skyel bar byed cing spring yig gis phrin tshur yang skyel bar byed na </text></item>
<item><p>242b6</p><section>'dul ba</section><text>dge 'dun lhag mar 'gyur ro/ /dge slong gis lag yig gis spring ba mnos te/ lag yig gis phrin phar skyel bar byed cing / yul phyogs dang / brda dang / mtshan mas phrin tshur skyel bar byed na dge 'dun </text></item>
<item><p>242b7</p><section>'dul ba</section><text>lhag mar 'gyur ro// //'dul ba rnam par 'byed pa/ bam po bcwa brgyad pa/ dge slong gis chung ma dang po gsum po chu tshigs kyis byin pa dang / rin chas </text></item>
<item><p>242b8</p><section>'dul ba</section><text>nyos pa dang / btsan phrogs su thob pa/ 'thabs pa nyid kyi mod yin la 'thabs pa'i 'og ma yin pa dang / dum pa ma bcad pa dang / rde'u gsum ma gtor ba dang / cho ga ma gtang ba dang / chung ma ma yin </text></item>
<item><p>243a1</p><section>'dul ba</section><text>par ma bsgrags pa dang / dril ma bsgrags pa dag gi sdums byed cing 'thun na nyes byas gcig tu 'gyur ro/ /dge slong gis chung ma dang po gsum po chu tshigs kyis byin pa dang / rin chas nyos pa dang / btsan phrogs su thob </text></item>
<item><p>243a2</p><section>'dul ba</section><text>pa de dag nyid 'thabs pa nyid kyi mod dang 'thabs pa'i 'og yin la/ dum pa ma bcad pa dang / rde'u gsum ma gtor ba dang / cho ga ma gtang ba dang / chung ma ma yin par ma bsgrags pa dang / dril ma bsgrags pa dag gi sdums byed cing 'thun par gyur na </text></item>
<item><p>243a3</p><section>'dul ba</section><text>nyes byas gnyis su 'gyur ro/ /dge slong gis chung ma dang po gsum po chu tshigs kyis byin pa dang / rin chas nyos pa dang / btsan phrogs su thob pa de dag nyid 'thabs pa nyid kyi mod dang / 'thabs pa'i 'og dang / dum pa bcad pa </text></item>
<item><p>243a4</p><section>'dul ba</section><text>yin la/ rde'u gsum ma gtor ba dang / cho ga ma btang ba dang / chung ma ma yin par ma bsgrags pa dang / dril ma bsgrags pa dag gi sdums byed cing 'thun par gyur na nyes byas gsum du 'gyur ro/ /dge slong gis chung ma dang po gsum po </text></item>
<item><p>243a5</p><section>'dul ba</section><text>chu tshigs kyis byin pa dang / rin chas nyos pa dang / btsan phrogs su thob pa 'thabs pa nyid kyi mod dang / 'thabs pa'i 'og dang / dum pa bcad pa dang / rde'u gsum gtor ba yin la/ cho ga ma btang ba dang / chung ma </text></item>
<item><p>243a6</p><section>'dul ba</section><text>ma yin par ma bsgrags pa dang / dril ma bsgrags pa dag gi sdums byed cing 'thun par gyur na nyes byas gsum dang / nyes pa sbom po gcig tu 'gyur ro/ /dge slong gis chung ma dang po gsum po chu tshigs kyis </text></item>
<item><p>243a7</p><section>'dul ba</section><text>byin pa dang / rin chas nyos pa dang / btsan phrogs su thob pa 'thabs pa nyid kyi mod dang / 'thabs pa'i 'og dang / dum pa bcad pa dang / rde'u gsum gtor ba dang / cho ga btang ba yin la/ chung ma ma </text></item>
<item><p>243a8</p><section>'dul ba</section><text>yin par ma bsgrags pa dang / dril ma bsgrags pa dag gi sdums byed cing 'thun par gyur na nyes byas gsum dang / nyes pa sbom po gnyis su 'gyur ro/ /dge slong gis chung ma dang po gsum po chu tshigs kyis </text></item>
<item><p>243b1</p><section>'dul ba</section><text>byin pa dang / rin chas nyos pa dang / btsan phrogs su thob pa 'thabs pa nyid kyi mod dang / 'thabs pa'i 'og dang / dum pa bcad pa dang / rde'u gsum gtor ba dang / cho ga btang ba dang / chung ma ma yin par bsgrags pa yin la/ dril ma bsgrags pa dag </text></item>
<item><p>243b2</p><section>'dul ba</section><text>gi sdums byed cing / 'thun par gyur na nyes byas gsum dang / nyes pa sbom po gsum dang / dge 'dun lhag ma gcig tu 'gyur ro/ /dge slong gi chung ma dang po gsum po chu tshigs kyis byin pa dang / rin chas nyos pa dang / btsan phrogs su thob pa </text></item>
<item><p>243b3</p><section>'dul ba</section><text>'thabs pa nyid kyi mod dang / 'thabs pa'i 'og dang / dum pa bcad pa dang / rde'u gsum gtor ba dang / cho ga btang ba dang / chung ma ma yin par bsgrags pa dang / dril bsgrags pa dag gi sdums byed cing 'thun par gyur na nyes byas gsum dang / nyes </text></item>
<item><p>243b4</p><section>'dul ba</section><text>pa sbom po bzhi dang / dge 'dun lhag ma gnyis su 'gyur ro/ /dge slong gis chung ma de las gzhan pa 'thabs pa nyid kyi mod dang / 'thabs pa'i 'og dang / dum pa bcad pa dang / rde'u gsum gtor ba dang / cho ga gtang ba dang / chung ma ma yin par </text></item>
<item><p>243b5</p><section>'dul ba</section><text>bsgrags pa dang / dril bsgrags pa dag gi sdums byed cing 'thun par gyur na dge 'dun lhag mar 'gyur ro/ /dge slong khyim du 'gro bas khyim du song ste 'di skad ces ci'i phyir khye'u chen po 'di'i khyim mi dbub ces zer na nyes byas su 'gyur ro/ /</text></item>
<item><p>243b6</p><section>'dul ba</section><text>ci'i phyir bu mo chen mo 'di mi bkri zhes zer na nyes byas su 'gyur ro/ /ci'i phyir khye'u 'di dang bu mo 'di mi sprad ces zer na nyes byas su 'gyur ro/ /ci'i phyir khye'u 'di gyos po'i gan du mi 'gro zhes zer na nyes byas su 'gyur ro/ /ci'i </text></item>
<item><p>243b7</p><section>'dul ba</section><text>phyir bu mo 'di gyos po'i gan du mi bkri zhes zer na nyes byas su 'gyur ro/ /dge slong khyim du 'gro bas de ltar de dang 'thun pa'i tshig rjod na thams cad du nyes byas su 'gyur ro/ /las dang po pa dang / smyos pa dang / sems 'khrugs </text></item>
<item><p>243b8</p><section>'dul ba</section><text>pa dang / tshor ba dag gis nyen pa la ltung ba med do/ /smyan byed pa'i dge 'dun lhag ma ste lnga pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas </text></item>
<item><p>244a1</p><section>'dul ba</section><text>sbyin gyi kun dga' ra ba na bzhugs so/ /de'i tshe na dge slong rnams la khang pa 'di lta bur mang ba nyid du gyur te/ kha cig ni khang pa 'di ha cang rings so zhes de bor nas gzhan byed du 'jud do/ /kha cig ni khang pa 'di ha </text></item>
<item><p>244a2</p><section>'dul ba</section><text>cang thungs so/ /'di ha cang yangs so/ /'di ha cang dog go/ /'di ha cang rnyings so/ /'di ha cang stobs chung ngo / /'di ha cang brtsig nyes so zhes de bor nas/ gzhan byed du 'jug go/ /de dag khang pa byed pa dang / byed du 'jud </text></item>
<item><p>244a3</p><section>'dul ba</section><text>pas bya ba dang / byed pa mang bar gyur nas lung mnod pa dang / klag pa dang / kha ton dang / rnal 'byor dang / yid la byed pa gtong zhing / yang dang yang du rtsa ba dang / shing dang / mi blas dang / shing rta'i las slong bar byed pas </text></item>
<item><p>244a4</p><section>'dul ba</section><text>bram ze dang / khyim bdag rnams kyis kha bya bar gyur to/ /de'i tshe na tshe dang ldan pa 'od srung chen po mnyan yod na shar gyi kun dga' ra ba ri dgas 'dzin gyi ma'i khang bzangs na 'dug go/ /de nas tshe dang ldan pa 'od srung chen pos dge slong </text></item>
<item><p>244a5</p><section>'dul ba</section><text>rab tu mang po dag la khang pa de lta bur mang ba nyid du gyur pa thos so/ /thos nas kyang phyi dro nang du yang dag 'jog las langs nas bcom ldan 'das ga la ba der song ste phyin nas/ bcom ldan 'das kyi zhabs gnyis la </text></item>
<item><p>244a6</p><section>'dul ba</section><text>mgo bos phyag 'tshal te mtha' gcig tu 'dug go/ /mtha' gcig tu 'dug nas/ bcom ldan 'das la tshe dang ldan pa 'od srung chen pos 'di skad ces gsol to/ /btsun pa da ltar dge slong rnams la khang pa </text></item>
<item><p>244a7</p><section>'dul ba</section><text>'di lta bur mang ba nyid du gyur te/ kha cig ni khang pa 'di ha cang rings so/ /zhes de bor nas gzhan bgyid du stsal to/ /kha cig ni khang pa 'di ha cang thungs so/ /'di ha cang yangs so/ /'di ha cang dog go/ /</text></item>
<item><p>244a8</p><section>'dul ba</section><text>'di ha cang rnyings so/ /'di ha cang stobs chung ngo / /'di ha cang brtsig nongs so/ /zhes de bor nas gzhan bgyid du stsal to/ /de dag khang pa bgyid pa dang / bgyid du stsal bas bya ba dang / byed pa mang bar gyur nas </text></item>
<item><p>244b1</p><section>'dul ba</section><text>lung mnod pa dang / klag pa dang / kha ton dang / rnal 'byor dang / yid la bgyid pa gtong zhing / yang dang yang du ran dang / zhugs shing dang / mi blas dang / shing rta'i las slong bar bgyid pas bram ze dang / khyim bdag rnams </text></item>
<item><p>244b2</p><section>'dul ba</section><text>kyis kha bgyi bar gyur na/ bcom ldan 'das kyis thugs brtse ba'i slad du dge slong rnams la khang pa dang / khang pa'i gzhi legs par bstan du gsol/ bcom ldan 'das kyis tshe dang ldan pa 'od srung chen po la cang mi gsung bas gnang </text></item>
<item><p>244b3</p><section>'dul ba</section><text>ngo / /de nas tshe dang ldan pa 'od srung chen pos bcom ldan 'das kyis cang mi gsung bas gnang bar rig nas bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas song ngo / /de nas tshe dang </text></item>
<item><p>244b4</p><section>'dul ba</section><text>ldan pa 'od srung chen po de nyid kyi mtshan mo 'das pa dang tshangs pa mtshungs par spyod pa rnams kyi sems bsrung ba'i phyir lhung bzed dang / chos gos thogs te ljongs rgyur song ngo / /de nas bcom ldan 'das kyis byung ba 'di dang / gleng </text></item>
<item><p>244b5</p><section>'dul ba</section><text>gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das kyis dge slong rab tu mang po dag la rmas pa/ dge slong dag khyed cag la khang </text></item>
<item><p>244b6</p><section>'dul ba</section><text>pa 'di lta bur mang ba nyid du gyur te/ kha cig ni khang pa 'di ha cang rings so zhes de bor nas gzhan byed du 'jug /kha cig ni khang pa 'di ha cang thungs so/ /'di ha cang yangs so/ /'di ha cang dog go/ /'di ha cang </text></item>
<item><p>244b7</p><section>'dul ba</section><text>rnyings so/ /'di ha cang stobs chung ngo / /'di ha cang brtsig nyes so zhes de bor nas gzhan byed du 'jud pa bden nam/ btsun pa mad do/ /sangs rgyas bcom ldan 'das kyis 'dod pa che ba dang / chog mi shes pa dang / gso dka' ba dang /</text></item>
<item><p>244b8</p><section>'dul ba</section><text>dgang dka' ba rnam par smad do/ /de nas bcom ldan 'das kyis 'dod pa chung ba'i bsngags pa brjod de/ chog shes pa dang / gso sla ba dang / dgang sla ba dang / phri ba dang / yo byad bsnyungs pa dang / sbyangs pa'i yon tan dang /</text></item>
<item><p>245a1</p><section>'dul ba</section><text>mdzes pa dang / tshod shes pa nyid kyi bsngags pa brjod nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyis bslab </text></item>
<item><p>245a2</p><section>'dul ba</section><text>pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gis bdag gis bslangs pa bdag po med pa/ bdag gi phyir khang pa </text></item>
<item><p>245a3</p><section>'dul ba</section><text>rtsig tu 'jud na dge slong des khang pa tshad bzhin du rtsig tu chug shig /de la khang pa'i tshad ni 'di yin te/ nang srid du bde bar gshegs pa'i mtho'i mtho bcu gnyis/ zheng du mtho bdun no/ /gzhi blta ba'i phyir dge slong des dge slong </text></item>
<item><p>245a4</p><section>'dul ba</section><text>dag bkri bar bya'o/ /khrid pa'i dge slong dag gis kyang gzhi rung ba dang / rtsod pa med pa dang / brtsam du rung bar blta bar bya'o/ /gal te dge slong gis gzhi mi rung ba 'am/ rtsod pa dang bcas pa 'am/ brtsam du mi rung ba bdag gis bslangs </text></item>
<item><p>245a5</p><section>'dul ba</section><text>pa bdag po med pa bdag gi phyir khang pa brtsig tu 'jud dam gzhi blta ba'i phyir dge slong dag kyang mi khrid dam/ dge slong khrid pa dag la gzhi mi ston tam/ tshad las 'das na dge 'dun lhag ma'o/ /dge slong gis shes bya ba ni chos </text></item>
<item><p>245a6</p><section>'dul ba</section><text>'di pas so/ /bdag gis bslangs pa zhes bya ba ni 'dun pa las byung ba'i slongs mo la la las ni shing / la la las ni rtswa/ la la las ni mi blas/ la la las ni shing rta'i las bslangs pa'o/ /bdag po med pa zhes </text></item>
<item><p>245a7</p><section>'dul ba</section><text>bya ba ni gang la bdag po skyes pa 'am bud med dam ma ning med pa'o/ /bdag gi phyir zhes bya ba ni bdag nyid la bsngos te'o/ /khang pa zhes bya ba ni gang du spyod lam bzhi po 'chag pa dang / 'greng ba dang / 'dug </text></item>
<item><p>245a8</p><section>'dul ba</section><text>pa dang / nyal ba dag shong ba'o/ /rtsig tu 'jug na zhes bya ba ni bdag nyid kyis sam gzhan gyis so/ /dge slong des khang pa tshad bzhin du rtsig tu chug shig /de la khang pa'i tshad ni 'di yin te/ nang srid du bde bar </text></item>
<item><p>245b1</p><section>'dul ba</section><text>gshegs pa'i mtho'i mtho bcu gnyis zheng du mtho bdun no zhes bya ba la/ bde bar gshegs pa zhes bya ba ni ston pa ste/ de'i mtho bcu gnyis gang dag yin pa de dag la ni tshad dang ldan pa'i khru'i khru bcwa brgyad de/ nang gi srid du tshad dang </text></item>
<item><p>245b2</p><section>'dul ba</section><text>ldan pa'i khru bcwa brgyad do/ /bde bar gshegs pa'i mtho bdun gang dag yin pa de dag la ni tshad dang ldan pa'i khru'i khru phyed dang bcu gcig ste/ nang gi zheng du khru phyed dang bcu gcig go/ /gzhi blta ba'i phyir dge slong des dge slong dag bkri bar </text></item>
<item><p>245b3</p><section>'dul ba</section><text>bya'o zhes bya ba la/ gzhi blta ba'i phyir zhes bya ba ni sa gzhi rung ba dang / rtsod pa med pa dang / brtsam du rung ba nyid blta ba'i phyir ro/ /dge slong des shes bya ba ni dge slong gang yin pa des so/ /dge slong dag bkri bar bya'o zhes bya ba ni/</text></item>
<item><p>245b4</p><section>'dul ba</section><text>de na dge slong gang dag yod pa dag yin gyi ji tsam gyis gzhi de mig gis bltas par 'gyur ba'i dge slong de tsam bkri bar bya ba ni ma yin no/ /gal te de na sbrul gyi gnas sam/ sdig pa'i gnas sam/ sril gyi gnas sam/ grog </text></item>
<item><p>245b5</p><section>'dul ba</section><text>ma'i gnas yod pa yin na mi rung ba yin pa'i phyir bstan par mi bya'o/ /gal te rung ba yin na de'i 'og tu nye bar brtag par bya ste gal te rgyal po'i gzhi 'am/ mchod rten gyi gzhi 'am/ khyim bdag gi gzhi 'am/</text></item>
<item><p>245b6</p><section>'dul ba</section><text>mu stegs can gyi gzhi 'am/ dge slong ma'i dbyar khang ngam/ shing ljon pa gcad par bya ba yod na/ rtsod pa dang bcas pa yin pa'i phyir bstan par mi bya'o/ /gal te gzhi rung ba dang / rtsod pa med pa yin na de'i nyen </text></item>
<item><p>245b7</p><section>'dul ba</section><text>kor 'dom gang kho ra khor yug nye bar brtag par bya ste/ gal te de na gzhi chu klung la rten tam/ khron pa la rten tam/ lam la rten tam/ ngam grog la rten pa yin na brtsam du mi rung ba'i phyir bstan par mi bya'o/ /</text></item>
<item><p>245b8</p><section>'dul ba</section><text>gal te gzhi de rung ba dang / rnam pa thams cad yongs su rdzogs pa yin na dge slong des gtsug lag khang du song ste/ gnas mal bsham pa byas nas gaN DI brdungs te/ dris pa'i tshig gis dge </text></item>
<item><p>246a1</p><section>'dul ba</section><text>slong dag la bskul nas dge 'dun thams cad 'dug cing 'thun par gyur pa la mchil lham phud de/ bla gos phrag pa gcig tu byas nas rgan rims bzhin du phyag 'tshal te rgan pa'i mtha' logs su tsog </text></item>
<item><p>246a2</p><section>'dul ba</section><text>bur 'dug nas thal mo sbyar te 'di skad ces brjod par bya'o/ /dge 'dun btsun pa rnams gsan du gsol/ bdag dge slong lag gi bla ming 'di zhes bgyi bas khang pa'i gzhi rung ba/ rtsod pa ma mchis pa/ brtsam du rung ba </text></item>
<item><p>246a3</p><section>'dul ba</section><text>zhig btsal te/ bdag dge slong lag gi bla ming 'di zhes bgyi ba dge 'dun las khang pa'i gzhi rung ba/ rtsod pa ma mchis pa/ brtsam du rung ba bstan pa gsol na/ thugs brtse ba can dge 'dun btsun pa rnams kyis thugs </text></item>
<item><p>246a4</p><section>'dul ba</section><text>brtse ba'i slad du bdag dge slong lag gi bla ming 'di zhes bgyi ba la khang pa'i gzhi rung ba rtsod pa ma mchis pa/ brtsam du rung ba bstan pa stsal du gsol/ de bzhin du lan gnyis lan gsum du bzlas/ dge slong de dag gis </text></item>
<item><p>246a5</p><section>'dul ba</section><text>kyang dge slong de la dad pas sam yid ches pas 'gro bar mi bya bar 'di ltar dge 'dun thams cad der 'gro bar bya ba 'am/ dge 'dun gyis bskos pa'i dge slong dag gtang bar bya'o/ /de dag gis gzhi de mig gis blta bar bya </text></item>
<item><p>246a6</p><section>'dul ba</section><text>zhing / gal te de na sbrul gyi gnas sam/ sdig pa'i gnas sam/ sril gyi gnas sam/ grog ma'i gnas yod pa yin na mi rung ba yin pa'i phyir bstan par mi bya'o/ /gal te rung ba yin na de'i 'og tu nye bar brtag par </text></item>
<item><p>246a7</p><section>'dul ba</section><text>bya ste/ gal te rgyal po'i gzhi 'am/ mchod rten gzhi 'am/ khyim bdag gi gzhi 'am/ mu stegs can gyi gzhi 'am/ dge slong ma'i dbyar khang ngam/ shing ljon pa gcad par bya ba yod na rtsod pa dang bcas pa yin pa'i phyir </text></item>
<item><p>246a8</p><section>'dul ba</section><text>bstan par mi bya'o/ /gal te gzhi rung ba dang / rtsod pa med pa yin na de'i nyen kor 'dom gang kho ra khor yug nye bar brtag par bya ste/ gal te de na gzhi chu klung la rten tam/ khron pa la rten tam/ lam la rten tam/ ngam grog la rten pa/</text></item>
<item><p>246b1</p><section>'dul ba</section><text>yin na brtsam du mi rung ba'i phyir bstan par mi bya'o/ /gal te gzhi de rung ba dang / rnam pa thams cad yongs su rdzogs pa yin na de'i tshe dge slong de dag gis rgan pa'i mtha' logs su gus pa dang bcas pas 'dug ste 'di skad ces brjod </text></item>
<item><p>246b2</p><section>'dul ba</section><text>par bya'o/ /gnas brtan dag gzhi de rung ba dang / rtsod pa ma mchis pa dang / brtsam du rung ba lags kyis da de'i dus la bab par mkhyen par mdzod cig de'i 'og tu dge slong gcig gis gsol ba byas te/ las bya'o/ /dge 'dun btsun pa </text></item>
<item><p>246b3</p><section>'dul ba</section><text>rnams gsan du gsol/ dge slong lag gi bla ming 'di zhes bgyi ba 'dis khang pa'i gzhi rung ba rtsod pa ma mchis pa/ brtsam du rung ba zhig btsal te/ dge slong lag gi bla ming 'di zhes bgyi ba 'di dge 'dun las khang pa'i gzhi rung ba/ rtsod pa ma </text></item>
<item><p>246b4</p><section>'dul ba</section><text>mchis pa/ brtsam du rung ba bstan pa gsol na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dge slong lag gi bla ming 'di zhes bgyi ba la khang pa'i gzhi rung ba rtsod pa ma mchis pa </text></item>
<item><p>246b5</p><section>'dul ba</section><text>brtsam du rung ba bstan pa stsol to/ /'di ni gsol ba'o/ /las ni 'di ltar bya ste/ dge 'dun btsun pa rnams gsan du gsol/ dge slong lag gi bla ming 'di zhes bgyi ba 'dis khang pa'i gzhi rung ba/ rtsod pa ma mchis pa/ brtsam du rung ba </text></item>
<item><p>246b6</p><section>'dul ba</section><text>zhig btsal te/ dge slong lag gi bla ming 'di zhes bgyi ba 'di dge 'dun las khang pa'i gzhi rung ba/ rtsod pa ma mchis pa/ brtsam du rung ba bstan pa gsol te/ de'i slad du dge 'dun gyis dge slong lag gi bla ming 'di </text></item>
<item><p>246b7</p><section>'dul ba</section><text>zhes bgyi ba la khang pa'i gzhi rung ba/ rtsod pa ma mchis pa/ brtsam du rung ba bstan pa stsol na tshe dang ldan pa gang dag dge slong lag gi bla ming 'di zhes bgyi ba la khang pa'i gzhi rung ba/ rtsod pa ma mchis pa brtsam du rung ba bstan pa </text></item>
<item><p>246b8</p><section>'dul ba</section><text>stsal bar bzod pa de dag ni cang ma gsung shig /gang dag mi bzod pa de dag ni gsungs shig /dge 'dun gyis bzod cing gnang nas dge 'dun gyis dge slong lag gi bla ming 'di zhes bgyi ba khang pa'i gzhi rung ba/ rtsod pa ma </text></item>
<item><p>247a1</p><section>'dul ba</section><text>mchis pa/ brtsam du rung ba bstan pa stsal lags te/ 'di ltar cang mi gsungs pas de de bzhin du 'dzin to/ /dge 'dun gyis dge slong lag gi bla gang la khang pa'i gzhi rung ba/ rtsod pa med pa/ brtsam du rung ba bstan </text></item>
<item><p>247a2</p><section>'dul ba</section><text>pa byin pa des khang pa brtsig tu gzhug par bya ste 'di la 'gyod par mi bya'o/ /khrid pa'i dge slong dag gis kyang zhes bya ba ni der dge slong gang dag khrid pa dag gis kyang ngo / /gzhi zhes bya ba ni khang pa'i dbang du byas pa'i gzhi gang </text></item>
<item><p>247a3</p><section>'dul ba</section><text>yin pa'o/ /rung ba zhes bya ba ni sbrul gyi gnas dang / sdig pa'i gnas la sogs pa dang bral ba'o/ /rtsod pa med pa zhes bya ba ni 'thab mo dang / mtshang 'dru ba sogs pa dang bral ba'o/ /brtsam du rung ba zhes bya ba ni de'i nyen kor </text></item>
<item><p>247a4</p><section>'dul ba</section><text>'dom gang kho ra khor yug na skyon med par ro/ /blta bar bya'o zhes bya ba ni so sor brtag par bya'o/ /gal te dge slong gis gzhi mi rung ba 'am zhes bya ba ni sbrul dang sdig pa la sogs pa'i gnas kyi shas che ba'o/ /rtsod pa dang </text></item>
<item><p>247a5</p><section>'dul ba</section><text>bcas pa 'am zhes bya ba ni thab mo dang bcas pa dang / mtshang 'dru ba dang bcas pa dang rtsod pa dang bcas pa dang / 'gyed pa dang bcas pa'o/ /brtsam du mi rung ba zhes bya ba ni gang gi nyen kor 'dom gang kho ra khor yug </text></item>
<item><p>247a6</p><section>'dul ba</section><text>med par ro/ /bdag gis bslangs pa bdag po med pa/ bdag gi phyir khang pa brtsig tu 'dzud dam/ gzhi blta ba'i phyir dge slong dag kyang mi khrid dam/ dge slong khrid pa dag la gzhi mi ston tam/ tshad las 'das na </text></item>
<item><p>247a7</p><section>'dul ba</section><text>zhes bya ba ni tshad ji skad bstan pa de las lhag par rtsig tu 'dzud na'o/ /dge 'dun lhag ma'o zhes bya ba ni snga ma bzhin te/ des na dge 'dun lhag ma'o/ /zhes gsungs so/ /de la ltung ba ji ltar 'gyur zhe na dge slong </text></item>
<item><p>247a8</p><section>'dul ba</section><text>gis khang pa byed du 'dzud cing mi rung ba byed du 'dzud na nyes pa sbom por 'gyur ro/ /rtsod pa dang bcas pa byed du 'dzud na nyes pa sbom por 'gyur ro/ /brtsam du mi rung bar byed du 'dzud na nyes pa sbom por 'gyur ro/ /ma bstan par </text></item>
<item><p>247b1</p><section>'dul ba</section><text>byed du 'dzud na nyes pa sbom por 'gyur ro/ /tshad las 'das par byed du 'dzud na nyes pa sbom por 'gyur ro/ /thams cad las 'das par byed du 'jud na dge 'dun lhag mar 'gyur ro/ /dge slong gis dge slong gi gan du song ste 'di skad ces </text></item>
<item><p>247b2</p><section>'dul ba</section><text>kho bo'i phyir khang pa rung ba/ rtsod pa med pa brtsam du rung ba/ bstan pa tshad dang ldan pa byed du chug shig ces smras pa las des de'i phyir khang pa byed du 'jud cing mi rung bar byed du 'jud na byed pa po la nyes pa sbom por 'gyur ro/ /</text></item>
<item><p>247b3</p><section>'dul ba</section><text>rtsod pa dang bcas par byed du 'jud na/ byed pa po la nyes pa sbom por 'gyur ro/ /brtsam du mi rung bar byed du 'jud na byed pa po la nyes pa sbom por 'gyur ro/ /ma bstan par byed du 'jud na byed pa po la nyes pa sbom por 'gyur ro/ /</text></item>
<item><p>247b4</p><section>'dul ba</section><text>tshad las 'das par byed du 'jud na byed pa po la nyes pa sbom por 'gyur ro/ /thams cad las 'das par byed du 'jud na byed pa po la dge 'dun lhag mar 'gyur ro/ /gal te de de'i gan du song ste 'di skad ces legs par byas so/ /shin </text></item>
<item><p>247b5</p><section>'dul ba</section><text>du byas so/ /ngas khyod la 'di skad bsgo'o zhes zer zhing des kyang de la shing ngam/ rtswa 'am/ lci ba 'am/ sa 'jim 'bul bar byed la/ gal te des mi rung bar byed du 'jud na/ gnyi ga la nyes pa sbom por 'gyur ro/ /rtsod pa dang bcas </text></item>
<item><p>247b6</p><section>'dul ba</section><text>par byed du 'jud na gnyi ga la nyes pa sbom por 'gyur ro/ /brtsam du mi rung bar byed du 'jud na gnyi ga la nyes pa sbom por 'gyur ro/ /ma bstan par byed du 'jud na gnyi ga la nyes pa sbom por 'gyur ro/ /tshad las 'das par </text></item>
<item><p>247b7</p><section>'dul ba</section><text>byed du 'jud na gnyi ga la nyes pa sbom por 'gyur ro/ /thams cad las 'das par byed du 'jud na gnyi ga la dge 'dun lhag mar 'gyur ro/ /gal te de de'i gan du song ste 'di skad ces legs par ma byas so/ /</text></item>
<item><p>247b8</p><section>'dul ba</section><text>shin du ma byas so/ /ngas khyod la 'di ltar ma bsgo'o/ /zhes zer zhing des de la shing ngam/ rtswa 'am/ lci ba 'am/ sa 'jim 'bul bar mi byed la/ gal te des mi rung bar byed du 'jud na byed pa po </text></item>
<item><p>248a1</p><section>'dul ba</section><text>la nyes pa sbom por 'gyur ro/ /rtsod pa dang bcas par byed du 'jud na byed pa po la nyes pa sbom por 'gyur ro/ /brtsam du mi rung bar byed du 'jud na byed pa po la nyes pa sbom por 'gyur ro/ /ma bstan </text></item>
<item><p>248a2</p><section>'dul ba</section><text>par byed du 'jud na byed pa po la nyes pa sbom por 'gyur ro/ /tshad las 'das par byed du 'jud na byed pa po la nyes pa sbom por 'gyur ro/ /thams cad las 'das par byed du 'jud na byed pa po la dge 'dun lhag mar 'gyur ro/ /</text></item>
<item><p>248a3</p><section>'dul ba</section><text>byas pa rnyed pa dang / byas pa la longs spyod pa dag la ni ltung ba med do/ /rnying pa 'chos pa la yang ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /khang pa'i dge 'dun </text></item>
<item><p>248a4</p><section>'dul ba</section><text>lhag ma ste drug pa rdzogs s+ho// // sangs rgyas bcom ldan 'das kau sham+bi na gdangs can gyi kun dga' ra ba na bzhugs so/ /drug sde dag gzhan gyis byed du bcug pa'i gtsug lag khang dag na gnas shing de dag de dag na gnas pa na dga' </text></item>
<item><p>248a5</p><section>'dul ba</section><text>bo nye dga' ltos shig /gtsug lag khang 'di ni gyong grugs su gyur pa yin no/ /'di ni gas pa yin no/ /'di ni mtshams nyams pa yin no/ /'di ni ngos nyams pa yin no/ /'di ni ma mo'i khyim 'dra ba yin no zhes 'phya bar byed pa dang /</text></item>
<item><p>248a6</p><section>'dul ba</section><text>dge slong rnams kyis de dag la smras pa/ tshe dang ldan pa dag khyed cag re shig gzhan gyis byed du bcug pa'i gtsug lag khang dag na gnas shing / khyed cag gis rdo yang sgreng bar mi nus la/ 'on kyang 'phya bar byed do/ /de skad </text></item>
<item><p>248a7</p><section>'dul ba</section><text>ces smras pa dang / de dag nga rgyal gyis khengs par gyur nas/ phan tshun smra bar brtsams pa/ dga' bo nye dga' lhung bzed nag po can 'di dag gis bdag cag la khyed cag re shig gzhan gyis </text></item>
<item><p>248a8</p><section>'dul ba</section><text>byed du bcug pa'i gtsug lag khang dag na gnas shing / khyed cag gis rdo yang sgreng ba mi nus la 'on kyang 'phya bar byed do/ /zhes ha cang zil gyis mnan gyis tshur sheg /bdag cag gis sngon lhung bzed nag po can gang gis </text></item>
<item><p>248b1</p><section>'dul ba</section><text>kyang byed du ma bcug pa'i gtsug lag khang ci 'dra ba'i gtsug lag khang byed du gzhug go/ /gal te bdag cag thams cad lag gi bla la brtson par gyur na lhung bzed nag po can dag rtag pa kho nar bdag cag la skabs tshol bas </text></item>
<item><p>248b2</p><section>'dul ba</section><text>de dag gis drug sde dag thams cad lag gi bla la zhugs so zhes skabs rnyed par yang 'gyur la/ bdag cag gis slongs mo'i khyim gang dag yin pa de dag tu yang brel ba dag gi skyon brjod nas rjes su 'jug par byed par 'gyur gyis/</text></item>
<item><p>248b3</p><section>'dul ba</section><text>bdag cag gis bdag cag gi nang na mkhas pa/ spyod pa gsal ba/ khab gzhug par gtun bu 'jud nus pa gang yin pa de'i gan du bdag cag dong la spro ba bskyed par bya gor ma chag na/ de'i phyir bdag cag gi nang na mkhas pa </text></item>
<item><p>248b4</p><section>'dul ba</section><text>spyod pa gsal ba/ khab gzhug par gtun bu 'jud nus pa gang yin/ bdag cag gi nang na tshe dang ldan pa 'dun pa mkhas pa/ spyod pa gsal ba/ khab gzhug par gtun bu 'jud nus pa yin gyis bdag cag de'i gan du </text></item>
<item><p>248b5</p><section>'dul ba</section><text>'dong la spro ba bskyed par bya'o/ /zhes de dag 'dun pa'i gan du dong ste smras pa/ tshe dang ldan pa 'dun pa lhung bzed nag po can 'di dag gis bdag cag la khyed cag re shig gzhan gyis byed du bcug pa'i gtsug lag khang dag na </text></item>
<item><p>248b6</p><section>'dul ba</section><text>gnas shing khyed cag gis rdo yang sgreng bar mi nus la/ 'on kyang 'phya bar byed do zhes ha cang zil gyis mnan nas/ kho bo cag 'di snyam du sems te/ lhung bzed nag po can 'di dag gis bdag cag la khyed cag re shig </text></item>
<item><p>248b7</p><section>'dul ba</section><text>gzhan gyis byed du bcug pa'i gtsug lag khang dag na gnas shing khyed cag gis/ rdo yang sgreng bar mi nus la/ 'on kyang 'phya bar byed do zhes ha cang zil gyis mnan gyis tshur sheg /bdag cag gis sngon lhung bzed nag </text></item>
<item><p>248b8</p><section>'dul ba</section><text>po can gang gis kyang byed du ma bcug pa'i gtsug lag khang ci 'dra ba de 'dra ba'i gtsug lag khang byed du gzhug go/ /gal te bdag cag thams cad lag gi bla la brtson par gyur na/ lhung bzed nag po can dag rtag pa kho nar bdag cag </text></item>
<item><p>249a1</p><section>'dul ba</section><text>la skabs tshol bas de dag gis drug sde dag thams cad lag gi bla la zhugs so zhes skabs rnyed par yang 'gyur la/ bdag cag gi slongs mo'i khyim gang dag yin pa de dag tu yang brel ba dag gi skyon brjod nas rjes su 'jug </text></item>
<item><p>249a2</p><section>'dul ba</section><text>par byed par 'gyur gyis/ bdag cag gis bdag cag gi nang na mkhas pa/ spyod pa gsal ba/ khab gzhug par gtun bu 'jud nus pa gang yin pa de'i gan du bdag cag dong la spro ba bskyed par bya gor ma chag na/ de'i phyir bdag cag gi nang na </text></item>
<item><p>249a3</p><section>'dul ba</section><text>mkhas pa/ spyod pa gsal ba/ khab gzhug par gtun bu 'jud nus pa gang yin/ bdag cag gi nang na tshe dang ldan pa 'dun pa mkhas pa/ spyod pa gsal ba/ khab gzhug par gtun bu 'jud nus pa yin gyis bdag cag de'i gan du dong </text></item>
<item><p>249a4</p><section>'dul ba</section><text>la spro ba bskyed par bya'o snyam nas/ bdag cag gis tshe dang ldan pa gtsug lag khang gi phyir spro bar bya zhing khyod la gsol ba 'debs kyis lhung bzed nag po can dag yan lag 'dis zil gyis non par gyis shig /'dun pas smras pa/</text></item>
<item><p>249a5</p><section>'dul ba</section><text>thabs yin gyis de ltar bya'o/ /de dag yid dga' nas dong ngo / /tshe dang ldan pa 'dun pa yang gtsug lag khang gi phyi rol du rkang pa gnyis bkrus nas gtsug lag khang du zhugs te/ 'dug nas thabs ci yod na des dge 'dun gyis gtsug lag khang </text></item>
<item><p>249a6</p><section>'dul ba</section><text>'grub par 'gyur snyam du sems pa la zhugs so/ /des su zhig su la mngon par dad snyam du rnam par dpyad par brtsams pa dang / de 'di snyam du sems te/ re shig 'jig rten lha dang bcas pa ni bcom ldan 'das la mngon par </text></item>
<item><p>249a7</p><section>'dul ba</section><text>dad pa yin/ khyim che ge mo zhig ni tshe dang ldan pa kun shes kauN+Di n+ya la/ khyim che ge mo zhig ni/ tshe dang ldan pa 'od srung chen po la/ khyim che ge mo zhig ni tshe dang ldan pa shA ri'i bu la/ khyim che ge mo zhig ni </text></item>
<item><p>249a8</p><section>'dul ba</section><text>tshe dang ldan pa maud gal gyi bu chen po la/ khyim che ge mo zhig ni tshe dang ldan pa ma 'gags pa la/ khyim che ge mo zhig ni tshe dang ldan pa rta thul la/ khyim che ge mo zhig ni tshe dang ldan pa bzang ldan la/ khyim che ge mo </text></item>
<item><p>249b1</p><section>'dul ba</section><text>zhig ni tshe dang ldan pa rlangs pa la/ khyim che ge mo zhig ni tshe dang ldan pa ming chen la/ khyim che ge mo zhig ni tshe dang ldan pa gang po la/ khyim che ge mo zhig ni tshe dang ldan pa dri ma med pa la/ khyim che ge mo zhig ni tshe dang ldan pa ba lang bdag la/ khyim </text></item>
<item><p>249b2</p><section>'dul ba</section><text>che ge mo zhig ni tshe dang ldan pa kun dga' bo la/ khyim che ge mo zhig ni bcom ldan 'das kyi gcung sru'i sras tshe dang ldan pa mdzes dga' la/ khyim che ge mo zhig ni bcom ldan 'das kyi sras tshe dang ldan pa sgra gcan zin la/ khyim che ge mo zhig </text></item>
<item><p>249b3</p><section>'dul ba</section><text>ni tshe dang ldan pa gyad bu nor la/ khyim che ge mo zhig ni tshe dang ldan pa dga' bo la/ khyim che ge mo zhig ni tshe dang ldan pa nye dga' la/ khyim che ge mo zhig ni tshe dang ldan pa 'gro mgyogs la/ khyim che ge mo zhig ni tshe dang ldan pa 'char ka la/ khyim che ge </text></item>
<item><p>249b4</p><section>'dul ba</section><text>mo zhig ni tshe dang ldan pa nab so la mngon par dad pa yin pas de'i phyir de dag sbyor du gzhug tu ni mi nus kyis/ 'di ltar kau sham+bi na bram ze phyug pa/ nor mang ba/ longs spyod che ba yongs su gzung ba yangs shing rgya ba che ba zhig 'dug na de ni ser sna can </text></item>
<item><p>249b5</p><section>'dul ba</section><text>mig phra ba/ bya rog la yang gtor ma mi ster ba/ yo byad kun 'dzin pa yin la/ de la dbyig dang / gser mang po bdog pas gal te de rjes su 'jug par byed nus na dge 'dun gyi gtsug lag khang 'grub par 'gyur ro snyam </text></item>
<item><p>249b6</p><section>'dul ba</section><text>nas/ de de ltar sems pa la zhugs pas/ tshegs chen pos nam nangs par byas nas/ snga dro sham thabs bgos lhung bzed dang chos gos thogs te/ kau sham+bir bsod snyoms la zhugs so/ /des khyim gnyis sam/</text></item>
<item><p>249b7</p><section>'dul ba</section><text>gsum du bsod snyoms rgyus nas phye nyung shas shig khyer te/ bram ze de'i khyim du 'jug par brtsam pa dang / sgo bas 'phags pa sdod cig /ma 'jug ces bgags so/ /des smras pa/ bzhin bzangs bcom ldan </text></item>
<item><p>249b8</p><section>'dul ba</section><text>'das kyis kho bo cag gi spyod yul ma yin pa ni rnam pa lnga gsungs te/ rol mo mkhan gyi gnas dang / 'jud 'thun ma'i gnas dang / chang pa'i gnas dang / gdol pa'i gnas dang / rgyal po'i pho brang yin na ci khyim 'di ni rol mo </text></item>
<item><p>250a1</p><section>'dul ba</section><text>mkhan gyi gnas yin nam/ 'on te 'jud 'thun ma'i gnas sam/ chang pa'i gnas sam/ gdol pa'i gnas sam/ rgyal po'i pho brang yin nam ci na de'i phyir kho bo 'gog par byed/ sgo bas smras pa/ 'phags </text></item>
<item><p>250a2</p><section>'dul ba</section><text>pa khyod mang du bkyon par 'gyur mod kyi 'di ni rol mo mkhan gyi gnas kyang ma lags/ 'jud 'thun ma'i gnas dang / chang pa'i gnas dang / gdol pa'i gnas dang / rgyal po'i pho brang yang ma lags te/ 'di ltar 'di ni </text></item>
<item><p>250a3</p><section>'dul ba</section><text>bram ze che ge mo zhig gi khyim lags so/ /'dun pas bsams pa/ gang du re shig ngo phrad par yang med pa der gzhan ci zhig yod par 'gyur snyam nas/ de de ltar sgor bgags te/ sems khongs su chud cing 'dug pa na khyim bdag cig gi </text></item>
<item><p>250a4</p><section>'dul ba</section><text>bu byung ba der bcu gnyis 'dus pa'i dga' 'dun gar dang / glu dang / sil snyan gyis zhugs pa dang / sgo ba des de dag la te por brtag par brtsams te sgo la mi lta ba'i tshe/ tshe dang ldan pa 'dun pas 'jug pa thob ste zhugs nas de'i spyod lam gyis 'dod </text></item>
<item><p>250a5</p><section>'dul ba</section><text>chags dang bral ba'i sa sbyong bar byed pa de/ bram ze des mthong nas smras pa/ btsun pa 'dun pa byon pa legs so/ /gdan 'di la bzhugs shig /'dun pa don yod pas 'dug pa dang gtam gyi skabs ma rnyed nas 'dun pas smras pa/ bram </text></item>
<item><p>250a6</p><section>'dul ba</section><text>ze kho bos bsod snyoms kyi phye nyung shas shig rnyed pa 'di 'tshag tu chug ste byin cig /bram zes bu mo la bsgo ba/ bu mo 'phags pa'i bsod snyoms kyi phye tshogs te phul cig /bu mo des btsag par brtsams pa dang /</text></item>
<item><p>250a7</p><section>'dul ba</section><text>tshe dang ldan pa 'dun pas phye la brtag par brtsams so/ /bram zes smras pa/ 'phags pa ci rtog /srog chags so/ /gal te mchis na ji ltar bgyi/ bza' bar mi bya'o/ /gal te gsol bar gyur na nongs pa ci mchis/</text></item>
<item><p>250a8</p><section>'dul ba</section><text>bram ze bcom ldan 'das kyis srog gcod pa kun du bsten cing goms par byas lan mang du byas pas lus zhig ste shi ba'i 'og tu ngan song dang / ngan 'gro dang / log par ltung ba dang / sems can dmyal ba rnams su skye bar 'gyur </text></item>
<item><p>250b1</p><section>'dul ba</section><text>zhing / gal te 'di lta bu nyid du mi rnams dang skal ba mnyam par 'ongs na yang tshe thung bar 'gyur ro zhes gsungs so zhes bya ba la sogs pa mi dge ba bcu dang / dge ba bcu'i las kyi lam dag rgyas par brjod pa dang / bram ze de mngon par dad </text></item>
<item><p>250b2</p><section>'dul ba</section><text>par gyur nas rang nyid kyis bza' ba dang / bca' ba gtsang zhing bsod pas snod bkang ste smras pa/ 'phags pa thugs brtse ba'i slad du 'di bzhes su gsol/ tshe dang ldan pa 'dun pas bsams pa/ gal te blangs par gyur na 'di lta ste dper na </text></item>
<item><p>250b3</p><section>'dul ba</section><text>shing las byas pa'i snod du bskol ba dang 'dra bar bdag gi dang po 'di nyid tha mar 'gyur ro snyam du rig nas smras pa/ bram ze kho bos bsod snyoms kyi phye nyung shas shig rnyed pa 'di nyid yongs su longs spyod par bya'i/ /dad pas sbyin par bya ba </text></item>
<item><p>250b4</p><section>'dul ba</section><text>blangs te dor du ga la rung / bram zes smras pa/ 'phags pa bdag cag bram ze rnams kyi kun tu spyod pa ni gal te ngan pa rnyed nas bzang po rnyed par gyur na ngan pa spangs te bzang po yongs su longs spyod par bgyid pa lags na de khyed cag </text></item>
<item><p>250b5</p><section>'dul ba</section><text>la ci nongs/ bram ze kho bo cag ni bslab pa'i gzhi yang dag par blangs pa yin la/ khyed cag bram ze dag ni bslab pa'i gzhi yang dag par blangs pa ma yin pas khyed cag bram ze dag ni ci dgar 'jug par byed pa yin no/ /kho bo cag la ni </text></item>
<item><p>250b6</p><section>'dul ba</section><text>bcom ldan 'das kyis 'phags pa'i rigs bzhi bka' stsal te/ bzhi gang zhe na/ chos gos gang yang rung bas chog shes pa 'phags pa'i rigs dang / bsod snyoms gang yang rung bas chog shes pa 'phags pa'i rigs dang /</text></item>
<item><p>250b7</p><section>'dul ba</section><text>gnas mal gang yang rung bas chog shes pa 'phags pa'i rigs dang / spong ba la dga' ba dang / bsgom pa la dga' ba 'phags pa'i rigs so/ /bram ze de shin du mngon par dad par gyur nas smras pa/ 'phags pa 'di ni/ khyod kyi </text></item>
<item><p>250b8</p><section>'dul ba</section><text>khab lags kyis dus dang dus su gshegs su gsol/ bram ze khyod kyi sgo ba 'di ni gshin rje'i dbyug pa dang 'dra ba yin pas su yang 'jug tu mi ster gyis/ legs par bsgo ba gyis shig dang / des na kho bo la 'gog par mi byed do/ /</text></item>
<item><p>251a1</p><section>'dul ba</section><text>bram zes sgo ba bkug ste legs par bsgo ba/ kwa'e nang rje khyim 'di 'phags pa 'dun pa'i yin gyis khyod kyis ma bgag shig /nang mi la yang bsgo ba/ khyed cag gis 'phags pa 'dun pa la mi gus par mi bya'o/ /tshe dang ldan pa 'dun </text></item>
<item><p>251a2</p><section>'dul ba</section><text>pas bsams pa/ bram ze 'di ni mngon par dad par gyur na 'on kyang gal te 'dir lhung bzed nag po can 'jug par gyur na/ des 'di ci nas kyang 'khrug par byed par 'gyur bas thabs kyi rnam pa zhig bya'o snyam nas/ 'dun pas sgo ba de la smras pa/</text></item>
<item><p>251a3</p><section>'dul ba</section><text>kwa'e nang rje khyod kyis bram ze de ji ltar kho bo la mngon par dad par gyur pa mthong ngam/ 'phags pa mthong ngo / /des kho bo 'ba' shig 'dir 'jug tu gnang gis lhung bzed nag po can su yang 'jug tu ma gzhug cig /gal te 'dir lhung bzed </text></item>
<item><p>251a4</p><section>'dul ba</section><text>nag po can 'ga' zhig 'jug tu bcug na kho bos khyod la khrims chen po 'char gzhug par bya'o/ /'phags pa shin du bag yangs su bzhud cig /khyod nyid kyang re shig de'u ma chud pa lags na lhung bzed nag po can gzhan 'jud par 'gyur ba </text></item>
<item><p>251a5</p><section>'dul ba</section><text>lta smos kyang ci 'tshal/ tshe dang ldan pa 'dun pa yid bde ba skyes te song nas de dus dang dus su bram ze de'i khyim du 'gro bar byed do/ /bram zes kyang de kho na bzhin du yang dang yang du stobs par byed na tshe dang ldan pa 'dun pas dang du len par mi </text></item>
<item><p>251a6</p><section>'dul ba</section><text>byed par sbyin pa dang ldan pa'i chos bstan pa 'ba' shig byas shing byas shing 'gro bar byed do/ /ji tsam dus gzhan zhig na tshe dang ldan pa 'dun pas bram ze de la rdzas las byung ba'i bsod nams bya ba'i gzhi bdun po dag gis bsngags </text></item>
<item><p>251a7</p><section>'dul ba</section><text>pa brjod cing de dag rgya cher legs par bshad pa dang / bram zes smras pa/ 'phags pa bdag gis kyang rdzas las byung ba'i bsod nams bya ba'i gzhi 'ga' zhig bgyi'o/ /bram ze de bzhin gyis shig /'phags pa ci </text></item>
<item><p>251a8</p><section>'dul ba</section><text>zhig bgyi/ dge 'dun gyi gtsug lag khang byed du chug shig /bram zes bsams pa/ bdag gis 'phags pa 'dun pa la rnam pa du mar bstabs na 'dis lan 'ga' yang dang du ma blangs te/ da dang du blangs </text></item>
<item><p>251b1</p><section>'dul ba</section><text>pa gang yin pa 'di yang dge 'dun gyi phyir ro snyam nas de ngo mtshar skyes nas smras pa/ 'phags pa bdag la kAr ShA pa Na dag ni mchis na/ 'on kyang sa gzhi ni rgyal po dbang bas gang du dge 'dun gyi gtsug lag khang bgyid du </text></item>
<item><p>251b2</p><section>'dul ba</section><text>stsal ba'i dog sa ma mchis so/ /bram ze khyod snying las chung ngur gyis shig dang kho bos rgyal po las sa bslang bar bya'o/ /'phags pa gal te de lta na legs so/ /tshe dang ldan pa 'dun pas bsams pa/ ji ltar bya je </text></item>
<item><p>251b3</p><section>'dul ba</section><text>rgyal po la bsten par bya 'am 'on te blon po rnams la bsten par bya snyam nas de 'di snyam du sems te/ la la na re 'di skad ces bsten pa la bsten par mi bya bar bsten pa la bsten pa bsten par bya'o zhes zer ro snyam nas/ des blon </text></item>
<item><p>251b4</p><section>'dul ba</section><text>po rnams la bsten par brtsams te/ de dag la dus la cung zad cig bsten pa dang / blon po rnams kyis smras pa/ 'phags pa bka' stsal pa ci mchis/ 'dun pas smras pa/ bzhin bzangs dag bram ze zhig gis dge 'dun </text></item>
<item><p>251b5</p><section>'dul ba</section><text>gyi phyir gtsug lag khang byed du bcug na sa gzhi rgyal po dbang bas gang du gtsug lag khang brtsig tu gzhug pa'i sa med na de'i phyir sa gzhi'i ched du lha'i snyan du gsol ba zhig 'dong na de khyed cag gis grogs gyis shig /</text></item>
<item><p>251b6</p><section>'dul ba</section><text>'phags pa gang gi tshe rgyal po tshogs nyung ngu dang dben pa na bzhugs pa de'i tshe khyod sbran par bgyi yis spyon cig /ji tsam dus gzhan zhig na rgyal po tshogs nyung ngu dang dben pa na 'dug pa'i tshe blon po de dag gis </text></item>
<item><p>251b7</p><section>'dul ba</section><text>tshe dang ldan pa 'dun pa la/ 'phags pa rgyal po tshogs nyung ngu dang dben pa na bzhugs kyis spyon cig ces bang chen btang ba dang / 'dun pa 'ongs nas rgyal po la a rog khya zhes byas te mtha' gcig tu 'dug go/ /blon </text></item>
<item><p>251b8</p><section>'dul ba</section><text>po rnams kyis rgyal po la gsol pa/ lha 'di ni 'phags pa 'dun pa zhes bgyi ste/ shAkya las rab tu byung ba/ sde snod gsum dang ldan pa/ chos sgrog pa/ rigs pa dang grol ba'i spobs pa dang ldan pa lags so/ /rgyal pos smras </text></item>
<item><p>252a1</p><section>'dul ba</section><text>'phags pa byon pa legs so/ /ci'i slad du byon/ 'dun pas smras pa/ lha bram ze zhig gis dge 'dun gyi slad du gtsug lag khang bgyid du stsal na/ sa gzhi rgyal po mnga' bas de'i dog sa ma mchis na lhas dog </text></item>
<item><p>252a2</p><section>'dul ba</section><text>sa stsal bar rigs so/ /'phags pa rgyal po'i pho brang 'ba' shig ma gtogs pa gang du bzhed pa der gtsug lag khang rtsig tu stsol cig /tshe dang ldan pa 'dun bas a rog khya zhes smras te/ yid bde ba skyes nas rgyal po'i pho </text></item>
<item><p>252a3</p><section>'dul ba</section><text>brang nas phyir byung ste drug sde gzhan dag gi gan du song nas des smras pa/ dga' bo nye dga' bram ze che ge mo zhig gis dge 'dun gyi phyir gtsug lag khang byed du bcug nas kho bos rgyal po la sa gzhi'i phyir gsol ba byas na/ rgyal po </text></item>
<item><p>252a4</p><section>'dul ba</section><text>na re 'phags pa rgyal po'i pho brang 'ba' zhig ma gtogs pa gang du 'dod pa der gtsug lag khang rtsig tu stsol cig ces zer gyis sa gzhi 'doms shig /de dag 'dus te bram ze de'i drung du song nas smras pa/ bram ze rgyal pos bdag cag </text></item>
<item><p>252a5</p><section>'dul ba</section><text>la rgyal po'i pho brang 'ba' zhig ma gtogs pa gang du 'dod pa der gtsug lag khang rtsig tu chug shig ces dam pa byin gyis kar Sha pA Na dag 'on cig dang gtsug lag khang rtsig tu gzhug go/ /bram ze des drug sde de dag la kAr Sha pA </text></item>
<item><p>252a6</p><section>'dul ba</section><text>Na dag byin nas/ de dag gis kAr Sha pA Na dag blangs te phan tshun gros bya bar brtsams pa/ phyogs gang du gtsug lag khang rtsig tu gzhug ces glengs so/ /kau sham+bi dang gdangs can gyi kun dga' ra ba'i bar dag na gnas gyi shing </text></item>
<item><p>252a7</p><section>'dul ba</section><text>ljon pa zhig yod pa de'i drung du/ bram ze 'khor shin du mang po dang ldan pa zhig bram ze'i khye'u lnga brgya bram ze'i gsang tshig dag klog tu 'jud pa de'i bram ze'i khye'u lnga brgya po de dag drug sde dag bsod snyoms la 'jug pa dang 'byung ba </text></item>
<item><p>252a8</p><section>'dul ba</section><text>na yang dang yang du kye drug sde dag ci bsod snyoms mchog dang bsod snyoms dang po thob bam/ snod khengs sam zhes co 'dri bar byed pas de'i tshe drug sde dag 'di snyam du sems te/ gnas kyi shing ljon pa de'i drung na bram ze de'i slob ma </text></item>
<item><p>252b1</p><section>'dul ba</section><text>bram ze'i khye'u de dag rtag tu bdag cag la kye drug sde dag ci bsod snyoms mchog dang bsod snyoms dang po thob bam/ snod khengs sam zhes co 'dri bar byed kyis de dag mi dga' bar bya zhing gnas kyi shing ljon pa de gcod du bcug ste phyogs </text></item>
<item><p>252b2</p><section>'dul ba</section><text>der gtsug lag khang rtsig tu bcug na des na phyin chad yang dang yang du co 'dri bar mi byed do zhes de dag gis gros byas nas kar Sha pa Na dag khyer te gla mi'i srang du dong nas bzhin bzangs dag gla sbyin gyis gtsug lag khang du las gyis shig </text></item>
<item><p>252b3</p><section>'dul ba</section><text>ces smras nas/ de dag gis gla mi dag bsgrubs so/ /drug sde dag gis gla mi de dag khye'u sus byin te lus bsku ba dang / mgo bsku ba yang byin pa dang / de dag mgu nas smras pa/ 'phags pa dag bzhud la bdag cag la sug las </text></item>
<item><p>252b4</p><section>'dul ba</section><text>dag phob shig /drug sde dag gis smras pa/ las kyang 'byung bar 'gyur gyis re shig sdod cig ces de dag gis de dag re shig bgags pa dang / ji tsam na nyi ma nub nas de dag gis smras pa/ 'phags pa dag bdag cag da slar mchi yis </text></item>
<item><p>252b5</p><section>'dul ba</section><text>deng gi gla stsol cig /drug sde dag gis smras pa/ khyed cag gis las mang po zhig byas pas de'i phyir gla ded dam/ de dag gis smras pa/ 'phags pa dag khyed cag gis bdag cag la bka' stsal pa gang zhig bdag cag gis ma bgyis/</text></item>
<item><p>252b6</p><section>'dul ba</section><text>bzhin bzangs dag sta re dang / gzhor dang / gle ba dag long shig dang las byed du 'dong ngo / /gla mi de dag drug sde dag dang lhan cig sta re dang / gzhor dang / gle ba dag thogs te/ mig lam chad pa dang gnas kyi shing ljon pa de'i gan </text></item>
<item><p>252b7</p><section>'dul ba</section><text>du song nas drug sde dag gis smras pa/ shes ldan dag gnas kyi shing ljon pa 'di chod cig /de dag gis smras pa/ 'phags pa dag 'di ni gnas kyi shing ljon pa lags pas/ ci ga bdag cag la mgo gnyis mchis sam mi </text></item>
<item><p>252b8</p><section>'dul ba</section><text>gcod do/ /bkren pa dag sa gzhi ni rgyal po dbang bas des kho bo cag la rgyal po'i pho brang 'ba' zhig ma gtogs pa gang du 'dod pa der gtsug lag khang rtsig tu chug ces dam pa byin pas su zhig khyed kyi mgo gcod par byed/</text></item>
<item><p>253a1</p><section>'dul ba</section><text>bag tsha ba med par chod cig /de dag gis gnas kyi shing ljon pa de bcad nas shing de thams cad kyang rtsa ba nas phyung / sa phyogs de yang ci nas kyang gnas kyi shing ljon pa de phyogs gang na 'dug 'dug par gyur ces bya bar </text></item>
<item><p>253a2</p><section>'dul ba</section><text>mi shes pa de ltar mnyam par byas so/ /drug sde dag gis phyogs der mig gis brtag par brtsams te/ dga' bo nye dga' phyogs 'dir ni bcom ldan 'das kyi dri gtsang khang brtsig par bya'o/ /phyogs 'dir ni sgo khang bya'o/ /phyogs 'dir </text></item>
<item><p>253a3</p><section>'dul ba</section><text>ni me khang bya'o/ /phyogs 'dir ni rung ba'i khang pa bya'o/ /phyogs 'dir ni nye bar gnas pa'i khang pa bya'o/ /zhes mtshan ma byas te dong ngo / /bram ze'i khye'u de dag gi kun tu spyod pa ni res kyis gnas kyi shing ljon pa de'i drung du chag </text></item>
<item><p>253a4</p><section>'dul ba</section><text>chag 'debs par byed/ legs par skud par byed/ ba lang gi lci ba sar ba'i byug pas nyug par byed pas ji tsam na bram ze'i khye'u zhig la res bab nas de nang par sngar langs te song ba dang / des gnas kyi shing ljon pa de ma mthong </text></item>
<item><p>253a5</p><section>'dul ba</section><text>nas de mkhan po'i gan du 'ongs nas smras pa/ mkhan po gnas kyi shing ljon pa de ma mchis so/ /bram zes smras pa/ kwa'e bram ze'i khye'u ci log par ma song ngam/ mtshan mo gzhan gyis shing ljon pa de gar song /</text></item>
<item><p>253a6</p><section>'dul ba</section><text>bram ze'i khye'u gzhan zhig kyang de dang lhan cig gad mos 'debs shing des smras pa/ mkhan po bram ze'i khye'u 'dis mdang sum 'bras bu'i rtsabs 'tshal bas des na ma mthong ngo zhes mchi'o/ /bram zes </text></item>
<item><p>253a7</p><section>'dul ba</section><text>bram ze'i khye'u ches sgrin pa gzhan zhig btang na/ des kyang de kho na bzhin du ma mthong nas/ de yang 'ongs te smras pa/ mkhan po de de bzhin te gnas kyi shing ljon pa de ye ma mchis so/ /de nas thams cad 'dus te </text></item>
<item><p>253a8</p><section>'dul ba</section><text>dong ba dang / de dag gis de kho na bzhin du ma mthong nas/ bram ze'i khye'u dran pa dang ldan pa zhig yod pa de na re phyogs 'di na ni mkhan po gsang tshig 'don par mdzad mdzad do/ /phyogs 'di na ni bdag spyod spyod na </text></item>
<item><p>253b1</p><section>'dul ba</section><text>de ci nongs ji ltar gyur pa ma 'tshal to zhes zer ro/ /de dag de ltar sems khongs su chud cing 'dug pa na mi zhig 'ongs nas des smras pa/ bram ze ci'i phyir 'khor dang bcas pa de ltar sems khongs su chud cing 'khod/ kye nang po </text></item>
<item><p>253b2</p><section>'dul ba</section><text>phyogs 'di na gnas kyi shing ljon pa zhig 'dug par gyur pa de mtshan mo gzhan gyis gar song ma shes so/ /bram ze kho bos mdang sum mig la ma chad pa na phyogs 'di na drug sde dag mi sta re dang / gzhor dang / gle ba dag gis </text></item>
<item><p>253b3</p><section>'dul ba</section><text>lag brel ba dang lhan cig 'dug pa mthong na de dag gis bcad par ma gyur tam/ bram zes smras pa/ kye nang po 'on tang de lags so zhes de dag de bzhin du sems khongs su chud cing 'khod pa na drug sde dag lhags nas </text></item>
<item><p>253b4</p><section>'dul ba</section><text>de dag gis smras pa/ bram ze dag ci'i phyir sems khongs su chud cing 'khod/ 'phags pa dag phyogs 'di na gnas kyi shing ljon pa zhig mchis par gyur pa de mtshan mo gzhan gyis gar mchis ma 'tshal to/ /drug sde dag </text></item>
<item><p>253b5</p><section>'dul ba</section><text>gis bgad par brtsams pa dang / bram zes smras pa/ 'phags pa dag khyed cag gis ma bkum 'am/ bkren pa dag khyed cag rtag tu de'i drung na 'khod cing kho bo cag la kye drug sde dag ci bsod snyoms mchog dang / bsod </text></item>
<item><p>253b6</p><section>'dul ba</section><text>snyoms dang po thob bam/ snod khengs sam zhes co 'dri bar byed pas/ de'i phyir 'di ltar khyed cag mi dga' bar bya'o/ /de dag shAkya'i bu'i dge sbyong rnams kyi dge sbyong gi tshul ni tshig go/ /bram ze'i tshul ni tshig ste/ 'di </text></item>
<item><p>253b7</p><section>'dul ba</section><text>ltar gnas kyi shing ljon pa yang bcad par gyur to zhes smod par byed/ phyar ka gtong bar byed/ kha zer bar byed do/ /thos pa gcig nas gcig tu brgyud pas kau sham+bi na gnas pa'i skye bo'i tshogs dang / yul tha dad pa na </text></item>
<item><p>253b8</p><section>'dul ba</section><text>gnas pa der lhags pa dag gis kyang thos nas de dag kyang lam po che dang / srang dang / bzhi mdo dang / sum mdo dag na smod par byed/ phyar ka gtong bar byed/ kha zer bar byed cing gang dag ma dad pa de dag gis ni bsod snyoms la </text></item>
<item><p>254a1</p><section>'dul ba</section><text>zhugs pa dag la yang bsod snyoms sbyin par mi byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi </text></item>
<item><p>254a2</p><section>'dul ba</section><text>dge 'dun bsdu ba mdzad do/ /zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gis bdag po yod pa dge 'dun gyi phyir gtsug lag khang chen po </text></item>
<item><p>254a3</p><section>'dul ba</section><text>rtsig tu 'jud na gzhi blta ba'i phyir dge slong des dge slong dag bkri bar bya'o/ /khrid pa'i dge slong dag gis kyang gzhi rung ba dang / rtsod pa med pa dang / brtsam du rung bar blta bar bya'o/ /gal te dge slong gis gzhi mi rung ba 'am/</text></item>
<item><p>254a4</p><section>'dul ba</section><text>rtsod pa dang bcas pa 'am/ brtsam du mi rung bar bdag po yod pa dge 'dun gyi phyir gtsug lag khang chen po brtsig tu 'jud dam/ gzhi blta ba'i phyir dge slong dag kyang mi khrid dam/ dge slong khrid pa dag la gzhi mi ston na dge 'dun </text></item>
<item><p>254a5</p><section>'dul ba</section><text>lhag ma'o/ /dge slong gis zhes bya ba ni/ drug sde 'am/ gzhan yang chos 'di bas so/ /bdag po yod pa zhes bya ba ni/ gang la bdag po skyes pa 'am/ bud med dam/ ma ning yod pa'o/ /dge 'dun gyi phyir zhes bya ba ni </text></item>
<item><p>254a6</p><section>'dul ba</section><text>de bzhin gshegs pa'i nyan thos kyi dge 'dun gyi phyir ro/ /gtsug lag khang zhes bya ba ni/ gang du spyod lam bzhi po 'chag pa dang / 'greng ba dang / 'dug pa dang / nyal ba dag shong ba'o/ /chen po zhes bya ba ni chen </text></item>
<item><p>254a7</p><section>'dul ba</section><text>po gnyis po sbyin par bya ba dang / tshad kyis te/ de las 'dir ni sbyin par bya bas chen por dgongs pa yin gyi tshad kyis ni ma yin no/ /rtsig tu 'jud na zhes bya ba ni bdag nyid kyis sam gzhan gyis so/ /gzhi blta ba'i </text></item>
<item><p>254a8</p><section>'dul ba</section><text>phyir dge slong des dge slong dag bkri bar bya'o zhes bya ba la/ gzhi blta ba'i phyir zhes bya ba ni sa gzhi rung ba dang / rtsod pa med pa dang / brtsam du rung ba nyid blta ba'i phyir ro/ /dge slong des shes bya ba ni dge slong gang </text></item>
<item><p>254b1</p><section>'dul ba</section><text>yin pa des so/ /dge slong dag bkri bar bya'o/ /zhes bya ba ni de na dge slong gang dag yod pa dag yin gyi/ ji tsam gyis gzhi de mig gis bltas par 'gyur ba'i dge slong de tsam bkri bar bya ba ni ma yin no/ /gal te de na sbrul gyi gnas sam/</text></item>
<item><p>254b2</p><section>'dul ba</section><text>sdig pa'i gnas sam/ srin gyi gnas sam/ grog ma'i gnas yod pa yin na mi rung ba yin pa'i phyir bstan par mi bya'o/ /gal te rung ba yin na de'i 'og tu nye bar brtag par bya ste/ gal te rgyal po'i gzhi 'am/ mchod rten gyi gzhi 'am/</text></item>
<item><p>254b3</p><section>'dul ba</section><text>khyim bdag gi gzhi 'am/ mu stegs can gyi gzhi 'am/ dge slong ma'i dbyar khang 'am/ shing ljon pa gcad par bya ba yod na rtsod pa dang bcas pa yin pa'i phyir bstan par mi bya'o/ /gal te gzhi rung ba dang / rtsod pa med pa yin na de'i nyen kor </text></item>
<item><p>254b4</p><section>'dul ba</section><text>'dom gang kho ra khor yug nye bar brtag par bya ste/ gal te de na gzhi chu klung la rten tam/ khron pa la rten tam/ lam la rten tam/ ngam grog la rten pa yin na brtsam du mi rung ba'i phyi bstan par mi bya'o/ /gal te gzhi de rung ba dang / rnam pa </text></item>
<item><p>254b5</p><section>'dul ba</section><text>thams cad yongs su rdzogs pa yin na/ dge slong des gtsug lag khang du song ste gnas mal bsham pa byas nas gaN DI brdungs te dris pa'i tshig gis dge slong dag la bskul nas dge 'dun/ thams cad 'dug cing 'thun par gyur pa la </text></item>
<item><p>254b6</p><section>'dul ba</section><text>mchil lham phud de bla gos phrag pa gcig tu byas nas/ rgan rims bzhin du phyag 'tshal te/ rgan pa'i mtha' logs su/ tsog pur 'dug nas thal mo sbyar te 'di skad ces brjod par bya'o/ /dge 'dun btsun pa rnams gsan du gsol/ /</text></item>
<item><p>254b7</p><section>'dul ba</section><text>bdag dge slong lag gi bla ming 'di zhes bgyi bas gtsug lag khang gi gzhi rung ba rtsod pa ma mchis pa/ brtsam du rung ba zhig btsal te/ bdag dge slong lag gi bla ming 'di zhes bgyi ba dge 'dun las gtsug lag khang gi </text></item>
<item><p>254b8</p><section>'dul ba</section><text>gzhi rung ba/ rtsod pa ma mchis pa/ brtsam du rung ba bstan pa gsol na/ thugs brtse ba can dge 'dun btsun pa rnams kyis thugs brtse ba'i slad du bdag dge slong lag gi bla ming 'di zhes bgyi ba la gtsug lag khang gi </text></item>
<item><p>255a1</p><section>'dul ba</section><text>gzhi rung ba/ rtsod pa ma mchis pa/ brtsam du rung ba bstan pa stsal du gsol/ de bzhin du lan gnyis lan gsum du bzlas/ dge slong de dag gis kyang dge slong de la dad pas sam yid ches pas 'gro bar mi </text></item>
<item><p>255a2</p><section>'dul ba</section><text>bya bar 'di ltar dge 'dun thams cad der 'gro bar bya ba 'am/ dge 'dun gyis bskos pa'i dge slong dag btang bar bya'o/ /de dag gis gzhi de mig gis blta bar bya zhing gal te de na sbrul gyi gnas sam/ sdig pa'i </text></item>
<item><p>255a3</p><section>'dul ba</section><text>gnas sam/ sril gyi gnas sam/ grog ma'i gnas yod pa yin na mi rung ba yin pa'i phyir bstan par mi bya'o/ /gal te rung ba yin na de'i 'og tu nye bar brtag par bya ste/ gal te rgyal po'i gzhi 'am/ mchod rten gyi gzhi 'am/</text></item>
<item><p>255a4</p><section>'dul ba</section><text>khyim bdag gi gzhi 'am/ mu stegs can gyi gzhi 'am/ dge slong ma'i dbyar khang ngam/ shing ljon pa gcad par bya ba yod na rtsod pa dang bcas pa yin pa'i phyir bstan par mi bya'o/ /gal te gzhi rung ba dang / rtsod pa med pa yin na de'i </text></item>
<item><p>255a5</p><section>'dul ba</section><text>nyen kor 'dom gang kho ra khor yug nye bar brtag par bya ste/ gal te de na gzhi chu klung la rten tam/ khron pa la rten tam/ lam la rten tam/ ngam grog la rten pa yin na brtsam du mi rung ba'i phyir bstan par mi bya'o/ /</text></item>
<item><p>255a6</p><section>'dul ba</section><text>gal te gzhi de rung ba dang / rnam pa thams cad yongs su rdzogs pa yin na de'i tshe/ dge slong de dag gis rgan pa'i mtha' logs su gus pa dang bcas pas 'dug ste/ 'di skad ces brjod par bya'o/ /gnas </text></item>
<item><p>255a7</p><section>'dul ba</section><text>brtan dag gzhi de rung ba dang / rtsod pa ma mchis pa dang / brtsam du rung ba lags kyis/ da de'i dus la bab pa mkhyen par mdzod cig /de'i 'og tu dge slong gcig gis gsol ba byas te las bya'o/ /dge 'dun btsun </text></item>
<item><p>255a8</p><section>'dul ba</section><text>pa rnams gsan du gsol/ dge slong lag gi bla ming 'di zhes bgyi ba 'dis gtsug lag khang gi gzhi rung ba/ rtsod pa ma mchis pa/ brtsam du rung ba zhig btsal te/ dge slong lag gi bla ming 'di zhes bgyi ba 'di </text></item>
<item><p>255b1</p><section>'dul ba</section><text>dge 'dun las gtsug lag khang gi gzhi rung ba/ rtsod pa ma mchis pa/ brtsam du rung ba bstan pa gsol na/ gal te dge 'dun gyis dus la bab cing bzod na dge 'dun gyis gnang bar mdzod cig dang / dge 'dun gyis dge slong lag gi bla ming </text></item>
<item><p>255b2</p><section>'dul ba</section><text>'di zhes bgyi ba la gtsug lag khang gi gzhi rung ba/ rtsod pa ma mchis pa/ brtsam du rung ba bstan pa stsol to/ /'di ni gsol ba'o/ /las ni 'di ltar bya ste/ dge 'dun btsun pa rnams gsan du gsol/ dge slong lag gi bla ming </text></item>
<item><p>255b3</p><section>'dul ba</section><text>'di zhes bgyi ba 'dis gtsug lag khang gi gzhi rung ba/ rtsod pa ma mchis pa/ brtsam du rung ba zhig btsal te/ dge slong lag gi bla ming 'di zhes bgyi ba dge 'dun las gtsug lag khang gi gzhi rung ba/ rtsod pa ma mchis pa/ brtsam </text></item>
<item><p>255b4</p><section>'dul ba</section><text>du rung ba bstan pa gsol te/ de'i slad du dge 'dun gyis dge slong lag gi bla ming 'di zhes bgyi ba la gtsug lag khang gi gzhi rung ba rtsod pa ma mchis pa/ brtsam du rung ba bstan pa stsol na/ tshe dang ldan pa gang dag dge slong lag gi </text></item>
<item><p>255b5</p><section>'dul ba</section><text>bla ming 'di zhes bgyi ba la gtsug lag khang gi gzhi rung ba rtsod pa ma mchis pa/ brtsam du rung ba bstan pa stsal bar bzod pa de dag ni cang ma gsung shig /gang dag mi bzod pa de dag ni gsungs shig /dge 'dun gyis bzod cing gnang nas dge </text></item>
<item><p>255b6</p><section>'dul ba</section><text>'dun gyis dge slong lag gi bla ming 'di zhes bgyi ba la gtsug lag khang gi gzhi rung ba/ rtsod pa ma mchis pa/ brtsam du rung ba bstan pa stsal lags te/ 'di ltar cang mi gsung bas/ de de bzhin du 'dzin to/ /dge 'dun gyis dge slong </text></item>
<item><p>255b7</p><section>'dul ba</section><text>lag gi bla gang la gtsug lag khang gi gzhi rung ba/ rtsod pa med pa/ brtsam du rung ba bstan pa byin pa des gtsug lag khang rtsig tu gzhug par bya ste/ 'di la 'gyod par mi bya'o/ /khrid pa'i dge slong dag gis kyang zhes bya ba ni der </text></item>
<item><p>255b8</p><section>'dul ba</section><text>dge slong gang dag khrid pa dag gis kyang ngo / /gzhi zhes bya ba ni gtsug lag khang gi dbang du byas pa'i gzhi gang yin pa'o/ /rung ba zhes bya ba ni sbrul gyi gnas dang / sdig pa'i gnas la sogs pa dang bral ba'o/ /rtsod pa med pa zhes bya ba ni thab </text></item>
<item><p>256a1</p><section>'dul ba</section><text>mo dang / mtshang 'dru ba la sogs pa dang bral pa'o/ /brtsam du rung bar zhes bya ba ni de'i nyen kor 'dom gang kho ra khor yug na skyon med par ro/ /blta bar bya'o zhes bya ba ni so sor brtag par bya'o/ /gal te dge slong gis </text></item>
<item><p>256a2</p><section>'dul ba</section><text>gzhi mi rung ba 'am zhes bya ba ni sbrul dang sdig pa la sogs pa'i gnas kyi shas che ba'o/ /rtsod pa dang bcas pa 'am zhes bya ba ni thab mo dang bcas pa dang mtshang 'dru ba dang bcas pa dang / rtsod pa dang bcas pa dang / 'gyed pa dang bcas </text></item>
<item><p>256a3</p><section>'dul ba</section><text>pa'o/ /brtsam du mi rung ba zhes bya ba ni gang gi nyen kor 'dom gang kho ra khor yug med par ro/ /bdag po yod pa dge 'dun gyi phyir gtsug lag khang chen po rtsig tu 'jud dam/ gzhi blta ba'i phyir dge slong dag kyang mi khrid dam/ dge slong </text></item>
<item><p>256a4</p><section>'dul ba</section><text>khrid pa dag la gzhi mi ston na dge 'dun lhag ma'o zhes bya ba ni snga ma bzhin te/ des na dge 'dun lhag ma'o zhes gsungs so/ /de la ltung ba ji ltar 'gyur zhe na/ dge slong gis dge 'dun gyi phyir gtsug lag khang byed du 'jud cing mi rung </text></item>
<item><p>256a5</p><section>'dul ba</section><text>bar byed du 'jud na nyes pa sbom por 'gyur ro/ /rtsod pa dang bcas par byed du 'jud na nyes pa sbom por 'gyur ro/ /brtsam du mi rung bar byed du 'jud na nyes pa sbom por 'gyur ro/ /ma bstan par byed du 'jud na nyes pa sbom por </text></item>
<item><p>256a6</p><section>'dul ba</section><text>'gyur ro/ /thams cad las 'das par byed du 'jud na dge 'dun lhag mar 'gyur ro/ /dge slong gis dge slong gi gan du song ste/ 'di skad ces dge 'dun gyi phyir gtsug lag khang rung ba/ rtsod pa med pa/ brtsam du rung ba </text></item>
<item><p>256a7</p><section>'dul ba</section><text>bstan pa byed du chug shig ces smras pa las/ gal te des dge 'dun gyi phyir gtsug lag khang byed du 'jud cing / mi rung ba byed du 'jud na byed pa po la nyes pa sbom por 'gyur ro/ /rtsod pa dang bcas par byed du 'jud na </text></item>
<item><p>256a8</p><section>'dul ba</section><text>byed pa po la nyes pa sbom por 'gyur ro/ /brtsam du mi rung bar byed du 'jud na byed pa po la nyes pa sbom por 'gyur ro/ /ma bstan par byed du 'jud na/ byed pa po la nyes pa sbom por 'gyur ro/ /thams cad las 'das par byed du </text></item>
<item><p>256b1</p><section>'dul ba</section><text>'jud na byed pa po la dge 'dun lhag mar 'gyur ro/ /gal te de de'i gan du song ste 'di skad ces legs par byas so/ /shin du byas so/ /ngas khyod la 'di ltar bsgo'o zhes zer zhing des kyang de la shing ngam/ rtswa 'am/ lci ba 'am/ sa 'jim </text></item>
<item><p>256b2</p><section>'dul ba</section><text>'bul bar byed la/ gal te des mi rung bar byed du 'jud na gnyi ga la nyes pa sbom por 'gyur ro/ /rtsod pa dang bcas par byed du 'jud na gnyi ga la nyes pa sbom por 'gyur ro/ /brtsam du mi rung bar byed du 'jud na gnyi ga la nyes pa </text></item>
<item><p>256b3</p><section>'dul ba</section><text>sbom por 'gyur ro/ /ma bstan par byed du 'jud na gnyi ga la nyes pa sbom por 'gyur ro/ /thams cad las 'das par byed du 'jud na gnyi ga la dge 'dun lhag mar 'gyur ro/ /gal te de de'i gan du song ste 'di skad ces legs par ma byas </text></item>
<item><p>256b4</p><section>'dul ba</section><text>so/ /shin tu ma byas so/ /ngas khyod la 'di ltar ma bsgo'o zhes zer zhing des de la shing ngam/ rtswa 'am/ lci ba 'am/ sa 'jim 'bul bar mi byed la gal te des mi rung bar byed du 'jud na byed pa po la nyes pa sbom por 'gyur ro/ /rtsod pa dang </text></item>
<item><p>256b5</p><section>'dul ba</section><text>bcas par byed du 'jud na byed pa po la nyes pa sbom por 'gyur ro/ /brtsam du mi rung bar byed du 'jud na byed pa po la nyes pa sbom por 'gyur ro/ /ma bstan par byed du 'jud na byed pa po la nyes pa sbom por 'gyur ro/ /thams cad las </text></item>
<item><p>256b6</p><section>'dul ba</section><text>'das par byed du 'jud na byed pa po la dge 'dun lhag mar 'gyur ro/ /byas pa rnyed pa dang / byas pa la longs spyod pa la ni ltung ba med do/ /rnying pa 'chos pa la yang ltung ba med do/ /las dang po pa dang / smyos pa dang /</text></item>
<item><p>256b7</p><section>'dul ba</section><text>sems 'khrugs pa dang / tshor ba dag gis nyen pa la ltung ba med do/ /gtsug lag khang gi dge 'dun lhag ma ste bdun pa rdzogs s+ho// //'dul ba rnam par 'byed pa/ bam po bcu dgu </text></item>
<item><p>256b8</p><section>'dul ba</section><text>pa/ sangs rgyas bcom ldan 'das rgyal po'i khab na ka lan da ka'i gnas na bzhugs so/ /de'i tshe na sdig byung na/ gyad kyi sna chen po la gtogs pa/ rgyal sde zhes bya ba phyug pa nor mang ba/ longs spyod che ba/ yongs su </text></item>
<item><p>257a1</p><section>'dul ba</section><text>gzung ba yangs shing rgya che ba rnam thos kyi bu'i nor dang ldan pa/ rnam thos kyi bu la nor gyis 'gran pa/ gyad rnams la cod pan med pa'i rgyal srid byed du 'jud pa zhig 'dug ste/ des rigs mnyam pa las chung ma blangs nas/</text></item>
<item><p>257a2</p><section>'dul ba</section><text>de de dang lhan cig rtse bar byed/ dga' bar byed/ dga' mgur spyod par byed do/ /rtse bar byed/ dga' bar byed/ dga' mgur spyod kyang de la bu yang med/ bu mo yang med nas des bu med cing bu mngon par 'dod pas zhi ba dang / chu lha dang / lus ngan dang /</text></item>
<item><p>257a3</p><section>'dul ba</section><text>brgya byin dang / tshangs pa la sogs pa dag la gsol ba 'debs shing / lha'i bye brag gzhan 'di lta ste/ kun dga' ra ba'i lha dag dang / tshal gyi lha dag dang / bzhi mdo'i lha dag dang / sum mdo'i lha dag dang / gtor ma len pa'i lha dag dang / lhan cig </text></item>
<item><p>257a4</p><section>'dul ba</section><text>skyes pa dag dang / chos 'thun pa dag dang / rjes su 'brang ba'i lha dag la yang gsol ba 'debs so/ /'jig rten na gang gsol ba 'debs pa'i rgyu las bu dang bu mo dag skye'o zhes bya ba'i gtam de lta bu yod de/ de ni de lta bu ma yin te/ gal te de ltar 'gyur du </text></item>
<item><p>257a5</p><section>'dul ba</section><text>zin na re re la yang 'di lta ste/ dper na 'khor los sgyur ba'i rgyal po bzhin du bu stong yod par 'gyur ro/ /'di ltar gnas gsum po dag mngon du gyur pa las bu dang bu mo dag skye bar 'gyur te/ gsum po de dag gang zhe na/ pha dang ma gnyis chags </text></item>
<item><p>257a6</p><section>'dul ba</section><text>par gyur cing 'dus pa dang / ma dus la bab cing zla mtshan dang ldan pa dang / dri za nye bar gnas shing 'jug 'dod pa ste/ gnas gsum po de dag mngon du gyur pa las bu dang bu mo dag skye bar 'gyur ro/ /de de ltar gsol ba 'debs pa </text></item>
<item><p>257a7</p><section>'dul ba</section><text>lhur len cing 'dug pa na sems can srid pa tha ma pa spyod pa tshol ba/ thar pa'i snying po bzung ba/ mya ngan las 'das pa la phyogs pa/ 'khor ba las phyir phyogs pa/ srid pa'i 'gro ba thams cad du 'chi 'pho ba dang /</text></item>
<item><p>257a8</p><section>'dul ba</section><text>skye ba don du mi gnyer ba lus tha ma 'dzin pa zhig kyang / lha'i ris bzang po zhig nas shi 'phos te de'i skye dgu'i bdag mo'i mngal du zhugs so/ /bud med kyi yul mkhas pa'i rang bzhin can la la la ma 'dres pa'i chos lnga yod de/</text></item>
<item><p>257b1</p><section>'dul ba</section><text>lnga gang zhe na/ skyes pa chags par gyur pa shes shing chags pa dang bral ba shes pa dang / dus shes shing zla mtshan shes pa dang / mngal na gnas pa zhugs pa shes pa dang / gang las mngal na gnas pa zhugs pa de shes pa dang / khye'u shes </text></item>
<item><p>257b2</p><section>'dul ba</section><text>shing bu mo shes pa ste/ gal te khye'u yin na dku g.yas par rten cing 'dug la gal te bu mo yin na dku g.yon par rten cing 'dug pa'o/ /de yid dga' zhing yid dga' nas khyim thab la smras pa/ rje'i sras bdag la sems can zhugs par gyur </text></item>
<item><p>257b3</p><section>'dul ba</section><text>pa ni 'di ltar bdag gi dku g.yas par rten cing mchis pas nges par khye'ur 'gyur gyis dgyes pa bskyed du gsol/ de yang yid dga' zhing yid dga' nas ro stod bsrang ste/ lag pa g.yas pa brkyang nas 'di skad ces kho bo yun ring po nas </text></item>
<item><p>257b4</p><section>'dul ba</section><text>mngon par 'dod pas bu'i ngo mthong ba dang / kho bo dang 'thun par skye zhing mi mthun par mi skye ba dang / kho bo'i bya ba dag byed pa dang / gsos pas phyir gso ba dang / bgo skal la spyod pa dang / kho bo'i rigs rgyud yun ring du gnas par 'gyur ba dang /</text></item>
<item><p>257b5</p><section>'dul ba</section><text>bdag cag shi zhing dus la bab pa dag la nyung ngu 'am/ mang po yang rung ba'i sbyin pa dag byin zhing bsod nams dag byas nas/ 'di de gnyis gang du skyes pa der 'gro zhing rjes su 'gro bar gyur cig ces ming gis yon bshad pa </text></item>
<item><p>257b6</p><section>'dul ba</section><text>byed par gyur cig ces ched du brjod pa ched du brjod par byed do/ /de la sems can zhugs par rig nas 'di lta ste/ mngal na gnas pa yongs su smin par bya ba'i phyir steng gi khang bzangs kyi gzhi grang ba na grang ba'i </text></item>
<item><p>257b7</p><section>'dul ba</section><text>yo byad dag dang / dro ba na dro ba'i yo byad dag dang / sman pas bcas pa'i zas ha cang mi kha ba dang / ha cang mi skyur ba dang / ha cang lan tshwa mi che ba dang / ha cang mi mngar ba dang / ha cang mi tsha ba dang /</text></item>
<item><p>257b8</p><section>'dul ba</section><text>ha cang mi bska ba dang / kha ba dang / skyur ba dang / lan tshwa che ba dang / mngar ba dang / tsha ba dang / bska ba rnam par spangs pa'i zas dag dang / do shal dang / se mo do dang /</text></item>
<item><p>258a1</p><section>'dul ba</section><text>rgyan gyis klubs pa'i lus la lha'i bu mo dga' ba'i tshal na rnams par spyod pa lta bu dang / khri nas khrir dang / khri'u nas khri'ur dang / shod kyi gzhir mi 'bab pa dang / de sgra yid du mi 'ong ba cung zad kyang mi thos par gnod pa med pa nyid du rim </text></item>
<item><p>258a2</p><section>'dul ba</section><text>gro byed du 'jud do/ /de zla ba brgyad dam/ dgu 'das te btsas pa las khye'u gzugs bzang ba/ blta na sdug pa/ mdzes pa/ gsal ba/ gser gyi mdog 'dra ba/ mgo bo gdugs lta bu dang ldan pa/ lag pa ring ba/</text></item>
<item><p>258a3</p><section>'dul ba</section><text>'phral ba'i dbyes che ba/ smin ma 'jar ba/ sna'i gzangs mtho ba zhig byung ngo / /de'i nye du dag 'dus shing lhags nas nyi ma bdun gsum nyi shu rtsa gcig tu btsas pa'i btsas ston rgya cher byas nas khye'u yi ming cir gdags shes ming </text></item>
<item><p>258a4</p><section>'dul ba</section><text>'dog par byed do/ /khye'u de'i kun du spyod pa ni ji srid du mal chen po nas ma phab pa de srid du bshang ba dang gci ba mi byed pa yin la/ yul dbus na kun du spyod pa ni gang mkhas pa spyod pa gsal ba de la nor lta bu zhes zer bas nye du de dag gis </text></item>
<item><p>258a5</p><section>'dul ba</section><text>smras pa/ shes ldan dag khye'u 'di gyad gyi sna chen po la gtogs pa rgyal sde'i bu yang yin la/ ji srid du mal chen po nas ma phab pa de srid du bshang ba dang gci ba mi byed de/ mkhas pa spyod pa gsal bas nor lta bu yang yin pa'i phyir </text></item>
<item><p>258a6</p><section>'dul ba</section><text>khye'u 'di'i ming gyad bu nor zhes bya'o zhes de'i ming gyad bu nor zhes bya bar btags so/ /nyi ma gang la gyad bu nor btsas pa'i nyi ma de nyid la blon po lnga brgya dag la yang bu dag btsas te de dag gi ming yang khyim dang 'thun pa dag tu btags shing /</text></item>
<item><p>258a7</p><section>'dul ba</section><text>de dag kyang gyad bu nor gyis ne'u ldangs su byas so/ /khye'u gyad bu nor ma ma brgyad po pang na 'tsho ba'i ma ma gnyis dang / nu ma snun pa'i ma ma gnyis dang / dri ma 'phyi ba'i ma ma gnyis dang / rtsed grogs kyi ma ma gnyis la rjes su </text></item>
<item><p>258a8</p><section>'dul ba</section><text>gtad do/ /de ma ma brgyad po dag gis 'o ma dang / zho dang / mar dang / zhun mar dang / mar gyi snying khu dang / gzhan yang yo byad kyi bye brag gtso bo gtso bo dag gis sring par byed skyed par byed cing / rdzing na gnas </text></item>
<item><p>258b1</p><section>'dul ba</section><text>pa'i pad+ma bzhin du myur du skyed par byed do/ /de ma ma'i pang na 'dug pa na bram ze mtshan mkhan zhig gis mthong nas des de la shin du nges par brtag par bya ste des bsams pa/ khye'u 'di ni rkang gnyis pa bsod nams kyi zhing </text></item>
<item><p>258b2</p><section>'dul ba</section><text>yin te/ gang dag 'di la mchod pa dag byed pa de dag gi mchod pa byas pa de dag ni shin du 'bras bu chen po dang / phan yon chen po dang / gsal ba chen po dang / yangs pa chen por 'gyur ro snyam nas/ bram ze mtshan mkhan des </text></item>
<item><p>258b3</p><section>'dul ba</section><text>ma ma de la smras pa/ khye'u 'di kho bo la yud tsam zhig byin cig dang kho bo 'di la mchod pa dag bya'o/ /ma mas smras pa/ bram ze kho mo la khye'u sbyin pa'i dbang med kyis gal te khyod khye'u 'dod na dmag dpon gyi gan du song la gsol cig /</text></item>
<item><p>258b4</p><section>'dul ba</section><text>de nas bram ze de gyad kyi sna chen po la gtogs pa'i gan du song ste/ shis pa brjod pa sngar byas nas smras pa/ dmag dpon khyod kyi khye'u 'di ni rkang gnyis pa bsod nams kyi zhing yin te gang dag 'di la mchod pa dag byed pa de dag gi mchod </text></item>
<item><p>258b5</p><section>'dul ba</section><text>pa byas pa de dag ni shin du 'bras bu chen po dang / phan yon chen po dang / gsal ba chen po dang / yangs pa chen por 'gyur bas de'i phyir khye'u 'di kho bo la yud tsam zhig byin cig dang / kho bos 'di la mchod pa dag bya'o/ /dmag dpon </text></item>
<item><p>258b6</p><section>'dul ba</section><text>gyis smras pa/ bram ze gal te de lta na sbyin gyis khyer cig /bram ze de yid rab tu dga' bas khye'u de rang gi khyim du khyer nas chung ma'i drung du yon tan brjod de smras pa/ bzang mo shes par gyis shig /khye'u </text></item>
<item><p>258b7</p><section>'dul ba</section><text>'di ni rkang gnyis pa bsod nams kyi zhing yin te/ gang dag 'di la mchod pa dag byed pa de dag gi mchod pa byas pa de dag ni shin du 'bras bu chen po dang / phan yon chen po dang / gsal ba chen po dang / yangs pa chen por </text></item>
<item><p>258b8</p><section>'dul ba</section><text>'gyur bas de'i phyir 'di la mchod pa dag gyis shig /des de'i yon tan brjod pa thos nas yid bde ba skyes te smras pa/ bram ze gal te de lta na re shig gzhes shig dang khyim gyi go rims dag bgyi'o zhes des khyim </text></item>
<item><p>259a1</p><section>'dul ba</section><text>byug pas byugs shing zhal zhal byas nas rtsa lag gi skye bo snying du sdug cing 'brel ba dag 'gron du bos nas de'i 'og tu khye'u de bkur sti chen pos dril phyis byas shing khrus byas te/ spos dang / me tog dag gis </text></item>
<item><p>259a2</p><section>'dul ba</section><text>brgyan nas sbrang rtsi dang / 'o mas legs par bsnyod do/ /de ltar brgyan cing gnyen 'dab kyis yongs su bskor nas rang gi khyim du phyir khrid do/ /de gang gi tshe chen por gyur pa de'i tshe yi ge dang / grangs dang / rtsis dang /</text></item>
<item><p>259a3</p><section>'dul ba</section><text>lag rtsis dang / dbyung ba dang / gzhug pa dang / gzhag pa la nye bar zhugs nas de yi ge'i mthar phyin cing 'byed pa dang / klog pa dang / mkhas pa dang / spyod pa gsal ba dang / brtag pa brgyad po 'di lta ste/ rin po che brtag pa dang /</text></item>
<item><p>259a4</p><section>'dul ba</section><text>gzhi brtag pa dang / gos brtag pa dang / shing brtag pa dang / glang po che brtag pa dang / rta brtag pa dang / bud med brtag pa dang / skyes pa brtag pa la mkhas par gyur to/ /rgyal po rgyal rig spyi bo nas dbang bskur ba/</text></item>
<item><p>259a5</p><section>'dul ba</section><text>ljongs kyi dbang phyug mthu dang brtson 'grus thob pa/ sa chen po'i dkyil 'khor mngon par rgyal bar byas te gnas pa rnams kyi bzo'i gnas dang / las kyi gnas tha dad par gyur pa gang dag yin pa 'di lta ste/ glang </text></item>
<item><p>259a6</p><section>'dul ba</section><text>po che'i gnyar bzhon pa dang / rta la bzhon pa dang / shing rta'i thabs dang / ral gri'i thabs dang / 'phong dang / phyir bsnur ba dang / mdun du bsnur ba dang / lcags kyus bsgyur thabs dang / zhags pas </text></item>
<item><p>259a7</p><section>'dul ba</section><text>gdab pa dang / mda' bo che 'phen thabs dang / 'dzin stangs dang / goms stangs dang / thor tshugs dang / gcad pa dang / dral ba dang / dbug pa dang / gnas lnga po 'di lta ste/ rgyang nas phog pa dang / sgra grag </text></item>
<item><p>259a8</p><section>'dul ba</section><text>par phog pa dang / gnad du phog pa dang / mi 'chor bar phog pa dang / tshabs che ba de dag la yang zhugs shing byang bar gyur to/ /blon po'i bu lnga brgya po de dag kyang bzo'i gnas dang / las kyi gnas dag la byang bar gyur to/ /</text></item>
<item><p>259b1</p><section>'dul ba</section><text>phas de'i chung ma'i 'khor gsum po rab dang / 'bring dang / tha ma dag rnam par bzhag go/ /'dug pa'i gnas gsum po dgun gyi dang / dpyid kyi dang / dbyar gyi dag byed du bcug go/ /bskyed mos tshal gsum po dgun </text></item>
<item><p>259b2</p><section>'dul ba</section><text>gyi dang / dpyid kyi dang / dbyar gyi dag byed du bcug go/ /de steng gi khang bzangs kyi gzhir gtogs pa na skyes pa med par sil snyan gyis rtse bar byed/ dga' bar byed/ dga' mgur spyod par byed do/ /de'i ne'u ldangs </text></item>
<item><p>259b3</p><section>'dul ba</section><text>lnga brgya po de dag kyang dus gsum du de blta ba'i phyir 'ong zhing de dag dang lhan cig sten grogs kyi dga' bas rtse mo rnam pa sna tshogs dag gis rtse bar byed do/ /ji tsam dus gzhan zhig na gzhon nu lnga brgya po de dag nang par sngar langs te ri dgas </text></item>
<item><p>259b4</p><section>'dul ba</section><text>shor du dong ba dang / de dag gis de'i nyin mo ri dgas gcig kyang ma rnyed nas de dag gis bsams pa/ deng bdag cag gis ri dgas gcig kyang ma rnyed pas ji ltar lag pa stong pa dag gis khyim du 'dong bar bya/ deng 'di nyid du bsdad </text></item>
<item><p>259b5</p><section>'dul ba</section><text>de sang ri dgas dag gshor la khyim du 'dong bar bya'o snyam nas/ de dag de'i nub mo der 'khod nas phyi de nyin par ri dgas dag bshor te mtshan mo mig lam chad pa dang rang rang gi khyim du dong ngo / /de dag 'di snyam du sems te/ deng </text></item>
<item><p>259b6</p><section>'dul ba</section><text>ni nam sros kyis sang gzhon nu ltar 'dong ngo snyam nas/ de dag mtshan mo nam nangs pa dang / nyi ma gsum pa de la gzhon nu gyad bu nor bltar dong ba dang / gzhon nus smras pa/ shes ldan dag khyed cag kho bo'i ne'u ldangs </text></item>
<item><p>259b7</p><section>'dul ba</section><text>mnyam du skyes pa sa la lhan cig rtse ba dag yin na ci'i phyir khyed cag de bar kho bo'i gan du ma 'ongs par deng nyi ma gsum pa gdod 'ongs/ gzhon nu bdag cag ri dgas shor du mchis par gyur nas de'i slad du ma mchis so/ /khyed </text></item>
<item><p>259b8</p><section>'dul ba</section><text>cag gis der ci zhig byas/ gzhon nu ri dgas dag bkum mo/ /ri dgas de dag ci za ci 'thung / gzhon nu ran dag 'tshal zhing / chab dag 'tshal lo/ /shes ldan dag gal te de lta na de dag gis khyed cag la </text></item>
<item><p>260a1</p><section>'dul ba</section><text>gnod pa ci zhig byas na khyed cag de dag gsod par byed/ gzhon nu bdag cag des glo ba dga' ba nyid du 'gyur ro/ /shes ldan dag dga' ba de ni mi bzang ste/ gzhan la gnod pas dga' ba gang yin pa de </text></item>
<item><p>260a2</p><section>'dul ba</section><text>thong shig /gzhon nu lnga brgya po de dag cang mi smra bar 'khod de/ rgyal po'i pho brang nas phyir byung nas smras pa/ shes ldan dag gzhon nu 'di chung ma'i 'khor spangs te 'gro mi 'dod pas de'i phyir bdag cag la smod par byed kyis/</text></item>
<item><p>260a3</p><section>'dul ba</section><text>de'i phyir bdag cag gis ci nas kyang dmag dpon la go bar bya ba'i thabs shig gis 'di yang ri dgas shor du 'gro bar 'gyur ba de lta bu'i thabs shig byas na des na 'di yang bdag cag dang lhan cig ri dgas shor du 'gro bar 'gyur ro zhes </text></item>
<item><p>260a4</p><section>'dul ba</section><text>de dag gis gros byas nas dmag dpon gyi gan du song ste rkang pa gnyis la phyag 'tshal nas smras pa/ dmag dpon gzhon nu gang dag grib mar skyes par gyur pa de dag ni nges par nyi 'og gi mkhar gyi rgyal </text></item>
<item><p>260a5</p><section>'dul ba</section><text>po dag gis zil gyis gnon par 'gyur ba lags na/ ci'i slad du gzhon nu grib mar skyed par mdzad cing bdag dang lhan cig ri dgas shor du mi gtong / bdag cag dang lhan cig mchis </text></item>
<item><p>260a6</p><section>'dul ba</section><text>na gdug pa dang / rtsal che ba dang / nyi 'og gi mkhar gyi rgyal po dag gis zil gyis mi non par 'gyur ro/ /shes ldan dag gal te de ltar na gzhon nu gtang gis deng shig /dmag dpon gyis gzhon </text></item>
<item><p>260a7</p><section>'dul ba</section><text>nu bos te smras pa/ gzhon nu khyod kyi ne'u ldangs dag ri dgas shor du 'dong gis khyod kyang de dag dang lhan cig song shig /yab bdag gzhan gyi srog la gnod par mi bgyid na/ ci'i slad du de dag dang lhan cig mchi/</text></item>
<item><p>260a8</p><section>'dul ba</section><text>gzhon nu bdag cag rgyal rigs dag ni mtshon gyis 'tsho ba yin pas chos 'di rgyal rigs dag dang mi 'gal gyis song shig /gzhon nu de pha la gus shing rje sa byed pa yin pas des khas blangs te de phyi de nyin par de dag dang lhan </text></item>
<item><p>260b1</p><section>'dul ba</section><text>cig ri dgas shor du song ba dang / gzhon nu lnga brgya po de dag gis gros bya bar brtsams pa/ shes ldan dag gzhon nu 'di ni dmag dpon 'das nas dmag dpon du 'gyur bas 'di bsten pa'i dus kyis ni 'bras bu ster bar </text></item>
<item><p>260b2</p><section>'dul ba</section><text>'gyur gyis/ bdag cag gis da 'di bsten par bya'o zhes de dag gis blo gros gcig gis de la smras pa/ gzhon nu khyod 'di kho nar gzhes shig dang bdag cag gis ri dgas dag ci nas kyang khyod kyi drung kho nar </text></item>
<item><p>260b3</p><section>'dul ba</section><text>mchi bar 'gyur ba de ltar gdab par bgyis de na khyod kyis ri dgas mchis so 'tshal khums par 'gyur ro/ /de nas de dag gis gzhon nu de 'phan kar bzhag nas ri dgas mang po dag phyogs kun nas bskongs shing brims nas de </text></item>
<item><p>260b4</p><section>'dul ba</section><text>dag 'chi ba'i 'jigs pas lus smas pa dang / rnam par smas bzhin du lce phyung ste gzhon nu'i drung du lhags so/ /gzhon nus ri dgas de dag gnas skabs de ltar gyur pa thag ring po kho na nas mthong nas des bsams </text></item>
<item><p>260b5</p><section>'dul ba</section><text>pa/ snying rje med pa'i snying gis 'jig rten pha rol btang ste 'di dag la sems kyis rab tu sdang bar 'gyur ba yang su zhig yod na 'di dag gi srog gcod par 'gyur ba lta smos kyang ci dgos snyam du rig nas phyogs bzhir rnam par blta bar </text></item>
<item><p>260b6</p><section>'dul ba</section><text>brtsams pa dang / de dang ha cang mi ring ba na mi zhig 'dug pa mthong nas des de'i sems bsrung ba'i phyir mda' gnyis sam/ gsum zhig 'phangs te mda' de dag kyang ri dgas de dag gi rwa'i bar dag dang rkang lag gi bar dag tu btang </text></item>
<item><p>260b7</p><section>'dul ba</section><text>nas de'i 'og tu des brtsal ba btang ste 'dug pa dang ri dgas de dag kyang byer te dong ngo / /blon po'i bu rnams kyis bsams pa/ gzhon nu ni gnas lnga dag la byang bar gyur pa yin pas des gdon mi za bar ri dgas mang po dag </text></item>
<item><p>260b8</p><section>'dul ba</section><text>bsad par gyur gyis bdag cag myur du 'dong ngo snyam nas de dag myur du lhags pa dang / ri dgas gcig kyang ma sod par mthong nas de dag 'di snyam du sems te/ gzhon nus gdon mi za bar shing rta dag dang / rnga mo dag </text></item>
<item><p>261a1</p><section>'dul ba</section><text>gis sngar bskyas par gyur pa lta snyam du rig nas smras pa/ gzhon nu ri dgas de dag gar mchis/ shes ldan dag ri dgas dag ga re/ ri dgas dag su'i yin/ de dag ni ri dgas nyid yin te/ phyir bcos </text></item>
<item><p>261a2</p><section>'dul ba</section><text>par mi nus so/ /de dag spyod pa de lta bu dang shugs de lta bus rgyug pas de'i phyir de dag gis kho bo nyid kyang de'u bsad do/ /mi des smras pa/ shes ldan dag khyed kyis chos la dga' ba 'di 'phan kar bzhag pas ri dgas ga la sod/</text></item>
<item><p>261a3</p><section>'dul ba</section><text>gal te 'di mngon par 'dod par gyur na ri dgas gcig kyang bros par mi 'gyur ro/ /de dag mi bzod pa skyes nas mtha' cig tu dong ste smras pa/ shes ldan dag bdag cag gi lus smas pa dang / rnam par smas pa dag gis ri dgas dag 'di ga la </text></item>
<item><p>261a4</p><section>'dul ba</section><text>ba der btab ste 'dis bsad grang snyam na 'dis yal bar bor gyis 'dong la 'di nyid gsad par bya'o/ /de dag gis yang bsams pa/ gal te 'di bsad par gyur na thos pa gcig nas gcig tu brgyud pas dmag dpon gyis thos na bdag </text></item>
<item><p>261a5</p><section>'dul ba</section><text>cag la gnod pa byed par 'gyur gyis 'di bsad par mi bya bar 'di 'di ltar 'di nyid du bskyur te bor la bdag cag 'dong bar bya'o snyam nas/ de dag gis de la ma bltas par 'dong ngo / /gzhon nus bsams pa/ de dag bdag gi ne'u ldangs </text></item>
<item><p>261a6</p><section>'dul ba</section><text>mnyam du skyes pa sa la lhan cig rtse rtse ba yin na ri dgas tsam gyi phyir de dag gis bdag dgon par bskyur te bor nas dong ba las na/ gang gi tshe bdag gi pha 'das nas bdag dmag dpon du gyur pa de'i tshe na bdag gis gdon mi za bar </text></item>
<item><p>261a7</p><section>'dul ba</section><text>sems can gyi gnas la nyes par spyod pa mang po bya dgos par 'gyur ro snyam nas/ de snying stong zhing zug rngus zug pa bzhin du rtog pa na/ khyim du song ste lag pa la 'gram pa gtad nas sems khongs su chud cing 'dug go/ /</text></item>
<item><p>261a8</p><section>'dul ba</section><text>de'i gan du chung ma'i 'khor dag 'ong ba de dag des mthong ba dang dbang po dag phyir glon par byed do/ /de dag gis gcig nas gcig tu brgyud pas dmag dpon la gzhon nu te por sems khongs su chud de/ 'chis 'brang gi 'khor la </text></item>
<item><p>261b1</p><section>'dul ba</section><text>yang mi sems par dbang po dag slar glon zhing mchis so zhes go bar byas so/ /dmag dpon gyis thos nas de yang yid mi bde bar gyur nas gzhon nu'i gan du song ste smras pa/ bu gzhon nu khyod ci'i phyir lag pa la 'gram pa gtad de sems khongs </text></item>
<item><p>261b2</p><section>'dul ba</section><text>su chud cing 'dug /yab kyis bdag las mi 'dra bar bskos te gang gi tshe rngon pa drag shul can lag pa dmar ba bsnun pa dang rab tu bsnun pas zhugs pa/ gzhan gyi srog 'phrog pa/ gzhan gyi srog gcod du 'jud pa/</text></item>
<item><p>261b3</p><section>'dul ba</section><text>gzhan gyi srog gcod pas 'tsho bar bgyid pa rnams kyi las de la nges par sbyar na bdag ji ltar sems khongs su chud cing mi mchis su rung bu gzhon nu gal te khyod bde bar 'dug la bsam pa thong ste phyin chad ma 'gro shig /de nas </text></item>
<item><p>261b4</p><section>'dul ba</section><text>gzhon nu de sems can la gnod pa las skyes pa'i yid mi bde ba las nges par byung ste mngon par dga' bar gyur nas dge ba gang yin zhes tshol bas nges par 'byung ba'i mngon par dga' ba btsal bar brtsams so/ /de'i tshe na rdzogs </text></item>
<item><p>261b5</p><section>'dul ba</section><text>byed la sogs pa ston pa drug po thams cad mkhyen pa ma yin par thams cad mkhyen par mngon pa'i nga rgyal can dag sdig byung na nye bar rten cing gnas so/ /de nas gzhon nu gyad bu nor gyis pha dang chung ma'i 'khor la ma bltas par 'od </text></item>
<item><p>261b6</p><section>'dul ba</section><text>srung rdzogs byed ga la ba der song ste phyin nas/ 'od srung rdzogs byed la 'di skad ces smras so/ /shes ldan dag khyod kyi chos kyi tshul ni gang yin/ slob ma la gdams pa ni gang yin/ tshangs par spyod pa'i 'bras </text></item>
<item><p>261b7</p><section>'dul ba</section><text>bu ni gang yin/ phan yon ni gang yin/ rdzogs byed kyis smras pa/ gzhon nu kho bo ni 'di ltar lta zhing 'di skad smra ste sbyin pa med do/ /mchod sbyin med do/ /sbyin sreg med do/ /legs par spyad pa med do/ /nyes par </text></item>
<item><p>261b8</p><section>'dul ba</section><text>spyad pa med do/ /legs par spyad pa dang nyes par spyad pa'i las rnams kyi 'bras bu dang / rnam par smin pa med do/ /'jig rten 'di ni med do/ /'jig rten pha rol med do/ /ma med do/ /pha med do/ /sems can rdzus te </text></item>
<item><p>262a1</p><section>'dul ba</section><text>skyes pa med do/ /'jig rten na dgra bcom pa yang dag par rtogs pa/ yang dag par sgrub pa/ gang dag tshe 'di nyid la rang gi mngon par shes pas 'jig rten 'di dang 'jig rten pha rol mngon sum du byas nas bsgrubs </text></item>
<item><p>262a2</p><section>'dul ba</section><text>te/ bdag cag ni skye ba zad do/ /tshangs par spyad pa bsten to/ /bya ba byas so/ /srid pa 'di las gzhan mi shes so zhes go bar byed pa dag med do/ /srog ni 'di nyid la 'tsho zhing de phyis 'chad par 'gyur/ zhig par </text></item>
<item><p>262a3</p><section>'dul ba</section><text>'gyur te shi ba'i 'og tu mi 'byung ngo / /skyes bu'i lus ni 'byung ba chen po bzhi las gyur pa yin te/ de ni gang gi tshe dus byed pa na de'i sa'i lus ni sa'i bag la zha/ chu'i lus ni chu'i/ me'i lus ni me'i/ rlung gi lus ni rlung </text></item>
<item><p>262a4</p><section>'dul ba</section><text>gi bag la zha bar 'gyur ro/ /dbang po rnams ni nam mkha'i rjes su 'gro bar 'gyur ro/ /skyes bu'i ro ni khri dang lnga'i mi dag gis khyer te dur khrod du 'gro zhing bsregs phan chad mi mngon par 'gyur ro/ /bsreg bya dag ni </text></item>
<item><p>262a5</p><section>'dul ba</section><text>thal bar 'gyur ro/ /rus pa dag ni thi ba'i mdog 'dra bar gnas so/ /'di ltar rmongs pa nye bar bstan pa ni sbyin la/ mkhas pa nye bar bstan pa ni len to/ /de la gang dag yod par smra ba de dag thams cad </text></item>
<item><p>262a6</p><section>'dul ba</section><text>ni gsob gsog /brdzun du smra ba dag yin no/ /'di ltar byis pa dang / mkhas pa de gnyis ni phyis 'chad par 'gyur/ zhig par 'gyur te/ shi ba'i 'og tu mi 'byung ngo / /de nas gyad bu </text></item>
<item><p>262a7</p><section>'dul ba</section><text>nor 'di snyam du sems te/ ston pa shes ldan 'di ni lam gol bar zhugs pa/ lam ngan pa legs par sgrub pa yin te/ lam 'jigs pa dang bcas pa ji lta ba bzhin du mkhas pa rnams kyis spang bar bya ba yin </text></item>
<item><p>262a8</p><section>'dul ba</section><text>no snyam du rig nas tshigs su bcad pa smras pa/ blo ngan log par ston byed pa/ /dman pa ston par grags pa ste/ /gang gi chos 'di de 'dra ba/ /de yi chos min ci zhig 'dra/ /zhes smras nas </text></item>
<item><p>262b1</p><section>'dul ba</section><text>snod stong pa bzhin du brdabs te song ngo / /de nas gyad bu nor gnag lhas kyi bu kun du rgyu ga la ba der song ste phyin nas gnag lhas kyi bu kun du rgyu la 'di skad ces smras so/ /shes ldan khyod kyi chos kyi tshul ni gang yin/</text></item>
<item><p>262b2</p><section>'dul ba</section><text>slob ma la gdams pa ni gang yin/ tshangs par spyod pa'i 'bras bu ni gang yin/ phan yon ni gang yin/ kun du rgyus smras pa/ gzhon nu kho bo ni 'di ltar lta zhing 'di skad smra ste/ sems can rnams kun nas nyon </text></item>
<item><p>262b3</p><section>'dul ba</section><text>mongs par gyur pa la rgyu med rkyen med do/ /sems can rnams rgyu med rkyen med par kun nas nyon mongs par 'gyur ro/ /sems can rnams rnam par dag par 'gyur ba la rgyu med rkyen med do/ /sems can </text></item>
<item><p>262b4</p><section>'dul ba</section><text>rnams rgyu med rkyen med par rnam par dag par 'gyur ro/ /sems can rnams shes pa med par 'gyur ba dang / mthong ba med par 'gyur ba la rgyu med rkyen med do/ /sems can rnams rgyu med rkyen med </text></item>
<item><p>262b5</p><section>'dul ba</section><text>par shes pa med pa dang / mthong ba med par 'gyur ro/ /sems can rnams shes par 'gyur ba dang / mthong bar 'gyur ba la rgyu med rkyen med do/ /sems can rnams rgyu med rkyen med par shes pa dang /</text></item>
<item><p>262b6</p><section>'dul ba</section><text>mthong bar 'gyur ro/ /stobs med do/ /brtson 'grus med do/ /stobs dang brtson 'grus med do/ /skyes bu'i rtsal med do/ /pha rol gnon pa med do/ /skyes bu'i rtsal dang pha rol gnon pa med do/ /bdag gi </text></item>
<item><p>262b7</p><section>'dul ba</section><text>rtsal med do/ /gzhan gyi rtsal med do/ /bdag gi rtsal dang gzhan gyi rtsal med do/ /sems can thams cad dang / srog chags thams cad dang / 'byung po thams cad mthu med/ stobs med/ dbang med/</text></item>
<item><p>262b8</p><section>'dul ba</section><text>brtson 'grus med/ pha rol gnon pa med do/ /'gro ba mtshams sbyor ba'i srid pa dag nges par gyur to/ /'di ltar 'gro ba drug po dag tu bde ba dang / sdug bsngal so sor myong bar 'gyur ro/ /de nas gyad bu nor 'di snyam du </text></item>
<item><p>263a1</p><section>'dul ba</section><text>sems te/ ston pa shes ldan 'di yang lam gol bar zhugs pa/ lam ngan pa legs par sgrub pa yin te/ lam 'jigs pa dang bcas pa ji lta ba bzhin du mkhas pa rnams kyis spang bar bya ba </text></item>
<item><p>263a2</p><section>'dul ba</section><text>yin no snyam du rigs nas tshigs su bcad pa smras pa/ blo ngan log par ston byed pa/ /dman pa ston par grags pa ste/ /gang gi chos 'di de 'dra ba/ /de yi chos min ci zhig 'dra/ /zhes smras nas snod stong pa bzhin </text></item>
<item><p>263a3</p><section>'dul ba</section><text>du brdabs te song ngo / /de nas gyad bu nor smra 'dod kyi bu mo'i bu yang dag rgyal ba can ga la ba der song ste phyin nas smra 'dod kyi bu mo'i bu yang dag rgyal ba can la 'di skad ces smras so/ /shes ldan khyod kyi chos kyi tshul ni gang yin/</text></item>
<item><p>263a4</p><section>'dul ba</section><text>slob ma la gdams pa ni gang yin/ tshangs par spyod pa'i 'bras bu ni gang yin/ phan yon ni gang yin/ yang dag rgyal ba can gyis smras pa/ gzhon nu kho bo ni 'di ltar lta zhing 'di skad smra ste/ byed pa dang byed du 'jud pa </text></item>
<item><p>263a5</p><section>'dul ba</section><text>dang / gcod pa dang gcod du 'jud pa dang / sreg pa dang sreg tu 'jud pa dang / rdeg pa dang rdeg tu 'jud pa dang / srog chags la 'tshe ba dang / ma byin par len pa dang / 'dod pa la log par spyod pa dang / shes bzhin du </text></item>
<item><p>263a6</p><section>'dul ba</section><text>brdzun smra ba dang / myos par 'gyur ba'i btung ba 'thung ba dang / khyim 'bigs pa dang / mdud pa 'grol ba dang / ril gyis 'phrog pa dang / lam 'gog cing 'dug pa dang / grong 'joms par byed pa dang / grong khyer </text></item>
<item><p>263a7</p><section>'dul ba</section><text>'joms par byed pa dang / yul 'joms par byed pa dang / sa gzhi chen po 'di la sems can gang dag yod pa de dag thams cad 'khor lo'i mtha' spu gri las byas pas kun du gcod par byed/ kun du 'tsheg par byed/</text></item>
<item><p>263a8</p><section>'dul ba</section><text>kun du rdung bar byed/ kun du 'dral bar byed cing sems can de dag thams cad kun du gcad/ kun du gshegs/ kun du brdungs/ kun du dral nas sha'i thang ma gcig tu byed/ sha'i tshoms gcig tu byed/</text></item>
<item><p>263b1</p><section>'dul ba</section><text>sha'i bungs gcig tu byed/ sha'i phung po gcig tu byed cing sha'i thang ma gcig tu byas/ sha'i tshoms gcig tu byas/ sha'i bungs gcig tu byas/ sha'i phung po gcig tu byas nas/ de ltar kun du sgrub par </text></item>
<item><p>263b2</p><section>'dul ba</section><text>byed pa la gzhi de las sdig pa yang med/ gzhi de las sdig par 'gyur ba yang med do/ /chu klung gang gA'i lho nas kun du gcod par byed/ kun du 'tsheg par byed/ kun du rdung bar byed/ kun du 'dral bar byed cing 'gro la/ chu </text></item>
<item><p>263b3</p><section>'dul ba</section><text>klung gang gA'i byang nas sbyin pa byed/ mchod sbyin byed cing 'gro bar gyur na/ gzhi de las sdig pa dang bsod nams kyang med/ gzhi de las sdig pa dang bsod nams su 'gyur ba med do/ /sbyin pa dang / dul ba dang / yang dag par </text></item>
<item><p>263b4</p><section>'dul ba</section><text>sdom pa dang / don spyod pa dang / don 'thun pas de ltar byed pa yang bsod nams mi byed pa kho na yin no/ /de nas gyad bu nor 'di snyam du sems te/ ston pa shes ldan 'di yang lam gol bar zhugs pa/ lam ngan pa yang dag </text></item>
<item><p>263b5</p><section>'dul ba</section><text>par sgrub pa yin te/ 'jigs pa dang bcas pa'i lam ji lta ba bzhin du mkhas pa rnams kyis spang bar bya ba yin no snyam du rig nas tshigs su bcad pa smras pa/ blo ngan log par ston byed pa/ /dman pa ston par grags </text></item>
<item><p>263b6</p><section>'dul ba</section><text>pa ste/ /gang gi chos 'di de 'dra ba/ /de yi chos min ci zhig 'dra/ /zhes smras nas snod stong pa bzhin du brdabs te song ngo / /de nas gyad bu nor mi pham skra'i la ba can ga la ba der song ste phyin nas/ mi pham skra'i la ba can </text></item>
<item><p>263b7</p><section>'dul ba</section><text>la 'di skad ces smras so/ /shes ldan khyod kyi chos kyi tshul ni gang yin/ slob ma la gdams pa ni gang yin/ tshangs par spyod pa'i 'bras bu ni gang yin/ phan yon ni gang yin/ mi pham gyis smras pa/ gzhon nu kho bo </text></item>
<item><p>263b8</p><section>'dul ba</section><text>ni 'di ltar lta zhing 'di skad smra ste/ lus bdun po 'di dag ni ma byas pa/ byas par ma byas pa/ ma sprul pa/ sprul pas ma byas pa/ gnod par bya ba ma yin pa ther zug tu gnas pa/ ka ba bzhin du gnas pa dag yin te/ bdun gang zhe na/</text></item>
<item><p>264a1</p><section>'dul ba</section><text>'di lta ste/ sa'i lus dang / chu'i lus dang / me'i lus dang / rlung gi lus dang / bde ba dang / sdug bsngal ba dang / srog gson pa nyid ni bdun pa ste/ lus bdun po de dag ni ma byas pa/ byas pas ma byas pa/</text></item>
<item><p>264a2</p><section>'dul ba</section><text>ma sprul pa/ sprul pas ma byas pa/ gnod par bya ba ma yin pa/ ther zug tu gnas pa/ ka ba bzhin du gnas pa dag yin no/ /de dag ni 'di lta ste/ bsod nams su 'gyur ba'i phyir ram/ sdig par 'gyur ba'i phyir ram/ bsod </text></item>
<item><p>264a3</p><section>'dul ba</section><text>nams dang sdig par 'gyur ba'i phyir ram/ bde bar 'gyur ba'i phyir ram/ sdug bsngal bar 'gyur ba'i phyir ram/ bde ba dang sdug bsngal bar 'gyur ba'i phyir g.yo bar mi byed/ rnam par 'gyur bar mi byed/ gcig la gcig gnod </text></item>
<item><p>264a4</p><section>'dul ba</section><text>par mi byed do/ /skyes bu gang gis skyes bu mgo gcod par byed pa des kyang 'jig rten na g.yo ba 'am/ gnas pa la gnod pa cung zad mi byed de/ lus bdun po dag la bar med par mtshon thal byung du 'gro zhing der srog </text></item>
<item><p>264a5</p><section>'dul ba</section><text>la yang gnod pa med do/ /de la gsod par byed pa 'am/ gsod du bcug pa 'am/ skul bar byed pa 'am/ skul du bcug pa 'am/ dran par byed pa 'am/ dran par byed du bcug pa 'am/ rnam par rig par byed pa </text></item>
<item><p>264a6</p><section>'dul ba</section><text>'am/ rnam par rig par byed du bcug pa 'ga' yang med do/ /byis pa 'am/ mkhas pa gang dag yin pa dag ni skye gnas gtso bo dang ldan pa khri bzhi stong dang / rtog pa chen po drug khri dang / drug brgya dang / las lnga dang / las </text></item>
<item><p>264a7</p><section>'dul ba</section><text>gsum dang / las gnyis dang / las dang / las phyed dang / las drug cu rtsa gnyis dang / rtog pa bar ma drug cu rtsa gnyis dang / sems can dmyal ba brgya nyi shu dang / dbang po brgya nyi shu dang / rdul gyi khams drug cu rtsa </text></item>
<item><p>264a8</p><section>'dul ba</section><text>gnyis dang / klu'i rigs bzhi khri dgu stong dang / nam mkha' lding gi rigs bzhi khri dgu stong dang / kun du rgyu'i rigs bzhi khri dgu stong dang / kun du 'tsho'i rigs bzhi khri dgu stong dang / gcer bu ba'i rigs bzhi khri dgu stong dang /</text></item>
<item><p>264b1</p><section>'dul ba</section><text>'du shes can gyi gnas bdun dang / 'du shes med pa'i gnas bdun dang / gcer pu ba'i gnas bdun dang / lha ma yin bdun dang / sha za bdun dang / lha bdun dang / mi bdun dang / mtsho chen po bdun dang / mtsho bdun brgya dang /</text></item>
<item><p>264b2</p><section>'dul ba</section><text>rmi lam chen po bdun dang / rmi lam bdun brgya dang / 'bri ba chen po bdun dang / 'bri ba bdun brgya dang / 'phel ba chen po bdun dang / 'phel ba bdun brgya dang / sad pa chen po bdun dang / sad pa bdun brgya dang / g.yang sa chen </text></item>
<item><p>264b3</p><section>'dul ba</section><text>po bdun dang / g.yang sa bdun brgya dang / rigs btsun pa dang / mngon par mtho ba bcu dang / skyes bu chen po'i sa brgyad po de dag tu bskal pa chen po brgyad khri bzhi stong du mtshams sbyar cing 'khor nas sdug bsngal mthar byed do/ /</text></item>
<item><p>264b4</p><section>'dul ba</section><text>'di lta ste/ dper na skud pa'i drug bu yang ba steng gi nam mkha' las 'phangs pa gzangs ba na sa la 'bab pa de bzhin du byis pa 'am/ mkhas pa gang dag yin pa dag kyang de dag tu bskal pa chen po brgyad khri bzhi stong du mtshams </text></item>
<item><p>264b5</p><section>'dul ba</section><text>sbyar cing 'khor nas sdug bsngal mthar byed do/ /de la dge sbyong ngam/ bram ze gang 'di skad ces bdag tshul khrims sam/ brtul zhugs sam/ dka' thub bam/ tshangs par spyod pa la gnas pa 'dis las yongs </text></item>
<item><p>264b6</p><section>'dul ba</section><text>su ma smin pa ni smin par bya zhing / yongs su smin pa ni reg par byas nas byang bar bya'o zhes zer ba 'ga' yang med do/ /bde ba dang sdug bsngal 'di ni nges pa yin no/ /yar skye ba dang / mar 'grib pa ni mi srid do/ /'di lta bu nyid </text></item>
<item><p>264b7</p><section>'dul ba</section><text>dang / gzhan ma yin pas 'khor ba gzhal lo/ /de nas gyad bu nor 'di snyam du sems te/ ston pa shes ldan 'di yang lam gol bar zhugs pa/ lam ngan pa legs par sgrub pa yin te/ lam 'jigs pa dang bcas pa ji lta </text></item>
<item><p>264b8</p><section>'dul ba</section><text>ba bzhin du mkhas pa rnams kyis spang bar bya ba yin no snyam du rig nas tshigs su bcad pa smras pa/ blo ngan log par ston byed pa/ /dman pa ston par grags pa ste/ /gang gi chos 'di de 'dra ba/ /de yi chos min ci zhig 'dra/ /zhes </text></item>
<item><p>265a1</p><section>'dul ba</section><text>smras nas snod stong pa bzhin du brdabs te song ngo / /de nas gyad bu nor kA t+yA ya bu nog can ga la ba der song ste phyin nas/ kA t+yA ya bu nog can la 'di skad ces smras so/ /shes ldan khyod kyi chos kyi tshul ni gang yin/</text></item>
<item><p>265a2</p><section>'dul ba</section><text>slob ma la gdams pa ni gang yin/ tshangs par spyod pa'i 'bras bu ni gang yin/ phan yon ni gang yin/ nog can gyis smras pa/ gzhon nu kho bo ni 'di ltar lta zhing 'di skad ces smra ste/ gal te 'ga' zhig kho bo'i gan </text></item>
<item><p>265a3</p><section>'dul ba</section><text>du 'ongs te 'di skad ces 'jig rten pha rol yod dam zhes dri ba 'dri na/ de la kho bo 'jig rten pha rol yod do zhes dri ba dris pa'i lan 'debs par byed do/ /'jig rten pha rol med dam zhes dri ba 'dri na/ de la kho bo 'jig </text></item>
<item><p>265a4</p><section>'dul ba</section><text>rten pha rol med do zhes dri ba dris pa'i lan 'debs par byed do/ /'jig rten pha rol yod pa dang med pa yin nam zhes dri ba 'dri na/ de la kho bo 'jig rten pha rol yod pa dang med pa yin no zhes dri ba dris pa'i lan 'debs par </text></item>
<item><p>265a5</p><section>'dul ba</section><text>byed do/ /'jig rten pha rol yod pa yang ma yin med pa yang ma yin nam zhes dri ba 'dri na/ de la kho bo 'jig rten pha rol yod pa yang ma yin med pa yang ma yin no zhes dri ba dris pa'i lan 'debs par byed do/ /de bzhin </text></item>
<item><p>265a6</p><section>'dul ba</section><text>du gal te 'ga' zhig kho bo'i gan du 'ongs te 'di skad ces 'jig rten pha rol 'di lta bu nyid dang / 'di lta bu nyid ma yin nam zhes dri ba 'dri na/ de la kho bo 'jig rten pha rol 'di lta bu dang / 'di lta bu nyid ma yin pa yin no zhes </text></item>
<item><p>265a7</p><section>'dul ba</section><text>dri ba dris pa'i lan 'debs par byed do/ /'jig rten pha rol gzhan nyid dang gzhan nyid ma yin pa yin nam zhes dri ba 'dri na/ de la kho bo 'jig rten pha rol gzhan nyid dang / gzhan nyid ma yin pa yin no zhes dri ba dris pa'i lan 'debs par byed do/ /</text></item>
<item><p>265a8</p><section>'dul ba</section><text>'jig rten pha rol gzhan ma yin pa nyid dang gzhan ma yin pa nyid ma yin nam zhes dri ba 'dri na/ de la kho bo 'jig rten pha rol gzhan ma yin pa nyid dang gzhan ma yin pa nyid ma yin no zhes dri ba dris pa'i lan 'debs par byed do/ /'jig </text></item>
<item><p>265b1</p><section>'dul ba</section><text>rten pha rol de nyid dang de nyid ma yin pa nyid yin nam zhes dri ba 'dri na/ de la kho bo 'jig rten pha rol de nyid dang de nyid ma yin pa yin no zhes dri ba dris pa'i lan 'debs par byed do/ /de nas gyad bu nor 'di snyam du sems te/ ston pa shes </text></item>
<item><p>265b2</p><section>'dul ba</section><text>ldan 'di yang lam gol bar zhugs pa/ lam ngan pa legs par sgrub pa yin te/ lam 'jigs pa dang bcas pa ji lta ba bzhin du mkhas pa rnams spang bar bya ba yin no snyam du rig nas tshigs su bcad pa smras pa/ blo ngan log </text></item>
<item><p>265b3</p><section>'dul ba</section><text>par ston byed pa/ /dman pa ston par grags pa ste/ /gang gi chos 'di de 'dra ba/ /de yi chos min ci zhig 'dra/ /zhes smras nas snod stong pa bzhin du brdabs te song ngo / /de nas gyad bu nor gnyen gyi bu gcer bu ga la ba der </text></item>
<item><p>265b4</p><section>'dul ba</section><text>song ste phyin nas gnyen gyi bu gcer bu la 'di skad ces smras so/ /shes ldan khyod kyi chos kyi tshul ni gang yin/ slob ma la gdams pa ni gang yin/ tshangs par spyod pa'i 'bras bu ni gang yin/ phan yon ni gang yin/</text></item>
<item><p>265b5</p><section>'dul ba</section><text>gcer bus smras pa/ gzhon nu kho bo 'di ltar lta zhing 'di skad ces smra ste/ skyes bu gang zag 'dis so sor myong ba gang yin pa ci yang rung ste/ de thams cad sngon byas pa'i rgyu las byung ba yin no/ /las rnying pa rnams </text></item>
<item><p>265b6</p><section>'dul ba</section><text>ni dka' thub kyis byang bar 'gyur la/ las sar pa rnams ni mi bya ba'i chu lon gyis bzlog par bya'o/ /de ltar na phyin chad zag pa med do/ /zag pa med na las zad do/ /las zad na sdug bsngal zad do/ /sdug </text></item>
<item><p>265b7</p><section>'dul ba</section><text>bsngal zad na sdug bsngal mthar byed par 'gyur ro/ /de nas gyad bu nor 'di snyam du sems te/ ston pa shes ldan 'di yang lam gol bar zhugs pa/ lam ngan pa legs par sgrub pa ste/ lam 'jigs </text></item>
<item><p>265b8</p><section>'dul ba</section><text>pa dang bcas pa ji lta ba bzhin du mkhas pa rnams kyis spang bar bya ba yin no snyam du rig nas tshigs su bcad pa smras pa/ blo ngan log par ston byed pa/ /dman pa ston par grags pa ste/ /gang gi chos 'di de 'dra </text></item>
<item><p>266a1</p><section>'dul ba</section><text>ba/ /de yi chos min ci zhig 'dra/ /zhes smras nas snod stong pa bzhin du brdabs te song ngo / /de nas gyad bu nor rang gi khyim ga la ba der song ste phyin nas steng gi khang bzangs kyi gzhir gtogs pa na lag pa la 'gram </text></item>
<item><p>266a2</p><section>'dul ba</section><text>pa gtad de sems khongs su chud cing 'dug nas/ de 'di snyam du sems te/ ma la 'jig rten lha dang bcas pa/ bdud dang bcas pa/ tshangs pa dang bcas pa dang / dge sbyong dang bram zer bcas pa'i skye dgu dang / lha dang mir bcas </text></item>
<item><p>266a3</p><section>'dul ba</section><text>pa'i nang na gang gis bdag 'khor ba dgon pa 'di nas rab tu thar bar byed pa'i dge sbyong ngam/ bram ze sman dang / gsang sngags dang / rig sngags tshig gcig gam/ tshig gnyis sam/ tshig bzhi tsam 'chang ba de lta bu su yod </text></item>
<item><p>266a4</p><section>'dul ba</section><text>snyam du sems so/ /de'i skabs su sangs rgyas bcom ldan 'das rnams la ni mi mkhyen pa dang / ma gzigs pa dang / ma rig pa dang / rnam par mi mkhyen pa cung zad kyang mi mnga' bas sangs rgyas bcom ldan 'das thugs rje </text></item>
<item><p>266a5</p><section>'dul ba</section><text>chen po dang ldan pa/ 'jig rten la phan par zhugs pa/ srung ba gcig pu ba/ nyag gcig dpa' pa/ gnyis pa med pa/ gnyis su mi gsung ba/ zhi gnas dang lhag mthong gis zhugs pa/ rig pa gsum gsal bar mdzad </text></item>
<item><p>266a6</p><section>'dul ba</section><text>pa/ bslab pa gsum la legs par bslabs pa/ 'dul ba'i gnas gsum gyi gzhi la mkhas pa/ chu bo bzhi las rgal ba/ rdzu 'phrul gyi rkang pa bzhis spyod pa'i gzhi la legs par gnas pa/ bsdu ba'i dngos po bzhi la yun </text></item>
<item><p>266a7</p><section>'dul ba</section><text>ring po nas yongs su sbyang ba mdzad pa/ mi 'jigs pa bzhis bsnyengs pa mi mnga' ba/ yan lag lnga spangs pa/ 'gro ba lnga las yang dag par 'das pa/ yan lag drug dang ldan pa/ pha rol tu phyin pa drug yongs su rdzogs pa/ rtag tu </text></item>
<item><p>266a8</p><section>'dul ba</section><text>gnas pa drug gis gnas pa/ byang chub kyi yan lag bdun gyi me tog gis phyug pa/ lam gyi yan lag brgyad ston pa/ mthar gyis snyoms par 'jug pa dgu la mkhas pa/ stobs bcu'i stobs dang ldan pa/ phyogs bcur snyan </text></item>
<item><p>266b1</p><section>'dul ba</section><text>pas yang dag par rgyas pa/ brgya phrag bcur dbang sgyur ba la khyad par du 'phags pa rnams kyi chos nyid ni nyin lan gsum/ mtshan lan gsum sangs rgyas kyi spyan gyis 'jig rten la rnam par gzigs nas gang ni nyams </text></item>
<item><p>266b2</p><section>'dul ba</section><text>par 'gyur/ gang ni 'phel bar 'gyur/ gang ni gnod par 'gyur/ gang ni nyam nga bar 'gyur/ gang ni mi bde bar gyur/ gang ni gnod pa dang / nyam nga ba dang / mi bde bar 'gyur/ gang ni ngan song la gzhol/ gang ni ngan song la 'bab/</text></item>
<item><p>266b3</p><section>'dul ba</section><text>gang ni ngan song la bab/ ngas gang ni ngan song gi lam nas bslang ste mtho ris dang / thar pa dang / 'bras bu la gzhag par bya/ 'dod pa'i 'dam du bying ba gang gi lag nas ni drang bar bya/ 'phags pa'i nor gyi dbyig dang </text></item>
<item><p>266b4</p><section>'dul ba</section><text>bral ba gang ni 'phags pa'i nor gyi dbang phyug la gzhag par bya/ gang gi sangs rgyas 'byung bas brgyan pa'i 'jig rten ni 'bras bu dang bcas par bya/ gang gi dge ba'i rtsa ba dag ma bskyed pa ni bskyed par bya/ dge ba'i </text></item>
<item><p>266b5</p><section>'dul ba</section><text>rtsa ba dag bskyed pa gang ni yongs su smin pa bya/ yongs su smin pa gang ni rnam par grol bar bya zhes mkhyen pa dang gzigs pa 'jug go/ /yang smras pa/ chu srin gnas kyi dug can pa/ /dus las 'das par 'gyur </text></item>
<item><p>266b6</p><section>'dul ba</section><text>srid kyi/ /sangs rgyas 'dul la byams pa ni/ /dus las 'da' bar mi 'gyur ro/ /ji ltar ma ni bu sdug gcig pu la/ /rtog par byed cing de srog srung byed ltar/ /de bzhin gshegs pa 'ang gdul ba'i skye bo la/ /rtog </text></item>
<item><p>266b7</p><section>'dul ba</section><text>par mdzad cing de srog srung bar mdzad/ /kun mkhyen rgyud la mnga' ba'i thugs rje yi/ /gzhon ma gdul ba'i be'u tshol mi skyo ste/ /srid dang ngan 'gros nyams pa'i gdul ba la/ /rab nyams be'u la byams pa'i ba </text></item>
<item><p>266b8</p><section>'dul ba</section><text>bzhin no/ /de ltar bcom ldan 'das kyis sangs rgyas kyi spyan gyis 'jig rten la rnam par gzigs na/ sdig byung na gyad bu nor de rgyud yongs su smin pa/ sngon gyi sangs rgyas rnams la bya ba lhag par byas pa yin te/ de </text></item>
<item><p>267a1</p><section>'dul ba</section><text>gdul ba'i dus ni dper na 'bras yongs su smin pa mtshon gyis brtol ba la sdod pa lta bu yin par gzigs nas/ bcom ldan 'das 'di snyam du dgongs te/ ci 'di re shig ston pas gdul ba yin nam/ 'on </text></item>
<item><p>267a2</p><section>'dul ba</section><text>te nyan thos kyis gdul ba yin snyam du dgongs na/ nyan thos kyis gdul ba yin par gzigs so/ /sgo gang nas 'jug par 'gyur/ ci rdzu 'phrul gyis gdul ba yin nam/ 'o na te spyod lam gyis gdul ba yin snyam du dgongs na/</text></item>
<item><p>267a3</p><section>'dul ba</section><text>spyod lam gyis gdul ba yin pa gzigs so/ /bcom ldan 'das ni gang la spyod lam gyis dul ba de la tshe dang ldan pa rta thul gtong bar mdzad de/ 'di ltar de'i spyod lam gyis ni lha dang mi'i yid sdud par byed pa yin pa'i phyir ro/ /</text></item>
<item><p>267a4</p><section>'dul ba</section><text>de nas bcom ldan 'das kyis tshe dang ldan pa rta thul la bka' stsal pa/ rta thul khyod kyis sdig byung na gyad bu nor 'dug pa la soms shig /tshe dang ldan pa rta thul gyis cang mi smra bas bcom ldan 'das las dang du blangs so/ /</text></item>
<item><p>267a5</p><section>'dul ba</section><text>de nas tshe dang ldan pa rta thul bcom ldan 'das kyi bka' la lhag par bya ba byed pa yin pas bcom ldan 'das kyi zhabs gnyis la mgo bos phyag 'tshal te/ bcom ldan 'das kyi spyan snga nas song ngo / /de nas tshe dang ldan pa </text></item>
<item><p>267a6</p><section>'dul ba</section><text>rta thul de nyid kyi mtshan mo 'das nas snga dro sham thabs bgos lhung bzed dang / chos gos thogs te rgyal po'i khab tu bsod snyoms la zhugs so/ /rgyal po'i khab tu bsod snyoms brgyus nas zas kyi bya ba byas te/</text></item>
<item><p>267a7</p><section>'dul ba</section><text>phyi ma'i zas kyi bsod snyoms las phyir log pas ji ltar yongs su spyad pa'i gnas mal mkhos su phab ste/ lhung bzed dang / chos gos thogs nas sdig byung ga la ba der rgyu zhing song ba na mthar gyis rgyu zhing 'gro ba'i tshe </text></item>
<item><p>267a8</p><section>'dul ba</section><text>sdig byung du phyin nas sdig byung na pad pa'i nags khrod na 'dug go/ /de nas tshe dang ldan pa rta thul snga dro sham thabs bgos/ lhung bzed dang chos gos thogs te/ 'gro ba dang / ldog pa dang / cung zad blta ba dang / rnam par blta ba dang /</text></item>
<item><p>267b1</p><section>'dul ba</section><text>bskum pa dang / brkyang ba dang / snam sbyar dang / chos gos dang / lhung bzed thogs pa mdzes pas sdig byung du bsod snyoms la zhugs so/ /de'i tshe na gyad bu nor steng gi khangs bzangs kyi gzhir gtogs pa na dge ba gang yin </text></item>
<item><p>267b2</p><section>'dul ba</section><text>tshol bas grong khyer la lta zhing 'dug pas gyad bu nor gyis tshe dang ldan pa rta thul 'gro ba dang / ldog pa dang / cung zad blta ba dang / rnam par blta ba dang / bskum pa dang / brkyang ba dang / snam sbyar dang / chos gos dang / lhung </text></item>
<item><p>267b3</p><section>'dul ba</section><text>bzed thogs pa mdzes pas sdig byung na bsod snyoms la rgyu ba thag ring po kho na nas mthong ngo / /mthong nas kyang 'di snyam du sems te/ sdig byung 'dir rab tu byung ba ji snyed cig lhags shing gnas pa dag las 'di lta ste/ rab tu byung </text></item>
<item><p>267b4</p><section>'dul ba</section><text>ba 'di'i spyod lam lta bu ni bdag gis sngon chad 'ga' yang ma mthong ngo snyam nas/ yang 'di snyam du sems te/ rab tu byung ba dag la ni gang dag grong du spyod lam 'chos la dgon par ci dgar spyod pa dag kyang yod pas bdag gis dgon </text></item>
<item><p>267b5</p><section>'dul ba</section><text>par 'di'i spyod lam brtag par bya'o snyam du rigs nas mi zhig la smras pa/ kwa'e nang rje tshur shog rab tu byung ba 'di'i phyi bzhin du rjes su song la 'di ji ltar grong du spyod lam zhi ba ltar dgon par yang de bzhin nam/ 'on te ma yin pa </text></item>
<item><p>267b6</p><section>'dul ba</section><text>rtogs shig /mi des gzhon nu bka' bzhin 'tshal zhes gyad bu nor las mnyan nas tshe dang ldan pa rta thul gyi phyi bzhin phyi bzhin rjes su song ngo / /de nas tshe dang ldan pa rta thul sdig byung du bsod snyoms brgyus nas/ pad pa'i nags khrod ga </text></item>
<item><p>267b7</p><section>'dul ba</section><text>la ba der song ste phyin pa dang / lhung bzed dang / chu tshags mtha' cig tu bzhag nas snam sbyar sprugs te rkang pa gnyis bkrus nas lag pa gnyis bsnyal te chu brtsags nas lo ma lhags pa dag blangs te 'dug nas zas kyi bya ba byas te lo ma </text></item>
<item><p>267b8</p><section>'dul ba</section><text>lhags pa dag bor nas/ lag pa gnyis bsnyal te lhung bzed dang chu tshags mtha' gcig tu bzhag nas rkang pa gnyis bkrus te shing ljon pa zhig gis drung du brten nas/ brang 'gro'i rgyal po nyal ba'i lus bskyil ba ltar dkyil mo dkrung bcas te spyod lam </text></item>
<item><p>268a1</p><section>'dul ba</section><text>zhi bas 'dug go/ /de nas mi de tshe dang ldan pa rta thul gyi spyod lam zhi bas lha dang mi'i sems sdud par byed pas yid bsdus nas gyad bu nor ga la ba der song ste phyin nas gyad bu nor la 'di skad ces smras so/ /gzhon </text></item>
<item><p>268a2</p><section>'dul ba</section><text>nu mkhyen par mdzod cig /khyod kyis rab tu byung ba de spyod lam ji lta bus grong du bsod snyoms rgyu ba gzigs pa de bas brgya stong gis lhag pa'i spyod lam gyis dgon par mchis te gnas to/ /de nas gyad bu nor tshe dang ldan pa rta thul gyi </text></item>
<item><p>268a3</p><section>'dul ba</section><text>spyod lam 'byor pa phun sum tshogs pa thos pas yid bsdus nas gus par bsgrim pa dang bcas pas mi de la smras pa/ kwa'e nang rje myur du bzhon pa bde ba stod cig dang kho bo de la zhon te deng rab tu byung ba de ltar 'gro'o/ /mi des gzhon </text></item>
<item><p>268a4</p><section>'dul ba</section><text>nu bka' bzhin 'tshal zhes gyad bu nor las mnyan nas myur du bzhon pa bde ba bstad de/ gyad bu nor ga la ba der song nas phyin pa dang / gyad bu nor la 'di skad ces smras so/ /gzhon nu gor bu bsgron lags kyis da de'i dus la bab par mkhyen </text></item>
<item><p>268a5</p><section>'dul ba</section><text>par mdzod cig /de nas gyad bu nor bzhon pa bde ba la zhon te/ sdig byung nas phyir byung nas pad pa'i nags khrod ga la ba der shing rta bsgyur te bzhon pa'i sa ji srid pa de srid du bzhon pas song nas bzhon pa las babs te/ rkang pa dag nyid kyis </text></item>
<item><p>268a6</p><section>'dul ba</section><text>pad pa'i nags khrod du zhugs pa dang / gyad bu nor gyis tshe dang ldan pa rta thul dbang po shin du mnyam par bzhag cing spyod lam zhi bas 'dug pa mthong ngo / /mthong nas kyang 'di snyam du sems te/ 'di ltar bdag gis rab tu byung ba ting nge </text></item>
<item><p>268a7</p><section>'dul ba</section><text>'dzin 'di las bslang ba ni bdag gi tshul dang 'thun pa ma yin gyis/ gang gi tshe 'di ting nge 'dzin las langs par gyur pa de'i tshe de'i drung du 'gro bar bya'o snyam du rig nas/ mtha' cig tu 'dug ste/ de ldang ba la </text></item>
<item><p>268a8</p><section>'dul ba</section><text>sdod cing 'dug go/ /de nas tshe dang ldan pa rta thul phyem bred nang du yang dag 'jog las langs nas mtha' cig tu 'dug go/ /de nas gyad bu nor tshe dang ldan pa rta thul ga la ba der song ste phyin nas tshe dang ldan pa rta thul </text></item>
<item><p>268b1</p><section>'dul ba</section><text>dang lhan cig mngon du yang dag par dga' bar 'gyur ba dang / yang dag par mgu bar 'gyur ba'i gtam sna tshogs byas te mtha' gcig tu 'dug go/ /mtha' cig tu 'dug nas gyad bu nor gyis tshe dang ldan pa rta thul la </text></item>
<item><p>268b2</p><section>'dul ba</section><text>'di skad ces smras so/ /shes ldan ci khyod ston pa lags sam/ 'on te nyan thos lags/ bzhin bzangs kho bo ni nyan thos ston pa'i lam gyi rjes su zhugs pa yin no/ /shes ldan ston pa dang / nyan </text></item>
<item><p>268b3</p><section>'dul ba</section><text>thos la khyad par ci mchis/ bzhin bzangs khyad par shin du che ste/ 'di lta ste/ dper na ri'i rgyal po ri rab dang yungs kar lta bu dang / rgya mtsho chen po dang ba lang gi rjes lta bu dang / nyi ma dang srin bu me khyer lta </text></item>
<item><p>268b4</p><section>'dul ba</section><text>bu dang / nam mkha' dang pad ma'i rtsa ba'i bu ga lta bu'o/ /de la ri'i rgyal po ri rab ji lta ba de ltar ni ston pa blta bar bya la/ yungs kar ji lta ba de ltar ni nyan thos blta bar bya'o/ /rgya mtsho chen po ji lta ba de ltar </text></item>
<item><p>268b5</p><section>'dul ba</section><text>ni ston pa blta bar bya la/ ba lang gi rjes ji lta ba de ltar ni nyan thos blta bar bya'o/ /nyi ma ji lta ba de ltar ni ston pa blta bar bya la/ srin bu me khyer ji lta ba de ltar ni nyan thos blta bar bya'o/ /nam mkha' </text></item>
<item><p>268b6</p><section>'dul ba</section><text>ji lta ba de ltar ni ston pa blta bar bya la/ pad ma'i rtsa ba'i bu ga ji lta ba de ltar ni nyan thos blta bar bya'o/ /zhes smras nas/ tshigs su bcad pa smras pa/ ri rgyal yungs kar gnyis la khyad par gang yod dang / /</text></item>
<item><p>268b7</p><section>'dul ba</section><text>dug can glang rjes chu la khyad par gang yod dang / /nyi ma me khyer srin la khyad par gang yod pa/ /nam mkha' pad ma'i bu gar khyad par gang yod pa/ /sangs rgyas nyan thos byang chub khyad par de yod do/ /de nas gyad </text></item>
<item><p>268b8</p><section>'dul ba</section><text>bu nor 'di snyam du sems te/ ji ltar rab tu byung ba 'di'i ston pa la bstod par byed cing bdag nyid la smod par byed pa las na/ sangs rgyas ni dam pa ma yin par mi 'gyur la/ chos bstan pa yang dam pa ma yin par mi </text></item>
<item><p>269a1</p><section>'dul ba</section><text>'gyur ro snyam du rig nas/ tshe dang ldan pa rta thul la 'di skad ces smras so/ /'phags pa bdag legs par gsungs pa'i chos 'dul ba la rab tu 'byung ba dang bsnyen par rdzogs pa dge slong </text></item>
<item><p>269a2</p><section>'dul ba</section><text>gi dngos po thob par bgyi'o/ /bdag 'phags pa'i drung na tshangs par spyod pa spyad par bgyi'o/ /bzhin bzangs khyod pha ma dag gis gnang ngam/ 'phags pa ma gnang ngo / /bzhin bzangs de bzhin gshegs </text></item>
<item><p>269a3</p><section>'dul ba</section><text>pa dang / de bzhin gshegs pa'i nyan thos ni pha ma dag gis ma gnang ba'i rigs kyi bu rab tu 'byin par mi mdzad/ bsnyen par rdzogs par mi mdzad do/ /'phags pa khyod kyis bdag rab tu dbyung ba 'ba' zhig mdzod cig </text></item>
<item><p>269a4</p><section>'dul ba</section><text>dang / ci nas kyang bdag pha ma dag gis gnang bar 'gyur ba de ltar bdag bgyid do/ /tshe dang ldan pa rta thul gyis de la bzhin bzangs legs kyis de ltar byos shig ces smras so/ /de nas gyad bu nor gyis tshe dang ldan </text></item>
<item><p>269a5</p><section>'dul ba</section><text>pa rta thul gyis smras pa la mngon par bstod pa byas shing rjes su yi rang ba byas nas rang gi khyim ga la ba der stong ste phyin nas pha ma gnyis la 'di skad ces smras so/ /yab yum mkhyen par mdzod cig /bdag legs </text></item>
<item><p>269a6</p><section>'dul ba</section><text>par gsungs pa'i chos 'dul ba la yang dag pa kho nar dad pas khyim nas khyim med par rab tu 'byung ngo / /bu gzhon nu shes par gyis shig /khyod nged kyi bu gcig pa/ sdug pa/ yid du 'ong ba bzod pa mthong </text></item>
<item><p>269a7</p><section>'dul ba</section><text>na mi mthun pa med pa yin pas/ khyod shi bar gyur na nged mi 'dod bzhin du 'bral ba kho na yin gyi/ gson bzhin du btang ba lta smos kyang ci dgos/ yab yum gal te gnang na de lta na legs/ gal te mi </text></item>
<item><p>269a8</p><section>'dul ba</section><text>gnang na deng slan chad 'tshal ma yang mi 'tshal/ phyag la yang mi 'tshal lo/ /bu gzhon nu mi gnang gis ji srid nged gson gyi bar du khyod nged kyi mig lam na 'dug la bya ba gzhan ma sems shig /de nas gyad bu nor gyis </text></item>
<item><p>269b1</p><section>'dul ba</section><text>nyi ma gcig gi zan bcad pa byas so/ /gnyis pa dang / gsum nas drug gi bar du yang zan bcad pa byas so/ /de nas gyad bu nor gyi pha ma gnyis kyis gyad bu nor la 'di skad ces smras so/ /bu gzhon nu </text></item>
<item><p>269b2</p><section>'dul ba</section><text>shes par gyis shig /khyod ni shin du gzhon pa bde ba 'dod pa yin pas khyod kyis sdug bsngal mi shes te/ tshangs par spyod pa spyad dka'o/ /rab tu dben pa bya dka'o/ /gcig pu nyid la mngon par dga' bar dka'o/ /</text></item>
<item><p>269b3</p><section>'dul ba</section><text>gnas mal dgon pa nags khrod dang / ri drung dang / bas mtha' dag tu gnas pa khong du chud par dka'o/ /gcig pu dgon par gnas pa sdug bsngal lo/ /khyod kyis ji srid 'tsho'i bar du ri dgas gdug pa dag </text></item>
<item><p>269b4</p><section>'dul ba</section><text>dang lhan cig gnas par bya dgos so/ /khyod kyis ji srid 'tsho'i bar du gzhan gyis byin pas 'tsho bar bya dgos so/ /khyod kyis ji srid 'tsho'i bar du mi'i 'dod pa dag las dben par bya dgos so/ /khyod kyis ji srid 'tsho'i </text></item>
<item><p>269b5</p><section>'dul ba</section><text>bar du mi'i dga' ba dang / rtsed mo dag las dben par bya dgos so/ /gzhon nu tshur shog /'dug la 'dod pa dag la yongs su spyod cing / sbyin pa dag kyang byin cig /bsod nams dag kyang gyis shig /</text></item>
<item><p>269b6</p><section>'dul ba</section><text>de skad smras kyang gyad bu nor cang mi smra'o/ /de nas gyad bu nor gyi pha ma gnyis kyis nye du rnams la bsgo ba/ kye nye du dag tshur shog /bu gzhon nu gyad bu nor slong shig /de nas gyad bu nor gyi nye du dag gyad bu nor ga la ba </text></item>
<item><p>269b7</p><section>'dul ba</section><text>der song ste phyin nas/ gyad bu nor la 'di skad ces smras so/ /sras gzhon nu mkhyen par mdzod cig /khyod ni shin du gzhon pa bde ba bzhed pa lags pas khyod kyis sdug bsngal mi mkhyen te/ tshangs par spyod </text></item>
<item><p>269b8</p><section>'dul ba</section><text>pa spyad dka'o/ /rab tu dben pa bgyid dka'o/ /gcig pu nyid la mngon par dga' bar dka'o/ /gnas mal dgon pa nags khrod dang / ri drung dang / bas mtha' dag tu gnas pa khong du chud par dka'o/ /gcig </text></item>
<item><p>270a1</p><section>'dul ba</section><text>pu dgon par gnas pa sdug bsngal lo/ /khyod kyis ji srid 'tsho'i bar du ri dgas gdug pa dag dang lhan cig gnas par bgyi 'tshal lo/ /khyod kyis ji srid 'tsho'i bar du gzhan gyis byin pas </text></item>
<item><p>270a2</p><section>'dul ba</section><text>'tsho bar bgyi 'tshal lo/ /khyod kyis ji srid 'tsho'i bar du mi'i 'dod pa dag las dben par bgyi 'tshal lo/ /khyod kyis ji srid 'tsho'i bar du mi'i dga' ba dang / rtsed mo dag las dben par bgyi 'tshal lo/ /sras gzhon </text></item>
<item><p>270a3</p><section>'dul ba</section><text>nu tshur spyon bzhugs la 'dod pa dag la yang yongs su spyod cig /sbyin pa dag kyang stsol cig /bsod nams dag kyang mdzod cig /de skad smras kyang gyad bu nor cang mi smra'o/ /de nas gyad bu nor gyi pha ma gnyis </text></item>
<item><p>270a4</p><section>'dul ba</section><text>kyis gyad bu nor gyi ne'u ldangs rnams la bsgo ba/ kye gzhon nu dag tshur shog /bu gzhon nu gyad bu nor slong shig /de nas gyad bu nor gyi ne'u ldangs dag gyad bu nor ga la ba der song ste phyin nas gyad bu nor la 'di skad ces </text></item>
<item><p>270a5</p><section>'dul ba</section><text>smras so/ /sras gzhon nu mkhyen par mdzod cig /khyod ni shin du gzhon pa bde ba bzhed pa lags pas khyod kyis sdug bsngal mi mkhyen te/ tshangs par spyod pa spyad dka'o/ /rab tu dben pa bgyi dka'o/ /</text></item>
<item><p>270a6</p><section>'dul ba</section><text>gcig pu nyid la mngon par dga' bar dka'o/ /gnas mal dgon pa nags khrod dang / ri drung dang / bas mtha' dag tu gnas par khong du chud par dka'o/ /gcig pu dgon par gnas pa sdug bsngal lo/ /khyod kyis </text></item>
<item><p>270a7</p><section>'dul ba</section><text>ji srid 'tsho'i bar du ri dgas gdug pa dag dang lhan cig gnas par bgyi 'tshal lo/ /khyod kyis ji srid 'tsho'i bar du gzhan gyis byin pas 'tsho bar bgyi 'tshal lo/ /khyod kyis ji srid 'tsho'i bar du mi'i 'dod pa dag </text></item>
<item><p>270a8</p><section>'dul ba</section><text>las dben par bgyi 'tshal lo/ /khyod kyis ji srid 'tsho'i bar du mi'i dga' ba dang / rtse mo dag las dben par bgyi 'tshal lo/ /sras gzhon nu tshur spyon bzhugs la 'dod pa dag la yang yongs su spyod </text></item>
<item><p>270b1</p><section>'dul ba</section><text>cig /sbyin pa dag stsol cig /bsod nams dag kyang mdzod cig /de skad smras kyang gyad bu nor cang mi smra'o/ /de nas gyad bu nor gyi ne'u ldangs rnams gyad bu nor gyi pha ma gnyis ga la ba der song ste phyin nas/</text></item>
<item><p>270b2</p><section>'dul ba</section><text>gyad bu nor gyi pha ma gnyis la 'di skad ces smras so/ /yab yum dag mkhyen par mdzod cig /zhi ba gzhon nu gum pas ci zhig bgyi/ rab tu byung ba ni mkhas pas bsngags pa lags pas gal te rab tu byung nas </text></item>
<item><p>270b3</p><section>'dul ba</section><text>mngon par dga' bar gyur na yang de gson po nyid du gzigs par 'gyur la/ mngon par dga' bar ma gyur na yang drang srong dag ni slar ldog pa lags pas bu'i gnas pha ma gnyis ma gtogs pa gzhan su zhig mchis par </text></item>
<item><p>270b4</p><section>'dul ba</section><text>'gyur gyis rab tu byung na legs so/ /de nas gyad bu nor gyi pha ma gnyis kyis gyad bu nor la 'di skad ces smras so/ /bu gzhon nu khyod la rab tu 'byung ba legs par byed pa yin la/ khyim na gnas pa legs pa </text></item>
<item><p>270b5</p><section>'dul ba</section><text>byed pa ma yin nam/ yab yum bdag la rab tu 'byung ba legs pa bgyid pa lags la/ khyim na gnas pa legs pa bgyid pa ma lags so/ /bu gzhon nu da de'i dus la bab par shes par gyis shig /de nas gyad </text></item>
<item><p>270b6</p><section>'dul ba</section><text>bu nor pha ma gnyis kyis gnang nas 'bras khu'i rim gyis lus kyi mthu dang / stobs dang / brtson 'grus bskyed de sdig byung nas phyir byung nas tshe dang ldan pa rta thul ga la ba der song ste phyin nas/ tshe dang ldan pa rta thul </text></item>
<item><p>270b7</p><section>'dul ba</section><text>gyi rkang pa gnyis la mgo bos phyag 'tshal te mtha' cig tu 'dug go/ /mtha' gcig tu 'dug nas gyad bu nor gyis tshe dang ldan pa rta thul la 'di skad ces smras so/ /'phags pa mkhyen par mdzod cig /bdag </text></item>
<item><p>270b8</p><section>'dul ba</section><text>pha ma gnyis kyis gnang gis bdag legs par gsungs pa'i chos 'dul ba la rab tu 'byung ba dang / bsnyen par rdzogs pa dge slong gi dngos po thob par bgyi'o/ /bdag 'phags pa'i drung na tshangs par spyod pa spyad par </text></item>
<item><p>271a1</p><section>'dul ba</section><text>bgyi'o/ /tshe dang ldan pa rta thul gyis smras pa/ bzhin bzangs legs so/ /longs spyod dag ni mi rtag pa yin la/ rab tu 'byung ba ni legs pa yin gyis de ltar gyis shig /bcom ldan 'das </text></item>
<item><p>271a2</p><section>'dul ba</section><text>kyis kyang phan yon lnga yang dag par rjes su mthong ba'i mkhas pas rab tu 'byung ba la mos par bya ba kho nar rigs te/ lnga gang zhe na/ bdag gis rang gi don ma 'dres pa rjes su thob par 'gyur ro zhes bya bar yang dag par </text></item>
<item><p>271a3</p><section>'dul ba</section><text>rjes su mthong ba'i mkhas pas rab tu 'byung ba la mos par bya ba kho nar rigs pa dang / bdag gang dag gi bran dang / mngag gzhug dang / bsgo ba dang / rang dbang med pa dang / dga' mgur 'gror med pa yin pa </text></item>
<item><p>271a4</p><section>'dul ba</section><text>de dag gi mchod par bya ba dang / bstod par bya bar 'gyur ro zhes bya bar 'gyur ro zhes bya bar yang dag par rjes su mthong ba'i mkhas pas rab tu 'byung ba la mos par bya ba kho nar rigs pa dang / grub pa dang / bde ba bla </text></item>
<item><p>271a5</p><section>'dul ba</section><text>na med pa'i mya ngan las 'das pa 'thob par 'gyur ro zhes bya bar yang dag par rjes su mthong ba'i mkhas pas rab tu 'byung ba la mos par bya ba kho nar rigs pa dang / grub pa dang / bde ba bla na med pa'i mya ngan las 'das pa 'thob pa las </text></item>
<item><p>271a6</p><section>'dul ba</section><text>nyams na yang lha rnams kyi nang du skye bar 'gyur ro zhes bya bar yang dag par rjes su mthong ba'i mkhas pas rab tu 'byung ba la mos par bya ba kho nar rigs pa dang / rab tu byung ba ni sangs rgyas rnams dang / sangs rgyas kyi nyan thos dam </text></item>
<item><p>271a7</p><section>'dul ba</section><text>pa yang dag par rtogs pa/ yang dag par sgrub pa/ skyes bu dam pa rnams kyis rnam grangs du mas bsngags so zhes yang dag par rjes su mthong ba'i mkhas pas rab tu 'byung ba la mos par bya ba kho nar </text></item>
<item><p>271a8</p><section>'dul ba</section><text>rigs so zhes gsungs kyis rab tu byung shig /de nas tshe dang ldan pa rta thul gyis rigs kyi bu gyad bu nor rab tu phyung bsnyen par rdzogs par byas nas smras pa/ bu dge slong gi las ni gnyis te/</text></item>
<item><p>271b1</p><section>'dul ba</section><text>bsam gtan dang / klog pa yin na/ khyod bsam gtan dang / klog pa gang 'dod/ gyad bu nor gyis smras pa/ mkhan po gnyi ga yang bgyi ste/ gdugs la ni glog pa bgyi/ dgung la ni bsam </text></item>
<item><p>271b2</p><section>'dul ba</section><text>gtan bgyi'o/ /tshe dang ldan pa rta thul gyis smras pa/ bu de bzhin gyis shig /de nas tshe dang ldan pa gyad bu nor gyis nyin mo klag pa dang / kha ton byas pas sde snod gsum po dag lhogs par gyur to/ /mtshan mo bsam </text></item>
<item><p>271b3</p><section>'dul ba</section><text>gtan byas pas gong nas gong du yid la byed pa'i khyad par thob nas 'khor ba'i 'khor lo cha lnga pa g.yo ba dang / mi g.yo ba 'di nyid rig ste/ 'du byed kyi rnam pa thams cad nyams pa dang / ltung ba dang / rnam par 'thor ba dang /</text></item>
<item><p>271b4</p><section>'dul ba</section><text>rnam par 'jig pa'i chos nyid kyi zil gyis mnan nas nyon mongs pa thams cad spangs pas rigs kyi bu dag gang gi phyir skra dang kha spu bregs te gos ngur smrig dag bgos nas yang dag par kho nar dad pas khyim nas khyim med par </text></item>
<item><p>271b5</p><section>'dul ba</section><text>rab tu 'byung bar byed pa tshangs par spyod pa'i mtha' bla na med pa de tshe de nyid la rab tu mngon par shes pas mngon sum du byas te bsgrubs nas bdag gi skye ba zad do/ /tshangs par spyod pa spyad do/ /bya ba byas so/ /srid pa </text></item>
<item><p>271b6</p><section>'dul ba</section><text>'di las gzhan mi shes so zhes go bar byed cing / dgra bcom pa khams gsum pa las 'dod chags dang bral ba/ bong ba dang gser du mnyam pa/ nam mkha' dang lag mthil du mtshungs pa'i sems </text></item>
<item><p>271b7</p><section>'dul ba</section><text>dang ldan pa/ tsan dan bzhag pa lta bu/ rig pas sgo nga'i sbubs dral bar gyur cing / rig pa dang / mngon par shes pa dang / so so yang dag par rig pa thob bo/ /srid pa dang / 'dod </text></item>
<item><p>271b8</p><section>'dul ba</section><text>pa'i rnyed pa dang bkur sti la rgyab kyis phyogs pa/ dbang po dang / nye dbang dang bcas pa'i lha rnams kyis mchod par bya ba dang / rjed par bya ba dang / mngon du smra bar bya bar gyur to// //'dul ba rnam par </text></item>
<item><p>272a1</p><section>'dul ba</section><text>'byed pa/ bam po nyi shu pa/ ji ltar sangs rgyas bcom ldan 'das gson zhing bzhugs te 'tsho zhing gzhes pa rnams la chos nyid kyis nyan thos rnams kyi 'dus pa chen po gnyis yod de/</text></item>
<item><p>272a2</p><section>'dul ba</section><text>gcig ni dbyar zla 'bring po nya la dbyar nye bar sgrub pa'i tshe'o/ /gnyis pa ni ston zla 'bring po'i zla ba nya la yin pa de bzhin du nyan thos chen po rnams la yang nyan thos rnams kyi 'dus pa chen po gnyis yod de/ gcig ni dbyar </text></item>
<item><p>272a3</p><section>'dul ba</section><text>zla 'bring po nya la dbyar nye bar sgrub pa'i tshe'o/ /gnyis pa ni ston zla 'bring po'i zla ba nya la'o/ /de la gang dag dbyar zla 'bring po'i nya la dbyar nye bar sgrub pa'i tshe gdams ngag mnos te grong dang / grong rdal dang /</text></item>
<item><p>272a4</p><section>'dul ba</section><text>yul 'khor dang / rgyal po'i pho brang dag tu dbyar gnas par khas len pa de dag ni ston zla 'bring po'i zla ba nya la lhags nas ji ltar thob pa ni rjod par byed/ ma thob pa ni thob par byed pa'i phyir 'og tu mdo sde dang / 'dul </text></item>
<item><p>272a5</p><section>'dul ba</section><text>ba dang / chos mngon pa de dag gi kha ton dag dang yongs su 'bri ba dag tshol bar byed do/ /de nas tshe dang ldan pa rta thul gyi lhan cig gnas pa dang nye gnas gang dag ljongs su dbyar gnas par khas blangs pa de dag dbyar </text></item>
<item><p>272a6</p><section>'dul ba</section><text>gyi zla ba gsum po dag 'das nas chos gos byas pa dang ldan/ chos gos zin pa dang ldan zhing lhung bzed dang chos gos thogs te tshe dang ldan pa rta thul ga la ba der dong nas phyin pa dang / tshe dang ldan pa rta thul gyi rkang </text></item>
<item><p>272a7</p><section>'dul ba</section><text>pa gnyis la mgo bos phyag 'tshal te mtha' gcig tu 'khod do/ /mtha' gcig tu 'khod nas de dag kha cig ni ji ltar thob pa rjod par byed do/ /kha cig ni mdo sde dang / 'dul ba dang / chos mngon pa dag gi kha ton </text></item>
<item><p>272a8</p><section>'dul ba</section><text>dag dang / yongs su 'dri ba dag tshol bar byed do/ /tshe dang ldan pa rta thul gyis de dag gi sde snod gsum dang bsam gtan gyi lam la som nyi dang yid gnyis yang dag par bcad nas de dag gis phan tshun smra bar brtsams </text></item>
<item><p>272b1</p><section>'dul ba</section><text>pa/ tshe dang ldan pa dag bdag cag gis mkhan po mthong zhing bsnyen bkur byas zin kyis da ni rgyal po'i khab tu bcom ldan 'das la bsnyen bkur byed du 'dong ngo / /de nas tshe dang ldan pa gyad bu nor gyis de dag gis gtam </text></item>
<item><p>272b2</p><section>'dul ba</section><text>'dre ba thos nas de la kye ma bdag gis kyang bcom ldan 'das blta'o snyam pa'i 'dod pa skyes shing rig nas tshe dang ldan pa rta thul ga la ba der song ste phyin nas/ tshe dang ldan pa rta thul gyi rkang pa gnyis la mgo bos phyag 'tshal te tshe </text></item>
<item><p>272b3</p><section>'dul ba</section><text>dang ldan pa rta thul la 'di skad ces smras so/ /mkhan po mkhyen par mdzod cig /bdag gis bcom ldan 'das chos kyi sku'i sgo nas ni mthong na gzugs kyi sku'i sgo nas ma mthong bas de'i slad du bcom ldan 'das </text></item>
<item><p>272b4</p><section>'dul ba</section><text>kyi gzugs kyi sku blta bar 'tshal na mchi bar ci gnang / tshe dang ldan pa rta thul gyis smras pa/ bu ma nyes kyis blta bar gyis shig /bu de bzhin gshegs pa dgra bcom pa yang dag par rdzogs pa'i sangs rgyas </text></item>
<item><p>272b5</p><section>'dul ba</section><text>rnams dang / de dag 'byung ba ni 'di lta ste dper na u dum ba ra'i me tog bzhin du dkon pa yin gyis de bzhin gyis shig /de nas tshe dang ldan pa gyad bu nor mkhan pos gnang nas/ bcom ldan 'das la blta bar spro ba'i </text></item>
<item><p>272b6</p><section>'dul ba</section><text>blo gros kyis yid bde ba skyes nas de nyid kyis mtshan mo 'das pa dang / snga dro sham thabs bgos lhung bzed dang chos gos thogs te sdig byung du bsod snyoms la zhugs so/ /sdig byung du bsod snyoms brgyus </text></item>
<item><p>272b7</p><section>'dul ba</section><text>nas zas kyi bya ba byas te/ phyi ma'i zas kyi bsod snyoms las phyir ldog pas ji ltar longs spyad pa'i gnas mal mkhos su phab nas lhung bzed dang chos gos thogs te mkhan po gcig pa dang / slob dpon gcig pa dang lhan </text></item>
<item><p>272b8</p><section>'dul ba</section><text>cig rgyal po'i khab ga la ba der rgyu zhing song nas mthar gyis rgyu zhing 'gro ba na rgyal po'i khab tu phyin to/ /de nas tshe dang ldan pa gyad bu nor gyis lhung bzed dang chos gos mkhos su phab ste rkang pa gnyis bkrus nas bcom ldan 'das ga </text></item>
<item><p>273a1</p><section>'dul ba</section><text>la ba der song ngo / /de'i tshe na bcom ldan 'das dge slong gi 'khor brgya phrag du ma'i mdun na bzhugs shing chos ston te/ bcom ldan 'das kyis tshe dang ldan pa gyad bu nor thag ring po kho na nas gzigs so/ /</text></item>
<item><p>273a2</p><section>'dul ba</section><text>gzigs nas kyang tshe dang ldan pa gyad bu nor la bka' stsal pa/ gyad bu nor tshur shog /'ongs pa legs so/ /khyod dus su phyin to/ /gyad bu nor rang gi stan ji lta ba la 'dug shig /de nas tshe dang ldan pa gyad bu nor gyis bcom ldan </text></item>
<item><p>273a3</p><section>'dul ba</section><text>'das kyi zhabs gnyis la mgo bos phyag 'tshal te mtha' gcig tu 'dug go/ /de'i tshe na rgyal po'i khab na gnas mal mi mthun pa 'bog par byed de/ mdo sde 'dzin pa rnams dang 'dul ba 'dzin pa rnams kyi/ mdo sde 'dzin </text></item>
<item><p>273a4</p><section>'dul ba</section><text>pa rnams dang ma mo 'dzin pa rnams kyi/ mdo sde 'dzin pa rnams dang chos sgrog pa rnams kyi/ mdo sde 'dzin pa rnams dang spong ba pa rnams kyi gnas mal lhan cig tu 'bog par byed/ 'dul ba 'dzin pa rnams dang mdo sde </text></item>
<item><p>273a5</p><section>'dul ba</section><text>'dzin pa rnams kyi/ 'dul ba 'dzin pa rnams dang ma mo 'dzin pa rnams kyi/ 'dul ba 'dzin pa rnams dang chos sgrog pa rnams kyi/ 'dul ba 'dzin pa rnams dang spong ba pa rnams kyi gnas mal lhan cig 'bog par byed/</text></item>
<item><p>273a6</p><section>'dul ba</section><text>ma mo 'dzin pa rnams dang mdo sde 'dzin pa rnams kyi/ ma mo 'dzin pa rnams dang 'dul ba 'dzin pa rnams kyi/ ma mo 'dzin pa rnams dang chos sgrog pa rnams kyi/ ma mo 'dzin pa rnams dang spong ba pa rnams kyi gnas </text></item>
<item><p>273a7</p><section>'dul ba</section><text>mal lhan cig tu 'bog par byed/ chos sgrog pa rnams dang mdo sde 'dzin pa rnams kyi/ chos sgrog pa rnams dang 'dul ba 'dzin pa rnams kyi/ chos sgrog pa rnams dang ma mo 'dzin pa rnams kyi/ chos sgrog pa rnams </text></item>
<item><p>273a8</p><section>'dul ba</section><text>dang spong ba pa rnams kyi gnas mal lhan cig tu 'bog par byed/ spong ba pa rnams dang mdo sde 'dzin pa rnams kyi/ spong ba pa rnams dang 'dul ba 'dzin pa rnams kyi/ spong ba pa rnams dang ma mo 'dzin pa rnams kyi/</text></item>
<item><p>273b1</p><section>'dul ba</section><text>spong ba pa rnams dang chos sgrog pa rnams kyi gnas mal lhan cig tu 'bog par byed do/ /gnas mal mi mthun par 'bog pa na dge slong dag phan tshun sems srung bas dge ba'i phyogs dag mi byed cing de dag dge ba'i chos rnams kyis mi </text></item>
<item><p>273b2</p><section>'dul ba</section><text>'phel to/ /dper na chu med pa na ut+pal bzhin no/ /bcom ldan 'das kyis dgongs pa/ gyad bu nor 'dis sngon gyi sangs rgyas rnams dang / bcom ldan 'das de bzhin gshegs pa dgra bcom pa yang dag par rdzogs pa'i </text></item>
<item><p>273b3</p><section>'dul ba</section><text>sangs rgyas 'od srung gi spyan sngar kye ma bdag skye dgu'i tshe lo brgya pa na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa'i bstan pa la rab tu byung nas gnas mal 'bog pa </text></item>
<item><p>273b4</p><section>'dul ba</section><text>rnams kyi mchog tu gyur cig ces smon lam btab pas 'di dge slong rnams kyi gnas mal 'bog par skor gzhug go snyam du dgongs nas de nas bcom ldan 'das kyis dge slong rnams la bka' stsal pa/ dge slong dag khyed kyis </text></item>
<item><p>273b5</p><section>'dul ba</section><text>dge slong gyad bu nor ram/ gzhan yang de lta bu gang yin pa gnas mal 'bog par bsko bar bya'o/ /gnas mal 'bog pa chos lnga dang ldan pa ni ma bskos pa yang bsko bar mi bya la/ bskos pa yang dbyung bar bya ste/</text></item>
<item><p>273b6</p><section>'dul ba</section><text>lnga gang zhe na/ 'dun pas 'gro ba dang / zhe sdang gis 'gro ba dang / gti mug gis 'gro ba dang / 'jigs pas 'gro ba dang / gnas mal phog pa dang ma phog pa mi shes pa'o/ /gnas mal 'bog pa chos lnga dang </text></item>
<item><p>273b7</p><section>'dul ba</section><text>ldan pa ni ma bskos pa yang bsko bar bya/ bskos pa yang dbyung bar mi bya ste/ lnga gang zhe na/ 'dun pas mi 'gro ba dang / zhe sdang gis mi 'gro ba dang / gti mug gis mi 'gro ba dang / 'jigs pas mi 'gro ba dang /</text></item>
<item><p>273b8</p><section>'dul ba</section><text>gnas mal phog pa dang / ma phog pa shes pa'o/ /'di ltar bsko bar bya ste/ gnas mal bsham par byas nas gaN+Di brdungs te dris pa'i tshig gis dge slong rnams la bskul nas dge 'dun thams cad 'dug cing 'thun </text></item>
<item><p>274a1</p><section>'dul ba</section><text>par gyur pa la je dang por spro bar bya ste/ ming 'di zhes bya ba khyod dge 'dun la gnas mal 'bog par spro 'am/ gal te spro na des spro'o zhes brjod par bya'o/ /de'i 'og tu dge slong cig gis gsol ba </text></item>
<item><p>274a2</p><section>'dul ba</section><text>byas te las bya'o/ /dge 'dun btsun pa rnams gsan du gsol dge slong ming 'di zhes bgyi ba 'di dge 'dun la gnas mal 'bog par spro na/ gal te dge 'dun gyis dus la bab cing bzod na dge 'dun gyis gnang </text></item>
<item><p>274a3</p><section>'dul ba</section><text>bar mdzod cig dang / dge 'dun gyis dge slong ming 'di zhes bgyi ba 'di dge 'dun la gnas mal 'bog par bsko bar bgyi ste/ dge slong ming 'di zhes bgyi ba 'di dge 'dun la gnas mal 'bog go/ /'di ni gsol </text></item>
<item><p>274a4</p><section>'dul ba</section><text>ba'o/ /las ni 'di ltar bya ste/ dge 'dun btsun pa rnams gsan du gsol/ dge slong ming 'di zhes bgyi ba 'di dge 'dun la gnas mal 'bog par spro ste/ de'i slad du dge 'dun gyis dge slong ming 'di zhes bgyi </text></item>
<item><p>274a5</p><section>'dul ba</section><text>ba dge 'dun la gnas mal 'bog par bsko na/ tshe dang ldan pa gang dag dge slong ming 'di zhes bgyi ba 'di dge 'dun la gnas mal 'bog par bsko bar bzod pa de dag ni cang ma gsung shig /gang dag mi bzod pa </text></item>
<item><p>274a6</p><section>'dul ba</section><text>de dag ni gsungs shig /dge 'dun gyis bzod cing gnang nas dge 'dun gyis dge slong ming 'di zhes bgyi ba 'di dge 'dun la gnas mal 'bog par bskos lags te/ 'di ltar cang mi gsung bas de de bzhin du 'dzin </text></item>
<item><p>274a7</p><section>'dul ba</section><text>to/ /gang gi tshe tshe dang ldan pa gyad bu nor gnas mal 'bog par bskos pa de'i tshe na des gnas mal de dag mthun par rnam par bzhag ste/ mdo sde 'dzin pa rnams kyang mdo sde 'dzin pa rnams dang lhan cig </text></item>
<item><p>274a8</p><section>'dul ba</section><text>rnam par bzhag /'dul ba 'dzin pa rnams kyang 'dul ba 'dzin pa rnams dang / ma mo 'dzin pa rnams kyang ma mo 'dzin pa rnams dang / chos sgrog pa rnams kyang chos sgrog pa rnams dang /</text></item>
<item><p>274b1</p><section>'dul ba</section><text>spong ba pa rnams kyang spong ba pa rnams dang lhan cig rnam par bzhag go/ /de dag gnas mal 'thun par phog pas phan tshun gtam dang 'bel ba'i gtam gyis rnam par gtan la 'bebs pas dge ba'i chos rnams </text></item>
<item><p>274b2</p><section>'dul ba</section><text>kyis rnam par 'phel te/ dper na chu nas ut+pa la bzhin no/ /de na gang dag mtshan mo 'ong ba de dag la ni tshe dang ldan pa gyad bu nor gyis rdzu 'phrul gyis sor mo gcig las 'od sbar te gnas mal 'bog par byed </text></item>
<item><p>274b3</p><section>'dul ba</section><text>do/ /de na gang dag mtshan mo ches 'phyi ba na 'ong ba de dag la ni tshe dang ldan pa gyad bu nor gyis rdzu 'phrul gyis sor mo gnyis las 'od sbar te gnas mal 'bog par byed do/ /de na dge slong gang dag tshe dang ldan pa </text></item>
<item><p>274b4</p><section>'dul ba</section><text>gyad bu nor gyis mi'i chos bla ma rdzu 'phrul gyi cho 'phrul lta bar 'dod pa de dag ni ched du bsams te mtshan mo 'ong bar byed pas de dag la tshe dang ldan pa gyad bu nor gyis rdzu 'phrul gyis sor mo lnga char las 'od sbar te gnas </text></item>
<item><p>274b5</p><section>'dul ba</section><text>mal 'bog par byed do/ /de dag 'di snyam du sems te/ bdag cag gis ston pa dang 'dra ba'i nyan thos chen po 'di lta bus gnas mal phog pa la glos phab ste gnyid log par byed pa ni bdag cag gi tshul dang 'thun pa ma yin gyis/</text></item>
<item><p>274b6</p><section>'dul ba</section><text>bdag cag gis nam gyi cha stod dang / nam gyi cha smad la mi nyal bar sbyor ba la rjes su brtson par gnas par bya'o snyam nas de dag nam gyi cha stod dang / nam gyi cha smad la mi nyal bar sbyor ba'i rjes su brtson par gnas pas ma </text></item>
<item><p>274b7</p><section>'dul ba</section><text>thob pa ni thob par gyur cing / thob pa las ni yongs su mi nyams par gyur to/ /de nas bcom ldan 'das kyis dge slong rnams la bka' stsal pa/ dge slong dag nga'i nyan thos kyi dge slong gnas mal 'bog pa rnams </text></item>
<item><p>274b8</p><section>'dul ba</section><text>kyi nang na 'di lta ste/ nga'i gyad bu nor 'di mchog yin no/ /gang gi tshe bcom ldan 'das kyis bstan pa rgyas par gyur pa de'i tshe bram ze dang / khyim bdag dad pa rnams kyis khyim dag tu dge 'dun gyi zas dag bshams pa na drug sde </text></item>
<item><p>275a1</p><section>'dul ba</section><text>dag gang na zas dag bsod pa der song ste yongs su longs spyod par byed nas/ bram ze dang / khyim bdag dad pa de dag gis smras pa/ 'phags pa dag khyed cag 'ba' zhig gdugs gcig bzhin du byon na ci'i </text></item>
<item><p>275a2</p><section>'dul ba</section><text>slad du dge slong gnas brtan gnas brtan de dag ma byon/ drug sde dag gis smras pa/ de dag zas 'di lta bu dag la yongs su longs spyod par mi byed do/ /'o na ji lta bu dag la yongs su longs spyod par mdzad/ bsod pa dag la'o/ /</text></item>
<item><p>275a3</p><section>'dul ba</section><text>'phags pa dag bcom ldan 'das kyis bdag cag bsod pa sbyin par byed pa rnams kyis mchog tu bstan na khyed cag ci'i slad du de skad ces de dag zas 'di lta bu dag la yongs su longs spyod par mi byed do zhes gsung / bcom ldan 'das </text></item>
<item><p>275a4</p><section>'dul ba</section><text>kyis 'phags pa'i rigs kyi mdo las/ chos gos gang yang rung bas chog shes pa 'phags pa'i rigs dang / bsod snyoms gang yang rung bas chog shes pa 'phags pa'i rigs dang / gnas mal gang yang rung bas chog </text></item>
<item><p>275a5</p><section>'dul ba</section><text>shes pa 'phags pa'i rigs dang / spong ba la mngon par dga' ba dang bsgom pa la mngon par dga' ba 'phags pa'i rigs shes gsungs na/ khyed cag legs par gsungs pa'i chos 'dul ba la rab tu byung nas ci'i slad </text></item>
<item><p>275a6</p><section>'dul ba</section><text>du byung rgyal du smra bar mdzad/ bzhud la slan chad 'dir ma byon cig /drug sde dag spobs pa med par gyur nas cang mi smra bar dong ngo / /thos pa gcig nas gcig tu brgyud pas dge slong dag gis thos nas </text></item>
<item><p>275a7</p><section>'dul ba</section><text>dge slong dag gis skabs de bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong gyad bu nor ram/ gzhan yang de lta bu gang yin pa zas la sko bar bsko bar bya'o/ /</text></item>
<item><p>275a8</p><section>'dul ba</section><text>zas la sko ba chos lnga dang ldan pa ni ma bskos pa yang bsko bar mi bya la/ bskos pa yang dbyung bar bya ste/ lnga gang zhe na/ 'dun pas 'gro ba dang / zhe sdang gis 'gro ba dang / gti mug gis 'gro ba dang / 'jigs pas 'gro ba dang /</text></item>
<item><p>275b1</p><section>'dul ba</section><text>zas la bskos pa dang ma bskos pa mi shes pa'o/ /zas la sko ba chos lnga dang ldan pa ni ma bskos pa yang bsko bar bya la/ bskos pa yang dbyung bar mi bya ste/ lnga gang zhe na/ 'dun pas mi 'gro ba dang / zhe sdang gis mi 'gro ba </text></item>
<item><p>275b2</p><section>'dul ba</section><text>dang / gti mug gis mi 'gro ba dang / 'jigs pas mi 'gro ba dang / zas la bskos pa dang ma bskos pa shes pa'o/ /'di ltar bsko bar bya ste/ gnas mal bsham pa byas nas gaN DI brdungs te dris pa'i tshig gis dge slong </text></item>
<item><p>275b3</p><section>'dul ba</section><text>rnams la bskul nas dge 'dun thams cad 'dug cing 'thun par gyur pa la je dang por spro bar bya ste/ ming 'di zhes bya ba khyod dge slong rnams la zas la sko bar spro 'am/ gal te spro na des spro'o zhes brjod par bya'o/ /de'i 'og tu </text></item>
<item><p>275b4</p><section>'dul ba</section><text>dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong ming 'di zhes bgyi ba 'di dge slong rnams la zas la sko bar spro na/ gal te dge 'dun gyis dus la bab cing bzod na dge 'dun </text></item>
<item><p>275b5</p><section>'dul ba</section><text>gyis gnang bar mdzod cig dang / dge 'dun gyis dge slong ming 'di zhes bgyi ba 'di dge slong rnams la zas la sko bar bsko bar bgyi ste/ dge slong ming 'di zhes bgyi ba 'di dge slong rnams la zas la bsko'o/ /'di </text></item>
<item><p>275b6</p><section>'dul ba</section><text>ni gsol ba'o/ /las ni 'di ltar bya ste/ dge 'dun btsun pa rnams gsan du gsol/ dge slong ming 'di zhes bgyi ba 'di dge slong rnams la zas la sko bar spro ste/ dge slong ming 'di zhes bgyi ba dge slong rnams la zas </text></item>
<item><p>275b7</p><section>'dul ba</section><text>la sko bar bsko na/ tshe dang ldan pa gang dag dge slong ming 'di zhes bgyi ba dge slong rnams la zas la sko ba bsko bar bzod pa de dag ni cang ma gsungs shig /gang dag mi bzod pa de dag ni gsungs shig /dge 'dun gyis bzod </text></item>
<item><p>275b8</p><section>'dul ba</section><text>cing gnang nas dge 'dun gyis dge slong ming 'di zhes bgyi ba dge slong rnams la zas la sko bar bskos lags te/ 'di ltar cang mi gsung bas de de bzhin du 'dzin to/ /gang gi tshe tshe dang ldan pa gyad bu nor zas la sko bar bskos pa de'i </text></item>
<item><p>276a1</p><section>'dul ba</section><text>tshe na des dge 'dun la zas rnam pa gsum bshams te/ bsod pa dag dang / 'bring dag dang / ngan pa dag go/ /dge slong gang dag glo bur du lhags pa de dag la ni nyi ma dang po la ni zas bsod pa dag tu sko bar byed/</text></item>
<item><p>276a2</p><section>'dul ba</section><text>nyi ma gnyis pa ni 'bring du/ gsum pa la ni ngan par sko bar byed do/ /nyi ma bzhi pa la ni de dag rang gi spyod yul shes pas bsod snyoms la 'jug par byed do/ /de'i tshe na tshe dang ldan pa gyad bu nor rgyal po'i khab na gnas pa dang / gnyug </text></item>
<item><p>276a3</p><section>'dul ba</section><text>mar gnas pa dang / gsol ba byed pa dang / gtams pa 'dzin pa dang / gnas mal 'bog pa dang / zas la sko bar byed pas de dge 'dun la lugs ji lta ba bzhin dang / rgan rims ji lta ba bzhin dang / go rims ji lta ba bzhin dang / thed </text></item>
<item><p>276a4</p><section>'dul ba</section><text>rgal med par zas la sko bar byed do/ /tshe dang ldan pa gyad bu nor dang / dge slong mdza' bo dang / sa las skyes gnyis tshe rabs tshe rabs su khon yod pas de gnyis lha'i ri bo dag tu ljongs rgyu zhing 'dong ba na rgyal po'i khab tu phyin </text></item>
<item><p>276a5</p><section>'dul ba</section><text>nas de gnyis kyis dge slong zhig la dris pa/ tshe dang ldan pa dge 'dun gyis gnas mal 'bog par bskos pa su yin/ des smras pa/ tshe dang ldan pa gyad bu nor ro/ /de nas de gnyis tshe dang ldan pa gyad bu nor ga la ba der song ste phyin nas/</text></item>
<item><p>276a6</p><section>'dul ba</section><text>tshe dang ldan pa gyad bu nor la 'di skad ces smras so/ /kho bo cag gnyis kyi gnas mal phog shig /de'i tshe na mal cha bzang po gang dag yin pa de dag ni gnas brtan gnas brtan rnams la phog zin pas lhag ma ngan pa dag </text></item>
<item><p>276a7</p><section>'dul ba</section><text>lus so/ /gtsug lag khang yang nyen kor gyi gang dag yin pa de dag ni gnas brtan gnas brtan rnams kyis bskos zin pas mtha'i gtsug lag khang dag 'ba' zhig lus nas tshe dang ldan pa gyad bu nor gyis de gnyis la </text></item>
<item><p>276a8</p><section>'dul ba</section><text>mal cha ngan pa dag phog cing gtsug lag khang yang mtha' dag tu bskos so/ /de gnyis kyis smras pa/ dge 'dun gyi zas la sko ba su yin/ tshe dang ldan pa gyad bu nor gyis smras pa/ bdag ste gyad bu nor ro/ /kho bo cag </text></item>
<item><p>276b1</p><section>'dul ba</section><text>gnyis kyi zas bsko shig /tshe dang ldan pa gyad bu nor gyis nyi ma dang po la de gnyis zas bsod pa dag tu bskos pa dang / bram ze dang / khyim bdag dad pa dag gis dris pa/ sang bdag cag gi 'dir 'gron su 'ong bar 'gyur/ gzhan </text></item>
<item><p>276b2</p><section>'dul ba</section><text>dag gis smras pa/ mdza' bo dang / sa las skyes gnyis so/ /de dag gis bsams pa/ de gnyis ni gnas ngan len kun tu spyod pa yin pas su zhig de gnyis kyi phyir gus par byed par 'gyur te ci yang rung ba zos shing 'gro bar gyur </text></item>
<item><p>276b3</p><section>'dul ba</section><text>cig snyam nas de dag gis de gnyis la gus pa ma byas par zas ngan pa byin no/ /tshe dang ldan pa gyad bu nor gyis nyi ma gnyis pa la de gnyis zas 'bring dag tu bskos pa dang / de bzhin du bram ze dang / khyim bdag dad pa dag gis dris pa/</text></item>
<item><p>276b4</p><section>'dul ba</section><text>sang bdag cag gi 'dir 'gron su 'ong bar 'gyur/ gzhan dag gis smras pa/ mdza' bo dang / sa las skyes gnyis so/ /de dag gis bsams pa/ de gnyis ni gnas ngan len kun tu spyod pa yin pas su zhig de gnyis kyi phyir </text></item>
<item><p>276b5</p><section>'dul ba</section><text>gus par byed par 'gyur te ci yang rung ba zos shing 'gro bar gyur cig snyam nas de dag gis de gnyis la gus pa ma byas par zas ngan pa byin no/ /tshe dang ldan pa gyad bu nor gyis nyi ma gsum pa la ni de gnyis rang bzhin gyis zas </text></item>
<item><p>276b6</p><section>'dul ba</section><text>ngan pa dag tu bskos so/ /de nas mdza' bo dang / sa las skyes gnyis 'di snyam du sems te/ kye ma'o sdug bsngal lo/ /kye ma'o mi bzad do/ /tshe dang ldan pa gyad bu nor gyis bsams bzhin du bdag cag gnyis </text></item>
<item><p>276b7</p><section>'dul ba</section><text>lan gsum gyi bar du gang dag zos na rjud par 'gyur ba'i zas ngan pa shin tu yid du mi 'ong ba dag gis tho btsams gyis bdag cag gnyis kyis 'di la gnod pa ji lta bu zhig bya snyam mo/ /de'i tshe na dge slong mdza' bo dang </text></item>
<item><p>276b8</p><section>'dul ba</section><text>sa las skyes gnyis kyi sring mo dge slong ma mdza' mo zhes bya ba rgyal po'i khab na dge slong ma'i dbyar khang rgyal po'i kun dga' ra ba na 'dug go/ /dge slong ma mdza' mo dge slong mdza' bo dang / sa las skyes gnyis ga la ba </text></item>
<item><p>277a1</p><section>'dul ba</section><text>der song ste phyin nas/ dge slong mdza' bo dang / sa las skyes gnyis kyi rkang pa gnyis la mgo bos phyag 'tshal te mtha' gcig tu 'dug go/ /mtha' gcig tu 'dug pa dang / dge slong mdza' bo dang / sa las skyes gnyis dge slong ma </text></item>
<item><p>277a2</p><section>'dul ba</section><text>mdza' mo la gtam 'dre bar mi byed/ phebs par smra bar mi byed/ cung zad lta bar mi byed/ rnam par lta bar mi byed do/ /de nas dge slong ma mdza' mos dge slong mdza' bo dang / sa las skyes gnyis la 'di skad ces smras so/ /'phags pa gnyis </text></item>
<item><p>277a3</p><section>'dul ba</section><text>ci'i slad du khyed gnyis bdag la gtam 'dre bar mi mdzad/ phebs par smra bar mi mdzad/ cung zad lta bar mi mdzad/ rnam par lta bar mi mdzad/ sring mo kho bo cag gnyis tshe dang ldan pa gyad bu nor gyis bsam bzhin du lan gsum gyi bar </text></item>
<item><p>277a4</p><section>'dul ba</section><text>du gang dag zos na rjud par 'gyur ba'i zas ngan pa shin tu yid du mi 'ong ba dag gis tho btsams pa de khyod kyis yal bar dor ram/ 'phags pa gnyis 'o na bdag gis ci zhig bgyi/ sring mo tshur shog /bcom ldan 'das ga la ba der song la phyin </text></item>
<item><p>277a5</p><section>'dul ba</section><text>nas bcom ldan 'das la 'di skad ces btsun pa 'di ltar 'phags pa gyad bu nor bdag dang lhan cig mi tshangs par spyad de pham par gyur pa de ni mi mdzes shing tshul dang 'thun pa ma lags so zhes smros shig dang / kho bo cag gnyis kyis kyang 'di skad ces </text></item>
<item><p>277a6</p><section>'dul ba</section><text>bcom ldan 'das de de bzhin no/ /bde bar gshegs pa de de bzhin te/ bdag cag gnyis kyi sring mos ji skad gsol ba de kho na bzhin du bdag cag gnyis kyis kyang 'tshal to zhes smra bar bya'o/ /'phags pa gnyis ji ltar bdag gis </text></item>
<item><p>277a7</p><section>'dul ba</section><text>dge slong dag pa ltung ba ma mchis pa la gzhi ma mchis par pham par 'gyur ba'i chos kyis skur pa gdab par bgyi/ sring mo khyod ji srid du de skad mi zer ba de srid du kho bo cag gnyis khyod la gtam 'dre bar mi byed/ phebs par </text></item>
<item><p>277a8</p><section>'dul ba</section><text>smra bar mi byed/ cung zad lta bar mi byed/ rnam par lta bar mi byed do/ /de nas dge slong ma mdza' mo yud tsam zhig cang mi smra bar 'dug nas/ dge slong mdza' bo dang / sa las skyes gnyis </text></item>
<item><p>277b1</p><section>'dul ba</section><text>la 'di skad ces smras so/ /'phags pa gnyis de lta na bdag gis de skad bgyi'o/ /sring mo de'i phyir khyod ji srid du kho bo cag gnyis bcom ldan 'das ga la ba der ma son pa de srid du re shig sdod la/ gang gi tshe kho bo cag </text></item>
<item><p>277b2</p><section>'dul ba</section><text>gnyis bcom ldan 'das kyi drung du son pa de'i tshe na khyod phyi bzhin shog shig /de nas dge slong mdza' bo dang / sa las skyes gnyis bcom ldan 'das ga la ba der dong ste phyin nas bcom ldan 'das kyi zhabs gnyis la mgo bos phyag 'tshal te </text></item>
<item><p>277b3</p><section>'dul ba</section><text>mtha' gcig tu 'khod do/ /de nas dge slong ma mdza' mos dge slong mdza' bo dang / sa las skyes gnyis dong nas ring po ma lon par rig nas bcom ldan 'das ga la ba der song ste phyin nas/ bcom ldan 'das kyi zhabs gnyis la </text></item>
<item><p>277b4</p><section>'dul ba</section><text>mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la dge slong ma mdza' mos 'di skad ces gsol to/ /btsun pa 'di ltar 'phags pa gyad bu nor bdag dang lhan cig mi tshangs par </text></item>
<item><p>277b5</p><section>'dul ba</section><text>spyad de pham par gyur pa de ni mi mdzes shing tshul dang 'thun pa ma lags so/ /dge slong mdza' bo dang / sa las skyes gnyis kyis kyang 'di skad ces gsol to/ /bcom ldan 'das de de bzhin no/ /bde bar gshegs </text></item>
<item><p>277b6</p><section>'dul ba</section><text>pa de de bzhin te/ bdag cag gnyis kyi sring mos ji skad gsol ba de kho na bzhin du bdag cag gnyis kyis kyang 'tshal to/ /de'i tshe na tshe dang ldan pa gyad bu nor 'khor de nyid na 'dug cing 'thun par gyur to/ /de nas </text></item>
<item><p>277b7</p><section>'dul ba</section><text>bcom ldan 'das kyis tshe dang ldan pa gyad bu nor la bka' stsal pa/ gyad bu nor khyod kyis thos sam/ bcom ldan 'das bdag gis thos so/ /gyad bu nor khyod kyis thos sam/ bde bar gshegs </text></item>
<item><p>277b8</p><section>'dul ba</section><text>pa bdag gis thos so/ /gyad bu nor khyod de la ji snyam du sems/ bcom ldan 'das kyis bdag la ji ltar mkhyen pa lags so/ /bde bar gshegs pas bdag la ji ltar mkhyen pa lags so/ /gyad bu nor </text></item>
<item><p>278a1</p><section>'dul ba</section><text>de skad ces bcom ldan 'das kyis bdag la ji ltar mkhyen pa lags so/ /bde bar gshegs pas bdag la ji ltar mkhyen pa lags so zhes zer ba de ni dus ma yin/ 'di ni skabs ma yin te/ 'di ltar dran na yang dran zhes </text></item>
<item><p>278a2</p><section>'dul ba</section><text>brjod par bya'o/ /mi dran na yang mi dran zhes brjod par bya'o/ /bcom ldan 'das mi dran no/ /bde bar gshegs pa mi dran no/ /de'i tshe na tshe dang ldan pa sgra gcan zin bcom ldan 'das kyi snam logs na 'dug par gyur cing rdul yab </text></item>
<item><p>278a3</p><section>'dul ba</section><text>thogs te bcom ldan 'das la g.yob par byed do/ /de nas bcom ldan 'das la tshe dang ldan pa sgra gcan zin gyis 'di skad ces gsol to/ /btsun pa 'di ltar dge slong ma mdza' mo bcom ldan 'das ga la ba der mchis te phyin nas bcom ldan 'das </text></item>
<item><p>278a4</p><section>'dul ba</section><text>kyi zhabs gnyis la mgo bos phyag 'tshal te mtha' gcig tu mchis shing mtha' gcig tu mchis nas/ bcom ldan 'das la dge slong ma mdza' mos 'di skad ces btsun pa 'di ltar 'phags pa gyad bu nor bdag dang lhan </text></item>
<item><p>278a5</p><section>'dul ba</section><text>cig mi tshangs par spyad de pham par gyur pa de ni mi mdzes shing tshul dang 'thun pa ma lags so zhes gsol nas/ dge slong mdza' bo dang / sa las skyes gnyis kyis kyang 'di skad ces bcom ldan 'das de de bzhin no/ /</text></item>
<item><p>278a6</p><section>'dul ba</section><text>bde bar gshegs pa de de bzhin te/ bdag cag gnyis kyi sring mos ji skad gsol pa de kho na bzhin du bdag cag gnyis kyis kyang 'tshal to zhes gsol na/ btsun pa de'i slad du tshe dang ldan pa gyad bu nor la rma ci </text></item>
<item><p>278a7</p><section>'dul ba</section><text>'tshal/ sgra gcan zin de'i phyir de khyod nyid la dri'i khyod kyis ji ltar bzod pa de kho na bzhin du lan thob shig /sgra gcan zin gal te dge slong ma mdza' mo nga ga la ba der 'ongs te phyin nas nga'i zhabs gnyis la mgo </text></item>
<item><p>278a8</p><section>'dul ba</section><text>bos phyag 'tshal te mtha' gcig tu 'dug cing mtha' gcig tu 'dug nas/ nga la dge slong ma mdza' mos 'di skad ces btsun pa 'di ltar 'phags pa sgra gcan zin bdag dang lhan cig mi tshangs par spyad de pham par </text></item>
<item><p>278b1</p><section>'dul ba</section><text>gyur pa de ni mi mdzes shing tshul dang 'thun pa ma lags so zhes gsol nas/ dge slong mdza' bo dang / sa las skyes gnyis kyis kyang 'di skad ces bcom ldan 'das de de bzhin no/ /bde bar gshegs pa </text></item>
<item><p>278b2</p><section>'dul ba</section><text>de de bzhin te/ bdag cag gnyis kyi sring mos ji skad gsol pa de kho na bzhin du bdag cag gnyis kyis kyang 'tshal to zhes gsol nas/ ngas khyod la sgra gcan zin de la khyod ji snyam du sems shes rmas na/</text></item>
<item><p>278b3</p><section>'dul ba</section><text>khyod ji skad lan 'debs par byed/ btsun pa bdag 'di skad ces dran na yang dran zhes gsol lo/ /mi dran na yang mi dran zhes gsol lo/ /mi gti mug can 'o na khyod kyis don de 'thob na dge slong gyad bu nor </text></item>
<item><p>278b4</p><section>'dul ba</section><text>dag pa ltung ba med pas ci'i phyir mi 'thob/ de nas bcom ldan 'das kyis dge slong rnams la bka' stsal pa/ dge slong dag khyod kyis dge slong gyad bu nor ni dran pa dang ldan par zung shig /dge slong ma mdza' </text></item>
<item><p>278b5</p><section>'dul ba</section><text>mo ni rang gis khas blangs pas bsnyil bar bya'o/ /dge slong mdza' bo dang / sa las skyes gnyis la ni ci zhig mthong / ji ltar mthong / gang du mthong / khyed gnyis don ci la der son pas der mthong zhes </text></item>
<item><p>278b6</p><section>'dul ba</section><text>legs par rab tu gleng bar gyis shig /brtag par gyis shig ces bka' stsal nas/ bcom ldan 'das gdan las bzhengs te nang du yang dag 'jog gi slad du gtsug lag khang du gshegs so/ /de nas </text></item>
<item><p>278b7</p><section>'dul ba</section><text>dge slong rab tu mang po dag gis bcom ldan 'das nang du yang dag 'jog la zhugs nas ring po ma lon par rig nas tshe dang ldan pa gyad bu nor ni dran pa dang ldan par bzung / dge slong ma mdza' mo ni rang gis khas blangs pas </text></item>
<item><p>278b8</p><section>'dul ba</section><text>bsnyil/ dge slong mdza' bo dang / sa las skyes gnyis la ni ci zhig mthong / ji ltar mthong / gang du mthong / khyed gnyis ci'i phyir der son pas der mthong zhes legs par rab tu glengs shing </text></item>
<item><p>279a1</p><section>'dul ba</section><text>brtags so/ /dge slong rab tu mang po dag gis legs par rab tu glengs shing brtags pa na de gnyis kyis smras pa/ tshe dang ldan pa gyad bu nor la mi tshangs par spyod pa'i pham par gyur pa </text></item>
<item><p>279a2</p><section>'dul ba</section><text>ma byung ste/ 'di ltar tshe dang ldan pa gyad bu nor gyis bdag cag gnyis gang dag zos na rjud par 'gyur ba shin tu yid du mi 'ong ba'i zas ngan pa dag gis lan gsum gyi bar du tho btsams pas bdag cag gnyis kyis tshe dang ldan pa </text></item>
<item><p>279a3</p><section>'dul ba</section><text>gyad bu nor la 'dun pas smras pa/ zhe sdang dang / gti mug dang / 'jigs pas smras par zad kyi/ tshe dang ldan pa gyad bu nor la mi tshangs par spyod pa'i pham par 'gyur ba ma byung ste/ 'di ltar dge slong dag pa ltung ba med pa yin no/</text></item>
<item><p>279a4</p><section>'dul ba</section><text>de nas bcom ldan 'das phyem bred nang du yang dag 'jog las bzhengs nas dge slong gi dge 'dun gyi mdun du gdan bshams pa nyid la bzhugs so/ /de nas bcom ldan 'das la dge slong rab tu mang po dag gis 'di skad ces </text></item>
<item><p>279a5</p><section>'dul ba</section><text>gsol to/ /btsun pa 'di na bdag cag dge slong rab tu mang po dag gis bcom ldan 'das nang du yang dag 'jog la zhugs nas ring po ma lags par rig nas tshe dang ldan pa gyad bu nor ni dran pa dang ldan par bzung / dge slong ma </text></item>
<item><p>279a6</p><section>'dul ba</section><text>mdza' mo ni rang gi mchid kyis 'tshal bas bsnyil/ dge slong mdza' bo dang / sa las skyes gnyis la ni ci zhig mthong / ji ltar mthong / gang du mthong / khyed gnyis ci'i phyir der son pas der mthong zhes </text></item>
<item><p>279a7</p><section>'dul ba</section><text>legs par rab tu glengs shing brtags te/ bdag cag dge slong rab tu mang po dag gis legs par rab tu glengs shing brtags pa na/ de gnyis kyis mchid nas tshe dang ldan pa dag tshe dang ldan pa gyad bu nor la mi tshangs </text></item>
<item><p>279a8</p><section>'dul ba</section><text>par spyod pa'i pham par 'gyur ba ma byung ste/ 'di ltar tshe dang ldan pa gyad bu nor gyis bdag cag gnyis gang dag zos na rjud par 'gyur ba shin tu yid du mi 'ong ba'i zas ngan pa dag gis lan gsum gyi bar du tho btsams pas </text></item>
<item><p>279b1</p><section>'dul ba</section><text>bdag cag gnyis kyis tshe dang ldan pa gyad bu nor la 'dun pas smras/ zhe sdang dang / gti mug dang / 'jigs pas smras par zad kyi/ tshe dang ldan pa gyad bu nor la mi tshangs par spyod pa'i pham par 'gyur ba ma byung ste/ 'di ltar </text></item>
<item><p>279b2</p><section>'dul ba</section><text>dge slong dag pa ltung ba med pa yin no zhes mchi'o/ /dge slong dag mi gti mug can de gnyis kyis ci'i phyir zang zing cung zad tsam gyi phyir shes bzhin du brdzun gyi tshig smras par gyur/ de nas bcom ldan 'das kyis de'i tshe tshigs </text></item>
<item><p>279b3</p><section>'dul ba</section><text>su bcad pa gnyis bka' stsal pa/ lus can brdzun du smra ba yi/ /chos gcig las ni 'das gyur cing / /'jig rten pha rol dral ba yis/ /'di la sdig pa mi bya med/ /lcags gong me lce 'dra ba dag /zos par </text></item>
<item><p>279b4</p><section>'dul ba</section><text>gyur pa mchog yin gyi/ tshul 'chal yang dag mi sdom pas/ /yul 'khor bsod snyoms za ba min/ /de'i skabs su nam mkha'i dkyil na gnas pa'i lha rnams kyis ngan to zhes bya ba brjod de/ kham gyi zas ni </text></item>
<item><p>279b5</p><section>'dul ba</section><text>ngan to/ /mi bzad do/ /mchog tu mi bzad do/ /'di ltar dge slong smas pa dag zang zing cung zad tsam gyi phyir dge slong dag pa ltung ba med pa la gzhi med par pham par 'gyur ba'i chos kyis skur ba 'debs par </text></item>
<item><p>279b6</p><section>'dul ba</section><text>byed do/ /yang smras pa/ 'jig rten dag na 'khor ba la/ /blo ldan su zhig dga' bar byed/ /srid gsum grol ba'i nor gyis kyang / /skur pa thob par gyur phyir ro/ /de nas bcom ldan 'das kyis </text></item>
<item><p>279b7</p><section>'dul ba</section><text>byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste </text></item>
<item><p>279b8</p><section>'dul ba</section><text>zhes bya ba la sogs pa yang snga ma bzhin te/ sangs rgyas bcom ldan 'das kyis dge slong mdza' bo dang / sa las skyes gnyis la rmas pa/ mi gti mug can khyod gnyis kyis dge slong dag pa ltung ba med </text></item>
<item><p>280a1</p><section>'dul ba</section><text>pa la gzhi med par pham par 'gyur ba'i chos kyis skur ba btab pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin </text></item>
<item><p>280a2</p><section>'dul ba</section><text>pa/ rung ba ma yin pa de ni rab tu byung bas bya ba ma yin no zhes bya ba la sogs pas rnam par smad par mdzad do/ /de nas bcom ldan 'das kyis dge slong rnams la bka' stsal pa/ dge slong dag gang zag gsum </text></item>
<item><p>280a3</p><section>'dul ba</section><text>po 'di dag ni ma spangs na ngan song du 'gro ba/ sems can dmyal bar 'gro ba dag yin te/ gsum gang zhe na/ 'di la gang zag 'dod pa dag kyang sten par byed la sdig pa'i las kyang byed pa 'di ni gang zag de ma spangs </text></item>
<item><p>280a4</p><section>'dul ba</section><text>na ngan song du 'gro ba/ sems can dmyal bar 'gro ba dang po yin no/ /gzhan yang gang zag bdag nyid tshul khrims 'chal cing gzhan la tshul khrims kyi dbang du byas te smra ba 'di ni gang zag de ma spangs na ngan </text></item>
<item><p>280a5</p><section>'dul ba</section><text>song du 'gro ba/ sems can dmyal bar 'gro ba gnyis pa yin no/ /gzhan gang zag bdag nyid mi tshangs par spyod cing gzhan la gzhi med par mi tshangs par spyod pa pham par 'gyur ba'i chos kyis skur </text></item>
<item><p>280a6</p><section>'dul ba</section><text>ba 'debs par byed pa 'di ni gang zag de ma spangs na ngan song du 'gro ba sems can dmyal bar 'gro ba gsum pa yin no/ /bcom ldan 'das kyis de skad ces bka' stsal te/ bde bar gshegs pas de </text></item>
<item><p>280a7</p><section>'dul ba</section><text>skad gsungs nas/ ston pas gzhan yang 'di skad ces bka' stsal to/ /tshig gis nyes smras brjod byed na/ /skyes bu skyes pa'i kha nas ni/ /sta re skye zhing de yis ni/ /bdag nyid gcod par </text></item>
<item><p>280a8</p><section>'dul ba</section><text>byed par 'gyur/ /gang zhig smad bya bstod byed cing / /bstod bya rnam par smod byed pa/ /de yi kha nas thab krol skyed/ /thab krol can gyis bde mi myong / /gang 'dir cho los rang nor pham byed pa/ /thab krol </text></item>
<item><p>280b1</p><section>'dul ba</section><text>de ni cung zad tsam du zad/ /gang zhig bde gshegs yid rab khro byed pa/ /de 'dir thab krol shin du chen po yin/ /'phags pas smad pa gang yin sdig brten na/ /bye ba brgya stong dang ni dung phyur phrag /sum bcu drug dang </text></item>
<item><p>280b2</p><section>'dul ba</section><text>lnga po ji snyed par/ /sems can dmyal ba rnams su 'gro bar 'gyur/ /de nas bcom ldan 'das kyis rnam grangs du mas rnams par smad nas dge slong rnams la bka' stsal pa/ dge slong dag de lta bas na phan yon bcu yang dag </text></item>
<item><p>280b3</p><section>'dul ba</section><text>par gzigs pas 'dul ba la nyan thos rnams kyi bslab pa'i gzhi bca' bar bya sde zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong </text></item>
<item><p>280b4</p><section>'dul ba</section><text>gang khros shing zhe sdang bar gyur nas ci nas kyang 'di tshangs par spyod pa dang dbral lo snyam nas dge slong dag pa ltung ba med pa la gzhi med par pham par 'gyur ba'i chos kyis skur ba las de dus gzhan zhig na dris kyang rung / ma dris kyang rung /</text></item>
<item><p>280b5</p><section>'dul ba</section><text>rtsod pa de yang gzhi med pa yin la/ dge slong yang zhe sdang la gnas pas zhe sdang gis smras so zhe na/ dge 'dun lhag ma'o/ /yang dge slong gang zhes bya ba ni mdza' bo dang / sa las skyes sam/ gzhan yang de lta bu gang </text></item>
<item><p>280b6</p><section>'dul ba</section><text>yin pa'o/ /khros shing zhes bya ba ni 'khrugs shing ngo / /zhe sdang bar gyur nas zhes bya ba ni yid mi dga' bar gyur nas 'khrugs pa ma bsal bar ro/ /ci nas kyang 'di tshangs par spyod pa dang dbral lo snyam </text></item>
<item><p>280b7</p><section>'dul ba</section><text>nas zhes bya ba ni ci nas kyang 'di dge slong gi tshul dang dbral lo snyam nas so/ /dge slong dag pa zhes bya ba ni gyad bu nor ram gzhan yang de lta bu gang yin pa'o/ /ltung ba med pa la zhes bya ba ni gzhi de'i ltung ba med pa la'o/ /</text></item>
<item><p>280b8</p><section>'dul ba</section><text>gzhi med par zhes bya ba ni gzhi gsum po mthong ba'i gzhi dang / thos pa'i gzhi dang / dogs pa'i gzhi med par ro/ /pham par 'gyur ba'i chos kyis shes bya ba ni chos bzhi po gang yang rung bas te/ de ni chos ma </text></item>
<item><p>281a1</p><section>'dul ba</section><text>yin pa chos kyi sgrar gsungs pa yin no/ /skur pa las zhes bya ba ni skur pa btab pa las so/ /de dus gzhan zhig na zhes bya ba ni de dus gzhan na'o/ /dris kyang rung zhes bya ba ni gzhan dag gis so/ /</text></item>
<item><p>281a2</p><section>'dul ba</section><text>ma dris kyang rung zhes bya ba ni de rang nyid 'gyod pa dang / cung zad 'gyod pa dang / rnam par 'gyod pa dang / rab tu 'gyod par gyur nas so/ /rtsod pa de yang zhes bya ba ni rtsod pa bzhi po 'gyed pa'i phyir rtsod pa dang / mi gdams pa'i phyir rtsod pa dang /</text></item>
<item><p>281a3</p><section>'dul ba</section><text>ltung ba'i phyir rtsod pa dang / bya ba'i phyir rtsod pa'o/ /gzhi med pa yin la zhes bya ba ni gzhi gsum po dag med pa yin la'o/ /dge slong yang zhe sdang la gnas pas shes bya ba ni skur pa 'debs par 'dod pas so/ /zhe sdang gis </text></item>
<item><p>281a4</p><section>'dul ba</section><text>smras so zhe na zhes bya ba ni skur ba btab par gyur to zhes zer na'o/ /dge 'dun lhag ma'o zhes bya ba ni snga ma bzhin te/ des na dge 'dun lhag ma'o zhes gsungs so/ /de la ltung ba ji ltar 'gyur zhe na/ gang zag dag pa la skur ba </text></item>
<item><p>281a5</p><section>'dul ba</section><text>'debs pa la bzhi bcus ni ltung bar 'gyur la/ gzhi lngas ni ltung bar mi 'gyur ro/ /ji ltar gzhi bcus ltung bar 'gyur zhe na/ de ma mthong ba dang / ma thos pa dang / mi dogs par 'du shes bsgyur cing bzod pa dang / 'dod pa </text></item>
<item><p>281a6</p><section>'dul ba</section><text>dang / blo gros dang / rtog pa dang / lta ba bsgyur te 'di skad ces bdag gis mthong ngo / /bdag gis thos so/ /bdag dogs so zhes zer na brjod do cog dge 'dun lhag mar 'gyur ro/ /des thos la de yang brjed pa dang / de dogs </text></item>
<item><p>281a7</p><section>'dul ba</section><text>la de yang brjed bzhin du des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis thos te de yang ma brjed do/ /bdag dogs te de yang ma brjed do zhes zer na brjod do cog </text></item>
<item><p>281a8</p><section>'dul ba</section><text>dge 'dun lhag mar 'gyur ro/ /thos pa la yid ches nas bdag gis mthong ngo zhes zer ba dang / thos pa la yid ma ches par bdag gis mthong ngo zhes zer ba dang / thos pa la dogs pa na bdag gis mthong ngo zhes zer ba dang / thos </text></item>
<item><p>281b1</p><section>'dul ba</section><text>pa la mi dogs pa na bdag gis mthong ngo zhes zer ba dang / dogs pa la dogs pa na bdag gis mthong ngo zhes zer na brjod do cog dge 'dun lhag mar 'gyur te/ de ltar gzhi bcus ltung bar 'gyur ro/ /ji ltar gzhi lngas ltung bar mi 'gyur </text></item>
<item><p>281b2</p><section>'dul ba</section><text>zhe na/ des ma mthong ba dang / ma thos pa dang / mi dogs pa la des 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces bdag gis mthong ngo / /thos so/ /dogs so zhes </text></item>
<item><p>281b3</p><section>'dul ba</section><text>zer na ltung bar mi 'gyur ro/ /des thos la de yang brjed pa dang / de dogs la de yang brjed pa la des 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces bdag gis thos </text></item>
<item><p>281b4</p><section>'dul ba</section><text>te de yang ma brjed do/ /bdag dogs te de yang ma brjed do zhes zer na ltung bar mi 'gyur te/ de ltar gzhi lngas ltung bar mi 'gyur ro/ /ji ltar gang zag dag pa la skur ba 'debs pa la gzhi bcus ltung bar 'gyur la/ gzhi lngas ltung </text></item>
<item><p>281b5</p><section>'dul ba</section><text>bar mi 'gyur ba de bzhin du gang zag dag pa ma dag pa ltar bcos pa la skur ba 'debs pa la yang gzhi bcus ltung bar 'gyur la/ gzhi lngas ltung bar mi 'gyur ro/ /gang zag ma dag pa la skur ba 'debs pa la ni gzhi bcu gcig </text></item>
<item><p>281b6</p><section>'dul ba</section><text>gis ltung bar 'gyur la/ gzhi drug gis ltung bar mi 'gyur ro/ /ji ltar gzhi bcu gcig gis ltung bar 'gyur zhe na/ de ma mthong ba dang / ma thos pa dang / mi dogs pa la des 'du shes bsgyur cing bzod pa dang / 'dod pa </text></item>
<item><p>281b7</p><section>'dul ba</section><text>dang / blo gros dang / rtog pa dang / lta ba bsgyur cing 'di skad ces bdag gis mthong ngo / /bdag gis thos so/ /bdag dogs so zhes zer na brjod do cog dge 'dun lhag mar 'gyur ro/ /des mthong la de yang brjed </text></item>
<item><p>281b8</p><section>'dul ba</section><text>pa dang / des thos la de yang brjed pa dang / de dogs la de yang brjed pa la des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis mthong ste de yang ma </text></item>
<item><p>282a1</p><section>'dul ba</section><text>brjed do/ /bdag gis thos te de yang ma brjed do/ /bdag dogs te de yang ma brjed do zhes zer na brjod do cog dge 'dun lhag mar 'gyur ro/ /thos pa la yid ches nas bdag gis mthong ngo zhes zer ba dang /</text></item>
<item><p>282a2</p><section>'dul ba</section><text>thos pa la yid ma ches par bdag gis mthong ngo zhes zer ba dang / thos pa la dogs pa na bdag gis mthong ngo zhes zer ba dang / thos pa la mi dogs pa na bdag gis mthong ngo zhes zer ba dang / dogs pa la dogs pa na bdag gis </text></item>
<item><p>282a3</p><section>'dul ba</section><text>mthong ngo / /zhes zer na brjod do cog dge 'dun lhag mar 'gyur te/ de ltar gzhi bcu gcig gis ltung bar 'gyur ro/ /ji ltar gzhi drug gis ltung ba med par 'gyur zhe na/ des ma mthong ba dang / ma thos pa dang / mi dogs </text></item>
<item><p>282a4</p><section>'dul ba</section><text>pa la des 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces bdag gis mthong ngo / /thos so/ /dogs so zhes zer na ltung bar mi 'gyur ro/ /des mthong la de yang </text></item>
<item><p>282a5</p><section>'dul ba</section><text>ma brjed pa dang / des thos la de yang ma brjed pa dang / de dogs la de yang ma brjed pa la des 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba bsgyur bar 'di skad ces bdag gis </text></item>
<item><p>282a6</p><section>'dul ba</section><text>mthong ste de yang ma brjed do/ /bdag gis thos te de yang ma brjed do/ bdag dogs te de yang ma brjed do zhes zer na ltung bar mi 'gyur te/ de ltar gzhi drug gis ltung bar mi 'gyur ro/ /ji ltar gang zag ma dag </text></item>
<item><p>282a7</p><section>'dul ba</section><text>pa la skur ba 'debs pa la gzhi bcu gcig gis ltung bar 'gyur la/ gzhi drug gis ltung bar mi 'gyur ba de bzhin du gang zag ma dag pa dag pa ltar bcos pa la skur pa 'debs pa la yang gzhi bcu gcig gis ltung </text></item>
<item><p>282a8</p><section>'dul ba</section><text>bar 'gyur la/ gzhi drug gis ltung bar mi 'gyur ro/ /dril bsgrags pa la ni ltung ba med do/ /ngos la ri mo bris pa phan cad la yang ltung ba med de/ ji ltar bdag gis shes pa de bzhin du 'jig rten thams </text></item>
<item><p>282b1</p><section>'dul ba</section><text>cad kyis kyang shes so snyam na'o/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /dge slong rnams the tshom skyes nas the tshom thams cad gcod pa sangs rgyas bcom </text></item>
<item><p>282b2</p><section>'dul ba</section><text>ldan 'das la zhus pa/ btsun pa tshe dang ldan pa gyad bu nor gyis las ci zhig bgyis na las de'i rnam par smin pas phyug pa/ nor mang ba/ longs spyod che ba'i khyim du skyes/ las ci zhig bgyis na des bcom ldan 'das kyi bstan pa la </text></item>
<item><p>282b3</p><section>'dul ba</section><text>rab tu byung nas nyon mongs pa thams cad spangs pas dgra bcom pa nyid mngon du bgyis/ las ci zhig bgyis na des dgra bcom pa nyid thob kyang yang dag pa ma lags pas skur par gyur/ las ci zhig bgyis na de gnas mal 'bog pa rnams </text></item>
<item><p>282b4</p><section>'dul ba</section><text>kyi mchog tu bstan/ bcom ldan 'das kyis bka' stsal pa/ dge slong dag rig kyi bu gyad bu nor nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar </text></item>
<item><p>282b5</p><section>'dul ba</section><text>'byung bar 'gyur ba dag byas shing bsags pas gyad bu nor nyid kyis las byas shing bsags pa dag gzhan su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par </text></item>
<item><p>282b6</p><section>'dul ba</section><text>smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur gyi 'di ltar las dge ba dang / mi dge ba byas shing bsags pa dag ni zin pa'i phung po dang / khams dang </text></item>
<item><p>282b7</p><section>'dul ba</section><text>skye mched dag la rnam par smin par 'gyur te/ las rnams bskal ba brgyar yang ni/ /chud mi za ba'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag sngon </text></item>
<item><p>282b8</p><section>'dul ba</section><text>byung ba 'das pa'i dus na ri brags shig na ded dpon rkyal chen can zhes bya ba 'dug ste/ de rgya mtsho chen por 'gro ba'i zong thogs te don 'thun dang lhan cig rgya mtsho chen por 'phags so/ /sangs rgyas rnams </text></item>
<item><p>283a1</p><section>'dul ba</section><text>'byung ba med pa'i tshe rang sangs rgyas dman pa dang bkren pa la rjes su snying brtse ba/ bas mtha'i gnas mal la dga' ba/ bse ru lta bu gcig pu 'jig rten gyi yon gnas su gyur pa dag 'jig rten du byung ngo / /de nas </text></item>
<item><p>283a2</p><section>'dul ba</section><text>rang sangs rgyas shig ded dpon de nyid dang lhan cig ljongs rgyur 'phags nas de'i mtshan mo me'i khams la snyoms par zhugs so/ /mi gtso bo dag gi kun tu spyod pa ni mi mel tshe ba mtshan mo res kyis res kyis mel tshe byed </text></item>
<item><p>283a3</p><section>'dul ba</section><text>pas ji tsam na mi zhig la res bab ste/ mel tshe byed pas des de me'i phung po bzhin du 'bar ba mthong nas des ya mtshan gyis bsdus pa'i yid kyis mtshan mo nam nangs pa dang ded dpon rkyal chen can la smras pa/ ded dpon rab tu byung ba </text></item>
<item><p>283a4</p><section>'dul ba</section><text>ded dpon dang thabs gcig 'phags pa 'di ni brtul zhugs grub pa bdag nyid chen po zhig lags te/ bdag gis mtshan mo zhugs kyi phung po ltar 'bar ba mthong ngo / /ded dpon gyis smras pa/ kye nang rje de phyogs gang na </text></item>
<item><p>283a5</p><section>'dul ba</section><text>'dug /ded dpon ga ge mo zhig na'o/ /ded dpon de dga' ba skyes nas de'i gan du song ste rkang pa gnyis la phyag 'tshal nas smras pa/ 'phags pa khyod ni bsod snyoms bzhed pa lags la/ bdag kyang bsod nams </text></item>
<item><p>283a6</p><section>'dul ba</section><text>'tshal ba lags pas bdag gi bsod snyoms gsol zhing gshegs su gsol/ des de'i dang du blangs nas ji tsam na ded dpon rkyal chen can grong dang / grong rdal dang / yul 'khor dang / rgyal po'i pho </text></item>
<item><p>283a7</p><section>'dul ba</section><text>brang dang / tshong rdal dag tu mthar kyis rnam par rgyu ba na rgya mtsho chen po'i 'gram du phyin nas des lam gyis dub pa bsal te rnying pa lnga rgyas gru sbyar nas zho shas 'tsho ba lnga po stobs par byed pa dang / sel bar byed pa dang /</text></item>
<item><p>283a8</p><section>'dul ba</section><text>rkyal chen dang / gru dang / rlung yor thogs pa dag khrid de/ rang sangs rgyas ga la ba der song nas phyin pa dang / rje sa dang bcas pas rkang pa gnyis la phyag 'tshal te rang sangs rgyas la 'di skad ces smras </text></item>
<item><p>283b1</p><section>'dul ba</section><text>so/ /'phags pa bdag ni rgya mtsho chen por 'jug na ci 'phags pa 'jug gam/ des smras pa/ bzhin bzangs khyod ni re shig pha ma dang / bu dang / chung ma dang / bran dang / bran mo dang / las byed pa dang /</text></item>
<item><p>283b2</p><section>'dul ba</section><text>zho shas 'tsho ba dang / dge sbyong dang / bram ze rnams dang / bkren pa dang / sdug phongs pa'i skye bo rnams kyi don du rgya mtsho chen por 'jug pa yin gyi/ kho bo ni khyim gyi las kyi mtha' spangs pa/ srid pa dang / longs spyod la </text></item>
<item><p>283b3</p><section>'dul ba</section><text>mi phyogs pa/ gcig pu gnyis pa med pa yin pas gang gi don du rgya mtsho chen por 'jug /ded dpon rkyal chen can gyis bsams pa/ bdag gis 'phags pa 'di la bsod snyoms ni phul na gos ma bskon gyis/ bdag </text></item>
<item><p>283b4</p><section>'dul ba</section><text>gis da 'di zan byin la/ chen po la 'os pa'i ras yug chen po bskon par bya'o snyam nas ded dpon des de zas bsod pas tshim par byas nas chen po la 'os pa'i ras yug chen bskon no/ /de nas rang sangs rgyas kyis </text></item>
<item><p>283b5</p><section>'dul ba</section><text>zas kyi bya ba byas nas/ de la snying brtse ba'i phyir ngang pa'i rgyal po mdab ma brkyang ba ltar steng gi nam mkha' la mngon par 'phags nas 'bar ba dang / gsal ba dang / char 'bebs pa dang / glog 'byin pa'i </text></item>
<item><p>283b6</p><section>'dul ba</section><text>cho 'phrul dag bya bar brtsams so/ /so so'i skye bo ni rdzu 'phrul la myur du sems gtod par byed pa yin pas ded dpon de shing ljon pa rtsa ba nas bcad pa bzhin du rang sangs rgyas de'i rkang pa gnyis kyi drung du 'gyel nas smon lam gdab </text></item>
<item><p>283b7</p><section>'dul ba</section><text>par brtsams pa/ bdag gis yon gnas yang dag par gyur pa 'di lta bu la mchod pa byas pa gang yin pa'i dge ba'i rtsa ba 'dis bdag phyug pa/ nor mang ba/ longs spyod che ba'i khyim du skye bar gyur cig /</text></item>
<item><p>283b8</p><section>'dul ba</section><text>'di bas ches khyad par du 'phags pa'i ston pa mnyes par byed cing thugs byung bar mi byed pa'i yon tan gyi rnam pa de lta bu dag kyang thob par gyur cig ces smon lam btab bo/ /dge slong dag de'i tshe de'i dus na ded dpon </text></item>
<item><p>284a1</p><section>'dul ba</section><text>rkyal chen can gang yin pa de ni gyad bu nor 'di yin te/ des rang sangs rgyas la mchod pa byas nas bdag gis yon gnas yang dag par gyur pa 'di lta bu la mchod pa byas pa gang yin pa'i dge ba'i rtsa ba 'dis </text></item>
<item><p>284a2</p><section>'dul ba</section><text>bdag phyug pa/ nor mang ba/ longs spyod che ba'i khyim du skye bar gyur cig ces smon lam btab pa des ni phyug pa/ nor mang ba/ longs spyod che ba'i khyim du skyes so/ /'di bas ches khyad par du 'phags pa'i </text></item>
<item><p>284a3</p><section>'dul ba</section><text>ston pa mnyes par byed cing thugs byung bar mi byed pa'i yon tan gyi rnam pa de lta bu dag kyang thob par gyur cig ces smon lam btab pa des ni nga'i bstan pa la rab tu byung nas nyon mongs pa thams cad spangs pas dgra bcom pa nyid </text></item>
<item><p>284a4</p><section>'dul ba</section><text>mngon du byas shing 'dis rang sangs rgyas bye ba phrag 'bum bas ches khyad par du 'phags pa'i ston pa nga mnyes par byas shing thugs byung bar ma byas so/ /des dgra bcom pa nyid thob kyang yang dag pa ma yin pas </text></item>
<item><p>284a5</p><section>'dul ba</section><text>skur bar gyur pa de nyon cig /dge slong dag sngon byung ba 'das pa'i dus na ri brag shig na khyim bdag phyug pa nor mang ba/ longs spyod che ba/ yongs su bzung ba yangs shing rgya che ba/ rnam thos kyi bu'i nor dang ldan </text></item>
<item><p>284a6</p><section>'dul ba</section><text>pa/ rnam thos kyi bu la nor gyis 'gran pa zhig 'dug ste/ des rigs mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed do/ /rtse bar </text></item>
<item><p>284a7</p><section>'dul ba</section><text>byed/ dga' bar byed/ dga' mgur spyod par byed pa de la bu yang med/ bu mo yang med nas de 'di snyam du bdag gi khyim nor du ma dang ldan na bdag la bu yang med/ bu mo yang med pas bdag 'das nas bu </text></item>
<item><p>284a8</p><section>'dul ba</section><text>med pa'i phyir nor thams cad rgyal pos dbang du byas par 'gyur ro snyam nas lag pa la 'gram pa gtad de sems khongs su chud cing 'dug go/ /chung mas de mthong nas smras pa/ rje'i sras khyod ci'i slad du lag pa la 'gram </text></item>
<item><p>284b1</p><section>'dul ba</section><text>pa gtad de sems khongs su chud cing bzhugs/ des smras pa/ bzang mo bdag gi khyim nor du ma dang ldan na bdag la bu yang med/ bu mo yang med pas bdag 'das nas bu med pa'i phyir nor thams cad rgyal pos dbang </text></item>
<item><p>284b2</p><section>'dul ba</section><text>du byas par 'gyur ro snyam na ji ltar sems khongs su chud cing mi 'dug tu rung / chung mas bsams pa/ ci 'di la skal ba med pas bu yang med/ bu mo yang med dam/ 'on te bdag la skal ba med pas bu yang med </text></item>
<item><p>284b3</p><section>'dul ba</section><text>bu mo yang med pa gang yin pa ni gtol med na 'di ni nges par bdag la skyon 'dogs shing chung ma gzhan len par 'dod pas des ni 'di skad ces bdag gi khyim nor du ma dang ldan na bdag la bu yang med bu mo yang med pas bdag </text></item>
<item><p>284b4</p><section>'dul ba</section><text>'das nas bu med pa'i phyir nor thams cad rgyal po'i dbang du byas par 'gyur ro/ /zhes zer zhing bdag gi drung na lag pa la 'gram pa gtad de sems khongs su chud pa ltar byed cing 'dug gis de'i phyir re shig bdag nyid </text></item>
<item><p>284b5</p><section>'dul ba</section><text>thar bar bya'o snyam du rig nas smras pa/ rje'i sras gal te bdag la skal ba ma mchis pas khyod la sras kyang mi mnga'/ sras mo yang mi mnga' ba lags na btsun mo gzhan bzhes shig dang de'i 'og tu khyod la </text></item>
<item><p>284b6</p><section>'dul ba</section><text>sras kyang mnga'/ sras mo yang mnga' bar 'gyur ro/ /des smras pa/ bzang mo khyod kyis skyes pa gang la chung ma gnyis yod pa des lan 'ga' yang skyo ma grang mo mi 'thung la/ rtag tu de'i khyim na thab mo </text></item>
<item><p>284b7</p><section>'dul ba</section><text>dang / mtshang 'dru ba dang / rtsod pa dang / 'gyed pas nang mi yongs su 'khrug par byed cing rang gi las rjes su sgrub pa lhur len par yang mi 'gyur ro zhes bya ba de ma thos sam/ chung mas smras pa/ rje'i sras </text></item>
<item><p>284b8</p><section>'dul ba</section><text>bzhes shig dang / gal te re shig phu nu mo lta bu zhig lags na ni phu nu mo'i 'du shes kyis bskyang bar bgyi'o/ /gal te bu mo lta bu zhig lags na ni bu mo'i 'du shes kyis bskyang bar bgyi'o/ /khyim bdag de chung ma des </text></item>
<item><p>285a1</p><section>'dul ba</section><text>g.yo'i kun du spyod pa smras pa na bu mo tshol bar rtsom mo/ /ji tsam na ri brags shig na khyim bdag cig 'dug pa des rigs mnyam pa las chung ma blangs nas de de dang lhan cig rtse bar byed/ dga' bar byed/</text></item>
<item><p>285a2</p><section>'dul ba</section><text>dga' mgur spyod par byed do/ /rtse bar byed/ dga' bar byed/ dga' mgur spyod pa de la bu gnyis dang bu mo gcig btsas nas des de dag bsrings shing bskyed nas khyim bdag de dus la bab bo/ /de nas bu mo tshol ba'i khyim bdag </text></item>
<item><p>285a3</p><section>'dul ba</section><text>des de gnyis las bu mo de bslangs nas dpal dang ldan pa'i yo lang chen pos bag mar blangs so/ /chos nyid kyis na sar pa thams cad kyis rnying pa zil gyis gnon pa yin pas khyim bdag de bag ma sar pa de la shin du ltos pa dang ldan </text></item>
<item><p>285a4</p><section>'dul ba</section><text>zhing sems 'brel bar gyur to/ /de nas de'i chung ma snga ma de phrag dog gi rang bzhin gyis mngal gyi gnas rnam par dag cing de'i mngal du sems can zhugs par gyur to/ /de nas de mchog tu dga' ba skyes nas khyim thab la smras pa/</text></item>
<item><p>285a5</p><section>'dul ba</section><text>rje'i sras bdag la sems can zhugs kyis dgyes pa skyed cig /khyim bdag gis smras pa/ bzang mo legs te gal te khye'ur skye bar 'gyur na kho bo 'das nas khyim gyi bdag por 'gyur ro/ /chung mas smras pa/ rje'i sras </text></item>
<item><p>285a6</p><section>'dul ba</section><text>gal te khyod kyi bag sar gyi mngal na gnas pa rlugs par bgyi ba'i tshul gyis rlugs par ma bgyis na khye'u 'di khyim gyi bdag por 'gyur ro/ /khyim bdag gis smras pa/ bzang mo kho bos dang po dang po nyid nas don de </text></item>
<item><p>285a7</p><section>'dul ba</section><text>khyod la go bar ma byas sam da dung cir yang ma gyur pa nas khyod kyis brtsams so/ /chung ma de spobs pa med par gyur nas cang mi smra bar 'dug go/ /de zla ba brgyad dam dgu 'das te btsas pa las khye'u zhig byung nas de btsas </text></item>
<item><p>285a8</p><section>'dul ba</section><text>pa'i btsas ston byas te khyim dang 'thun pa'i ming btags nas de 'o ma dang / zho dang / mar dang / zhun mar dang / mar gyi snying khu dang / gzhan yang yo byad kyi bye brag gtso bo gtso bo dag gis sring bar byed/ skyed </text></item>
<item><p>285b1</p><section>'dul ba</section><text>par byed cing rdzing na gnas pa'i pad ma bzhin du myur du skyed par byed do/ /de gang gi tshe tshig smra nus par gyur pa de'i tshe na gang cung zad ci smra ba de thams cad bden par smra zhing brdzun du mi smra bas de'i ming khyim dang 'thun par btags </text></item>
<item><p>285b2</p><section>'dul ba</section><text>pa gang yin pa de nub cing bden smra zhes bya ba'i ming chags par gyur te kha nas kyang ut+pal sngon po'i dri 'byung ngo / /de'i mas bsams pa bdag la bu yod kyang sngon skal ba med pa bzhin du khyim thab 'di da dung yang bag sar la ltos pa dang </text></item>
<item><p>285b3</p><section>'dul ba</section><text>ldan zhing sems 'brel bar byed kyis de'i phyir thabs kyi rnam pa zhig bya'o snyam nas de phrag dog dang / ser snas kun nas dkris pa'i sems kyis shugs mi bzod pa na khyim thab kyi gan du song ste smras pa/ rje'i sras khyod </text></item>
<item><p>285b4</p><section>'dul ba</section><text>bag sar 'di la khyod 'di ltar ha cang ltos pa dang ldan zhing sems 'brel bas dgyes par ma mdzad cig /khyim bdag gis smras pa/ bzang mo yang khyod kyis brtsams so/ /des spobs pa med par gyur nas cang mi smra bar 'dug </text></item>
<item><p>285b5</p><section>'dul ba</section><text>go/ //'dul ba rnam par 'byed pa/ bam po nyi shu gcig pa/ skyes pa 'am bud med 'dod pa dag bsten pas ni sdig pa'i las mi bya ba ci yang med pas des bu la smras pa/ bu khyod kyis bud </text></item>
<item><p>285b6</p><section>'dul ba</section><text>med rnams la shin du gnod pa gang yin shes sam/ bus smras pa/ yum 'tshal te/ phrag dog dang / ser sna'o/ /bu mnyes te khyod ni shes rab kyis rtogs pa dang ldan pas de de bzhin no/ /kho </text></item>
<item><p>285b7</p><section>'dul ba</section><text>mo khyod kyi ma yar mo sun 'byin par byed kyis khyod kyis che bzhi phye shig /yum ci yang dag pas sam/ yang dag pa ma lags pas/ bu yang dag pa ma yin pas so/ /yum bdag 'jig rten thams </text></item>
<item><p>285b8</p><section>'dul ba</section><text>cad la bden smra zhes bgyi bar grags na de'i slad du da ji ltar brdzun du smra bar bgyi/ bu khyod kho mos zla ba dgur lto na bsrel bsrel na re shig de tsam yang smra bar mi nus te/ de ltar na khyod tshig tu ma smra bar gang gi tshe khyod la </text></item>
<item><p>286a1</p><section>'dul ba</section><text>phas dris pa de'i tshe na khyod kyis mgo lcogs shig /bus bsams pa/ ma'i tshig tshig ma yin par byar mi rung ngo snyam du rig nas smras pa/ yum gal te de lta na ma nongs kyis/ mgo lcog par bgyi'o/ /des bu de </text></item>
<item><p>286a2</p><section>'dul ba</section><text>dam 'char bcug nas khyim bdag gi gan du song ste smras pa/ rje'i sras khyod kyi bag sar gyi rtul ba bdag gis mthong ngo / /ci byas/ skyes pa gzhan dang lhan cig dga' mgur spyod do/ /khyim bdag de kun nas dkris pas </text></item>
<item><p>286a3</p><section>'dul ba</section><text>smras pa/ sdig can ma yang khyod kyis brtsams so/ /rje'i sras khyod bden smra la yang thugs mi ches sam/ yid ches te de 'jig rten thams cad la bden par smra ba yin na kho bo la ji ltar brdzun du smra bar 'gyur/ rje'i sras </text></item>
<item><p>286a4</p><section>'dul ba</section><text>gal te de lta na de rtse zhing mchis gyis bos shig /khyim bdag des bu de bos nas pang par bzhag ste smras pa/ bu khyod kyi ma yar mo 'dis skyes pa gzhan dang lhan cig dga' mgur spyod pa bden nam/ bud med kyi yul ni ma </text></item>
<item><p>286a5</p><section>'dul ba</section><text>bslabs par mkhas pa yin pas des de'i kha lag pas bkab nas smras pa/ bu de khyod kyi ma dang 'dra ba yin gyis tshig tu ma smra shig /gal te bden pa yin na mgo lcogs shig /khye'u des mgo lcogs so/ /las shin </text></item>
<item><p>286a6</p><section>'dul ba</section><text>tu rngams che zhing yongs su rdzogs pa dag ni/ lus 'jig pa la mi ltos pas/ khye'u de'i kha nas tshe 'di nyid la dri nga ba byung bar gyur to/ /kun tu yang bden smra des ma yar mo la yang dag pa ma yin pas skur bas de ni </text></item>
<item><p>286a7</p><section>'dul ba</section><text>bden smra ma yin gyi brdzun du smra ba yin no zhes bya ba'i sgras khyab par gyur te/ de'i ming bden smra zhes bya ba gang yin pa de nub par gyur cing / brdzun smra zhes bya ba'i ming chags par gyur to/ /de nas khyim bdag </text></item>
<item><p>286a8</p><section>'dul ba</section><text>des chung ma de la smras pa/ khyod nyes par spyod pa yin gyis/ khyod kho bo'i khyim na ma 'dug shig /chung ma des ma nyes so/ /zhes smra mod kyi 'on kyang 'jig rten dag tshig ngan smra bas 'jigs nas khyim </text></item>
<item><p>286b1</p><section>'dul ba</section><text>nas bskrad pa dang / de ma rangs bzhin du ming po gnyis kyi khyim du song ngo / /ming po gnyis kyis de la smras pa/ sring mo khyod ci'i phyir 'dir 'ongs/ des smras pa/ bdag khyim thab kyis rang gi khyim nas bskrad do/ /ci'i phyir </text></item>
<item><p>286b2</p><section>'dul ba</section><text>nyes par spyod ce'o/ /gal te de lta na khyod 'dir yang ma 'dug shig /des smras pa/ bdag gis nyes par ma spyad de 'di ltar bden smra mas bslus pa des yang dag pa ma yin pas skur te de ni bden smra ma yin gyi brdzun smra yin no/ /</text></item>
<item><p>286b3</p><section>'dul ba</section><text>de ji ltar shes/ gal te khyed gnyis yid mi ches na sdum tshes kyi skye bo dag khyed gnyis la smra bar 'gyur bas de dag che bzhi yin no/ /de gnyis 'jig rten dag kha zer bas 'jigs pas song ste khyim bdag de'i sdum tshes </text></item>
<item><p>286b4</p><section>'dul ba</section><text>kyi skye bo dag la dris pa dang / de dag na re 'di ni nyes par spyod pa ma yin gyi 'di ltar bden smra mas bslus pa de yang dag pa ma yin pas skur te de ni bden smra ma yin gyi brdzun smra yin no zhes zer ro/ /de nas de gnyis bden </text></item>
<item><p>286b5</p><section>'dul ba</section><text>smra la khro ba'i kun nas dkris pa skyes nas nye du'i tshogs snying du sdug pa dag la ji ltar gyur pa go bar byas nas/ sring mo de rang gi khyim na bsrel zhing de la yang glan ka btsal ba lhur len cing 'khod do/ /sangs rgyas </text></item>
<item><p>286b6</p><section>'dul ba</section><text>rnams 'byung ba med pa'i tshe rang sangs rgyas dman pa dang / bkren pa la rjes su snying brtse ba/ bas mtha'i gnas mal la dga' ba/ bse ru lta bu gcig pu 'jig rten gyi gnas su gyur pa dag 'jig </text></item>
<item><p>286b7</p><section>'dul ba</section><text>rten du 'byung ngo / /ji tsam na rang sangs rgyas shig ljongs rgyu zhing 'gro ba na/ ri brags der phyin nas/ de snga dro sham thabs bgos/ lhung bzed dang chos gos thogs te bsod snyoms rgyu zhing khyim rim gyis 'gro </text></item>
<item><p>286b8</p><section>'dul ba</section><text>ba na lha dang mi'i yid sdud par byed pa'i spyod lam zhi bas khyim der zhugs pa de bden smras yang dag pa ma yin pas skur ba'i chung ma des mthong nas/ des bsams pa/ rab tu byung ba 'di'i spyod lam 'di 'dra </text></item>
<item><p>287a1</p><section>'dul ba</section><text>ba las na 'di ni brtul zhugs grub pa bdag nyid chen po yin te/ gang dag gis 'di la mchod pa byas shing smon lam 'debs par byed pa de dag gang sems pa dang / gang 'dod pa de ni de dag las thams cad 'grub </text></item>
<item><p>287a2</p><section>'dul ba</section><text>par 'gyur ro/ /snyam du rig nas des de'i rkang pa gnyis la phyag 'tshal te smras pa/ 'phags pa khyod ni bsod snyoms bzhed pa lags la bdag ni bsod nams 'tshal ba lags kyis 'di nyid du gdugs tshod gsol cig /</text></item>
<item><p>287a3</p><section>'dul ba</section><text>bdag nyid chen po de dag ni gzhan gyi don la zhugs pa yin pas des dang du blangs so/ /de nas des rang sangs rgyas de bsod pa dang bcas pa'i zas kyis tshim par byas nas rkang pa gnyis la phyag 'tshal te/ smon lam log pa 'di </text></item>
<item><p>287a4</p><section>'dul ba</section><text>skad ces pa bdag gis yon gnas yang dag par gyur pa 'di lta bu la mchod pa dag byas pa'i dge ba'i rtsa ba 'dis ji ltar bden smra des bdag sun ma byung ba gnod pa med pa la yang dag pa ma yin pas skur ba de ltar bdag gis kyang de gang </text></item>
<item><p>287a5</p><section>'dul ba</section><text>dang gang du skyes pa de dang der des dgra bcom pa nyid thob kyi bar du yang dag pa ma yin pas de la skur ba 'debs par gyur cig ces btab bo/ /ming po gnyis kyis de la dris pa/ sring mo khyod kyis smon lam ci zhig btab/ des smras </text></item>
<item><p>287a6</p><section>'dul ba</section><text>pa/ ming po gnyis 'di dang / 'di lta bu zhig go/ /de gnyis kyis smras pa/ gal te de lta na kho bo cag gnyis kyang khyod kyi ming po yin pas che bzhi dbye bar bya'o/ /dge slong dag de la de'i tshe de'i dus na khyim bdag gi bu bden </text></item>
<item><p>287a7</p><section>'dul ba</section><text>smra gang yin pa de ni gyad bu nor 'di yin no/ /de'i tshe de'i dus na de'i ma yar mo gang yin pa de ni/ dge slong ma mdza' mo 'di yin no/ /de'i ming po gnyis gang dag yin pa de gnyis ni dge slong mdza' bo dang / sa las skyes yin no/ /</text></item>
<item><p>287a8</p><section>'dul ba</section><text>des ma yar mo la yang dag pa ma yin pas skur ba gang yin pa'i las de'i rnam par smin pas lo brgya phrag mang po dang / lo stong phrag mang po dag tu sems can dmyal ba dag tu gdungs nas las de nyid kyi </text></item>
<item><p>287b1</p><section>'dul ba</section><text>lhag mas tshe rabs lnga brgyar de la 'dis yang dag pa ma yin pas skur cing de gnyis kyis kyang che bzhi phye'o/ /des na da ltar dgra bcom pa nyid thob kyang dge slong ma mdza' mos yang dag pa ma yin pas skur cing mdza' bo dang / sa las </text></item>
<item><p>287b2</p><section>'dul ba</section><text>skyes gnyis kyis che bzhi phye bar gyur to/ /gnas mal 'bog pa rnams kyi mchog tu bstan pa gang yin pa de ni smon lam gyi dbang gis te/ gang du smon lam btab ce na dge slong dag sngon byung ba 'das pa'i dus na bskal pa bzang po 'di nyid </text></item>
<item><p>287b3</p><section>'dul ba</section><text>la skye dgu'i tshe lo nyi khri thub pa na ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na </text></item>
<item><p>287b4</p><section>'dul ba</section><text>med pa/ lha dang mi rnams kyi ston pa sangs rgyas bcom ldan 'das 'od srung 'jig rten du byung ste/ de bA rA Na sI na drang srong smra ba ri dgas kyi nags na nye bar brten cing bzhugs so/ /de'i bstan pa la 'di rab tu byung nas dge slong gang gis de rab tu </text></item>
<item><p>287b5</p><section>'dul ba</section><text>phyung ba'i dge slong de de bzhin gshegs pa yang dag par rdzogs pa'i sangs rgyas 'od srung gis gnas mal 'bog pa rnams kyi mchog tu bstan to/ /de nas 'dis tshe ji srid par tshangs par spyod pa spyad na yon tan gyi tshogs 'ga' yang ma thob nas </text></item>
<item><p>287b6</p><section>'dul ba</section><text>de'i 'og tu 'chi ba'i tshe smon lam 'di skad ces bdag gis/ bcom ldan 'das de bzhin gshegs pa yang dag par rdzogs pa'i sangs rgyas yon gnas bla na med pa 'od srung la tshe ji srid par tshangs par spyod pa spyad </text></item>
<item><p>287b7</p><section>'dul ba</section><text>na yon tan gyi tshogs 'ga' yang ma thob ste/ bdag gis tshe ji srid par tshangs par spyod pa spyad pa'i dge ba'i rtsa ba 'dis bcom ldan 'das de bzhin gshegs pa yang dag par rdzogs pa'i sangs rgyas </text></item>
<item><p>287b8</p><section>'dul ba</section><text>'od srung gis bram ze'i khye'u bla ma la bram ze'i khye'u khyod ma 'ongs pa'i dus na skye dgu'i tshe lo brgya thub pa na/ de bzhin gshegs pa dgra bcom pa yang dag par rdzogs pa'i sangs rgyas rig pa dang </text></item>
<item><p>288a1</p><section>'dul ba</section><text>zhabs su ldan pa bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das shAkya thub pa zhes bya bar 'gyur </text></item>
<item><p>288a2</p><section>'dul ba</section><text>ro zhes lung bstan pa de'i bstan pa la bdag rab tu byung nas nyon mongs pa thams cad spangs pas dgra bcom pa nyid mngon du byed cing / ji ltar mkhan po 'di bcom ldan 'das de bzhin gshegs pa dgra bcom pa yang dag par </text></item>
<item><p>288a3</p><section>'dul ba</section><text>rdzogs pa'i sangs rgyas 'od srung gis gnas mal 'bog pa rnams kyi mchog tu bstan pa de bzhin du/ bdag kyang bcom ldan 'das shAkya thub pa/ shAkya seng ge/ shAkya'i rgyal po gtso bo des gnas mal 'bog pa </text></item>
<item><p>288a4</p><section>'dul ba</section><text>rnams kyi mchog tu bstan par gyur cig ces gdab par brtsams pas smon lam de'i dbang gis da ltar de bzhin gshegs pas gnas mal 'bog pa rnams kyi mchog tu bstan to/ /dge slong dag de ltar na las gcig tu </text></item>
<item><p>288a5</p><section>'dul ba</section><text>gnag pa rnams kyi rnam par smin pa ni gcig tu gnag pa yin/ las gcig tu dkar ba rnams kyi rnam par smin pa yang gcig tu dkar ba yin/ las 'dren ma rnams kyi rnam par smin pa yang 'dren ma yin no/ /dge </text></item>
<item><p>288a6</p><section>'dul ba</section><text>slong dag de lta bas na las gcig tu gnag pa rnams dang / 'dren ma rnams spangs te las gcig tu dkar ba rnams la brtsal bar bya ste/ dge slong dag khyod kyis de ltar bslab par bya'o/ /gzhi med par skur ba 'debs </text></item>
<item><p>288a7</p><section>'dul ba</section><text>pa'i dge 'dun lhag ma ste brgyad pa rdzogs s+ho// // sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /de'i tshe na tshe dang ldan pa gyad bu </text></item>
<item><p>288a8</p><section>'dul ba</section><text>nor rgyal po'i khab na bya rgod phung po'i ri la 'dug ste/ de dang ha cang mi ring ba na rdzing bu rdo rtsigs can zhes bya ba 'dug pa/ de'i 'gram na tshe dang ldan pa gyad bu nor nyin mo/ gnas par byed do/ /gang gi tshe ut+pa la'i mdog </text></item>
<item><p>288b1</p><section>'dul ba</section><text>dge ba'i bshes gnyen tshe dang ldan pa maud gal gyi bu chen po la brten te legs par gsungs pa'i chos 'dul ba la rab tu byung zhing dgra bcom pa rnam par rgyal bar bya ba las rnam par rgyal bar gyur pa de'i tshe na de shes nas dad pa dang ldan </text></item>
<item><p>288b2</p><section>'dul ba</section><text>pas bcom ldan 'das dang / dge slong gnas brtan gnas brtan rnams la yang dang yang du blta ba'i phyir 'gro zhing / lhag par yang tshe dang ldan pa gyad bu nor la 'di 'di ltar dgra bcom pa rnam par thar pa brgyad la bsam gtan par gyur kyang bsam </text></item>
<item><p>288b3</p><section>'dul ba</section><text>gtan dang / rnam par thar pa dang / ting nge 'dzin la snyoms par 'jug pa'i bde ba dag spangs te dge 'dun gyi chos dang ldan pa'i zhal ta'i las dag la brtson par gyur pa ni dka' ba byed pa yin no snyam nas yang dang yang du de blta ba'i phyir 'gro'o/ /</text></item>
<item><p>288b4</p><section>'dul ba</section><text>de dus gzhan zhig na bcom ldan 'das dang / dge slong gnas brtan gnas brtan rnams kyi zhabs la phyag 'tshal nas tshe dang ldan pa/ gyad bu nor ga la ba der song ste phyin nas tshe dang ldan pa gyad bu nor gyi rkang pa gnyis la mgo bos phyag 'tshal </text></item>
<item><p>288b5</p><section>'dul ba</section><text>te chos mnyan pa'i phyir mdun du 'dug go/ /de'i tshe na dge slong mdza' bo dang / sa las skyes gnyis phyag dar khrod cig rnyed cing de gnyis tshe dang ldan pa gyad bu nor dang tshe rabs tshe rabs su 'khon byung ste/ rtag tu glan ka tshol </text></item>
<item><p>288b6</p><section>'dul ba</section><text>ba la brtson pa yin pas/ mdza' bos smras pa/ sa las skyes phyag dar khrod rnyed pa 'di gang du 'khrur gzhug /sa las skyes kyis smras pa/ rdzing bu rdo rtsigs can ni rgyun lugs nyung zhing nyen kor gtsang ba yin pas der 'dong ngo / /</text></item>
<item><p>288b7</p><section>'dul ba</section><text>de gnyis phyag dar khrod khyer te rdzing bu rdo rtsigs can du dong nas de gnyis kyis phyag dar khrod der 'khrur bcug nas/ nyi ma la bting ste 'khod do/ /de'i tshe na ri dgas kyi khyu dag rdzing bu rdo rtsigs can du lhags nas chu </text></item>
<item><p>288b8</p><section>'dul ba</section><text>'thungs te 'dong bar byed do/ /ri dgas dag gi chos nyid ni/ gcig gi rgyab tu gcig rgal bar byed pa yin pas/ ji tsam na ri dgas zhig gis/ ri dgas mo zhig gi rgyab tu rgal te mi tshangs par spyod pa </text></item>
<item><p>289a1</p><section>'dul ba</section><text>'khrig pa'i chos brten par brtsams so/ /de mdza' bos mthong nas des smras pa/ sa las skyes gyad bu nor 'di dge slong ma ut+pa la'i mdog la mi tshangs par spyod pa 'khrig pa'i chos bsten gyi 'dong la dge </text></item>
<item><p>289a2</p><section>'dul ba</section><text>slong rnams la brjod par bya'o/ /sa las skyes kyis smras pa/ tshe dang ldan pa mdza' bo de'i tshe yang re shig bdag cag gnyis gnas nas dbyung ba'i las byas na ci da yang gnas nas dbyung ba'i las byed du 'jud par 'dod dam mdza' </text></item>
<item><p>289a3</p><section>'dul ba</section><text>bos smras pa/ tshe dang ldan pa sa las skyes de'i tshe na ni yang dag pa ma yin pas yin gyi da ni bag tsam las bsam pa yod do/ /gyad bu nor dang dge slong ma ut+pa la'i mdog dang mi tshangs par spyod pa 'khrig pa'i chos bsten pa ma mthong ngam/ tshe </text></item>
<item><p>289a4</p><section>'dul ba</section><text>dang ldan pa 'di la brdzun du smra ba ga la yod kyis tshur shog 'dong la dge slong rnams la brjod par bya'o/ /sa las skyes de mdza' bos bslus pa na btub par gyur nas de gnyis gtsug lag khang du dong ste dge slong rnams la smras pa/ tshe </text></item>
<item><p>289a5</p><section>'dul ba</section><text>dang ldan pa dag 'di ltar bdag cag gnyis kyis tshe dang ldan pa gyad bu nor dge slong ma ut+pa la'i mdog dang / mi tshangs par spyod pa 'khrig pa'i/ chos sten pa mthong ste/ 'di la bdag cag gnyis gang gi dad pa 'am yid ches </text></item>
<item><p>289a6</p><section>'dul ba</section><text>pas 'gro bar bya/ dge slong rnams kyis smras pa/ tshe dang ldan pa gnyis/ ci khyed gnyis lha dang / mi rnams gcig tu yongs su btang zhing / sems can dmyal ba dang / yi dgas dang / dud 'gro ba rnams </text></item>
<item><p>289a7</p><section>'dul ba</section><text>su gcig tu gnas sam/ ci na dge slong dgra bcom pa rnam par thar pa brgyad la bsam gtan pa/ mi'i chos bla ma'i rdzu 'phrul gyi cho 'phrul rnam par ston pa de la khyed gnyis gzhan gyi cha ma yin pa dang </text></item>
<item><p>289a8</p><section>'dul ba</section><text>'thun par pham par 'gyur ba'i chos kyis skur ba 'debs par byed/ de gnyis kyis smras pa/ tshe dang ldan pa dag de ni bdag cag gnyis kyis ma nyes kyi 'di ltar bdag cag gnyis kyi mig dag gis mthong bas mig </text></item>
<item><p>289b1</p><section>'dul ba</section><text>dbyung bar bya grang / bcom ldan 'das kyis sngar ltar de gnyis la ci zhig mthong / ji ltar mthong / gang du mthong / khyed gnyis don ci la der son pas der mthong zhes legs par rab tu gleng bar gyis shig /brtag par gyis shig ces </text></item>
<item><p>289b2</p><section>'dul ba</section><text>bka' stsal pas/ dge slong rnams kyis de gnyis la ci zhig mthong / ji ltar mthong / gang du mthong / khyed gnyis ci'i phyir der son pas der mthong zhes legs par rab tu glengs shing brtags so/ /dge slong rab tu mang po dag gis legs par </text></item>
<item><p>289b3</p><section>'dul ba</section><text>rab tu glengs shing brtags pa na de gnyis kyis smras pa/ tshe dang ldan pa dag tshe dang ldan pa gyad bu nor gyis dge slong ma ut+pa la'i mdog la mi tshangs par spyod pa 'khrig pa'i chos ma bsten te/ 'di ltar tshe dang ldan pa gyad bu nor gyis bdag cag gnyis </text></item>
<item><p>289b4</p><section>'dul ba</section><text>gang dag zos na rdzud par 'gyur ba shin du yid du mi 'ong ba'i zas ngan pa dag gis lan gsum gyi bar du tho btsams pas bdag cag gnyis kyis tshe dang ldan pa gyad bu nor la gzhan gyi cha ma yin pa dang 'thun pa pham par 'gyur pa'i chos kyis skur ba btab </text></item>
<item><p>289b5</p><section>'dul ba</section><text>par zad kyi tshe dang ldan pa gyad bu nor gyis dge slong ma ut+pa la'i mdog la mi tshangs par spyod pa 'khrig pa'i chos ma bsten te/ 'di ltar dge slong dag pa ltung ba med pa yin no/ /dge slong don nyung ngu dag ci'i phyir dge slong dag dge slong dag pa ltung ba med </text></item>
<item><p>289b6</p><section>'dul ba</section><text>pa la gzhan gyi cha ma yin pa dang 'thun pa pham par 'gyur pa'i chos kyis skur ba 'debs par byed ces smod par byed/ phyar ka gtong bar byed/ kha zer bar byed pa'i skabs de dag dge slong rnams kyis bcom ldan 'das la gsol to/ /</text></item>
<item><p>289b7</p><section>'dul ba</section><text>de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i </text></item>
<item><p>289b8</p><section>'dul ba</section><text>gzhi 'di ltar gdon par bya ste/ yang dge slong gang khros shing / zhe sdang bar gyur nas ci nas kyang / 'di tshangs par spyod pa dang dbral lo snyam nas dge slong dag pa ltung ba med pa la gzhan gyi cha ma yin pa dang 'thun pa </text></item>
<item><p>290a1</p><section>'dul ba</section><text>pham par 'gyur ba'i chos kyis skur ba las de dus gzhan zhig na dris kyang rung / ma dris kyang rung rtsod pa de yang gzhan gyi cha ma yin pa dang 'thun pa yin la rtsod pa de gzhan gyi cha ma yin pa dang 'thun pas bag tsam las </text></item>
<item><p>290a2</p><section>'dul ba</section><text>bsams pa tsam gyi chos 'ga' zhig blangs par gyur la/ dge slong yang zhe sdang la gnas pas zhe sdang gis smras so zhe na/ dge 'dun lhag ma'o/ /yang dge slong gang zhes bya ba ni mdza' bo dang / sa las skyes sam/ gzhan yang </text></item>
<item><p>290a3</p><section>'dul ba</section><text>de lta bu gang yin pa'o/ /khros shing zhes bya ba ni 'khrugs shing ngo / /zhe sdang bar gyur nas zhes bya ba ni yid mi dga' bar gyur nas te 'khrugs pa ma bsal bar ro/ /ci nas kyang 'di tshangs par spyod pa dang dbral lo snyam nas shes </text></item>
<item><p>290a4</p><section>'dul ba</section><text>bya ba ni ci nas kyang 'di dge slong gi tshul dang dbral lo snyam nas so/ /dge slong dag pa zhes bya ba ni gyad bu nor ram/ gzhan yang de lta bu gang yin pa'o/ /ltung ba med pa la zhes bya ba ni gzhi de'i ltung ba med pa'o/ /gzhan gyi cha ma </text></item>
<item><p>290a5</p><section>'dul ba</section><text>yin pa dang 'thun pa zhes bya ba ni mya ngan las 'das pa'o/ /de'i cha dang 'thun pa ma yin pa ni pham par 'gyur ba'i chos bzhi po dag go/ /pham par 'gyur ba'i zhes bya ba ni bzhi po gang yang rung ba'i 'o/ /chos kyis zhes bya ba ni chos </text></item>
<item><p>290a6</p><section>'dul ba</section><text>ma yin pa chos kyi sgrar gsungs pas so/ /skur ba las zhes bya ba ni skur ba btab pa las so/ /de dus gzhan zhig na zhes bya ba ni de dus gzhan na'o/ /dris kyang rung zhes bya ba ni gzhan dag gis so/ /ma dris kyang rung </text></item>
<item><p>290a7</p><section>'dul ba</section><text>zhes bya ba ni rang nyid 'gyod pa dang / cung zad 'gyod pa dang / rnam par 'gyod pa dang / rab tu 'gyod par gyur nas so/ /rtsod pa de yang zhes bya ba ni rtsod pa bzhi po 'gyed pa'i phyir rtsod pa dang / mi gdams pa'i phyir rtsod pa dang / ltung ba'i </text></item>
<item><p>290a8</p><section>'dul ba</section><text>phyir rtsod pa dang / bya ba'i phyir rtsod pa'o/ /gzhan gyi cha ma yin pa dang 'thun pa yin la zhes bya ba ni/ mya ngan las 'das pa'i cha ma yin pa dang 'thun par pham par 'gyur ba/ zhes bya ba yin la'o/ /</text></item>
<item><p>290b1</p><section>'dul ba</section><text>rtsod pa de gzhan gyi cha ma yin pa dang 'thun pas bag tsam las bsam pa tsam gyis chos 'ga' zhig blangs par gyur la zhes bya ba la/ bag tsam las bsam pa tsam gyis zhes bya ba ni ri dgas dang / ri dgas mo'i 'o/ chos shes bya ba ni </text></item>
<item><p>290b2</p><section>'dul ba</section><text>chos ma yin pa de chos kyi sgrar gsungs pa'o/ /blangs par gyur la zhes bya ba ni bzung bar gyur la'o/ /dge slong yang zhe sdang la gnas pas shes bya ba ni skur ba 'debs par 'dod pas so/ /zhe sdang gis smras so zhe na zhes bya ba ni skur ba btab par </text></item>
<item><p>290b3</p><section>'dul ba</section><text>gyur to zhes zer na'o/ /dge 'dun lhag ma'o zhes bya ba ni snga ma bzhin te/ des na dge 'dun lhag ma'o zhes gsungs so/ /de la ltung ba ji ltar 'gyur zhe na/ dge slong gis dge slong pham par 'gyur ba'i ltung ba 'byin par mthong zhing de de la ltung ba med </text></item>
<item><p>290b4</p><section>'dul ba</section><text>pa'i lta ba thob par gyur nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /</text></item>
<item><p>290b5</p><section>'dul ba</section><text>dge slong gis dge slong pham par 'gyur ba'i ltung ba 'byin pa mthong zhing de de la dge 'dun lhag ma'i lta ba thob par gyur nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces </text></item>
<item><p>290b6</p><section>'dul ba</section><text>bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong gis dge slong pham par 'gyur ba'i ltung ba 'byin pa mthong zhing de de la ltung byed kyi lta ba thob par gyur nas des 'du </text></item>
<item><p>290b7</p><section>'dul ba</section><text>shes bsgyur cing bzod pa dang / 'dod pa dang / blo gros dang / rtog pa dang / lta ba sgyur te 'di skad ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong gis </text></item>
<item><p>290b8</p><section>'dul ba</section><text>dge slong pham par 'gyur ba'i ltung ba 'byin pa mthong zhing de de la so sor bshags par bya ba'i lta ba thob par gyur nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad </text></item>
<item><p>291a1</p><section>'dul ba</section><text>ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong gis dge slong pham par 'gyur ba'i ltung ba 'byin pa mthong zhing de de la nyes byas kyi lta ba thob par gyur nas </text></item>
<item><p>291a2</p><section>'dul ba</section><text>des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong gis </text></item>
<item><p>291a3</p><section>'dul ba</section><text>dge slong dge 'dun lhag ma'i ltung ba 'byin pa mthong zhing de de la ltung ba med pa'i lta ba thob par gyur nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis dge slong pham </text></item>
<item><p>291a4</p><section>'dul ba</section><text>par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong gis dge slong dge 'dun lhag ma'i ltung ba 'byin pa mthong zhing de de la dge 'dun lhag ma'i lta ba nyid thob par gyur nas des 'du shes bsgyur cing </text></item>
<item><p>291a5</p><section>'dul ba</section><text>bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong gis dge slong </text></item>
<item><p>291a6</p><section>'dul ba</section><text>dge 'dun lhag ma'i ltung ba 'byin pa mthong shing de de la ltung byed kyi lta ba thob par gyur nas des 'du shes bsgyur cing / bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag </text></item>
<item><p>291a7</p><section>'dul ba</section><text>gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong gis dge slong dge 'dun lhag ma'i ltung ba 'byin pa mthong zhing des de la so sor bshags par bya ba'i lta </text></item>
<item><p>291a8</p><section>'dul ba</section><text>ba thob par gyur nas/ des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis/ dge slong pham par 'gyur ba'i ltung ba 'byin pa mthong ngo zhes zer </text></item>
<item><p>291b1</p><section>'dul ba</section><text>na dge 'dun lhag mar 'gyur ro/ /dge slong gis dge slong dge 'dun lhag ma'i ltung ba 'byin pa mthong zhing de de la nyes byas kyi lta ba thob par gyur nas des 'du shes bsgyur cing bzod pa dang / 'dod pa dang / blo gros dang /</text></item>
<item><p>291b2</p><section>'dul ba</section><text>rtog pa dang / lta ba bsgyur te 'di skad ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong gis dge slong ltung byed kyi ltung ba 'byin pa mthong zhing </text></item>
<item><p>291b3</p><section>'dul ba</section><text>de de la ltung ba med pa'i lta ba thob par gyur nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis dge slong pham par 'gyur ba'i ltung ba 'byin pa </text></item>
<item><p>291b4</p><section>'dul ba</section><text>mthong ngo zhes zer na dge 'dun lhag mar 'gyur ro/ /dge slong gis dge slong ltung byed kyi ltung ba 'byin pa mthong zhing de de la dge 'dun lhag ma'i lta ba thob par gyur nas des 'du shes bsgyur cing bzod pa dang / 'dod pa dang /</text></item>
<item><p>291b5</p><section>'dul ba</section><text>blo gros dang / rtog pa dang / lta ba bsgyur te 'di skad ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong gis dge slong ltung byed kyi ltung ba 'byin pa mthong </text></item>
<item><p>291b6</p><section>'dul ba</section><text>zhing des de la ltung byed kyi lta ba nyid thob par gyur nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis dge slong pham par 'gyur ba'i ltung ba 'byin </text></item>
<item><p>291b7</p><section>'dul ba</section><text>pa mthong ngo zhes zer na dge 'dun lhag mar 'gyur ro/ /dge slong gis dge slong ltung byed kyi ltung ba 'byin pa mthong zhing de la so sor gshags par bya ba'i lta ba thob par gyur nas des 'du shes bsgyur cing bzod pa dang / 'dod pa dang / blo gros </text></item>
<item><p>291b8</p><section>'dul ba</section><text>dang / rtog pa dang / lta ba bsgyur te/ 'di skad ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong gis dge slong ltung byed kyi ltung ba 'byin pa mthong zhing de de la nyes </text></item>
<item><p>292a1</p><section>'dul ba</section><text>byas kyi lta ba thob par gyur na des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun </text></item>
<item><p>292a2</p><section>'dul ba</section><text>lhag mar 'gyur ro/ /dge slong gis dge slong so sor bshags par bya ba'i ltung ba 'byin pa mthong zhing de de la ltung ba med pa'i lta ba thob par gyur nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur </text></item>
<item><p>292a3</p><section>'dul ba</section><text>te 'di skad ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong gis dge slong so sor bshags par bya ba'i ltung ba 'byin pa mthong zhing de de la dge 'dun lhag ma'i lta </text></item>
<item><p>292a4</p><section>'dul ba</section><text>ba thob par gyur nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /</text></item>
<item><p>292a5</p><section>'dul ba</section><text>dge slong gis dge slong so sor bshags par bya ba'i ltung ba 'byin pa mthong zhing de de la ltung byed kyi lta ba thob par gyur nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag </text></item>
<item><p>292a6</p><section>'dul ba</section><text>gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong gis dge slong so sor bshags par bya ba'i ltung ba 'byin pa mthong zhing de de la so sor bshags par bya ba'i lta ba nyid </text></item>
<item><p>292a7</p><section>'dul ba</section><text>thob par gyur nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar </text></item>
<item><p>292a8</p><section>'dul ba</section><text>'gyur ro/ /dge slong gis dge slong so sor bshags par bya ba'i ltung ba 'byin pa mthong zhing de de la nyes byas kyi lta ba thob par gyur nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba </text></item>
<item><p>292b1</p><section>'dul ba</section><text>bsgyur te 'di skad ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong gis dge slong nyes byas kyi ltung ba 'byin pa mthong zhing de de la ltung ba med pa'i lta ba thob par </text></item>
<item><p>292b2</p><section>'dul ba</section><text>gyur nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong </text></item>
<item><p>292b3</p><section>'dul ba</section><text>gis dge slong nyes byas kyi ltung ba 'byin pa mthong zhing de de la dge 'dun lhag ma'i lta ba thob par gyur nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis dge slong pham </text></item>
<item><p>292b4</p><section>'dul ba</section><text>par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong gis dge slong nyes byas kyi ltung ba 'byin pa mthong zhing de de la ltung byed kyi lta ba thob par gyur nas des 'du shes bsgyur cing bzod pa dang / 'dod pa dang </text></item>
<item><p>292b5</p><section>'dul ba</section><text>blo gros dang / rtog pa dang / lta ba bsgyur te 'di skad ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dge slong gis dge slong nyes byas kyi ltung ba 'byin pa mthong zhing de de </text></item>
<item><p>292b6</p><section>'dul ba</section><text>la so sor bshags par bya ba'i lta ba thob par gyur nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis dge slong pham par 'gyur ba'i ltung ba 'byin pa mthong ngo zhes </text></item>
<item><p>292b7</p><section>'dul ba</section><text>zer na dge 'dun lhag mar 'gyur ro/ /dge slong gis dge slong nyes byas kyi ltung ba 'byin pa mthong zhing de de la nyes byas kyi lta ba nyid thob par gyur nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba </text></item>
<item><p>292b8</p><section>'dul ba</section><text>bsgyur te 'di skad ces bdag gis dge slong pham par 'gyur ba'i ltung ba 'byin pa mthong ngo zhes zer na dge 'dun lhag mar 'gyur ro/ /dril bsgrags pa la ni ltung ba med do/ /ngos la ri mor bris pa phan chad kyang ltung ba med de/</text></item>
<item><p>293a1</p><section>'dul ba</section><text>ji ltar bdag gis shes pa de bzhin du 'jig rten thams cad kyis kyang shes so snyam na'o/ /las dang po pa dang / myos pa dang / sems 'khrugs pa dang / tshor ba dag gis nyen pa la ltung ba med do/ /gzhan gyi cha ma yin pa dang </text></item>
<item><p>293a2</p><section>'dul ba</section><text>'thun pa'i dge 'dun lhag ma ste dgu pa rdzogs s+ho// // sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /de'i tshe na mu ge nyam nga ba dgon pa slongs mo </text></item>
<item><p>293a3</p><section>'dul ba</section><text>pas bsod snyoms rnyed par dka' ba byung ba'o/ /de na dge slong gang dag rdzu 'phrul thob pa de dag ni gang gi ming gis 'dzam bu'i gling zhes bya bar shes pa'i shing 'dzam bu de las 'dzam bu'i 'bras bu lhags pa kha dog dang / dri dang /</text></item>
<item><p>293a4</p><section>'dul ba</section><text>ro dang ldan pa dag dang / de'i nyen kor na skyu ru ra'i tshal dang / bil ba'i tshal dang / ka pid tha'i tshal nas de dag gi 'bras bu lhags pa kha dog dang / dri dang / ro dang ldan pa dag gis lhung bzed bkang ste khyer nas bdag nyid kyang yongs su </text></item>
<item><p>293a5</p><section>'dul ba</section><text>longs spyod par byed/ lhag ma yod na dge slong rnams la yang bgo bsha' byed do/ /shar gyi lus 'phags dang / nub kyi ba lang spyod du yang song / byang gi sgra mi snyan du yang song ste/ ma rmos ma btab pa'i 'bras sa lu'i 'bru dag </text></item>
<item><p>293a6</p><section>'dul ba</section><text>gis lhung bzed bkang ste khyer nas bdag nyid kyang yongs su longs spyod par byed/ lhag ma yod na dge slong rnams la yang bgo bsha' byed do/ /rgyal chen bzhi'i ris kyi lha rnams kyi nang du yang song / sum bcu rtsa gsum pa'i ris </text></item>
<item><p>293a7</p><section>'dul ba</section><text>kyi lha rnams kyi nang du yang song ste lha'i bdud rtsi dag gis lhung bzed bkang ste khyer nas bdag nyid kyang yongs su longs spyod par byed/ lhag ma yod na dge slong dag la yang bgo bsha' byed do/ /yul gang dag 'byor pa rgyas pa bde ba/ lo </text></item>
<item><p>293a8</p><section>'dul ba</section><text>legs pa/ skye bo dang mi mang pos gang ba de dag tu yang song ste bca' ba dang / bza' ba gtsang ba bsod pa dag gis lhung bzed bkang ste khyer nas bdag nyid kyang yongs su longs spyod par byed/ lhag ma yod na dge slong dag la yang </text></item>
<item><p>293b1</p><section>'dul ba</section><text>bgo bsha' byed do/ /de nas lhas byin 'di snyam du sems te/ de ltar mu ge nyam nga ba dgon pa slongs mo pas bsod snyoms rnyed par dka' ba byung ste/ 'di na dge slong gang dag rdzu 'phrul thob pa de dag ni gang gi ming gis 'dzam bu'i gling </text></item>
<item><p>293b2</p><section>'dul ba</section><text>zhes bya bar shes pa'i shing 'dzam bu de las 'dzam bu'i 'bras bu lhags pa/ kha dog dang / dri dang / ro dang ldan pa dag dang / de'i nyen kor na skyu ru ra'i tshal dang / bil ba'i tshal dang / ka pid tha'i tshal nas de dag gi 'bras bu lhags pa kha dog dang /</text></item>
<item><p>293b3</p><section>'dul ba</section><text>dri dang / ro dang ldan pa dag gis lhung bzed bkang ste khyer nas bdag nyid kyang yongs su longs spyod par byed/ lhag ma yod na dge slong rnams la yang bgo bsha' byed/ shar gyi lus 'phags dang / nub kyi ba lang spyod du yang song / byang gi </text></item>
<item><p>293b4</p><section>'dul ba</section><text>sgra mi snyan du yang song ste/ ma rmos ma btab pa'i 'bras sa lu'i 'bru dag gis lhung bzed bkang ste khyer nas bdag nyid kyang yongs su longs spyod par byed/ lhag ma yod na dge slong rnams la yang bgo bsha' byed/ rgyal chen bzhi'i ris </text></item>
<item><p>293b5</p><section>'dul ba</section><text>kyi lha rnams kyi nang du yang song / sum bcu rtsa gsum pa'i ris kyi lha rnams kyi nang du yang song ste/ lha'i bdud rtsi dag gis lhung bzed bskang ste khyer nas bdag nyid kyang yongs su longs spyod par byed/ lhag ma yod na dge </text></item>
<item><p>293b6</p><section>'dul ba</section><text>slong rnams la yang bgo bsha' byed/ yul gang dag 'byor pa/ rgyas pa/ bde ba/ lo legs pa/ skye bo dang / mi mang pos gang ba de dag tu yang song ste bca' ba dang bza' ba gtsang ba bsod pa dag gis lhung bzed bkang ste </text></item>
<item><p>293b7</p><section>'dul ba</section><text>khyer nas bdag nyid kyang yongs su longs spyod par byed/ lhag ma yod na dge slong dag la yang bgo bsha' byed kyis/ bdag gis kyang gal te rdzu 'phrul thob par gyur na bdag gis kyang gang gi ming gis 'dzam bu'i </text></item>
<item><p>293b8</p><section>'dul ba</section><text>gling zhes bya bar shes pa'i shing 'dzam bu de las 'dzam bu'i 'bras bu lhags pa kha dog dang / dri dang / ro dang ldan pa dag dang / de'i nyen kor na skyu ru ra'i tshal dang / bil ba'i tshal dang / ka pid tha'i tshal nas de dag gi </text></item>
<item><p>294a1</p><section>'dul ba</section><text>'bras bu lhags pa kha dog dang / dri dang / ro dang ldan pa dag gis lhung bzed bkang ste khyer nas bdag nyid kyang yongs su longs spyod par bya/ lhag ma yod na dge slong rnams la yang bgo bsha' bya/ shar </text></item>
<item><p>294a2</p><section>'dul ba</section><text>gyi lus 'phags dang / nub kyi ba lang spyod du yang song / byang gi sgra mi snyan du yang song ste/ ma rmos ma btab pa'i 'bras sa lu'i 'bru dag gis lhung bzed bkang ste khyer nas bdag nyid kyang yongs su longs spyod par bya/</text></item>
<item><p>294a3</p><section>'dul ba</section><text>lhag ma yod na dge slong rnams la yang bgo bsha' bya/ rgyal chen bzhi'i ris kyi lha rnams kyi nang du yang song / sum bcu rtsa gsum pa'i ris kyi lha rnams kyi nang du yang song ste/ lha'i bdud rtsi dag gis lhung bzed bkang ste khyer nas bdag </text></item>
<item><p>294a4</p><section>'dul ba</section><text>nyid kyang yongs su longs spyod par bya/ lhag ma yod na dge slong dag la yang bgo bsha' bya/ yul gang dag 'byor pa/ rgyas pa/ lo legs pa/ skye bo dang / mi mang pos gang ba de dag tu yang song ste bca' ba dang bza' ba gtsang ba bsod </text></item>
<item><p>294a5</p><section>'dul ba</section><text>pa dag gis lhung bzed bkang ste khyer nas bdag nyid kyang yongs su longs spyod par bya/ lhag ma yod na dge slong dag la yang bgo bsha' bya na/ de'i phyir bdag nyid la rdzu 'phrul gyi lam ston par nus pa su yod snyam </text></item>
<item><p>294a6</p><section>'dul ba</section><text>mo/ /de nas lhas byin bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te/ mtha' gcig tu 'dug go/ /mtha' gcig tu 'dug nas bcom ldan 'das </text></item>
<item><p>294a7</p><section>'dul ba</section><text>la lhas byin gyis 'di skad ces gsol to/ /bcom ldan 'das kyis bdag la rdzu 'phrul gyi lam bstan du gsol/ de nas bcom ldan 'das kyis/ lhas byin la sdig pa can gyi 'dod pa'i rnam pa de lta bu de byung </text></item>
<item><p>294a8</p><section>'dul ba</section><text>bar thugs su chud nas/ lhas byin la 'di skad ces bka' stsal to/ gau ta ma'i bu khyod kyis lhag pa'i tshul khrims la mngon par brtson par gyis shig dang / khyod la rdzu 'phrul dang gzhan yang 'byung bar 'gyur ro/ /</text></item>
<item><p>294b1</p><section>'dul ba</section><text>gau ta ma'i bu khyod kyis lhag pa'i sems dang / lhag pa'i shes rab la mngon par btson par gyis shig dang / khyod la rdzu 'phrul dang gzhan yang 'byung bar 'gyur ro/ /de nas lhas byin 'di snyam du sems te/ bcom ldan 'das </text></item>
<item><p>294b2</p><section>'dul ba</section><text>kyis bdag la rdzu 'phrul gyi lam mi ston to snyam du rig nas/ bcom ldan 'das kyi zhabs gnyis la mgo bos phyag 'tshal te/ bcom ldan 'das kyi spyan snga nas song nas tshe dang ldan pa kun shes kauN+Di n+ya ga la ba der </text></item>
<item><p>294b3</p><section>'dul ba</section><text>song ste phyin nas/ tshe dang ldan pa kun shes kauN+Di n+ya la 'di skad ces smras so/ /gnas brtan gyis bdag la rdzu 'phrul gyi lam bstan du gsol/ tshe dang ldan pa kun shes kauN+Di n+yas bcom ldan 'das kyi thugs la </text></item>
<item><p>294b4</p><section>'dul ba</section><text>yang rnam par bltas/ lhas byin la sdig pa can gyi 'dod pa'i rnam pa de lta bu de byung bar yang rig nas lhas byin la 'di skad ces smras so/ /lhas byin khyod kyis gzugs tshul bzhin yid la gyis shig dang /</text></item>
<item><p>294b5</p><section>'dul ba</section><text>khyod la rdzu 'phrul dang / gzhan yang 'byung bar 'gyur ro/ /lhas byin khyod kyis tshor ba dang / 'du shes dang / 'du byed rnams dang / rnam par shes pa tshul bzhin yid la gyis shig dang / khyod la rdzu 'phrul </text></item>
<item><p>294b6</p><section>'dul ba</section><text>dang / gzhan yang 'byung bar 'gyur ro/ /de nas lhas byin 'di snyam du sems te/ gnas brtan kun shes kauN+Di n+ya yang bdag la rdzu 'phrul gyi lam ston par mi byed do snyam du rig nas/ tshe dang ldan </text></item>
<item><p>294b7</p><section>'dul ba</section><text>pa rta thul dang / bzang po dang / rlangs pa dang / ming chen dang / grags pa dang / gang po dang / dri med dang / ba lang bdag dang / lag bzangs la sogs pa gnas brtan lnga brgya po dag ga </text></item>
<item><p>294b8</p><section>'dul ba</section><text>la ba der song ste phyin nas/ gnas brtan lnga brgya po dag la 'di skad ces smras so/ /gnas brtan dag gis bdag la rdzu 'phrul gyis lam bstan du gsol/ de nas gnas brtan lnga </text></item>
<item><p>295a1</p><section>'dul ba</section><text>brgya po dag gis bcom ldan 'das dang dge slong gnas brtan gnas brtan rnams kyi thugs yid la rnam par bltas/ lhas byin la sdig pa can gyi 'dod pa'i rnam pa de lta bu de byung </text></item>
<item><p>295a2</p><section>'dul ba</section><text>bar yang rig nas lhas byin la 'di skad ces smras so/ /lhas byin khyod kyis gzugs tshul bzhin yid la gyis shig dang / khyod la rdzu 'phrul dang / gzhan yang 'byung bar 'gyur ro/ /lhas byin khyod kyis </text></item>
<item><p>295a3</p><section>'dul ba</section><text>tshor ba dang / 'du shes dang / 'du byed rnams dang / rnam par shes pa tshul bzhin du yid la gyis shig dang / khyod la rdzu 'phrul dang / gzhan yang 'byung bar 'gyur ro/ /de nas lhas byin 'di snyam du sems </text></item>
<item><p>295a4</p><section>'dul ba</section><text>te/ gnas brtan lnga brgya po dag kyang bdag la rdzu 'phrul gyi lam mi ston te/ 'di ltar tshe dang ldan pa 'di dag gis sngar bcom ldan 'das dang lhan cig yang dag par 'gros par gyur pas des na 'ga' yang bdag la rdzu 'phrul </text></item>
<item><p>295a5</p><section>'dul ba</section><text>gyi lam ston par mi byed na bdag la rdzu 'phrul gyi lam ston par nus pa gzhan su yod snyam mo/ /de'i tshe na tshe dang ldan pa 'od srung stobs bcu pa rgyal po'i khab na sde can ma'i phug na 'dug go/ /de nas </text></item>
<item><p>295a6</p><section>'dul ba</section><text>lhas byin 'di snyam du sems te/ gnas brtan 'od srung stobs bcu pa 'di ni yun ring po nas g.yo med pa/ sgyu med pa/ drang po drang po'i rang bzhin can bdag gi phu nu bo rgan pa kun dga' bo'i </text></item>
<item><p>295a7</p><section>'dul ba</section><text>mkhan po yin pas gnas brtan 'od srung stobs bcu pas bdag la rdzu 'phrul gyi lam ston par nus so snyam du rig nas/ tshe dang ldan pa 'od srung stobs bcu pa ga la ba der song ste phyin nas tshe dang </text></item>
<item><p>295a8</p><section>'dul ba</section><text>ldan pa 'od srung stobs bcu pa'i rkang pa gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas/ tshe dang ldan pa 'od srung stobs bcu pa la lhas byin gyis </text></item>
<item><p>295b1</p><section>'dul ba</section><text>'di skad ces smras so/ /gnas brtan gyis bdag la rdzu 'phrul gyi lam bstan du gsol/ de nas tshe dang ldan pa 'od srung stobs bcu pas/ bcom ldan 'das dang dge slong gnas brtan gnas brtan </text></item>
<item><p>295b2</p><section>'dul ba</section><text>rnams kyi thugs yid dang / lhas byin la sdig pa can gyi 'dod pa'i rnam pa de lta bu de byung ba la/ rnam par ma ltas par lhas byin la rdzu 'phrul gyi lam bstan to/ /de nas lhas byin gyis nam gyi cha stod dang </text></item>
<item><p>295b3</p><section>'dul ba</section><text>nam gyi cha smad la mi nyal bar sbyor ba'i rjes su brtson pas/ spyod cing bsam gtan dang po la brten nas 'jig rten pa'i lam gyi rdzu 'phrul mngon par bsgrubs nas de gcig tu gyur nas mang por 'gyur ro/ /mang por </text></item>
<item><p>295b4</p><section>'dul ba</section><text>gyur nas gcig tu 'gyur ro/ /shes pa dang / mthong bas snang ba dang / mi snang ba yang nyams su myong bar byed do/ /ngos kyi rtsig pa dang / ngos kyi ra ba dang / ri la yang lus kyis mi thogs par 'gro ste/</text></item>
<item><p>295b5</p><section>'dul ba</section><text>dper na nam mkha' la bya ba bzhin no/ /sa la yang steng du 'byung ba dang / bye'u zul byed do/ /dper na chu la bya ba bzhin no/ /chu la yang mi nub par rgyun phyogs su 'gro ste/ dper na sa chen po la bya ba bzhin no/ /</text></item>
<item><p>295b6</p><section>'dul ba</section><text>nam mkha' la yang dkyil mo dkrung gis 'gro ste/ dper na 'dab chags bya bzhin no/ /du ba 'thul bar yang byed/ 'bar bar yang byed de/ dper na me'i phung po chen po bzhin no/ /lus las chu'i </text></item>
<item><p>295b7</p><section>'dul ba</section><text>rgyun chen po 'byin te/ dper na sprin chen po bzhin no/ /nyi ma dang / zla ba 'di gnyis 'di ltar rdzu 'phrul che ba/ 'di ltar mthu che ba/ 'di ltar gzi brjid che ba la yang lag pas nom </text></item>
<item><p>295b8</p><section>'dul ba</section><text>zhing nyug par byed do/ /de nas lhas byin 'di snyam du sems te/ bdag la gang gi ming gis 'dzam bu'i gling zhes bya bar shes pa'i shing 'dzam bu de las 'dzam bu'i 'bras bu lhags pa </text></item>
<item><p>296a1</p><section>'dul ba</section><text>kha dog dang / dri dang / ro dang ldan pa rnams dang / de'i nyen kor na skyu ru ra'i tshal dang / bil ba'i tshal dang / ka pid tha'i tshal de las de dag gi 'bras bu lhags pa kha dog dang / dri dang / ro dang ldan pa rnams kyis lhung bzed </text></item>
<item><p>296a2</p><section>'dul ba</section><text>bkang ste khyer nas bdag nyid kyang yongs su longs spyad par bya/ lhag ma yod na dge slong dag la yang bgo bsha' bya ba dang / shar gyi lus 'phags dang / nub kyi ba lang spyod du yang song / byang gi sgra mi snyan du yang song ste/</text></item>
<item><p>296a3</p><section>'dul ba</section><text>ma rmos ma btab pa'i 'bras sa lu'i 'bru dag gis lhung bzed bkang ste khyer nas bdag nyid kyang yongs su longs spyad par bya/ lhag ma yod na dge slong dag la yang bgo bsha' bya ba dang / rgyal chen bzhi'i ris kyis lha rnams kyi nang du yang song /</text></item>
<item><p>296a4</p><section>'dul ba</section><text>sum bcu rtsa gsum pa'i ris kyi lha rnams kyi nang du yang song ste/ lha'i bdud rtsi dag gis lhung bzed bkang ste khyer nas bdag nyid kyang yongs su longs spyad par bya/ lhag ma yod na dge slong dag la yang bgo bsha' bya ba dang / yul </text></item>
<item><p>296a5</p><section>'dul ba</section><text>gang dag 'byor pa/ rgyas pa/ bde ba/ lo legs pa/ skye bo dang / mi mang pos gang ba de dag nas bca' ba dang / bza' ba gtsang ba bsod pa dag gis lhung bzed bkang ste khyer nas bdag nyid kyang yongs </text></item>
<item><p>296a6</p><section>'dul ba</section><text>su longs spyod par bya/ lhag ma yod na dge slong dag la yang bgo bsha' bya bas ci zhig byas/ bdag gis ma ga d+ha'i zhing 'di na mi gtso bo gang yin pa rjes su 'jug par bya na/ ma ga d+ha'i zhing 'di na gang rjes su 'jug </text></item>
<item><p>296a7</p><section>'dul ba</section><text>par byas nas tshegs chung ngus skye bo phal po che'i tshogs kyang rjes su 'jug par 'gyur ba'i mi'i gtso bo rjes su 'jug par bya ba gang yod snyam mo/ /de nas lhas byin 'di snyam du sems te/ gzhon nu ma </text></item>
<item><p>296a8</p><section>'dul ba</section><text>skyes dgra 'di ni/ pha 'das nas/ pha'i rgyal srid kyi dbang phyug gi bdag po la gnas par gyur pa yin gyis/ bdag gis gzhon nu ma skyes dgra rjes su 'jug par bya ste/ de rjes su zhugs pa na/</text></item>
<item><p>296b1</p><section>'dul ba</section><text>tshegs chung ngus skye bo phal po che'i tshogs kyang rjes su 'jug par 'gyur ro snyam mo/ /de nas lhas byin gyis glang po che mthu dang ldan pa'i bu rigs btsun par bsgyur nas gzhon nu ma skyes dgra'i khyim du sgo </text></item>
<item><p>296b2</p><section>'dul ba</section><text>nas zhugs te/ sge'u cung nas phyir byung zhing sge'u cung nas zhugs te/ sgo nas phyir byung ngo / /rta mthu dang ldan pa'i bu rigs btsun par bsgyur nas sgo nas/ zhugs te sge'u cung nas phyir byung zhing / sge'u chung nas zhugs </text></item>
<item><p>296b3</p><section>'dul ba</section><text>te/ sgo nas phyir byung ngo / /de nas dge slong mgo bregs pa snam sbyar gyon par bsgyur nas gzhon nu ma skyes dgra'i khyim du sgo nas zhugs te/ sge'u cung nas phyir byung zhing / sge'u cung nas zhugs te/ sgo nas phyir </text></item>
<item><p>296b4</p><section>'dul ba</section><text>byung ba dang / gzhon nu ma skyes dgras kyang kye ma 'di ni 'phags pa lhas byin yin no snyam du shes so/ /de nas lhas byin gyis skyes phran gzhon nu gser gyi 'og pag can du bsgyur nas gzhon nu ma skyes dgra'i pang pa </text></item>
<item><p>296b5</p><section>'dul ba</section><text>na 'gre bar byed/ ldog par byed cing / gzhon nu ma skyes dgra yang de la 'khyud par byed/ kha sbyor bar byed/ kun tu 'khyud par byed cing / de'i khar mchil ma yang ldugs par byed pa na yang 'di lta ste/</text></item>
<item><p>296b6</p><section>'dul ba</section><text>lhas byin rnyed pa dang / bkur stis zil gyis gnon cing sems yongs su gtugs pas de yang myid par byed do/ /gzhon nu ma skyes dgras kyang kye ma/ 'di ni 'phags pa lhas byin yin no/ /</text></item>
<item><p>296b7</p><section>'dul ba</section><text>snyam du yang shes so/ /de nas gzhon nu ma skyes dgras/ kye ma 'phags pa lhas byin ni ston pa bas kyang ches rdzu 'phrul che ba yin no snyam pa'i sdig pa can gyi lta ba rgya chen po thob par gyur cing de la dad pa'i ched </text></item>
<item><p>296b8</p><section>'dul ba</section><text>du bya ba byed par gyur te nang par dang / dgongs kar shing rta lnga brgya tsam dang / lhan cig 'byung zhing / de la bsnyen bkur byed do/ /de la snod du btsos pa lnga brgya tsam gyi zas kyi tshom bu tshom bu dag 'bul bar </text></item>
<item><p>297a1</p><section>'dul ba</section><text>byed do/ /lhas byin yang dge slong lnga brgya tsam dang lhan cig zas kyi gral du bkad par byed do/ /de nas dge slong rab tu mang po dag snga dro sham thabs bgos lhung bzed dang / chos gos thogs te rgyal po'i khab tu </text></item>
<item><p>297a2</p><section>'dul ba</section><text>bsod snyoms la zhugs pa na dge slong rab tu mang po dag rgyal po'i khab na bsod snyoms rgyu bas lhas byin la rnyed pa dang / bkur sti rnam pa 'di lta bu 'di 'byung ste/ lus 'phags ma'i bu ma ga d+har byung ba'i rgyal po ma skyes dgra nang par </text></item>
<item><p>297a3</p><section>'dul ba</section><text>dang / dgongs kar shing rta lnga brgya tsam dang / lhan cig 'byung zhing / de la bsnyen bkur byed do/ /de la snod du btsos pa lnga brgya tsam gyi zas kyi tshom bu tshom bu dag kyang 'bul bar byed do/ /lhas byin yang dge slong lnga brgya tsam dang </text></item>
<item><p>297a4</p><section>'dul ba</section><text>lhan cig zas kyi gral du bkad par byed do zhes thos so/ /thos nas kyang rgyal po'i khab tu bsod snyoms brgyus nas/ zas kyi bya ba byed te/ phyi ma'i zas kyi bsod snyoms las phyir log pas/ lhung bzed dang chos gos </text></item>
<item><p>297a5</p><section>'dul ba</section><text>mkhos su phab ste/ rkang pa gnyis bkrus nas/ bcom ldan 'das ga la ba der dong ste phyin nas bcom ldan 'das kyi zhabs gnyis la mgo bos phyag 'tshal te/ mtha' gcig tu 'khod do/ /mtha' gcig tu </text></item>
<item><p>297a6</p><section>'dul ba</section><text>'khod nas/ bcom ldan 'das la dge slong rab tu mang po dag gis 'di skad ces gsol to/ /btsun pa 'di na bdag cag dge slong rab tu mang po dag /snga dro sham thabs 'tshal/ lhung bzed dang / chos gos thogs te </text></item>
<item><p>297a7</p><section>'dul ba</section><text>rgyal po'i khab tu bsod snyoms la zhugs pa na/ bdag cag dge slong rab tu mang po dag rgyal po'i khab na bsod snyoms rgyu bas/ lhas byin la rnyed pa dang / bkur sti rnam pa 'di lta bu 'di byung ste/ lus 'phags </text></item>
<item><p>297a8</p><section>'dul ba</section><text>ma'i bu ma ga d+har byung ba'i rgyal po ma skyes dgra/ nang par dang / dgongs kar shing rta lnga brgya tsam dang / lhan cig 'byung zhing / de la bsnyen bkur bgyid do/ /de la snod du bsgral ba lnga brgya tsam gyi zas kyi </text></item>
<item><p>297b1</p><section>'dul ba</section><text>tshom bu tshom bu dag kyang 'bul bar bgyid do/ /lhas byin yang dge slong lnga brgya tsam dang lhan cig zas kyi gral du bkad par bgyid do zhes thos so/ /dge slong dag khyed cag lhas byin gyi rnyed pa dang bkur sti </text></item>
<item><p>297b2</p><section>'dul ba</section><text>la dga' bar ma byed cig /de ci'i phyir zhe na/ dge slong dag lhas byin gyi rnyed pa dang bkur sti ni gsod par 'gyur ba dang / lhas byin gyi rnyed pa dang / bkur sti ni zil gyis gnon par 'gyur ba yin pa'i phyir ro/ /</text></item>
<item><p>297b3</p><section>'dul ba</section><text>dge slong dag 'di lta ste/ dper na chu shing 'bras bu rgyas pa ni gsod par 'gyur ba dang / chu shing 'bras bu rgyas pa ni zil gyis gnon par 'gyur ba de bzhin du lhas byin gyi rnyed pa dang bkur sti yang gsod par 'gyur </text></item>
<item><p>297b4</p><section>'dul ba</section><text>ba dang / lhas byin gyi rnyed pa dang bkur sti yang zil gyis gnon par 'gyur ba yin no/ /'di lta ste/ dper na 'od ma dang / 'dam bu 'bras bu rgyas pa ni gsod par 'gyur ba dang / 'od ma dang / 'dam bu'i </text></item>
<item><p>297b5</p><section>'dul ba</section><text>'bras bu rgyas pa ni/ zil gyis gnon par 'gyur ba de bzhin du/ lhas byin gyi rnyed pa dang / bkur sti yang gsod par 'gyur ba dang / lhas byin gyi rnyed pa dang / bkur sti yang zil gyis gnon par 'gyur ba yin no/ /</text></item>
<item><p>297b6</p><section>'dul ba</section><text>'di lta ste/ dper na dre'u mos mngal na gnas pa 'dzin pa ni gsod par 'gyur ba dang / dre'u mos mngal na gnas pa 'dzin pa ni zil gyis gnon par 'gyur ba de bzhin du lhas byin gyi rnyed pa dang bkur sti </text></item>
<item><p>297b7</p><section>'dul ba</section><text>yang gsod par 'gyur ba dang / lhas byin gyi rnyed pa dang / bkur sti yang zil gyis gnon par 'gyur ba yin no/ /dge slong dag lhas byin la ji tsam du rnyed pa dang / bkur sti rnam pa de lta bu de </text></item>
<item><p>297b8</p><section>'dul ba</section><text>'byung bar 'gyur ba ni mi gti mug can de la yun ring por don med pa dang / gnod pa dang / sdug bsngal du 'gyur ro/ /dge slong dag de lta bas na/ khyod kyis 'di ltar bslab par bya ste/</text></item>
<item><p>298a1</p><section>'dul ba</section><text>rnyed pa dang / bkur sti zil gyis gnon par bya zhing rnyed pa dang / bkur sti byung bas/ sems yongs su gtug shing / gnas par mi bya ste/ dge slong dag khyed kyis de ltar bslab par bya'o/ /</text></item>
<item><p>298a2</p><section>'dul ba</section><text>bcom ldan 'das kyis de skad ces bka' stsal te/ bde bar gshegs pas de skad gsungs nas/ ston pas gzhan yang 'di skad ces bka' stsal to/ /chu shing 'bras bus gsod par byed/ /'od ma'i </text></item>
<item><p>298a3</p><section>'dul ba</section><text>'dam bu 'bras bus gsod/ /dre'u mo rang gi mngal gyis ltar/ /mi ngan bkur stis gsod par byed/ /byis pa ji tsam grags gyur pa/ /don med nyid du 'gyur ba yin/ /byis pa'i dkar cha gsod byed </text></item>
<item><p>298a4</p><section>'dul ba</section><text>cing / /rtse mo las kyang ltung bar 'gyur/ /de nas lhas byin rnyed pa dang / bkur stis zil gyis non cing sems yongs su gtugs pa la sdig pa can gyi 'dod pa'i rnam pa 'di lta bu 'di byung ste/ da ltar </text></item>
<item><p>298a5</p><section>'dul ba</section><text>bcom ldan 'das ni rgan po rgas pa dgog tu gyur pas 'khor bzhi po/ dge slong dang / dge slong ma dang / dge bsnyen dang / dge bsnyen ma la 'doms pas ngal bar 'gyur bas/ kye ma </text></item>
<item><p>298a6</p><section>'dul ba</section><text>bcom ldan 'das kyis dge slong gi dge 'dun bdag la btang bar gyur na bdag gis kyang dge slong gi dge 'dun yongs su drang bar bya zhing / bcom ldan 'das kyang tshe 'di la bde bar gnas </text></item>
<item><p>298a7</p><section>'dul ba</section><text>pa la sbyor ba'i rjes su brtson pas/ thugs las chung ngur gnas par 'gyur ro snyam mo/ /sems bskyed ma thag tu de'i rdzu 'phrul yongs su nyams par gyur cing yongs su nyams kyang </text></item>
<item><p>298a8</p><section>'dul ba</section><text>bdag yongs su nyams so snyam du mi shes par gyur to/ /de'i tshe na bcom ldan 'das kyi nyan thos ko'u t+ya'i bu dge slong nog can gyis bcom ldan 'das kyi drung du tshangs par spyod pa spyad pa de tshangs </text></item>
<item><p>298b1</p><section>'dul ba</section><text>pa'i gnas bzhi po dag bsgoms nas/ 'dod pa dag la 'dod pa la 'dun pa spangs te des mang du gnas pas tshangs pa'i 'jig rten dang ris mthun par skyes so/ /de'i tshe na tshe dang ldan pa maud gal gyi bu chen po ngan spong gi bu </text></item>
<item><p>298b2</p><section>'dul ba</section><text>dag na chu srin byis pa gsod kyi ri la 'jigs rung gi tshal ri dgas kyi nags na 'dug go/ /de nas tshangs pa nog can gyis lhas byin rdzu 'phrul de las yongs su nyams par rig nas 'di lta ste/ dper na skyes bu stobs dang ldan </text></item>
<item><p>298b3</p><section>'dul ba</section><text>pas lag ngar bskums pa las brkyang ba 'am/ brkyang ba las bskum par byed pa de bzhin du tshangs pa nog can tshangs pa'i 'jig rten nas mi snang bar gyur nas ngan spong gi bu dag tu chu srin byis pa gsod kyi ri la 'jigs rung gi tshal ri dgas </text></item>
<item><p>298b4</p><section>'dul ba</section><text>kyi nags su tshe dang ldan pa maud gal gyi bu chen po'i mdun du 'dug go/ /de nas tshe dang ldan pa maud gal gyi bu chen po la tshangs pa nog can gyis 'di skad ces smras so/ /'phags pa maud gal gyi bu mkhyen par mdzod cig /</text></item>
<item><p>298b5</p><section>'dul ba</section><text>lhas byin gyi rnyed pa dang / bkur stis zil gyis non cing sems yongs su gtugs pa la sdig pa can gyi 'dod pa'i rnam pa 'di lta bu 'di byung ste/ da ltar bcom ldan 'das ni rgan po rgas pa dgog tu gyur pas </text></item>
<item><p>298b6</p><section>'dul ba</section><text>'khor bzhi po/ dge slong dang / dge slong ma dang / dge bsnyen dang / dge bsnyen ma la 'doms pas ngal bar 'gyur bas/ kye ma bcom ldan 'das kyis dge slong gi dge 'dun bdag la btang bar gyur na/</text></item>
<item><p>298b7</p><section>'dul ba</section><text>bdag gis kyang dge slong gi dge 'dun drang bar bya zhing bcom ldan 'das kyang tshe 'di la bde bar gnas pa la sbyor ba'i rjes su brtson pas/ thugs las chung ngur gnas par 'gyur ro snyam nas sems </text></item>
<item><p>298b8</p><section>'dul ba</section><text>bskyed ma thag tu de'i rdzu 'phrul yongs su nyams par gyur cing / yongs su nyams kyang / bdag yongs su nyams so snyam du mi shes par gyur gyis btsun pa maud gal gyi bu </text></item>
<item><p>299a1</p><section>'dul ba</section><text>chen po bcom ldan 'das ga la ba der bzhud de byon nas don de bcom ldan 'das la rgyas par gsol na legs so/ /tshe dang ldan pa maud gal gyi bu chen pos tshangs pa nog can la cang mi smra bas </text></item>
<item><p>299a2</p><section>'dul ba</section><text>dang du blangs so/ /de nas tshe dang ldan pa nog can gyis tshe dang ldan pa maud gal gyi bu chen pos cang mi smra bas dang du blangs par rig nas tshe dang ldan pa maud gal gyi bu chen po'i rkang pa gnyis la mgo bos phyag 'tshal </text></item>
<item><p>299a3</p><section>'dul ba</section><text>te/ de nyid du mi snang bar gyur to/ /de nas tshe dang ldan pa maud gal gyi bu chen pos tshangs pa nog can song nas ring po ma lon par rig nas/ ji ltar sems mnyam par bzhag na/ 'di lta ste dper </text></item>
<item><p>299a4</p><section>'dul ba</section><text>na/ skyes bu stobs dang ldan pas lag ngar bskums pa las brkyang ba 'am/ brkyang ba las bskum par byed pa de bzhin du tshe dang ldan pa maud gal gyi bu chen po ngan spong gi bu dag nas mi snang </text></item>
<item><p>299a5</p><section>'dul ba</section><text>bar gyur cing / rgyal po'i khab tu 'od ma'i tshal bya ka lan da ka'i gnas su gnas par gyur pa de lta bu'i ting nge 'dzin la snyoms par zhugs so/ /de nas tshe dang ldan pa maud gal gyi bu chen po bcom </text></item>
<item><p>299a6</p><section>'dul ba</section><text>ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal te/ mtha' gcig tu 'dug go/ /mtha' gcig tu 'dug nas/ tshe dang ldan pa </text></item>
<item><p>299a7</p><section>'dul ba</section><text>maud gal gyi bu chen pos de la tshangs pa nog can dang lhan cig bar du gtam brjod pa ci byung bar gyur pa de dag thams cad bcom ldan 'das la rgyas par gsol to/ /de skad ces </text></item>
<item><p>299a8</p><section>'dul ba</section><text>gsol pa dang / bcom ldan 'das kyis tshe dang ldan pa maud gal gyi bu chen po la 'di skad ces bka' stsal to/ /maud gal gyi bu khyod kyis ches sngar lhas byin gyis </text></item>
<item><p>299b1</p><section>'dul ba</section><text>sems la sems kyis khyab par byas te rig nas de'i 'og tu tshangs pa nog can gyis ma brjod dam/ btsun pa de lags te/ bdag gis ches sngar lhas byin gyis sems la sems kyis khyab par bgyis te rig nas </text></item>
<item><p>299b2</p><section>'dul ba</section><text>de'i 'og tu tshangs pa nog can gyi brjod lags so/ /bcom ldan 'das tshe dang ldan pa maud gal gyi bu chen po dang thabs gcig bar du bka' mchid 'di gsung ba'i skabs su lhas byin grogs dge slong bzhi po ko ka li ka dang /</text></item>
<item><p>299b3</p><section>'dul ba</section><text>khaN Da drab bya dang / ka ti mo ra ka ti sh+ya dang / rgya mtshos byin dang lhan cig bcom ldan 'das ga la ba der song ngo / /bcom ldan 'das kyis lhas byin thag ring po kho na nas gzigs so/ /gzigs nas kyang tshe dang ldan </text></item>
<item><p>299b4</p><section>'dul ba</section><text>pa maud gal gyi bu chen po la bka' stsal pa/ maud gal gyi bu lhas byin de 'ong zhing da mi gti mug can de nga'i mdun du bdag nyid kyi bdag nyid lung ston par byed gyis da tshig srungs shig /de nas tshe dang ldan pa maud gal </text></item>
<item><p>299b5</p><section>'dul ba</section><text>gyi bu chen pos bcom ldan 'das kyi zhabs gnyis la mgo bos phyag 'tshal te/ ji ltar sems mnyam par bzhag na/ 'di lta ste/ dper na skyes bu stobs dang ldan pas/ lag ngar bskum pa las </text></item>
<item><p>299b6</p><section>'dul ba</section><text>brkyang ba 'am/ brkyang ba las bskum par byed pa de bzhin du tshe dang ldan pa maud gal gyi bu chen po rgyal po'i khab kyi 'od ma'i tshal bya ka lan da ka'i gnas nas mi snang bar gyur cing ngan spong gi bu dag tu </text></item>
<item><p>299b7</p><section>'dul ba</section><text>chu srin byis pa gsod kyi ri la 'jigs rung gi tshal ri dgas kyi nags su gnas par gyur pa de lta bu'i ting nge 'dzin la snyoms par zhugs so/ /de nas lhas byin bcom ldan 'das ga la ba der song </text></item>
<item><p>299b8</p><section>'dul ba</section><text>ste phyin nas bcom ldan 'das kyi zhabs gnyis la mgo bos phyag 'tshal te/ mtha' gcig tu 'dug go/ /mtha' gcig tu 'dug nas/ bcom ldan 'das la lhas </text></item>
<item><p>300a1</p><section>'dul ba</section><text>byin gyis 'di skad ces gsol to/ /da ltar bcom ldan 'das ni/ bgres po bgres pa/ dgog tu gyur pas 'khor bzhi po/ dge slong dang / dge slong ma dang / dge bsnyen dang / dge bsnyen </text></item>
<item><p>300a2</p><section>'dul ba</section><text>ma la 'doms pas mnyel bar 'gyur bas bcom ldan 'das kyis dge slong gi dge 'dun bdag la btang na legs te/ bdag gis dge slong gi dge 'dun yongs su drang bar bgyi zhing bcom ldan 'das kyang tshe </text></item>
<item><p>300a3</p><section>'dul ba</section><text>'di la bde bar gnas pa la sbyor ba'i rjes su brtson pas thugs las chung ngur gnas par 'gyur ro/ /mi gti mug can shA ri'i bu dang / maud gal gyi bu tshangs pa mtshungs par spyod pa des pa des pa </text></item>
<item><p>300a4</p><section>'dul ba</section><text>dag la yang re shig dge slong gi dge 'dun gtong bar mi byed na/ ro 'dra ba mchil ma za ba khyod la gtong re skan/ de nas lhas byin 'di snyam du sems te/ bcom ldan 'das kyis shA ri'i bu dang /</text></item>
<item><p>300a5</p><section>'dul ba</section><text>maud gal gyi bu gnyis kyi bsngags pa brjod cing / bdag la ro dang 'dra ba/ mchil ma za ba zhes brjod pas kun du spyad do snyam nas/ de na lhas byin gyis de'i dang por bcom ldan </text></item>
<item><p>300a6</p><section>'dul ba</section><text>'das la kun nas mnar sems dang / mi bzod pa dang / yid mi ches pa byas par gyur to/ /de nas lhas byin gyis/ sdod cig ces brjod de/ mgo lan gsum lcogs nas bcom </text></item>
<item><p>300a7</p><section>'dul ba</section><text>ldan 'das kyi spyan snga nas song ngo // //</text></item>
</list>