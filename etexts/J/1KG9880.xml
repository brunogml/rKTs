<list>
<item><p>1a1</p><section>'dul ba</section><text>(pa) @#/ ! /'dul ba lung bzhugs so/ /</text></item>
<item><p>1a2</p><section>'dul ba</section><text>(黃) 律師戒行經第十三部</text></item>
<item><p>1b1</p><section>'dul ba</section><text>'dul ba gzhung dam pa/ bam po nyi shu gsum pa/ mdor na/ khye'u gnyis rgal</text></item>
<item><p>1b2</p><section>'dul ba</section><text>gsum pa dang / /phrin pa dag dang dge 'dun zhing / /yo byad rnams dang phur pa dang / /shing dang bya tshang rnam</text></item>
<item><p>1b3</p><section>'dul ba</section><text>gnyis so/ /tshe dang ldan pa maud gal gyi bu chen pos khyim bdag mgon med pa la zas sbyin gyi bu rnams</text></item>
<item><p>1b4</p><section>'dul ba</section><text>thar par byas pa ni rgyas par rnam par 'byed pa las ji skad 'byung ba bzhin no/ /khyim bdag cig gis</text></item>
<item><p>1b5</p><section>'dul ba</section><text>sangs rgyas la sogs pa dge slong gi dge 'dun rnams gdugs tshod la spyan drangs nas/ sangs rgyas la</text></item>
<item><p>1b6</p><section>'dul ba</section><text>sogs pa dge slong gi dge 'dun rnams ni byon gyi dge slong zhig gtsug lag khang na 'dug ste bsod snyoms</text></item>
<item><p>1b7</p><section>'dul ba</section><text>mnos so/ /de na khyim bdag mgon med pa la zas sbyin gyi khye'u rnams 'dze ta'i tshal na rtse ba las</text></item>
<item><p>1b8</p><section>'dul ba</section><text>g.yon can dag gis brkus pa dge slong des thos te/ des sngags bslabs nas ring po ma lon par</text></item>
<item><p>2a1</p><section>'dul ba</section><text>des 'di snyam du ma la bdag gis sngags 'di sad do snyam du bsams nas des sngags de brjod pa dang / g.yon can de dag dpung gi tshogs bzhis bskor bar gyur nas de dag gis khye'u de rnams bor te bros so/ /de ltar gyur pa dge slong</text></item>
<item><p>2a2</p><section>'dul ba</section><text>dag gis thos nas de la dge slong dag gis 'di ni phas pham pa'i nyes pa byung ngo zhes smras pa dang / dge slong de 'gyod pa skyes nas/ bcom ldan 'das kyis bka' stsal pa/ dge slong khyod kyis ji ltar bsams te khye'u rnams thar bar byas</text></item>
<item><p>2a3</p><section>'dul ba</section><text>shes smras pa dang / sngags sad par bsams so zhes gsol nas bcom ldan 'das kyis bka' stsal pa/ sngags brjod pa la nyes pa med do/ /ljongs ko sa lar dge 'dun gyi chos gos bgos pa dang / dge slong gzhi pa zhig grong gzhan</text></item>
<item><p>2a4</p><section>'dul ba</section><text>du song nas de la lhan cig spyod pa gnyis shig yod de de gnyis kyis mkhan po'i gos so sor mnos so/ /de gnyis kyis mnos te dong ba dang / gcig la gcig mkhan po'i gos khyod kyis mnos sam zhes dris so/ /khyod kyis kyang mnos</text></item>
<item><p>2a5</p><section>'dul ba</section><text>kho bos kyang mnos na gang gis mi dbang bar mnos pas phas pham pa byung ba ni mi shes so zhes smras pa dang / bcom ldan 'das kyis bka' stsal pa/ mnos pa la nyes pa med de 'on kyang gzhan shes par byos shig /gzhongs ko sa lar</text></item>
<item><p>2a6</p><section>'dul ba</section><text>dge 'dun gyis gos bgos pa dang / dge slong gzhi pa zhig grong gzhan du song nas/ dge slong de'i mdza' bo zhig yod de/ des de'i gos mnos nas des 'ongs pa dang / 'di skad du tshe dang ldan pa 'di ni khyod kyis gos yin te kho bos mnos nas 'ongs</text></item>
<item><p>2a7</p><section>'dul ba</section><text>so zhes smras pa dang / ngas khyod la ma bcol to zhes smras nas/ dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de ma bcol bar rnyed pa ma gnod cig /mnos na ni nyes byas su 'gyur ro/ /</text></item>
<item><p>2a8</p><section>'dul ba</section><text>gzhongs ko sa lar gos rnams bgos pa'i tshe dge slong zhig na ba dang de'i nad g.yog gis gos mnos nas des khyer te song ba dang / dge slong de yang dus las 'das te dge slong des ji ltar bya ba mi shes nas/ bcom ldan 'das kyis bka' stsal pa/</text></item>
<item><p>2b1</p><section>'dul ba</section><text>de ste sngar dus las 'das la phyis mnos na ni de nyid du slar phul cig /'on te sngar mnos la phyis dus las 'das na ni yo byad gzhan ji lta ba de ltar byos shig /dge slong zhig gis dge slong zhig la tshe dang ldan pa tshur shog /chung ngu chung ngu nas ma byin par</text></item>
<item><p>2b2</p><section>'dul ba</section><text>blangs pa dang nyes par mi 'gyur ro zhes smras pa dang / dge slong dag gis thos nas bcom ldan 'das la gsol to/ /bcom ldan 'das kyis bka' stsal pa/ sbyor ba gcig gis rin thang brtsi bar bya'o/ /khyim bdag cig dge 'dun gyi zhing rmed pa dang /</text></item>
<item><p>2b3</p><section>'dul ba</section><text>de la dge slong gzhi ba zhig 'ongs nas 'di skad du khyim bdag yang na shas byin cig /yang na zhing ma rmed cig ces smras kyang de ma mnyan te rmos pa dang / dge slong des thong ba'i rtse mor nyal lo/ /des khyim bdag des thong ba bor nas 'di skad du dge</text></item>
<item><p>2b4</p><section>'dul ba</section><text>sbyong 'di lta bu dang bral bar shog shig ces 'phya zhing spong ste mi snyan par zer ba dang / dge slong de 'gyod pa skyes nas/ bcom ldan 'das kyis bka' stsal pa/ nyes pa med de/ phyin chad dge slong gis 'di ltar lus mi sdug par ma byed cig /dge</text></item>
<item><p>2b5</p><section>'dul ba</section><text>slong zhig gis dge slong zhig la 'di skad du tshe dang ldan pa tshur shog mchod rten gyi nor brkus kyang bdag cag gnyis la nyes par mi 'gyur ro zhes smras pa dang / bcom ldan 'das kyis bka' stsal pa/ dge slong dag mchod rten gyi yo byad srungs</text></item>
<item><p>2b6</p><section>'dul ba</section><text>ma yod pa las ni de ste rin thang tshang na phas pham par 'gyur ro/ /dge slong gzhi ba zhig dge 'dun gyi zhing rmed du bcug pa dang / de nas shin du mi ring ba zhig na khyim bdag cig kyang zhing rmed de/ khyim bdag de 'ongs nas btsun pa kho bo'i zhing ma rmo shig</text></item>
<item><p>2b7</p><section>'dul ba</section><text>ces smras pa dang / 'di khyod kyi ma yin te dge 'dun gyi zhing ngo / /btsun pa kho bo'i dbang du mi ma yin pa bstan to zhes smras nas/ khyim bdag des sngon mtshams su phur pa btab pa de brkos so/ /de brkos nas bstan pa dang des thong ba bor nas khyim</text></item>
<item><p>2b8</p><section>'dul ba</section><text>bdag de song ba'i 'og tu des de'i phur pa nang du bsnur te zhing rmed pa dang / khyim bdag de slar 'ongs nas/ btsun pa da gzod kyang kho bo rgyal na ci'i phyir da dung yang zhing rmed ces smras pa dang / dge slong de 'gyod pa skyes nas/ bcom ldan 'das kyis</text></item>
<item><p>3a1</p><section>'dul ba</section><text>bka' stsal pa/ de ste dngos po tshang na phas pham par 'gyur ro/ /dge slong zhig gis khyim bdag gi me tog gi shing zhig ma byin par blangs pa dang / dge slong de 'gyod pa skyes nas/ bcom ldan 'das kyis bka' stsal pa/ de ste dngos po tshang na phas</text></item>
<item><p>3a2</p><section>'dul ba</section><text>pham par 'gyur ro/ /'bras bu'i shing yang de bzhin no/ /dge slong gi 'chag sar shing zhig skyes te/ de la 'ol ba'i tshang 'chas nas des de dag 'chag pa la shing 'dor zhing skad 'byin pa dang / des de'i tshang bshig nas de skad 'byin pa dang / bcom ldan 'das</text></item>
<item><p>3a3</p><section>'dul ba</section><text>kyis bka' stsal pa/ dga' bo la dga' bo 'ol ba ci'i phyir skad 'byin ces smras pa dang / dge slong dag gis 'ol ba'i tshang bshig pa'i slad du'o/ /'ol ba'i tshang ma gzhig shig /sus bshig pa de la nyes byas su 'gyur ro/ /dge slong gis 'ol</text></item>
<item><p>3a4</p><section>'dul ba</section><text>ba'i tshang bshig nas tshon bskol ba de yang rgyas par de bzhin no/ /mdor na/ la phug sdong bu 'bras bu dang / /'dab ma me tog rnam gsum du/ /rta dang rta zhon rku ba dang / /gru rgal ba dang nor bu'o/ /mnyan du yod pa na khyim bdag cig la la phug gi</text></item>
<item><p>3a5</p><section>'dul ba</section><text>ra ba zhig yod de der dge slong zhig song nas 'di skad du la phug slang zhes smras pa dang / btsun pa rin stsol cig /rin med do/ /rin med par ji ltar gsol/ chos kyi phyir rin med par byin cig /btsun pa de ste 'dir 'ongs so cog la rin med par byin na</text></item>
<item><p>3a6</p><section>'dul ba</section><text>kho bo cag gi zas dang gos cung zad kyang med par 'gyur ro zhes smras pa dang / ci cung zad kyang mi sbyin nam/ cung zad kyang mi gsol lo zhes smras nas/ des la phug gi ra ba de sngags kyis bskams pa dang / bcom ldan 'das kyis bka' stsal pa/</text></item>
<item><p>3a7</p><section>'dul ba</section><text>phas pham pa'i nyes pa med mod kyi nyes pa sbom por 'gyur ro/ /la phug gi ra ba ji lta ba bzhin du sdong bu'i ra ba dang / lo ma'i ra ba dang / 'bras bu'i ra ba rnams kyang de bzhin no/ /rta zhig rtswa za zhing 'dug pa dang / dge slong zhig gis rtsa chang pa gang blangs</text></item>
<item><p>3a8</p><section>'dul ba</section><text>nas rta'i mdun du bsgrengs pa dang / de yang de'i phyi bzhin du 'ong bar gyur nas/ dge slong des 'di ltar rku bar bya'o snyam ste lus rnam par bsgyur ba dang / de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa ni</text></item>
<item><p>3b1</p><section>'dul ba</section><text>med kyi nyes pa sbom por 'gyur ro/ /dge slong zhig gis tshong pa 'dron pa mang po dag cig dang lhan cig gzhongs ko sa lar dong nas mya ngan gyi lam zhig tu phyin pa dang / tshong pa de rta la zhon nas de dag gis btsun pa mya ngan gyi lam 'di ni 'jigs pa dang bcas</text></item>
<item><p>3b2</p><section>'dul ba</section><text>kyis rta la bcibs la myur du bzhud do zhes smras pa dang / dge slong dag gis rta la zhon te de dag gis der 'di ltar rku bar bya'o snyam nas lus rnam par bsgyur ba dang / dge slong de dag 'gyod pa skyes nas/ bcom ldan 'das kyis bka'</text></item>
<item><p>3b3</p><section>'dul ba</section><text>stsal pa/ phas pham pa'i nyes pa ni med de nyes pa sbom por 'gyur ro/ /dge slong zhig rin po ches gang ba'i gru dang lhan cig rgal ba las des der 'di ltar rku bar bya'o snyam nas lus rnam par bsgyur ba dang / dge slong de 'gyod pa skyes nas/</text></item>
<item><p>3b4</p><section>'dul ba</section><text>bcom ldan 'das kyis bka' stsal pa/ phas pham pa'i nyes pa ni med de nyes pa sbom por 'gyur ro/ /tshong pa zhig gi gru rin po ches gang ba chur bying ba dang / de brel pa dang rin po che'i sgrom chus khyer te dge slong dag cig 'og na chu la 'khru zhing 'dug</text></item>
<item><p>3b5</p><section>'dul ba</section><text>pa de dag gis rin po che'i sgrom mthong nas de dag gis de phyung ba dang / tshong pa des mthong ste/ btsun pa dag rin po che'i sgrom 'di ni bdag gi lags so zhes smras pa dang / 'di chus khyer ba las nged kyis rnyed do/ /btsun pa dag bdag gis gru rin</text></item>
<item><p>3b6</p><section>'dul ba</section><text>po ches gang ba chur bying ste/ de nas kho bo brel ba dang / rin po che'i sgrom bu 'di chus khyer te/ rin po che'i sgrom 'di ni bdag gi lags so zhes smras pa dang / de ste khyod kyi yin na khyer cig /dge slong de dag 'gyod pa dang / bcom ldan 'das kyis</text></item>
<item><p>3b7</p><section>'dul ba</section><text>bka' stsal pa/ nyes pa med do/ /dge slong gzhi ba zhig gis phyogs bzhi'i dge 'dun gyi yo byad rku sems kyis gnas nas gnas su spos pa dang / dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa</text></item>
<item><p>3b8</p><section>'dul ba</section><text>med de/ nyes pa sbom por 'gyur ro/ /rkun po dag cig gis ba zhig khrid de dgon pa'i gnas su 'dzegs nas de dag gis der btags te dong ba dang / gnas der dge slong dag nyin par spyod pa'i phyir dong ba dang / de dag gis ba de mthong nas de dag gis</text></item>
<item><p>4a1</p><section>'dul ba</section><text>snying rje ste btang ba dang / de dag 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ nyes byas su 'gyur ro/ /mdor na/ ro dang gser gyi phreng ba dang / /byan lag byi ba rnam pa gnyis/ /ri dgas</text></item>
<item><p>4a2</p><section>'dul ba</section><text>gsum dang kog tshe gnyis/ /snyi dang bya rgya bya tshang ngo / /mnyan du yod pa na gzhan dag ro la gsol ba 'debs ste/ khyim bdag des kyang dgos pa zhig gsol nas/ de'i dgos pa de grub pa dang / des de la ras dkar po zhig gis g.yogs te</text></item>
<item><p>4a3</p><section>'dul ba</section><text>bzhag pa la dge slong nag po dga' bo zhes bya ba de der song nas ras de blangs pa dang / de la dge slong rnams kyis khyod la phas pham pa'i nyes pa byung ngo / /dngos po gang gi phyir/ khyod kyis ro'i ras ma byin par blangs pa'i phyir ro zhes smras pa</text></item>
<item><p>4a4</p><section>'dul ba</section><text>dang / de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ nyes pa sbom por 'gyur ro/ /grong khyer yangs pa can na ro gser gyi phreng ba btags pa zhig rang la bsrung zhing 'dug go zhes dge slong</text></item>
<item><p>4a5</p><section>'dul ba</section><text>nag po dga' bo zhes bya ba des thos te de der song nas/ ro de la 'thog pa las ro de smra ba dang / de dpa' ba la nus pas na des gser gyi phreng ba phrogs te khyer ba dang / dge slong rnams kyis thos nas de yang de bzhin du rgyas par ro/ /bud med mang</text></item>
<item><p>4a6</p><section>'dul ba</section><text>zhig chu bo ma dzi ra ba ti'i ngogs su gos dang rgyan rnams bzhag te khrus byed pa na/ spre'u zhig shing las babs nas rgyan rnams khyer te shing la slar 'dzegs pa dang / de dag slar byung nas gos rnams bgos te rgyan rnams thogs shes</text></item>
<item><p>4a7</p><section>'dul ba</section><text>byas na mu tig gi do shal med nas gang gi tshe ma rnyed pa de'i tshe dong ngo / /de nas spre'u des mu tig gi do shal de de nyid du slar bor ba dang / dge slong dag cig shin du mi ring ba zhig na 'chag cing 'khod pa de dag gis mu tig gi do shal de mthong</text></item>
<item><p>4a8</p><section>'dul ba</section><text>nas blangs te bud med de dag la byin no/ /bud med dag na re khyod kyis mu tig gi do shal 'di brkus so zhes smras pa dang / 'di nged cag gis ma brkus kyis khyed cag khrus byed pa na spre'u zhig shing las babs nas mu tig gi do shal</text></item>
<item><p>4b1</p><section>'dul ba</section><text>'di blangs te slar shing la 'dzegs so/ /gang gi tshe khyod kyis btsal te ma rnyed nas dong ba de'i tshe slar babs te de nyid du bzhag go/ /dge slong de dag 'gyod pa skyes nas/ bcom ldan 'das kyis bka' stsal pa/ nyes pa med do/ /dge slong gis byan</text></item>
<item><p>4b2</p><section>'dul ba</section><text>lag gi tshang bshig ste sgo nga blangs pa dang / byan lag de sgra 'byin te de bzhin rgyas par ro/ /dge slong mang zhig gtsug lag khang zhig na 'khod pa dang byi ba dag cig byi khung nas byung ste nor dang zas brkus shing byi khung du slar song ba dang / de dag 'di snyam</text></item>
<item><p>4b3</p><section>'dul ba</section><text>du gyur to/ /bdag cag gi la rku ba de su zhig snyam du bsams te/ dge slong dag gis bsod snyoms las bskor nas gdugs tshod la sdod cing 'dug pa dang / byi ba de yang khung bu nas byung ste/ kha zas khyer nas de bzhin du byi khung du slar</text></item>
<item><p>4b4</p><section>'dul ba</section><text>song ba dang / dge slong de dag 'di snyam du bdag cag la rku ba ni 'di yin no snyam du bsams te/ de dag gis de bzung nas dge slong dag la bstan te bdag cag la rku ba ni 'di yin no zhes smras pa dang / dge slong de dag gis smras pa</text></item>
<item><p>4b5</p><section>'dul ba</section><text>khyed la phas pham pa'i nyes pa byung ngo / /dngos po gang las khyed kyis byi ba la ma byin par blangs pas so zhes smras pa dang / dge slong de dag 'gyod pa skyes nas/ bcom ldan 'das kyis bka' stsal pa/ nyes pa med kyis dge slong rnams</text></item>
<item><p>4b6</p><section>'dul ba</section><text>kyis gang yin pa de long shig /byi ba'i gang yin pa de ni mi blang bar bya'o/ /byi bas bca' ba dang bza' ba'i rnams khyer te 'ongs shing dge slong zhig gi mal stan gyi 'og tu bzhag pa dang / dge slong des nang par sngar so shing zos gdong</text></item>
<item><p>4b7</p><section>'dul ba</section><text>bkrus nas byin len byas te/ de zos pa dang dge slong dag gis tshe dang ldan pa khyod rtag par lag pa dang / rkang pa legs par bkrus kyang bsod snyoms la grong du mi 'jug na/ de ci'i phyir zhes smras pa dang / bdag ni byi bas bca'</text></item>
<item><p>4b8</p><section>'dul ba</section><text>ba dang bza' ba khyer te 'ongs shing mal stan gyi 'og tu 'jog ste bdag gis sngar byin len byas nas zos so zhes smras pa dang / tshe dang ldan pa khyod ni phas pham pa'i nyes pa byung ngo / /dngos po gang gi phyir khyod kyis byi ba'i bca' ba</text></item>
<item><p>5a1</p><section>'dul ba</section><text>dang bza' ba ma byin par blangs pa'i phyir ro/ /de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ dge slong de ni tshe snga ma la byi ba'i pha yin te/ de pha la byams pas na dge</text></item>
<item><p>5a2</p><section>'dul ba</section><text>slong de la kha zas khyer te 'ongs shing byin pas nyes pa med do/ /ri dgas shig rngon pas bsnyags nas gtsug lag khang du 'ongs pa dang rngon pa de dag gis bdag cag gi ri dgas de ni bsnyags te gtsug lag khang du song gis slar byin</text></item>
<item><p>5a3</p><section>'dul ba</section><text>cig ces smras pa dang / de dag gis gang gi tshe ma thob pa de'i tshe bor te dong ba dang / dge slong de dag 'gyod pa skyes nas/ bcom ldan 'das kyis bka' stsal pa/ nyes pa med do/ /rngon pas ri dgas mdas phog pa de yang de bzhin du rgyas</text></item>
<item><p>5a4</p><section>'dul ba</section><text>par bya'o/ /rngon pas ri dgas shig mda' dug can gyis phog pa gtsug lag khang du 'ongs pa dang / rngon pa de dag gis bdag cag gis ri dgas 'di mda' dug can gyis phog ste/ gdon mi za bar 'chis slad byin cig ces smras pa</text></item>
<item><p>5a5</p><section>'dul ba</section><text>dang / dge slong de dag gis slar ma byin nas de dag gis bor de dong ngo / /de dag dong ba'i 'og tu ri dgas de yang dus las 'das nas dge slong de dag gis ji ltar bya mi shes nas/ bcom ldan 'das kyis bka' stsal pa/ rngon pa</text></item>
<item><p>5a6</p><section>'dul ba</section><text>de dag la slar byin cig /dge slong gis rngon pa la gnod par bya ba'i phyir kog tshe bcad na nyes pa sbom por 'gyur ro/ /snying rje bas bcad na nyes byas su 'gyur ro/ /de bzhin du bya'i snyi yang gnod par bya ba'i phyir bcad na nyes</text></item>
<item><p>5a7</p><section>'dul ba</section><text>pa sbom por 'gyur ro/ /snying rje bar bsams te bcad na nyes byas su 'gyur ro/ /dge slong gis bya rgya gnod par bya ba'i phyir bcad na nyes pa sbom por 'gyur ro/ /snying rje bar bsams te bcad na nyes byas su 'gyur ro/ /bya</text></item>
<item><p>5a8</p><section>'dul ba</section><text>tshang yang de bzhin no/ /mdor na/ gos 'tshong ba dang tshong 'dus pa/ /bca' ba gru gsum thug pa dang / /zong dang dngos po chos gos so/ /dge slong zhig gis gos 'tshong ba ra ro ba zhig gis ras zhig blangs nas khyer te song ba</text></item>
<item><p>5b1</p><section>'dul ba</section><text>dang / gos 'tshong bas mthong nas des de la ras ma rku zhes smras pa dang / bstan nas khyer te 'ongs ngo zhes smras so/ /dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa ni med de</text></item>
<item><p>5b2</p><section>'dul ba</section><text>nyes pa sbom por 'gyur ro/ /dge slong zhig gis tshong 'dus pa la skyin por mang zhig blangs pa dang / des skyin pa bdas na des 'di snyam du 'di la mi sbyin no snyam bsams pa dang / de 'gyod pa skyes nas/ bcom ldan 'das kyis</text></item>
<item><p>5b3</p><section>'dul ba</section><text>bka' stsal pa/ phas pham pa'i nyes pa med de nyes pa sbom por 'gyur ro/ /dge slong zhig na ba dang de khur ba gru gsum dang / thug pa la dad nas des 'di snyam du khur ba gru gsum dang / thug pa byas te dge 'dun la'ang gsol/</text></item>
<item><p>5b4</p><section>'dul ba</section><text>bdag kyang bza'o snyam ste/ des nad g.yog rnams la dge 'dun la'ang gsol/ kho bo yang bzas khur ba gru gsum dang / thug pa yang sbyor cig ces smras nas/ des de la rin byin pa dang de dag gis 'di snyam du bdag cag</text></item>
<item><p>5b5</p><section>'dul ba</section><text>la khur ba gru gsum dang / thug pa ci dgos kyis 'di cig pu la khur ba gru gsum dang / thug pa byin la rin de bgo'o snyam bsams nas de dag gis de la khur ba gru gsum dang / thug pa byin te rin bgos pa dang / dge slong de</text></item>
<item><p>5b6</p><section>'dul ba</section><text>dag 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ nyes pa sbom por 'gyur ro/ /dge slong nad pa zhig yod de/ de la zong mang du yod pas des 'di snyam du 'di dag ni bdag shi</text></item>
<item><p>5b7</p><section>'dul ba</section><text>ba dang dge 'dun gyis bgos so snyam du bsams nas/ des nad g.yog rnams la tshe dang ldan pa dag kho bo la sran chung gi tshod ma zhig byin cig ces smras nas de dag gis de la sran chung gi tshod ma zhig byas te byin pa dang /</text></item>
<item><p>5b8</p><section>'dul ba</section><text>nad g.yog de dag brel bar gyur nas/ des zong dang sran chung gi tshod mar sres nas 'thungs pa dang / de kha zas lci bas dus las 'das te dge slong de dag 'dus nas dur khrod du bor ro/ /de dag gis de bor nas nad g.yog rnams la</text></item>
<item><p>6a1</p><section>'dul ba</section><text>dge slong de'i zong mang po bgo bar byas khyer te shog ces smras pa dang / dge slong dag gis btsal nas ma rnyed de/ de dag stan las langs te dong ngo / /dge slong de gcan zan gyis lto dral te rgyu ma drangs so/ /rgyu ma</text></item>
<item><p>6a2</p><section>'dul ba</section><text>drangs pa dang zong rnams sa la byung zhing 'dug go/ /dge slong zhig dur khrod du mi ro la rtog tu song ba dang / des zong de mthong nas de dag khyer te dge 'dun la phul ba dang / dge slong de 'gyod pa skyes nas/ bcom ldan 'das kyis bka'</text></item>
<item><p>6a3</p><section>'dul ba</section><text>stsal pa/ nyes pa med do/ /dge slong nad pa zhig yod de de la shing gi dngos po mang du yod pa dang / des nad g.yog rnams la tshe dang ldan pa dag dge slong rnams bos shig /dge 'dun la 'bul lo/ /mchod rten la 'bul lo/ /</text></item>
<item><p>6a4</p><section>'dul ba</section><text>gang zag rnams la 'bul lo zhes smras pa dang / nad g.yog rnams 'di snyam du dge 'dun dang mchod rten la phul na bdag cag gis cung zad kyang mi thob bo snyam nas/ de dag gis dge slong ma bos so/ /dge slong de yang dus</text></item>
<item><p>6a5</p><section>'dul ba</section><text>las 'das nas de dag 'gyod pa skyes pa dang / bcom ldan 'das kyis bka' stsal pa/ nyes pa med de/ nad pa dang mi mthun par nad g.yog gis ma byed cig /nad pas ji ltar bsgo ba bzhin du de dag gis bsgrub par bya'o/ /'on</text></item>
<item><p>6a6</p><section>'dul ba</section><text>te rnam grangs gzhan zhig tu 'god par gyur na yang ji ltar nad pas bsgo ba de ltar byos shig /dge slong nad pa zhig yod de/ de la lhung bzed dang chos gos mang du yod pa dang / des nad g.yog rnams la dge slong rnams bos</text></item>
<item><p>6a7</p><section>'dul ba</section><text>shig mchod rten la 'bul lo/ /dge 'dun la 'bul lo/ /gang zag la 'bul lo zhes smras pa de yang de bzhin du rgyas par brjod par bya'o/ /mdor na/ tsan da la ka so da yi/ /sbyar ma dang ni brnya ba dang / /su shi ma dang bzang</text></item>
<item><p>6a8</p><section>'dul ba</section><text>sbyin dang / /rang gir 'du shes lhung bzed blangs pa dang / /a dzi ta dang sha shi gub ta dang / /rang gi gos rnams brkus pa'o/ /mdo tshigs su bcad pa 'di ni ji ltar rnam par 'byed pa las 'byung ba bzhin no/ /mdor na/ dge slong ma yang</text></item>
<item><p>6b1</p><section>'dul ba</section><text>gnyis ldan dang / /maud gal bu dang gzhan yang gnyis/ /pi lin da yi gnyis po dang / /nye dga' bo dang spong ba po'o/ /dge slong ma gnyis dang ldan pa ni ji ltar 'dul ba bzhin no/ /mnyan du yod pa'i tshong pa dag cig gru chen por zhugs</text></item>
<item><p>6b2</p><section>'dul ba</section><text>nas rgya mtsho mching rnam rgal te de dag rgya mtsho mching rnam gyi nang nas dong ba dang / gru bo che klus bzung nas lha bran rnams la gsol kyang ma btang ba dang / de na tshe dang ldan pa maud gal gyi bu chen po grong du nye bar 'gro ba'i dge bsnyen</text></item>
<item><p>6b3</p><section>'dul ba</section><text>zhig yod de/ des 'di snyam du de ste 'phags pa maud gal gyi bu chen pos dgongs na ni bkra shis par gyur cig ces bsams pa dang / gnas brtan gyis kyang dgongs te ji ltar sems snyoms par zhugs pas bya'i rgyal po nam</text></item>
<item><p>6b4</p><section>'dul ba</section><text>mkha' lding du gyur nas/ gru'i dngor 'dug par 'gyur ba de lta bu'i ting nge 'dzin la snyoms par zhugs pa dang / klu de dag skrag ste/ gru 'o che de btang nas tshong pa rnams bde bar mnyan du yod par phyin te/ thams cad ni</text></item>
<item><p>6b5</p><section>'dul ba</section><text>'phags pa maud gal gyi bu'i mthu'o zhes brjod nas/ dge slong dag gis 'di ji lta zhes dris pa dang / de ltar gyur pa rgyas par smras te/ de nas dge slong de dag gis tshe dang ldan pa maud gal gyi bu chen po la ni</text></item>
<item><p>6b6</p><section>'dul ba</section><text>phas pham pa'i nyes pa byung ngo / /dngos po gang gi phyir/ klus gru zin pa ma byin par btang ngo zhes smras pa dang / dge slong de 'gyod pa skyes nas/ bcom ldan 'das kyis bka' stsal pa/ maud gal gyi bu khyod kyis ji</text></item>
<item><p>6b7</p><section>'dul ba</section><text>ltar bsams te btang zhes smras pa dang / rdzu 'phrul rnam par sprul par bsams so/ /maud gal gyi bus rdzu 'phrul gyis btang ba la ni nyes pa med do/ /mnyan du yod pa'i tshong pa dag nor khyer te ljongs rgyur dong</text></item>
<item><p>6b8</p><section>'dul ba</section><text>nas de dag mya ngam gyi nang du phyin pa dang / 'dron pa mang po de dag rkun pos bskor nas de dag gis lha rnams la gsol kyang ma btang ba dang / de dag gi nang na tshe dang ldan pa maud gal gyi grong du nye bar 'gro ba'i tshong</text></item>
<item><p>7a1</p><section>'dul ba</section><text>pa zhig yod pa des 'di snyam du de ste gnas brtan gyis dgongs na ni bkra shis par gyur cig ces bsams pa dang / gnas brtan gyis kyang dgongs nas ji ltar sems snyoms par zhugs pas rkun po rnams dpung gi tshogs yan</text></item>
<item><p>7a2</p><section>'dul ba</section><text>lag bzhi pas bskor bar gyur pa de lta bu'i ting nge 'dzin la snyoms par zhugs pa dang / rkun po de dag skrag ste/ 'dron pa mang po rnams btang ste bros pa dang / tshong pa de dag bkra shis shing bde bar mnyan du yod par phyin to/ /de dag</text></item>
<item><p>7a3</p><section>'dul ba</section><text>gis ji ltar gyur pa dge slong rnams la rgyas par smras te snga ma bzhin no/ /pi lin da'i bu gnyis ni rgyas par 'dul ba las ji skad 'byung ba bzhin no/ /shAkya'i bu nye dga' bo dbyar gyi zla ba tha ma la gang du dge slong ji snyed cig dbyar tshul</text></item>
<item><p>7a4</p><section>'dul ba</section><text>du zhugs/ gang du dge 'dun gyi rnyed pa ji snyed cig rnyed ces gtsug lag khang du rgyu zhing spyod de/ de gnas gang dang gang du phyin pa'i dge slong de dag gis tshig snyan pas bsu ba dang / khyed bde bar gnas sam zhes dris te 'dug nas</text></item>
<item><p>7a5</p><section>'dul ba</section><text>dge 'dun gyi rnyed pa ci yod pa 'on cig dang bgos la/ gang kho bo'i gos kyi skal pa de ni bkur ro zhes smras pa dang / de dag gis khyer de 'ongs nas de'i mdun du bzhag pa dang / de bgos nas dge 'dun gyi gnas brtan gyi gos kyi skal</text></item>
<item><p>7a6</p><section>'dul ba</section><text>ba khyer te langs pa dang / des yang gnas brtan da dung ma bzhud par bzhugs shig ces smras pa dang / nye dga' bo yang gtam snyan pa gtam sna tshogs bde ba la spobs pa dang ldan te/ rigs pa dang grol ba la spobs pas na des ji</text></item>
<item><p>7a7</p><section>'dul ba</section><text>ltar gnas brtan la dad par 'gyur ba de lta bu'i chos bshad pa dang / des bdag gi gos kyi skal ba ci yod pa tshe dang ldan pa bzhes shig ces smras pa dang / de bzhin du gnas brtan gnyis pa dang / gnas brtan gsum pa dang</text></item>
<item><p>7a8</p><section>'dul ba</section><text>dge slong de dag las mang zhig gis gos de la byin nas/ des gos de dag khur du khyer te 'dze ta'i tshal du zhugs pa dang / dge slong dag gis tshe dang ldan pa nye dga' bo la gos 'di dag ga las brnyes shis dris nas/ des de dag</text></item>
<item><p>7b1</p><section>'dul ba</section><text>la de lta bur gyur pa rgyas par smras so/ /de lta bu 'byung mod kyi/ sangs rgyas bcom ldan 'das kyis ni da dung bslab pa'i gnas ma bcas so/ /rgan zhugs gnyis ni rgyas par ji ltar 'dul ba las 'byung ba bzhin no/ /</text></item>
<item><p>7b2</p><section>'dul ba</section><text>dge slong gis gzhan gyi dbyar gyi gos skal ba ma len cig /sus blangs pa de nyes byas su 'gyur ro/ /tshe dang ldan pa kun dga' bo'i lhan cig spyod pa spong ba po zhes bya ba des pa/ tshul khrims dang ldan pa zhig ste/ de khyim</text></item>
<item><p>7b3</p><section>'dul ba</section><text>bdag gzhan zhig gi grong du nye bar 'gro ba yin te/ de la bu gnyis shig yod de khyim bdag de yang nad kyis btab bo/ /de de la nad 'drir song ba dang / des de la nor byin no/ /gnyis pos ni ci yang ma thob nas des tshe dang ldan pa</text></item>
<item><p>7b4</p><section>'dul ba</section><text>kun dga' bo la 'khangs pa dang / tshe dang ldan pa kun dga' bos spong ba po chad pas bcad pa dang / de sngon slob ma las rab tu byung bas na des slob ma lnga brgya tsam zhig gzeng bstod de bdag gi mkhan po la bzod pa gsol</text></item>
<item><p>7b5</p><section>'dul ba</section><text>cig ces smras pa dang / khyod kyi mkhan po la bzod pa ji ltar bya/ khyod kyis khye'u rnams khrid la mkhan po'i drung du deng shig dang / des khyed cag la chos 'chad par 'gyur gyis gang gi tshe chos bshad zin par gyur pa de'i</text></item>
<item><p>7b6</p><section>'dul ba</section><text>tshe khye'u dang bu mo rnams bor la dengs shig dang / de dag ngus pas bu mo dang khye'u de dag khrid de deng zhes de zer ba dang / de la de ste spong ba po la yang bzod par mdzad dam zhes smros shig ces smras pa dang / de dag gis ji ltar</text></item>
<item><p>7b7</p><section>'dul ba</section><text>bsgo ba bzhin gang gi tshe chos bshad zin pa de'i tshe khye'u dang bu mo rnams bor te dong ba dang / de dag rab tu ngus nas tshe dang ldan pa kun dga' bos smras pa/ khye'u dang bu mo 'di dag khrid la deng 'di dag ci'i phyir dong zhes smras pa</text></item>
<item><p>7b8</p><section>'dul ba</section><text>dang / de dag gis de ste spong ba po la yang bzod par mdzad dam zhes smras pa dang / bzod par byas/ nyes byas kyi nyes pa bshags par gyis shig /mdor na/ phag dang bu ram shing gi sdong bu dang / /gnag dga' bo yi</text></item>
<item><p>8a1</p><section>'dul ba</section><text>chos gos dang / /mar bre gang dang a ga ru/ /gzig dang seng ge lnga pa'o/ /phag dang bu ram shing gi sdong bu dang / gnag dga' bo'i chos gos rnams ni rgyas par ji ltar 'dul ba las 'byung ba bzhin no/ /dge slong bsod nams</text></item>
<item><p>8a2</p><section>'dul ba</section><text>che ba tshong pa rnams la grags pa de la tshong pa gzhan zhig gis de la ci dgos pa dang ci mkho ba rnams bdag gis gsol lo zhes bstabs pa dang / dge slong de'i nad g.yog des 'di snyam du tshong pa de yang dang yang du stobs na de la</text></item>
<item><p>8a3</p><section>'dul ba</section><text>bdag gis ji ltar snying nas stobs sam/ kha 'gron tsam du stobs bsgom mo snyam du bsams nas de de'i drung du song ste/ 'di skad du mkhan po la mar zhig dgos so zhes smras pa dang / de la mar bre gang byin nas yang</text></item>
<item><p>8a4</p><section>'dul ba</section><text>btsun pa sran ma'i khu ba 'am sha khu'ang rung ste ci dgos pa 'di nas snoms shig ces smras pa dang / de ltar bgyi'o zhes smras nas dge slong des mar de dge slong de'i sran ma'i khu ba dang sha'i khu ba rnams su cung zad blugs so/ /</text></item>
<item><p>8a5</p><section>'dul ba</section><text>ji tsam zhig na tshong pa de dge slong de la 'phags pa kho bos khyod la mar ni sngar bskur ro/ /de ste gzhan yang sran ma'i khu ba 'am sha khu yang rung ste ci dgos pa de dag long shig ces spring ba dang / dge slong des nad g.yog de la</text></item>
<item><p>8a6</p><section>'dul ba</section><text>tshong pa 'di zhes bya ba la mar blangs sam zhes dris nas blangs so zhes smras pa dang / 'o na phas pham pa'i nyes pa byung ngo / /mkhan po la tshong pa de yang dang yang du stobs nas brtag cing bgam pa'i phyir bdag gis</text></item>
<item><p>8a7</p><section>'dul ba</section><text>blangs nas mkhan po yir bgyis so zhes smras pa dang / dge slong de 'gyod pa skyes nas/ bcom ldan 'das kyis bka' stsal pa/ nyes pa med de de nas 'di dang 'di blang ngo zhes dris te song shig /mdor na/ bde ba</text></item>
<item><p>8a8</p><section>'dul ba</section><text>ldan dang 'du shes dang / /chung ma gnyis dang sdig can lnga/ /mngal na gnas pa bcur byas dang / /dge slong ma yin gzhan yang bcu/ /sangs rgyas bcom ldan 'das yul bri rdzi'i thang shing gi gnas na bzhugs te/</text></item>
<item><p>8b1</p><section>'dul ba</section><text>klung bde ldan gyi ngogs kyi dge slong rnams la bslab pa'i gnas ma bcas pas las dang po pa rnams la nyes pa med par gyur pa na dge slong dag the tshom dang yid gnyis dang 'gyod pa rnams skyes te/ bdag cag gis</text></item>
<item><p>8b2</p><section>'dul ba</section><text>bslab pa'i gnas ma bcas par dge slong mang zhig la 'chi bar bstabs na/ bdag cag gi las dang po gang yin snyam pa dang / bcom ldan 'das kyis bka' stsal pa/ klung bde ldan gyi drung du dge ma bcas pa</text></item>
<item><p>8b3</p><section>'dul ba</section><text>na 'das pa dang bcas pa ni thams cad du las dang po pa ste/ las dang po la nyes pa med do/ /dge slong gis mi la mi ma yin par 'du shes te 'tsho ba dang phral ba dang / dge slong de 'gyod pa skyes nas/ bcom ldan</text></item>
<item><p>8b4</p><section>'dul ba</section><text>'das kyis bka' stsal pa/ mi la mi ma yin par 'du shes na nyes pa sbom por 'gyur ro/ /mi ma yin pa la mi ma yin par 'du shes na'ang nyes pa sbom por 'gyur ro/ /mi ma yin pa la the tshom na'ang nyes pa sbom por</text></item>
<item><p>8b5</p><section>'dul ba</section><text>'gyur ro/ /dge slong zhig yun ring zhig tu nad kyis gzir nas des bdag la 'di ci dgos snyam du bsams nas dge slong des mdza' bo'i drung du song ste 'di skad du gri byin zhes smras pa dang / khyod la gri cir dgos/</text></item>
<item><p>8b6</p><section>'dul ba</section><text>re shig byin cig ces smras nas/ des byin pa dang / de gnas khang du zhugs te sgo bcad de gtan pa bcug skyil mo dkrung bcas te 'dug nas/ bdag nyid kyis srol kong bcad do/ /de de ltar gri lag na thogs</text></item>
<item><p>8b7</p><section>'dul ba</section><text>bzhin du dus las 'das pa dang / dge slong des nyi ma gnyis sam gsum lon nas 'di snyam du dge slong des gri khyer te song gis song la blta'o/ /snyam du bsams nas/ de de'i gnas khang du song ba dang / dge</text></item>
<item><p>8b8</p><section>'dul ba</section><text>slong de skyil mo dkrung bcas te srol khong bcad de gri thogs bzhin du dus las 'das par mthong nas/ dge slong de 'gyod pa skyes nas/ gang cung zad 'di dus las 'das pa thams cad ni rgyu ba dag las byung te/ de ste</text></item>
<item><p>9a1</p><section>'dul ba</section><text>bdag gis gri ma byin par gyur na ni 'di yang bdag nyid kyis 'tsho ba dang phral bar mi 'gyur ro snyam du bsams pa dang / bcom ldan 'das kyis bka' stsal pa/ nyes pa med de/ phyin chad nad pa la bab bab tu</text></item>
<item><p>9a2</p><section>'dul ba</section><text>gri ma sbyin cig /dge slong zhig grong gzhan zhig gi grong du nye bar song nas de grong du phyin pa dang / de'i bud med des btsun pa tshur spyon mi tshangs par spyad do zhes smras pa dang / dge slong gis khyod kyi khyo de ni khro la mi srun to zhes</text></item>
<item><p>9a3</p><section>'dul ba</section><text>smras pa dang / des btsun pa ji nas khro la mi srun par mi 'gyur ba de ltar bgyi'o zhes smras nas/ des de la dug byin pa dang / khyim bdag de dus las 'das so/ /dge slong de zhag gcig 'das pa dang khyim der song ba dang /</text></item>
<item><p>9a4</p><section>'dul ba</section><text>bud med des btsun pa tshur spyon mi tshangs par spyad do zhes smras pa dang / sring mo de skad ma zer cig /kho bo ni tshangs par spyod pa yin no/ /des btsun pa gang gi tshe kho mos khyo 'tsho ba dang phral ba de'i tshe gdod tshangs par</text></item>
<item><p>9a5</p><section>'dul ba</section><text>spyod dam zhes smras pa dang / ci khyod kyis khyo 'tsho ba dang phrol cig ces kho bos smras sam/ khyod kyi khyo 'di khro la mi srun pa'o zhes ma smras sam/ ci kho bos khyod kyi khyo 'di khro la mi srun pa'o zhes ni smras kyi/ khyod kyi</text></item>
<item><p>9a6</p><section>'dul ba</section><text>khyo 'di 'tsho ba dang phrol cig ces ni ma smras so/ /dge slong de 'gyod pa skyes nas/ bcom ldan 'das kyis bka' stsal pa/ nyes pa med do/ /dge slong grong gzhan du grong du nye bar song nas byed pa las khyod kyi khyo 'di na'o</text></item>
<item><p>9a7</p><section>'dul ba</section><text>zhes bya ba ni rgyas par ro/ /dge slong zhig gis gsad par bsams te brdegs pa las dus las 'das na phas pham par 'gyur ro/ /dus las ma 'das na nyes pa sbom por 'gyur ro/ /dge slong zhig gis ma</text></item>
<item><p>9a8</p><section>'dul ba</section><text>srungs ba'i phyir mngal na gnas pa mnyes pa las mngal na gnas pa shi na phas pham par 'gyur ro/ /ma shi na nyes pa sbom por 'gyur ro/ /gnyis ka shi na phas pham par 'gyur ro/ /gnyis ka ma shi na nyes pa</text></item>
<item><p>9b1</p><section>'dul ba</section><text>sbom por 'gyur ro/ /mngal na gnas pa'i mi shi ba phyung na nyes pa sbom por 'gyur ro/ /byol song gi mngal na gnas pa phyung na yang nyes pa sbom por 'gyur ro/ /de ltar dge slong mas byas na'ang de bzhin no// //</text></item>
<item><p>9b2</p><section>'dul ba</section><text>'dul ba gzhung dam pa/ bam po nyi shu bzhi pa/ mdor na/ rtsab mo rnam pa lnga pa dang / /las gsar dag dang rdo ba dang / /ba lang rwa dang wa mo dang / /stan dang smyon par gyur pa'o/ /</text></item>
<item><p>9b3</p><section>'dul ba</section><text>dge slong zhig gis dge 'dun la btung ba rtsab mo brims pa dang / der dge slong mang zhig dus las 'das so/ /dge slong de 'gyod pa skyes pa dang / bcom ldan 'das kyis bka' stsal pa/ nyes pa med do/ /dge</text></item>
<item><p>9b4</p><section>'dul ba</section><text>slong mdza'o gnyis shig 'khod pa las gcig nad kyis btab ste nyal nas des nad g.yog la tshe dang ldan pa rtsab mo zhig rnyed na ni kho bo bde bar 'gyur ro/ /zhes smras te/ rgyas par ni 'dul ba las ji skad 'byung ba</text></item>
<item><p>9b5</p><section>'dul ba</section><text>bzhin no/ /bram ze zhig glog pa'i nad kyis gzir ba dang / de dge slong zhig gi drung du song ste 'di skad du btsun pa gal te rtsab mo zhig rnyed na ni bde bar 'gyur ro zhes smras pa dang / khyod bram ze log par lta ba</text></item>
<item><p>9b6</p><section>'dul ba</section><text>rtsab mo cir dgos/ btsun pa sngon bdag nad kyis btab pa na yang rtsab mo zhig 'thungs pas bdag bde bar gyur to/ /dge slong des rtsab mo blud pa dang / de dus las 'das so/ /dge slong de 'gyod pa skyes nas/</text></item>
<item><p>9b7</p><section>'dul ba</section><text>bcom ldan 'das kyis bka' stsal pa/ nyes pa med do/ /dge slong zhig dur khrod du mi ro la rtog tu song ba dang / de na mi zhig gsal shing zhig btsugs shing 'dug pa dang / des dge slong la btsun pa de ste kho bo</text></item>
<item><p>9b8</p><section>'dul ba</section><text>la rtsab mo zhig blud na ni kho bo bde bar 'gyur ro/ /zhes smras pa dang / dge slong des de la rtsab mo blud nas de dus las 'das so/ /dge slong de 'gyod pa skyes nas/ bcom ldan 'das kyis bka' stsal pa/</text></item>
<item><p>10a1</p><section>'dul ba</section><text>nyes pa med do/ /rkun po lnga brgya zhig dge slong ma zhig gis rtsab mo blud pa dang / de dag kyang dus las 'das te rgyas par ni 'dul ba las ji skad 'byung ba bzhin no/ /dgon pa gsar can zhes bya ba na gnas khang</text></item>
<item><p>10a2</p><section>'dul ba</section><text>sar pa zhig rtsig pa las dge slong zhig gis lag pa nas pha gu zhig lhung ba dang / 'og na las byed pa zhig 'dug pa de'i steng du lhung nas de dus las 'das so/ /dge slong de 'gyod pa skyes nas/ bcom ldan 'das</text></item>
<item><p>10a3</p><section>'dul ba</section><text>kyis bka' stsal pa/ nyes pa med de/ bag yod par byos la grogs gyis shig /dgon pa la dge 'dun gyis gnas khang sar pa rtsig pa na dge slong zhig bla gab med pa'i steng na so phag 'jog pa'i lag pa nas ste'u</text></item>
<item><p>10a4</p><section>'dul ba</section><text>lhung ste/ 'og na rtsi gu mkhan las byed pa'i steng du lhung nas de dus las 'das so/ /dge slong de 'gyod pa skyes nas/ bcom ldan 'das kyis bka' stsal pa/ nyes pa med de/ bag yod par byos la</text></item>
<item><p>10a5</p><section>'dul ba</section><text>grogs gyis shig /dgon par dge 'dun gyi dugs bya ba'i khang pa zhig rtsig ste/ dge slong dag gdung ma steng du 'dren pa las dge slong nyung la khur che zhing lci bas de dag gis btang ba dang / 'og na shing mkhan shing</text></item>
<item><p>10a6</p><section>'dul ba</section><text>'jog pa'i steng du lhung nas de dus las 'das so/ /dge slong de dag 'gyod pa skyes nas/ bcom ldan 'das kyis bka' stsal pa/ nyes pa med de/ nyung ngu mas khur lci ba ma 'degs shig /skas 'degs pa'ang de</text></item>
<item><p>10a7</p><section>'dul ba</section><text>bzhin no/ /dgon par dugs bya ba'i khang pa zhig rtsig ste/ de na dge slong zhig sel po'i nang du 'jim pa steng du skyed pa na thag pa ngan te/ chad pas 'og na rtsig gu mkhan las byed pa'i steng du 'jim pa'i sel po lhung</text></item>
<item><p>10a8</p><section>'dul ba</section><text>nas de dus las 'das so/ /dge slong de dag 'gyod pa skyes nas/ bcom ldan 'das kyis bka' stsal pa/ nyes pa med kyis bag yod par byos la grogs gyis shig /bcom ldan 'das rgyal po'i khab na bzhugs</text></item>
<item><p>10b1</p><section>'dul ba</section><text>so/ /dge slong zhig ri'i drung na skyil mo dkrung bcas te 'dug pa dang / dge slong zhig gis ri'i rtse mo nas rdo ba bsgril ba dge slong de'i steng du lhung nas dge slong de dus las 'das so/ /dge slong de 'gyod pa skyes nas/</text></item>
<item><p>10b2</p><section>'dul ba</section><text>bcom ldan 'das kyis bka' stsal pa/ shin tu rtogs la bag yod par byos la rdo bsgril bar bya'o/ /dge slong zhig ba lang gi nang du song ba dang / glang mi srun pa zhig gis brdungs nas khye'u zhig gi steng du 'gyel ba</text></item>
<item><p>10b3</p><section>'dul ba</section><text>dang khye'u dus las 'das so/ /dge slong de 'gyod pa skyes pa dang / bcom ldan 'das kyis bka' stsal pa/ bag yod par byos la ba lang gi nang du song shig /dge slong zhig nad yun ring pos sgur por gyur pa dang /</text></item>
<item><p>10b4</p><section>'dul ba</section><text>de 'di snyam du bdag gson te ci rung gis song la bdag nyid g.yang sa nas mchong ngo snyam du bsams te/ des bdag nyid g.yang sa nas mchongs pa dang / drung na wa mo zhig mi ro la za ba de'i steng du dge slong lhung nas</text></item>
<item><p>10b5</p><section>'dul ba</section><text>wa mo de ni dus las 'das so/ /dge slong de ni drang por gyur pa dang / dge slong de 'gyod pa skyes nas/ bcom ldan 'das kyis bka' stsal pa/ nyes pa med de/ de ltar lus kyis log par 'gyur ba ma byed cig /</text></item>
<item><p>10b6</p><section>'dul ba</section><text>dge slong nad pa zhig stan gyi steng na 'dug pa la de'i nad g.yog gis tshe dang ldan pa longs shes smras pa dang / des kyang kho bo ma bslang shig shir 'ong ngo zhes smras kyang tshe dang ldan pa longs zhes smras nas/ de langs pa</text></item>
<item><p>10b7</p><section>'dul ba</section><text>dang dus las 'das so/ /dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ nyes pa sbom por 'gyur ro/ /dge slong gis smyon pa zhig la gsod</text></item>
<item><p>10b8</p><section>'dul ba</section><text>sems kyis brdegs te de dus 'das na ni phas pham par 'gyur ro/ /dus ma 'das na ni nyes pa sbom por 'gyur ro/ /mdor na/ yo byad mang dang ma zhu dang / /phol mig gnyis dang zas ma yin/ /sman dang zas</text></item>
<item><p>11a1</p><section>'dul ba</section><text>bzang spyod lam dang / /nyes pa med de gzhan yang sbyar/ /dge slong zhig nad yun ring pos gzir nas de'i nad g.yog skyo ste de la khyod myur du 'chi bar 'gyur gyis nad g.yog mi bya'o zhes smras te des nad g.yog</text></item>
<item><p>11a2</p><section>'dul ba</section><text>ma byas pas de dus las 'das so/ /dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ nyes pa sbom por 'gyur ro/ /dge slong snod spyad dang yo byad mang ba</text></item>
<item><p>11a3</p><section>'dul ba</section><text>zhig na ba de la khyod kyi nad g.yog mi bya'o/ /shi na yang dge 'dun gyi bgo ba mang por 'gyur ro zhes smras nas/ des de'i nad g.yog ma byas pa dang / de dus las 'das so/ /dge slong de 'gyod pa skyes nas/ bcom</text></item>
<item><p>11a4</p><section>'dul ba</section><text>ldan 'das kyis bka' stsal pa/ phas pham pa'i nyes pa med de/ nyes pa sbom por 'gyur ro/ /dge slong zhig zas ma zhu bar 'dug pa dang / nad g.yog gis re zhig rkyongs shig zhes smras pa dang / des nad</text></item>
<item><p>11a5</p><section>'dul ba</section><text>g.yog la kho bo shir 'ong gis ma brkyang shig ces smras pa dang / tshe dang ldan pa rkyongs shig ces smras nas/ des brkyang ba dang / de dus las 'das so/ /dge slong de 'gyod pa skyes nas/ bcom ldan 'das kyis</text></item>
<item><p>11a6</p><section>'dul ba</section><text>bka' stsal pa/ phas pham pa'i nyes pa med de/ nyes pa sbom por 'gyur ro/ /dge slong gis phol mig ma smin par brtol te de dus las 'das na nyes pa sbom por 'gyur ro/ /smin par brtol na nyes pa med do/ /</text></item>
<item><p>11a7</p><section>'dul ba</section><text>dge slong mas phol mig ma smin par brtol te dus las 'das na nyes pa sbom por 'gyur ro/ /smin par brtol na nyes pa med do/ /dge slong zhig na ba dang de dang 'phrod pa'i zas ni ma rnyed nas de'i nad g.yog gis mi</text></item>
<item><p>11a8</p><section>'dul ba</section><text>'phrod pa'i zas shig byin nas tshe dang ldan pa 'di las ci yog pa zo shig /des zos te dus las 'das na nyes pa sbom por 'gyur ro/ /de dang 'phrod pa'i zas shig byin pa las dus las 'das na nyes pa med do/ /</text></item>
<item><p>11b1</p><section>'dul ba</section><text>dge slong zhig na ba dang de dang 'phrod pa'i sman ma rnyed na de'i nad g.yog kyang de bzhin no/ /dge slong nad pa zhig gis nad g.yog la tshe dang ldan pa nad g.yog kho bo gnas khang nas phyir phyung shig /phyis shig /khrus shig /</text></item>
<item><p>11b2</p><section>'dul ba</section><text>kho bo nang du khrid cig /'dug tu chug cig ces smras nas/ 'dug tu yang bcug /snyes su yang bcug pa las dus las 'das na/ thams cad la'ang nyes pa med do/ /mdor na/ khar ba pho long chu rnams</text></item>
<item><p>11b3</p><section>'dul ba</section><text>dang / /dgon pa gnyis dang bla gtun dang / /khros pa thal mo brnangs pa'o/ /dge slong zhig 'dug pa na yur te dge slong gis de la khar bas bskyod pa dang / de dus las 'das so/ /dge slong de 'gyod pa skyes nas/</text></item>
<item><p>11b4</p><section>'dul ba</section><text>bcom ldan 'das kyis bka' stsal pa/ nyes pa med de/ de'i tshe na de la mtshon lta bu zhes bya ba'i rlung byung ngo / /gzhan yang pho long gis phog te dus las 'das pa dang / gzhan yang chus phog ste dus las</text></item>
<item><p>11b5</p><section>'dul ba</section><text>'das pa 'di dag kyang de bzhin du rgyas par bshad do/ /bcu bdun sde rnams kyang rgyas par ni rnam par 'byed pa las ji skad 'byung ba bzhin no/ /khyim bdag gzhan zhig gsar du dad de des dus sar pa'i 'bru sar</text></item>
<item><p>11b6</p><section>'dul ba</section><text>pa dang / 'bras bu sar pa de dang de dag dge 'dun la phul te bdag nyid phyis za'o/ /dgon pa pa gzhan zhig khyim der song ba dang / khyim bdag des 'di snyam du da phyin chad dge 'dun la mi dbul bar dgon pa pa 'di la</text></item>
<item><p>11b7</p><section>'dul ba</section><text>dbul lo snyam bsams nas des de la byin no/ /dge slong de dag gis khyim bdag de sngon chad ni dus sar pa'i 'bru sar pa dang / 'bras bu sar pa de dang de dag dge 'dun la phul nas phyis bdag nyid za na de ni des ma byin</text></item>
<item><p>11b8</p><section>'dul ba</section><text>pas na dge slong dgon pa pa zhig khyim der song ba des bkag par gyur gyis song la de bos shig ces smras pa dang / de dag gis bos nas dgon pa pa khyim bdag de ni dus sar pa'i 'bru sar pa dang / 'bras bu sar pa de dang</text></item>
<item><p>12a1</p><section>'dul ba</section><text>de dag dge 'dun la thog mar phul nas phyis bdag nyid za na khyod de'i khyim du song nas khyod kyis bkag par gyur to zhes smras pa dang / btsun pa ma bkag go/ /ma bsgo'o zhes smras nas de dag gis 'di smrar mi btub kyis</text></item>
<item><p>12a2</p><section>'dul ba</section><text>khrid la dong du chug shig ces smras te/ de dag gis de dong du bcug pas de dus las 'das so/ /dge slong dag 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ nyes pa sbom por</text></item>
<item><p>12a3</p><section>'dul ba</section><text>'gyur ro/ /khyim bdag gzhan zhig dge slong gi dge 'dun dbyar gnas pa rnams la chos gos 'bul ba las dge slong dgon pa pa zhig khyim der 'ongs nas khyim bdag de 'di snyam du da phyin chad dge 'dun la mi dbul bar dgon pa</text></item>
<item><p>12a4</p><section>'dul ba</section><text>pa 'di la dbul lo snyam du bsams nas des dgon pa pa de la byin pa dang / dge slong de dag 'di snyam du khyim bdag de dge slong gi dge 'dun dbyar gnas pa rnams la gos 'bul na dge slong dgon pa pa zhig der song ba des bkag</text></item>
<item><p>12a5</p><section>'dul ba</section><text>par gyur pa snyam gyis song la de bos shig ces smras pa dang / de dag gis de bos nas dgon pa pa khyim bdag de ni dge slong gi dge 'dun dbyar gnas pa rnams la gos dbul ba las da mi dbul ba ni khyod de'i khyim du song nas bkag</text></item>
<item><p>12a6</p><section>'dul ba</section><text>par ma gyur tam zhes dris na/ btsun pa bdag gis ni ma bkag go/ /ma bsgo'o zhes smras pa dang / de dag gis 'di smrar mi btub kyis khrid la sgo leb kyi bar du tshir cig ces smras nas de dag gis sgo leb kyi bar du btsir ba</text></item>
<item><p>12a7</p><section>'dul ba</section><text>dang / de dus las 'das so/ /dge slong de dag 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ nyes pa sbom por 'gyur ro/ /dge slong zhig bsod snyoms spyod pa dang sgo dang ba zhig</text></item>
<item><p>12a8</p><section>'dul ba</section><text>na bla gtun zhig bsgreng zhing 'dug pa las de'i chos gos kyi grwas bsngos pas khye'u'i steng du 'gyel nas khye'u de dus las 'das so/ /dge slong de 'gyod pa skyes nas/ bcom ldan 'das kyis bka' stsal pa/ phas pham pa'i</text></item>
<item><p>12b1</p><section>'dul ba</section><text>nyes pa med de/ bag yod par byos la bsod snyoms spyod cig /bram ze zhig gis nang par sngar bkra shis pa dang / ltas byas nas khyim gyi nang na 'dug pa dang / dge slong zhig khyim der bsod snyoms spyod pa la de khros nas</text></item>
<item><p>12b2</p><section>'dul ba</section><text>phul ba dang / dge slong de khye'u zhig gi steng du 'gyel nas khye'u shi bar gyur to/ /dge slong de 'gyod pa skyes nas/ bcom ldan 'das kyis bka' stsal pa/ nyes pa med do/ /dge slong thal mo'i rigs sngags 'debs shing de lag</text></item>
<item><p>12b3</p><section>'dul ba</section><text>pas byugs te thal mo cig bsnun pa dang / de dus las 'das so/ /dge slong de dag 'gyod pa skyes te/ bcom ldan 'das kyis bka' stsal pa/ nyes pa ni med de/ bag yod par byos la thal mo bsnun cig /dge slong zhig</text></item>
<item><p>12b4</p><section>'dul ba</section><text>brnangs te shi la thug pa dang de la dge slong zhig gis khu tshur cig bsnun nas brnangs pa de khrag dang bcas te byung nas dge slong de dus las 'das so/ /dge slong de 'gyod pa skyes nas/ bcom ldan 'das kyis bka' stsal pa/</text></item>
<item><p>12b5</p><section>'dul ba</section><text>phas pham pa'i nyes pa med de/ ci nas kyang bag yod par byas te brnangs pa yang byung bar gyur la dus las kyang 'das par mi 'gyur ba de ltar bsnun par bya'o/ /mdor na/ stan gnyis pa dang pha gnyis dang / /gzhan</text></item>
<item><p>12b6</p><section>'dul ba</section><text>yang btang ba gnyis pa dang / /'dra bar gyur pa spre'u dang ni/ /rkun po rnams la bsdigs pa'o/ /tshe dang ldan pa 'char ka nag pos ma brtags par stan la 'dug par ni rnam par 'byed pa las ji skad du rgyas par 'byung ba</text></item>
<item><p>12b7</p><section>'dul ba</section><text>bzhin no/ /sbom mo dga' ldan mo yang de bzhin du sbyar ro/ /dge slong zhig gis pha lam du phul nas dus las 'das pa yang rnam par 'byed pa las ji skad 'byung ba bzhin no/ /dge slong rgan zhugs pha spad gnyis shig lhan</text></item>
<item><p>12b8</p><section>'dul ba</section><text>cig tu 'dze ta'i tshal du dong ba las gtsug lag khang gi grong du phyin pa dang / phas bu la sa 'dir gzig rnams kyis 'jigs par 'gyur gyi nang du 'khod do zhes smras pa dang / bus de la rgan zhugs nged khyim pa dang lhan cig tu 'khod</text></item>
<item><p>13a1</p><section>'dul ba</section><text>na de dag dang bdag cag tu bye brag ci yod ces smras pa dang / bu khyod ni mel tshe byos shig kho bo nyal lo zhes smras so/ /de nas rgan zhugs de nyal ba dang / dge slong de yang nyal lo/ /rgan zhugs de sngur pa can zhig te</text></item>
<item><p>13a2</p><section>'dul ba</section><text>de'i sgras gzig 'ongs nas des de'i mgo bo nas bzung ba dang / des sgra phyung nas gzig gis btang ste bros so/ /dge slong des me mar blangs nas brtags na dus las 'das te 'di snyam du des nang du 'khod do zhes zer na yang</text></item>
<item><p>13a3</p><section>'dul ba</section><text>bdag gis de'i tshig ma mnyan pas gang cung zad 'di dus las 'das par gyur pa de thams cad ni bdag gis nyes so snyam ste/ dge slong de 'gyod pa skyes nas/ bcom ldan 'das kyis bka' stsal pa/ nyes pa med de/ mel tshe</text></item>
<item><p>13a4</p><section>'dul ba</section><text>byos shig /dge slong zhig gis gsad sems kyis dge slong zhig 'jigs pa dang bcas pa'i gnas su btang ba dang / de dus las 'das na phas pham par 'gyur ro/ /dus las ma 'das na nyes pa sbom por 'gyur ro/ /bcom</text></item>
<item><p>13a5</p><section>'dul ba</section><text>ldan 'das grong khyer yangs pa can na bzhugs te/ dge slong dag nags chen por nyin par spyod du dong ngo / /des der spre'u zhig bsad pa dang / dge slong zhig gis khyod la phas pham pa'i nyes pa byung ngo / /dngos po gang gi phyir mi'i</text></item>
<item><p>13a6</p><section>'dul ba</section><text>'tsho ba dang bral ba dang / mi dang 'dra ba 'di gnyis la bye brag ci yod ces smras so/ /dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa med de/ ltung bar 'gyur ro/ /rkun po</text></item>
<item><p>13a7</p><section>'dul ba</section><text>bsdigs pa yang rgyas par 'dul ba las ji ltar 'byung ba bzhin no/ /mdor na/ mgo ldan sngon gyi sman pa dang / /'gegs te shi bar gyur pa dang / /grong khyer yangs pa can gnas dang / /'geg thag chad dang brgyugs pa'o/ /mnyan du</text></item>
<item><p>13a8</p><section>'dul ba</section><text>yod pa na khyim bdag gzhan zhig las bu khye'u zhig btsas te chen por gyur pa dang / mgo bos so phag bsregs pa tshogs pas de'i ming mgo ldan du btags so/ /de ji tsam na rab tu byung nas de don cig la grong du zhugs</text></item>
<item><p>13b1</p><section>'dul ba</section><text>pa dang / khyim bdag gzhan zhig gi chung ma zhig kyang khye'u zhig khrid de rjes bzhin du 'ongs nas de yang glo g.yas g.yon lta zhing song ngo / /de la lug thug cig gis bsnyogs pa dang dge slong des kyang mgo bo btud de song ba las des kyang bdag la</text></item>
<item><p>13b2</p><section>'dul ba</section><text>brdungs par shes nas lug thug des de la brdungs pa dang / dge slong de khye'u'i steng du 'gyel nas khye'u dus las 'das so/ /dge slong de 'gyod pa skyes nas/ bcom ldan 'das kyis bka' stsal pa/ nyes pa ni med de/ dge</text></item>
<item><p>13b3</p><section>'dul ba</section><text>slong spyod lam de lta bur ma 'gro bar gnya' shing srid du ltos shig /sngon sman pa las rab tu byung ba gzhan zhig gis dge slong nad pa zhig gi drung du 'ongs pa dang / des de la gtar kha thob shig ces smras nas/ des kyang de la</text></item>
<item><p>13b4</p><section>'dul ba</section><text>gtsags bu cig btab ste/ gtsags bu de slar phyung ba dang / dge slong de dus las 'das so/ /dge slong de 'gyod pa skyes nas/ bcom ldan 'das kyis bka' stsal pa/ nyes pa ni med de/ phyin chad dge slong dag ma bslabs par</text></item>
<item><p>13b5</p><section>'dul ba</section><text>sman dpyad ma byed cig /dge slong nad pa gzhan zhig nad ma sos nas/ de 'di snyam du bdag 'tsho ste ci rung gis bdag nyid 'chi'o snyam du bsams te/ dge slong des nad g.yog la 'di skad du tshe dang ldan pa thag pa zhig byin cig ces</text></item>
<item><p>13b6</p><section>'dul ba</section><text>smras so/ /des de la byin nas de 'gegs pa dang / de dus las 'das so/ /dge slong de 'gyod pa skyes nas/ bcom ldan 'das kyis bka' stsal pa/ nyes pa med de/ dge slong gis bab bab tu nad pa la thag pa ma sbyin cig /dge slong zhig</text></item>
<item><p>13b7</p><section>'dul ba</section><text>bsod snyoms spyod pa na grong khyer yangs pa can na gnas pa dag kyang mda' dang / gzhu lag na thogs pa 'ongs nas dge slong des bzhin bzangs kho bos ma gsad par 'di la 'phongs shig ces smras pa dang / des mda' 'phangs</text></item>
<item><p>13b8</p><section>'dul ba</section><text>nas de der bsad do/ /dge slong de 'gyod pa skyes nas/ bcom ldan 'das kyis bka' stsal pa/ nyes pa med de/ dge slong gis de skad ma bsgo shig /dge slong nad pa gzhan zhig kyang rgyas par ni snga ma ji lta ba bzhin du thag pa</text></item>
<item><p>14a1</p><section>'dul ba</section><text>khyer nas nags chen por song ba dang / des der shing la 'dzegs nas tha khu des btags te des lkog ma zhags mig tu bcug nas lus mchongs pa dang / thag pa chad nas de'i 'og na khyi bu byung ba zhig 'dug ste de'i steng du</text></item>
<item><p>14a2</p><section>'dul ba</section><text>dge slong lhung ba dang / khyi de bu dang bcas te dus las 'das te/ dge slong de dag gis thos nas rgyas par bcom ldan 'das la gsol pa dang / bcom ldan 'das kyis bka' stsal pa/ dge slong snga ma ni nyes par 'gyur gyi phyi ma</text></item>
<item><p>14a3</p><section>'dul ba</section><text>nyes pa med do/ /dge slong lus kyis 'di ltar brtsal ba ni ma byed cig /byas na nyes pa sbom por 'gyur ro/ /dge slong gzhan zhig grong du don cig yod de/ des dge slong nad sos nas ring por ma lon pa zhig khrid de song ba dang / lam</text></item>
<item><p>14a4</p><section>'dul ba</section><text>du rkun pos skrag nas des de la tshe dang ldan pa skyen par 'dong zhes smras pa dang / des mi nus so zhes smras nas/ dge slong gis tshur shog bcom ma re zhes smras nas/ des de ltar khrid de de yang grong du khrid pa dang dus las</text></item>
<item><p>14a5</p><section>'dul ba</section><text>'das so/ /de 'di snyam du de ste bdag gis dge slong de khrid de ma 'ongs na shi bar mi 'gyur ro snyam bsams nas dge slong de 'gyod pa skyes nas bcom ldan 'das kyis bka' stsal pa/ nyes pa med de/ phyin chad dge slong gis</text></item>
<item><p>14a6</p><section>'dul ba</section><text>nad pa nyam chung bar gyur pa de lta bu lam du ma bkri shig /mdor na/ bde ldan 'du shes bsgo ba dang / /dgra bcom bram ze dbang po dang / /chos gos dag dang bsod snyoms dang / /grong du nyer 'gro rnam pa gnyis/ /sangs rgyas</text></item>
<item><p>14a7</p><section>'dul ba</section><text>bcom ldan 'das yul bri rdzi'i 'od ma'i tshal gyi grong na bzhugs so/ /klung bde ldan gyi ngogs na gnas pa'i dge slong rnams la bslab pa'i gnas ma bcas pas las dang po pa la nyes pa med de/ bdag cag gis bslab pa'i gnas ma</text></item>
<item><p>14a8</p><section>'dul ba</section><text>bcas pa na med la med bzhin du mi las bla mar gyur pa'i chos shig rigs mang po la smras na/ bdag cag gi las dang po pa gang yin snyam nas dogs pa dang / 'dzem pa dang 'gyod pa skyes so/ /bcom ldan 'das kyis bka' stsal pa/</text></item>
<item><p>14b1</p><section>'dul ba</section><text>dge slong dag bslab pa'i gnas ma bcas pa na klung bde ldan gyi ngogs na gnas pa'i dge slong rnams kyis 'das pa dang bcas pa ni thams cad las dang po pa yin pas/ las dang po pa la nyes pa med do/ /dge slong zhig gis mi la mi ma</text></item>
<item><p>14b2</p><section>'dul ba</section><text>yin par 'du shes te med la med bzhin du mi las bla mar gyur pa'i chos smras pa dang / dge slong de 'gyod pa skyes nas/ bcom ldan 'das kyis bka' stsal pa/ mi la mir 'du shes na phas pham par 'gyur ro/ /mi ma yin pa</text></item>
<item><p>14b3</p><section>'dul ba</section><text>la the tshom na nyes pa sbom por 'gyur ro/ /mi ma yin pa la mir 'du shes na nyes pa sbom por 'gyur ro/ /dge slong zhig gis khyim bdag cig la med la med bzhin du mi las bla mar gyur pa'i chos smras pa dang / khyim bdag de yengs</text></item>
<item><p>14b4</p><section>'dul ba</section><text>nas btsun pa ci gsung zhes smras so/ /dge slong de 'gyod pa skyes nas/ bcom ldan 'das kyis bka' stsal pa/ phas pham pa'i nyes pa ni med de/ nyes pa sbom por 'gyur ro/ /khyim bdag cig gis dge slong zhig la</text></item>
<item><p>14b5</p><section>'dul ba</section><text>btsun pa khyod dgra bcom pa lags kyis chos gos dang / bsod snyoms dang / mal stan dang / nad kyi rkyen rtsi dang / yo byad kyi mchog rnams 'os so zhes smras pa dang / cang mi smra bas khas blangs pa yin te nyes pa sbom por 'gyur ro/ /</text></item>
<item><p>14b6</p><section>'dul ba</section><text>khyim bdag cig gis dge slong zhig la sdig pa med pa'i chos tshangs pa dang ldan nam zhes smras na cang mi smra bas khas blangs pa yin te/ nyes pa sbom por 'gyur ro/ /de ste btsun pa dgra bcom pa yin na bdag gis</text></item>
<item><p>14b7</p><section>'dul ba</section><text>bsod snyoms bzhes shig ces smras pa dang / de cang mi smra bas khas blangs pa yin te/ nyes pa sbom por 'gyur ro/ /dge slong zhig gzhan gyi grong du nye bar 'gro zhes de snga dro'i dus su sham thabs bgos te grong du song ba</text></item>
<item><p>14b8</p><section>'dul ba</section><text>dang / de la khyim bdag gis btsun pa de ste dgra bcom pa lags na nang du gshegs shig ces smras pa dang / cang mi smra bar nang du 'ongs na nyes pa sbom por 'gyur ro/ /de bzhin du stan la 'dug zan long la gsol cig /</text></item>
<item><p>15a1</p><section>'dul ba</section><text>rjes su yi rang ba gyis shig /slar byung shig ces smras pa dang / de cang mi smra na khas blangs pas nyes pa sbom por 'gyur ro/ /dge slong zhig grong gzhan zhig na grong du nye bar 'gro ba yin te/ snga dro sham thabs bgos</text></item>
<item><p>15a2</p><section>'dul ba</section><text>nas grong der song ba dang / khyim bdag gis btsun pa de ste dgra bcom pa lags na khyim gyi nang du gshegs shig ces smras pa dang / kho bo dgra bcom pa cung zad kyang ma lags na de ste khyod bzod na ni nang du mchi'o zhes smras na</text></item>
<item><p>15a3</p><section>'dul ba</section><text>nyes pa med do/ /stan la bzhugs bshos dang skyu rum dang bca' ba rnams bzhes la gsol cig /rjes su yi rang bar gyis shig /slar byung shig ces smras pa dang / kho bo ni dgra bcom pa cung zad kyang ma lags na de ste khyod</text></item>
<item><p>15a4</p><section>'dul ba</section><text>kyis bzod na phyir 'byung ngo / /zhes smras na nyes pa med do/ /khyim bdag gis dge slong zhig la btsun pa khyod dbang po'i sgo rnams ni shin du bsdams shing legs par bsrung ba'o zhes smras pa dang / cang mi smra bar khas blangs na</text></item>
<item><p>15a5</p><section>'dul ba</section><text>nyes pa sbom por 'gyur ro/ /slar phyung shig ces smras pa las kho bo dgra bcom pa ni cung zad kyang ma lags so zhes smras nas phyir byung na nyes pa med do/ /mdor na/ drug byas dang ni mngon shes dang / /me yi phung po med pa dang / /</text></item>
<item><p>15a6</p><section>'dul ba</section><text>ma 'da' gi ni sgra rnams dang / /dri za dang ni lha ma yin/ /rdzing bu brdung dang 'ba' la ha/ /dka' thub 'og ma rgyun du gnyis/ /'thabs pa gnyis dang khye'u gnas bde bar 'ongs/ /mdzes pa dang ni 'di gnyis dang / /mdo'i tshigs</text></item>
<item><p>15a7</p><section>'dul ba</section><text>su bcad pa gnyis po rgyas par shes par bya'o/ /mdor na/ 'char ka sbom po nam mkha' dang / /mgo la lag pa gnyis kyis byugs/ /sgre 'u dugs khang khrus las dang / /gnas dang tshul bzhin ma yin pa'o/ /gleng</text></item>
<item><p>15a8</p><section>'dul ba</section><text>gzhi ni mnyan du yod pa na ste/ bslab pa'i gnas ma bcas pa las dang po la nyes pa med par gyur pa na tshe dang ldan pa 'char ka 'di snyam du bdag gis ni bslab pa'i gnas ma bcas par lan mang zhig tu bsams</text></item>
<item><p>15b1</p><section>'dul ba</section><text>bzhin du khu ba phyung na bdag gis las dang po gang yin snyam nas the tshom du gyur pa dang / bcom ldan 'das kyis bka' stsal pa/ bslab pa'i gnas ma bcas pa na 'char kas 'das pa dang bcas pa ni thams cad kyang</text></item>
<item><p>15b2</p><section>'dul ba</section><text>las dang po pa ste/ las dang po pa ni nyes pa med do/ /dge slong zhig gis sbur bur phyung ngam/ nam mkha' la spyod dam/ nam mkha' la phyung ngam/ pho mtshan mnams sam/ btsir te dga' bar tshor ram/ btsir te btang</text></item>
<item><p>15b3</p><section>'dul ba</section><text>phyung ngam/ 'phags pa las btang ngam/ brtsams nas slar btang yang rung ste/ thams cad nyes pa sbom por 'gyur ro/ /dge slong zhig gis brlas bsngos te khu ba phyung ba dang / dge slong de 'gyod pa skyes nas/ bcom</text></item>
<item><p>15b4</p><section>'dul ba</section><text>ldan 'das kyis bka' stsal pa/ nyes pa med do/ /dge slong zhig la bud med zhig gis lag pa gnyis kyis rkang pa gnyis la phyag 'tshal ba dang / des khu ba phyung ste/ dge slong de 'gyod pa skyes nas/ bcom ldan 'das</text></item>
<item><p>15b5</p><section>'dul ba</section><text>kyis bka' stsal pa/ nyes pa med do/ /ri dgas sgra'i ma sa ga ma dge slong rnams kyis rkang pa la phyag 'tshal te/ des tshe dang ldan pa dga' bo'i rkang pa la mgo bos phyag 'tshal ba dang / des de khu ba phyung nas ri dgas</text></item>
<item><p>15b6</p><section>'dul ba</section><text>sgra'i ma sa ga ma'i mgo bor lhung ba dang / de phyogs cig tu song ste lag pa gnyis mgo la byugs nas 'di skad du tshangs pa mtshungs par spyod pa de dag ni bcom ldan 'das kyi drung na shin tu nyon mongs par tshangs par</text></item>
<item><p>15b7</p><section>'dul ba</section><text>spyad pa spyod de bdag gis ni rnyed pa rab tu rnyed do zhes mgu bar brjod pa brjod do/ /tshe dang ldan pa de 'gyod pa skyes nas/ bcom ldan 'das kyis bka' stsal pa/ nyes pa med de/ sgre'u chongs shig /dge slong zhig gis</text></item>
<item><p>15b8</p><section>'dul ba</section><text>sgre'u la steg ste khu ba phyung ngo / /dge slong de 'gyod pa skyes nas/ bcom ldan 'das kyis bka' stsal pa/ nyes pa med do/ /dge slong zhig dugs khang na las byed pa las khu ba byung ngo / /dge slong de 'gyod pa skyes nas/ bcom</text></item>
<item><p>16a1</p><section>'dul ba</section><text>ldan 'das kyis bka' stsal pa/ nyes pa med do/ /dge slong zhig gnas nas gnas su 'chag pa na de khu ba byung ste/ dge slong de 'gyod pa skyes nas/ bcom ldan 'das kyis bka' stsal pa/ dge 'dun lhag</text></item>
<item><p>16a2</p><section>'dul ba</section><text>ma'i nyes pa ni med kyis nyes pa sbom por 'gyur ro/ /tshul bzhin ma yin pa yid la byed pa'ang de bzhin no/ /mdor na/ bud med rnam pa lngar byas dang / /gnod pa la yang rnam pa lnga/ /gzung ba la yang lngar byas te/ /</text></item>
<item><p>16a3</p><section>'dul ba</section><text>dur khrod pa la drug tu'o/ /dge slong zhig la ma dang / sring mo dang / bu mo dang / chung ma dang / mdza' na mo rnams kyis 'grogs nas ring por ma lon par mgul nas 'khyud pa dang khu ba byung ngo / /dge slong de 'gyod pa skyes</text></item>
<item><p>16a4</p><section>'dul ba</section><text>nas/ bcom ldan 'das kyis bka' stsal pa/ nyes pa med do/ /dge slong zhig gis bud med me las phyung / chu dang / g.yang sa dang / mtshon dang / gcan zan dang / mi ma yin pa rnams la thar par byas pa dang / de</text></item>
<item><p>16a5</p><section>'dul ba</section><text>khu ba byung ngo / /dge slong de 'gyod pa skyes nas/ bcom ldan 'das kyis bka' stsal pa/ nyes pa med do/ /dge slong la bud med cig gis rkang pas bzung ngam/ byin pa dang / pus mo dang / brla dang / 'dzub mo rnams</text></item>
<item><p>16a6</p><section>'dul ba</section><text>kyis bzung ba dang / de khu ba byung ngo / /dge slong de 'gyod pa skyes nas/ bcom ldan 'das kyis bka' stsal pa/ nyes pa med do/ /dge slong zhig gis rnam par sngos pa las khu ba byung ba dang / bam pa dang / sbos pa</text></item>
<item><p>16a7</p><section>'dul ba</section><text>dang / rnam par dmar ba dang / rnam par zhigs pa dang / keng rus la khu ba phyung na thams cad dge 'dun gyi lhag mar 'gyur ro/ /mdor na/ 'phrug pa 'drud pa 'dzub mo dang / /chu las sbrid par gyur pa dang / /nang gi dgur</text></item>
<item><p>16a8</p><section>'dul ba</section><text>ni byas pa dang / /spyod pa rnam pa nyi shu'o/ /dge slong zhig gis 'phrug pa las khu ba byung na nyes pa med do/ /'drud pa'ang de bzhin no/ /dge slong des pho mtshan las bzung ba dang / khu ba byung nas/ bcom ldan 'das</text></item>
<item><p>16b1</p><section>'dul ba</section><text>kyis bka' stsal pa/ nyes pa sbom por 'gyur ro/ /dge slong zhig bsod snyoms la spyod pa de na na chung gzhon nu zhig gdangs te 'dug par gyur pas 'phags pa tshur spyon kho bo la 'di dang 'di lta bu mdzod ces smras nas des</text></item>
<item><p>16b2</p><section>'dul ba</section><text>der 'dzub mo bcug go/ /dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro/ /dge slong zhig khrus byed pa na pho mtshan chu'i rgyun du bsdad pa dang de sbrid pas khu ba byung ngo / /</text></item>
<item><p>16b3</p><section>'dul ba</section><text>dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro/ /dge slong zhig gis mgo bo dang / rna ba dang / sna'i nang du khu ba byung na thams cad dge 'dun gyi lhag mar 'gyur ro/ /</text></item>
<item><p>16b4</p><section>'dul ba</section><text>dge slong zhig gis rtsib logs dang / rgyab dang / brang dang / lto gnyer dang / skra'i nang du khu ba phyung na thams cad dge 'dun gyi lhag mar 'gyur ro/ /dge slong gis lag pa dang / phrag pa dang / spung pa'i nang du khu ba phyung na</text></item>
<item><p>16b5</p><section>'dul ba</section><text>thams cad dge 'dun gyi lhag mar 'gyur ro/ /dge slong gis rked pa dang / byin pa dang / rkang pa dang / brla rnams kyi nang du khu ba phyung na thams cad dge 'dun gyi lhag mar 'gyur ro/ /dge slong zhig gis la ba dang / phying ba</text></item>
<item><p>16b6</p><section>'dul ba</section><text>dang / par tang dang / sngas rnams su khu ba phyung na thams cad nyes pa sbom por 'gyur ro/ /dge slong gis khri dang / khri'u dang / shing stan dang / khri bar du khu ba phyung na thams cad nyes pa sbom por 'gyur ro/ /dge slong zhig</text></item>
<item><p>16b7</p><section>'dul ba</section><text>gis bum pa dang / bum bu dang / skyogs dang / bum pa'i nang du khu ba phyung na thams cad nyes pa sbom por 'gyur ro/ /dge slong zhig gis rdo dang / zhal zhal byas pa'i nang dang / sgo gtan dang / sha mer mer po rnams su</text></item>
<item><p>16b8</p><section>'dul ba</section><text>khu ba phyung na thams cad nyes pa sbom por 'gyur ro/ /mdor na/ 'char ka 'du shes rkang pa phrag pa dang / /ma dang sor mo med las phyung ba dang / /rkang pa la stsogs bzung ba dang / /sngo la stsogs las 'khyud pa'o/ /tshe dang ldan pa</text></item>
<item><p>17a1</p><section>'dul ba</section><text>'char kas bslab pa'i gnas ma bcas pa na bdag gis bud med mang po dang lhan cig lus kyis kun du reg par gyur na de dag la bdag gi las dang po pa ni gang yin snyam du bsams pa dang / bcom ldan 'das kyis</text></item>
<item><p>17a2</p><section>'dul ba</section><text>bka' stsal pa/ bslab pa'i gnas ma bcas pa na 'char ka 'das pa dang bcas pa thams cad/ las dang po pa ste las dang po pa la nyes pa med do/ /dge slong zhig gis ni mi'i bud med la mi ma yin par 'du shes te bzung ngo / /dge</text></item>
<item><p>17a3</p><section>'dul ba</section><text>slong de 'gyod pa skyes nas bcom ldan 'das kyis bka' stsal pa/ mi la mir 'du shes na dge 'dun gyi lhag mar 'gyur ro/ /rgyas par ni rnam pa bzhir shes par bya'o/ /dge slong gis bud med cig la rkang pas phul na</text></item>
<item><p>17a4</p><section>'dul ba</section><text>nyes byas su 'gyur ro/ /bud med kyis dge slong la rkang pas phul na nyes pa med do/ /dge slong gis bud med la phrag pas phul na nyes byas su 'gyur ro/ /bud med kyis dge slong la phrag pas phul na nyes pa med do/ /dge slong cig</text></item>
<item><p>17a5</p><section>'dul ba</section><text>gis ma'i mgul nas 'khyud pa dang / dge slong de 'gyod pa skyes nas/ bcom ldan 'das kyis bka' stsal pa/ nyes pa med do/ /dge slong zhig la bud med kyis sor mos bzung ngo / /dge slong de 'gyod pa skyes nas/ bcom ldan</text></item>
<item><p>17a6</p><section>'dul ba</section><text>'das kyis bka' stsal pa/ nyes pa med do/ /dge slong zhig gis bud med cig me dang / chu dang / g.yang sa dang / mtshon dang / gcan zan dang / mi ma yin pa rnams las thar bar byas so/ /dge slong de 'gyod pa skyes nas/</text></item>
<item><p>17a7</p><section>'dul ba</section><text>bcom ldan 'das kyis bka' stsal pa/ nyes pa med do/ /dge slong la bud med cig gis rkang pas bzung / byin pa dang / pus mo dang / brla dang sor mos bzung ngo / /dge slong de 'gyod pa skyes nas/ bcom ldan 'das kyis</text></item>
<item><p>17a8</p><section>'dul ba</section><text>bka' stsal pa/ nyes pa med do/ /dge slong gis bud med kyi ro sngon por gyur pa'i mgul nas 'khyud/ bam pa dang / rul ba dang / ro dmar por gyur pa dang / 'thor ba dang / keng rus rnams kyis mgul nas 'khyud na</text></item>
<item><p>17b1</p><section>'dul ba</section><text>thams cad nyes pa sbom por 'gyur ro/ /mdor na/ gred nas rdeg 'chos bu mo dang / /un pa bud med phrad pa dang / /bud med gzhon nus 'grong gdangs pa/ /stan lnga pa dang bcu gsum mo/ /bud med cig gred de rdeg 'chos pa dang / dge</text></item>
<item><p>17b2</p><section>'dul ba</section><text>slong zhig gis bslang na nyes byas su 'gyur ro/ /dge slong gred de rdeg 'chos pa las bud med cig gis bslang na nyes pa med do/ /dge slong rgan po zhig bu mo la ltar song nas bu mo de'i pang par 'dug go/ /dge slong de 'gyod pa</text></item>
<item><p>17b3</p><section>'dul ba</section><text>skyes nas/ bcom ldan 'das kyis bka' stsal pa/ nyes pa med do/ /dge slong zhig nam phyed na gcin gci zhing 'dug pa dang / bud med cig kyang phyir byung ste 'ong ba dang / mun pa'i nang du gdong thugs su phrad de de rdeg 'chos nas</text></item>
<item><p>17b4</p><section>'dul ba</section><text>de'i steng du 'gyel to/ /dge slong de 'gyod pa skyes nas/ bcom ldan 'das kyis bka' stsal pa/ nyes pa med do/ /dge slong zhig grong du bsod snyoms la zhugs pa dang / na chung gzhon nu ma zhig 'grong gdangs te 'dug nas</text></item>
<item><p>17b5</p><section>'dul ba</section><text>des 'phags pa tshur spyon 'di dang 'di mdzod cig ces smras pa dang / des der bong ba bcug /bsod snyoms bcug pas gtsangs/ khar bas btsogs shing rdeg na thams cad nyes pa sbom por 'gyur ro/ /dge slong zhig gis bud med la</text></item>
<item><p>17b6</p><section>'dul ba</section><text>chos bshad pa dang / des de'i stan rkang pa dang / brla dang / byin pa dang / rked pa dang / rtsib logs dang / rgyab dang / lag pa dang / phrag pa dang / mgo rnams kyis phul na thams cad nyes byas su 'gyur ro/ /mdor na/ 'char ba</text></item>
<item><p>17b7</p><section>'dul ba</section><text>bde dang 'du shes dang / /bung bu gnas ngan len pa dang / /sring mo spyod pa ngan par bcas/ /kho bos mthong dang khyod kyi mdun/ /de dang de ste de yid mgu/ /bslab pa'i gnas ma bcas pa las dang po la nyes pa med pa na/ tshe</text></item>
<item><p>17b8</p><section>'dul ba</section><text>dang ldan pa 'char kas 'di ltar bdag gis bud med mang zhig la gnas ngan len gyi tshig smras na/ bdag gi las dang po gang yin snyam nas the tshom du gyur pa ni rgyas par ro/ /des de ltar gyur pa dge slong rnams la smras pa</text></item>
<item><p>18a1</p><section>'dul ba</section><text>dang / dge slong rnams kyis bcom ldan 'das la gsol nas/ bcom ldan 'das kyis bka' stsal pa/ bslab pa'i gnas ma bcas pa na 'char ka 'das pa dang / bcas pa ni thams cad las dang po pa ste/ las dang po</text></item>
<item><p>18a2</p><section>'dul ba</section><text>pa la ni nyes pa med do/ /dge slong zhig gis mi'i bud med la mi ma yin par 'du shes te gnas ngan len gyi tshig smras so/ /dge slong de 'gyod pa skyes nas/ bcom ldan 'das kyis bka' stsal pa/ mi la mir 'du shes na ni dge 'dun</text></item>
<item><p>18a3</p><section>'dul ba</section><text>gyi lhag mar 'gyur ro/ /rgyas par ni dri bar bya'o/ /rdzu 'phrul dang cho 'phrul gyi chos su smra na ni nyes pa sbom por 'gyur ro/ /cho 'phrul med pa'i chos su smra na ni dge 'dun gyi lhag mar 'gyur ro/ /dge slong zhig bud med cig gi</text></item>
<item><p>18a4</p><section>'dul ba</section><text>drung du song nas 'di skad du sring mo rgya rna ru zhig byin cig ces smras pa dang / 'phags pa khyod la rgya rna ru ci zhig bgyi/ mos go nas 'phags pa rgya rna ru sta gon bgyis lags so/ /zhes smras pa dang / dge slong de 'gyod pa skyes</text></item>
<item><p>18a5</p><section>'dul ba</section><text>nas/ bcom ldan 'das kyis bka' stsal pa/ nyes pa sbom por 'gyur ro/ /dge slong zhig grong du bsod snyoms la spyod pa na bud med cig 'grong gdangs te 'dug nas 'phags pa 'di bzhin mdzod ces smras pa dang / khyod kyi</text></item>
<item><p>18a6</p><section>'dul ba</section><text>lus skal ba 'di lta bu dang 'thun pas bong bu dang 'di ltar 'di bzhin byos shig /dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i nyes pa med de/ nyes pa sbom por 'gyur ro/ /</text></item>
<item><p>18a7</p><section>'dul ba</section><text>dge slong zhig rang bzhin gyis gnas ngan len gyi tshig smra ba zhig ste/ des bud med cig la gnas ngan len gyi tshig smras so/ /dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i</text></item>
<item><p>18a8</p><section>'dul ba</section><text>nyes pa med de/ nyes pa sbom por 'gyur ro/ /dge slong ma zhig nang par sngar langs te/ khrus byas mig sman gyis bskus/ mgo bshad de chos gos rnying chags byas pa gyon nas mnyan du yod par song ba dang / dge slong zhig bsod</text></item>
<item><p>18b1</p><section>'dul ba</section><text>snyoms spyod pa des de mthong nas des sring mo khyod skyes pa la steg cing spyad pa spyod do zhes smras so/ /dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro/ /dge slong rgan po zhig bu mo</text></item>
<item><p>18b2</p><section>'dul ba</section><text>ltar song ba dang / de'i bu mo log par spyod pa zhig ste/ des bu mo 'di ltar khyim gnyis 'jig par ma byed cig /des mi thub pa na ji ltar bgyi shes smras pa dang / de ste mi thub na der mgal dum chug shig ces smras so/ /dge slong de</text></item>
<item><p>18b3</p><section>'dul ba</section><text>'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i nyes pa med de/ nyes pa sbom por 'gyur ro/ /dge slong zhig grong gzhan du grong du nye bar 'gro ba yin te/ de snga dro sham thabs bgos nas</text></item>
<item><p>18b4</p><section>'dul ba</section><text>grong der song ba dang / des khyim bdag de'i chung ma la sring mo kho bo la byin cig ces smras pa dang / 'phags pa khyod la ci gsol/ sring mo kho bo la de byin cig ces smras pa dang / mos go ste 'phags pa sta gon bgyis so zhes</text></item>
<item><p>18b5</p><section>'dul ba</section><text>smras pa dang / dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro/ /sring mo khyod la gang mthong ba'o/ /'phags pa bdag la ci zhig gzigs/ sring mo khyod la gang mthong ba de</text></item>
<item><p>18b6</p><section>'dul ba</section><text>byin cig /mos go nas 'phags pa sta gon bgyis so zhes smras pa dang / dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro/ /sring mo khyod kyi mdun na ci yin pa de byin</text></item>
<item><p>18b7</p><section>'dul ba</section><text>btsun pa bdag gi mdun na ci mchis/ sring mo khyod kyi mdun na gang yod pa de byin cig /mos go nas 'phags pa sta gon bgyi'o zhes smras pa dang / dge slong de 'gyod pa skyes nas/ bcom ldan 'das kyis bka' stsal pa/</text></item>
<item><p>18b8</p><section>'dul ba</section><text>nyes pa sbom por 'gyur ro/ /dge slong zhig grong gzhan du grong du nye bar 'gro ba yin te/ de snga dro sham thabs dang chos gos bgos nas lhung bzed khyer te grong der song ba dang / khyim pa de'i chung ma de la sring mo khyod kyis</text></item>
<item><p>19a1</p><section>'dul ba</section><text>yid du 'ong ba gang yin pa de byin cig ces smras pa dang / 'phags pa bdag la yid du 'ong ba ci zhig mchis/ sring mo khyod kyi yid du 'ong ba gang yin pa de byin cig /mos go nas 'phags pa sta gon bgyi'o zhes smras</text></item>
<item><p>19a2</p><section>'dul ba</section><text>pa dang / dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i nyes pa med de/ nyes pa sbom por 'gyur ro/ /'dul ba gzhung dam pa/ bam po nyi shu lnga pa/</text></item>
<item><p>19a3</p><section>'dul ba</section><text>mdor na/ dga' dang yid du 'ong ba dang / /chu dang bca' ba rnams dang yang / /thug pa dag dang bza' ba'i rnams/ /smras pa dag kyang de bzhin no/ /dge slong zhig grong gzhan zhig tu grong du nye bar 'gro ba yin te/ khyim bdag</text></item>
<item><p>19a4</p><section>'dul ba</section><text>des chung ma la dge slong de ci dga' ba byin cig ces smras te song ngo / /dge slong de'ang snga dro sham thabs dang chos gos bgos nas lhung bzed khyer te khyim der song ba dang / bud med des btsun pa khyim bdag gi mchid nas dge</text></item>
<item><p>19a5</p><section>'dul ba</section><text>slong de ci dgyes pa stsol cig ces mchi na/ 'phags pa khyod ci dgyes/ sring mo bdag ni khyod nyid la dga'o zhes smras pa dang / mos kyang go nas 'phags pa sta gon bgyi'o zhes smras so/ /dge slong de bdag la dge 'dun gyi</text></item>
<item><p>19a6</p><section>'dul ba</section><text>lhag ma'i nyes pa ma byung grang snyam du 'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i nyes pa med de/ nyes pa sbom por 'gyur ro/ /yid du 'ong ngo zhes bya ba'ang de bzhin no/ /dge slong</text></item>
<item><p>19a7</p><section>'dul ba</section><text>zhig grong gzhan zhig gi grong du nye bar 'gro ba yin te/ de snga dro sham thabs bgos nas grong der song ba dang / khyim bdag de'i chung ma la sring mo bdag la chu lud cig ces smras pa dang / btsun pa chab bcus te mchis</text></item>
<item><p>19a8</p><section>'dul ba</section><text>gzhes shig /sring mo khyod nyid chu yin no zhes smras pa dang / mos kyang go nas 'phags pa sta gon bgyi'o zhes smras so/ /dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por</text></item>
<item><p>19b1</p><section>'dul ba</section><text>'gyur ro/ /sring mo bdag la bca' ba byin cig /btsun pa chos kyi bar du gzhes shig /sring mo bdag gi bca' ba khyod nyid yin no/ /des 'phags pa sta gon bgyi'o zhes smras so/ /dge slong de 'gyod pa skyes nas/ bcom ldan</text></item>
<item><p>19b2</p><section>'dul ba</section><text>'das kyis bka' stsal pa/ nyes pa sbom por 'gyur ro/ /sring mo bdag la thug pa byin cig /btsun pa bsgral gyi bar du gzhes shig /sring mo khyod nyid kho bo'i thug pa'o/ /des 'phags pa sta gon bgyi'o zhes smras so/ /dge slong de</text></item>
<item><p>19b3</p><section>'dul ba</section><text>'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro/ /dge slong zhig grong gzhan zhig gi grong du nye bar 'gro ba yin te/ de snga dro sham thabs bgos te grong der song nas/ des khyim bdag gi</text></item>
<item><p>19b4</p><section>'dul ba</section><text>chung ma de la sring mo bdag la zan byin cig ces smras pa dang / 'phags pa bsgral gyi bar du gzhes shig /sring mo khyod nyid bdag gi zan no/ /des go nas 'phags pa sta gon bgyi'o zhes smras so/ /dge slong de 'gyod pa skyes nas</text></item>
<item><p>19b5</p><section>'dul ba</section><text>bcom ldan 'das kyis bka' stsal pa/ nyes pa sbom por 'gyur ro/ /dge slong zhig gis bud med la gnas ngan len gyi tshig smras na/ de ma go nas mos btsun pa de ji skad gsung zhes dris so/ /dge slong de 'gyod pa skyes nas</text></item>
<item><p>19b6</p><section>'dul ba</section><text>bcom ldan 'das kyis bka' stsal pa/ dge 'dun gyi lhag ma'i nyes pa med de/ nyes pa sbom por 'gyur ro/ /mdor na/ ri dgas bu dang spring ba dang / /ming dang 'phags pa chung ma gsum/ /smad 'tshong gnyis dang bud med dang / /</text></item>
<item><p>19b7</p><section>'dul ba</section><text>gzhon nu skyes pa khu tshur ro/ /sangs rgyas bcom ldan 'das 'dze ta'i tshal mgon med pa la zas sbyin gyi kun dga' ra ba na bzhugs so/ /bslab pa'i gnas ma bcas te las dang po pa la nyes pa med pa ni ri dgas lta bu'i bu</text></item>
<item><p>19b8</p><section>'dul ba</section><text>nag po de 'di snyam du bslab pa'i gnas ma bcas par bdag gis rigs mang zhig la smyan byas na bdag gi las dang po gang yin zhes sems la the tshom dang dogs pa dang 'gyod pa skyes nas des de ltar gyur pa dge</text></item>
<item><p>20a1</p><section>'dul ba</section><text>slong rnams la smras pa dang / bcom ldan 'das kyis bka' stsal pa/ bslab pa'i gnas ma bcas pa na ri dgas lta bu'i bu nag pos 'das pa dang bcas pa thams cad las dang po pa ste las dang po pa la nyes pa</text></item>
<item><p>20a2</p><section>'dul ba</section><text>med do/ /dge slong zhig grong gzhan zhig gi grong du nye bar 'gro ba yin te/ de grong der song ba dang / khyim bdag des smras pa/ 'phags pa bud med 'di zhes bgyi ba la tshur shog shig ces bgyi bar spyod dam/ de na re nus te</text></item>
<item><p>20a3</p><section>'dul ba</section><text>lan slar skyel ma nus so zhes smras pa dang / 'o na dran te grub par ji ltar shes par bya/ gnas 'di shes bya bar dge slong zhig gzhag go/ /dge slong de khyim gzhan zhig tu btang ste/ dge slong de yang slar byung ba mthong nas</text></item>
<item><p>20a4</p><section>'dul ba</section><text>des de la tshe dang ldan pa skad cig 'di na 'dug shig ces smras pa dang / de gnas der 'dug nas khyim bdag de phyir byung ste/ dge slong de la btsun pa legs so legs so zhes bya ba'i don de grub mod ces smras pa dang / de ci</text></item>
<item><p>20a5</p><section>'dul ba</section><text>zhig brda'o zhes smras so/ /dge slong de 'gyod pa skyes nas/ bcom ldan 'das kyis bka' stsal pa/ nyes pa med do/ /dge slong zhig grong gzhan zhig tu grong du nye bar 'gro ba yin te/ de grong der phyin pa dang / khyim bdag des smras</text></item>
<item><p>20a6</p><section>'dul ba</section><text>pa/ dge slong de la 'phags pa bud med 'di zhes bgyi ba la 'di ltar tshur shog ces phrin bgyi bar spyod dam/ des nus so zhes smras nas song ste bsgo ba dang / bud med des btsun pa kho mo ni mi 'tshal to zhes nas de dag gi don</text></item>
<item><p>20a7</p><section>'dul ba</section><text>de ma grub bo/ /dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i nyes pa med de/ nyes pa sbom por 'gyur ro/ /khyim bdag cig gi chung mas nyes pa cung zad cig byas te/ des</text></item>
<item><p>20a8</p><section>'dul ba</section><text>de la rdog pas brdegs nas bskrad pa dang / de na yang dge slong grong gzhan zhig gi grong du nye bar 'gro ba yin te/ des de gnyis bsdums nas de gnyis dum par gyur to/ /dge slong de 'gyod pa skyes nas/ bcom ldan 'das kyis</text></item>
<item><p>20b1</p><section>'dul ba</section><text>bka' stsal pa/ de ste rdo gsum bor ba 'am shags bkye ste chung ma ma yin par bsgrags pa de dag gis smyan byas na nyes pa sbom por 'gyur ro/ /dge slong zhig grong gzhan zhig gi grong du nye bar 'gro ba yin te/ de grong der</text></item>
<item><p>20b2</p><section>'dul ba</section><text>phyin pa dang / khyim bdag des smras pa/ 'phags pa smad 'tshong ma 'di zhes bgyi ba la tshur shog shig ces phrin bgyi bar spyod dam/ des nus so zhes smras nas der song ste mo la bsgo ba dang / de 'di snyam du pha gir nyal du mi</text></item>
<item><p>20b3</p><section>'dul ba</section><text>khom gyis nga nyal lo snyam du bsams nas de nyal ba las nam langs nas de gnyis kyi don de ma grub bo/ /dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i nyes pa ni med de/</text></item>
<item><p>20b4</p><section>'dul ba</section><text>nyes pa sbom por 'gyur ro/ /dge slong zhig grong gzhan zhig gi grong du nye bar 'gro ba yin te/ de grong der phyin pa dang / khyim bdag des smras pa/ btsun pa smad 'tshong ma 'di zhes bgyi ba la tshur shog ces phrin bgyi bar spyod</text></item>
<item><p>20b5</p><section>'dul ba</section><text>dam/ des nus so zhes smras nas de song ste bsgo ba dang / mo yang 'ong ba las bar du gzhan gyis phrogs nas de gnyis kyi don de ma grub bo/ /dge slong de 'gyod pa skyes nas/ bcom ldan 'das kyis bka' stsal pa/</text></item>
<item><p>20b6</p><section>'dul ba</section><text>nyes pa sbom por 'gyur ro/ /dge slong zhig grong gzhan zhig gi grong du nye bar 'gro ba yin te/ de grong der phyin pa dang / khyim bdag des smras pa/ 'phags pa bud med 'di zhes bgyi ba la phrin 'di skad bgyi bar spyod</text></item>
<item><p>20b7</p><section>'dul ba</section><text>dam/ des nus so zhes smras te song nas de la bsgo ba dang / de yang rgyan thogs te chas ma thag tu khyo 'ongs nas de gnyis kyi don ma grub bo/ /dge slong de 'gyod pa skyes nas/ bcom ldan 'das kyis bka' stsal pa/</text></item>
<item><p>20b8</p><section>'dul ba</section><text>nyes pa sbom por 'gyur ro/ /khyim bdag gnyis shig mdza' ste de gnyis gyi chung ma sbrum par gyur pa dang / de ste khyod las bu mo zhig btsas te kho bo las khye'u zhig btsas na khyod kyi bu mo kho bo'i khye'u la byin cig /</text></item>
<item><p>21a1</p><section>'dul ba</section><text>'on te kho bo'i bu mo la khyod kyi khye'u btsas na ni khyod kyi khye'u la sbyin no/ /de nas gcig la ni khye'u zhig btsas/ gcig la ni bu mo zhig btsas pa dang khyim bdag de dus las 'das so/ /de dus las 'das pas khyim srid</text></item>
<item><p>21a2</p><section>'dul ba</section><text>kyang dmas par gyur te/ khyim bdag des bu mo mi sbyin no snyam du bsams pa dang / khye'u des thos nas de na dge slong zhig grong gzhan du nye bar 'gro ba yin te/ grong der phyin pa dang / de la khye'us smras pa/ 'phags pa bu mo 'di zhes bgyi</text></item>
<item><p>21a3</p><section>'dul ba</section><text>ba la khyod bdag gi ma dang pha gnyis kyis ma btsas par bdag la byin na bdag kyang las smin pas longs spyod dmas par gyur te/ longs spyod lta da rung yang rnyed par 'gyur gyis da yang kho bo ma btang shig ces phrin bgyi bar spyod dam/</text></item>
<item><p>21a4</p><section>'dul ba</section><text>des nus so zhes smras nas de song ste bsgo ba dang / bu mo de ma dang pha'i drung nas bros te de'i drung du song nas de gnyis 'dus par gyur to/ /dge slong de 'gyod pa skyes nas/ bcom ldan 'das kyis bka' stsal pa/ dge 'dun gyi lhag</text></item>
<item><p>21a5</p><section>'dul ba</section><text>ma'i nyes pa med de/ nyes pa sbom por 'gyur ro/ /khyim bdag cig gis bud med la kho mo la 'di bdag gi skabs phye shig ces smras pa na/ des bdag mi khom mo zhes smras pa dang / khyod ji tsam na khom pa bdag gis ji ltar rtogs</text></item>
<item><p>21a6</p><section>'dul ba</section><text>par bya/ kho mo la grong du nye bar 'gro ba'i dge slong zhig yod kyis der rgyab tu khu tshur cig brgyab pa na shes par mdzod cig /dge slong de yang grong der 'ongs pa dang / bud med des smras pa/ 'phags pa khyim bdag 'di zhes bgyi ba'i rgyab</text></item>
<item><p>21a7</p><section>'dul ba</section><text>tu khu tshur cig mdzad par spyod dam/ des nus so zhes smras te song nas khyim bdag de'i rgyab tu khu tshur cig brgyab pa dang / de btsun pa don grub kyis legs so legs so zhes smras pa dang / 'di ni ci zhig /de ni brda'o/ /dge slong de</text></item>
<item><p>21a8</p><section>'dul ba</section><text>'gyod pa skyes nas/ bcom ldan 'das kyis bka' stsal pa/ dge 'dun gyi lhag ma'i nyes pa med de/ nyes pa sbom por 'gyur ro/ /mdor na/ grong du nyer 'gro rnam gnyis dang / /gzhan yang dge 'dun rnams kyi gnyis/ /</text></item>
<item><p>21b1</p><section>'dul ba</section><text>gos dang nad par gyur pa dang / /gzhon nu ma dang rnam pa lnga/ /dge slong zhig grong gzhan gyi grong du nye bar 'gro ba yin te/ de grong der phyin nas bud med des smras pa/ 'phags pa khyim bdag 'di zhes bya ba la tshur spyon zhes phrin bgyi</text></item>
<item><p>21b2</p><section>'dul ba</section><text>bar spyod dam/ de ste dge 'dun la bshos sbyor nus na ni nus so zhes smras pa dang / des rgyu sbyin nas dge slong des bshos sbyar te khyim bdag de bos pa dang / de gnyis phrad par gyur to/ /dge slong de 'gyod pa skyes nas/</text></item>
<item><p>21b3</p><section>'dul ba</section><text>bcom ldan 'das kyis bka' stsal pa/ dge 'dun gyi lhag ma'i nyes pa ni med de nyes pa sbom por 'gyur ro/ /de ltar khyim bdag la yang de bzhin no/ /khyim bdag gi chung ma gzugs legs la sdug cing mdzes pa zhig</text></item>
<item><p>21b4</p><section>'dul ba</section><text>gzhongs gyad gnas zhes bya ba'i blon po chen po gzhan zhig gis btus te/ des de la phrin pa du mar btang yang bud med de ma btub nas khyim bdag de dus las 'das so/ /de dus las 'das nas nyes pa cung zad cig gi</text></item>
<item><p>21b5</p><section>'dul ba</section><text>phyir blon po chen po des de ci nas kyang phyir yang bdag cag gnod pa med par bde bar 'gyur ba'i thabs cung zad kyang med dam zhes smras pa dang / thabs zhig yod de/ blon po chen po des kho mo la bdas te/ des phrin pa lan du</text></item>
<item><p>21b6</p><section>'dul ba</section><text>mar btang yang kho mo ma btub bo zhes zer ro/ /'o na bu mo spro bar gyis shig dang / khyod gcig pu'i mthus skye bo 'di rnams bde bar 'gyur ro zhes smras pa dang / mos de la 'o na da phrin pa su btang zhes smras nas bdag cag la</text></item>
<item><p>21b7</p><section>'dul ba</section><text>grong du nye bar 'gro ba'i dge slong yod kyis de phrin par btang ngo / /dge slong de yang grong der phyin nas khyim bdag gi chung ma des smras pa/ 'phags pa blon po chen po 'di zhes bgyi ba la kho mo'i khyim 'di dang / kho mo'i nor 'di dang /</text></item>
<item><p>21b8</p><section>'dul ba</section><text>rdzas 'di dag thams cad 'bul gyis tshur spyon zhes bgyi bar spyod dam/ nus so zhes smras te/ de song nas de la bsgo ba dang / de gnyis dum par gyur nas dge slong de 'gyod pa skyes nas/ bcom ldan 'das kyis bka' stsal pa/</text></item>
<item><p>22a1</p><section>'dul ba</section><text>nyes pa sbom por 'gyur ro/ /khyim bdag gi chung ma zhig gis dge 'dun gyi gtsug lag khang zhig brtsigs te/ des der chos gos dang rjes su phan pa'i sman rnams 'bul ba las khyim bdag gi chung ma de dus las</text></item>
<item><p>22a2</p><section>'dul ba</section><text>'das nas/ de dus las 'das pa dang / gtsug lag khang der chos gos dang / rjes su phan pa'i sman rnams 'bul ba su yang med de/ dge slong dag gis khyim bdag de'i drung du song ste/ 'di skad du khyim bdag khyod kyi chung ma</text></item>
<item><p>22a3</p><section>'dul ba</section><text>des gtsug lag khang ji ltar byas pa de ltar khyod kyis kyang chos gos dang rjes su phan pa dang nad pa'i sman cung zad mi 'bul lam zhes smras pa dang / btsun pa chung ma de ni bsod nams dang ldan la mthu chen mo zhig ste/ gang</text></item>
<item><p>22a4</p><section>'dul ba</section><text>cung zad smras pa de thams cad de'i phyir bgyid na/ de ste bdag la khyim bdag 'di zhes bya ba'i chung mas zan bskyal bar bgyi na de bzhin du da dung yang 'bul bar rngo thog go zhes smras pa dang / dge slong de dag khyim bdag de'i chung ma'i</text></item>
<item><p>22a5</p><section>'dul ba</section><text>drung du song nas 'di skad du khyim bdag gi chung ma khyod kyis khyim bdag 'di zhes bya ba la zan sbyin par nus sam zhes smras nas btsun pa mi nus so/ /kho mo'i khyim 'di nyid na bya ba mang tu yod pa de nyid kyang mi nus na gzhan la bskyal</text></item>
<item><p>22a6</p><section>'dul ba</section><text>ba lta ci smos/ de dag gis khyim bdag gi chung ma spro bar gyis shig /mchod rten la 'bul lo/ /dge 'dun la 'bul bar 'gyur ro zhes bsgo ba dang / khyim bdag gi chung ma dad pa zhig ste/ des dad do zhes smras nas de gnyis</text></item>
<item><p>22a7</p><section>'dul ba</section><text>yang dang yang du 'drul ba dang dum par gyur to/ /dge slong de 'gyod pa skyes nas/ bcom ldan 'das kyis bka' stsal pa/ nyes pa med do/ /khyim bdag cig gis dge 'dun gyi gtsug lag khang zhig brtsigs te des der chos gos</text></item>
<item><p>22a8</p><section>'dul ba</section><text>dang na ba'i sman rnams 'bul zhing rjes su phan 'dogs pa las khyim bdag de dus las 'das te/ de yang rgyas par ni de bzhin no/ /khyim bdag gi chung ma des de ste khyim bdag 'di zhes bgyi ba'i phyir las rnams la btang na</text></item>
<item><p>22b1</p><section>'dul ba</section><text>ni 'di bzhin du yang 'bul bar nus so zhes smras pa yang rgyas par te/ bcom ldan 'das kyis bka' stsal pa/ nyes pa med do/ /dge slong zhig grong gzhan zhig gi grong du nye bar 'gro ba yin te/ de grong der phyin nas/ khyim</text></item>
<item><p>22b2</p><section>'dul ba</section><text>bdag gis smras pa/ 'phags pa ming 'di zhes bgyi ba'i chung ma la tshur shog ces phrin bgyi bar spyod dam nus so zhes smras nas de song ste bsgo ba dang / bud med de yang nad kyis btab/ khyim bdag de yang nad kyis btab</text></item>
<item><p>22b3</p><section>'dul ba</section><text>par gyur te/ de gnyis ka nad kyis btab nas don de ma grub par gyur to/ /bcom ldan 'das kyis bka' stsal pa/ nyes pa sbom por 'gyur ro/ /dge slong zhig grong gzhan zhig gi grong du nye bar 'gro ba yin te/ de grong der</text></item>
<item><p>22b4</p><section>'dul ba</section><text>phyin pa dang / bud med des smras pa/ 'phags pa khyim bdag 'di zhes bya ba la tshur spyon zhes phrin bgyi bar spyod dam/ nus so zhes smras nas de der song ste de la bsgo ba dang / khyim bdag de yang nad kyis btab par gyur/ bud</text></item>
<item><p>22b5</p><section>'dul ba</section><text>med de yang nad kyis btab par gyur te/ gnyis ka nad kyis btab pas don de ma grub bo/ /dge slong de 'gyod pa skyes nas/ bcom ldan 'das kyis bka' stsal pa/ nyes pa sbom por 'gyur ro/ /dge slong zhig grong gzhan zhig</text></item>
<item><p>22b6</p><section>'dul ba</section><text>gi grong du nye bar 'gro ba yin te/ de snga dro chos gos dang sham thabs bgos lhung bzed khyer te grong der phyin pa dang / khyim bdag des smras pa/ khyim bdag 'di zhes bgyi ba la khyod kyi bu mo 'am sring mo cig bdag gi bu</text></item>
<item><p>22b7</p><section>'dul ba</section><text>la stsol cig ces phrin bgyi bar spyod dam/ nus so zhes smras nas/ de song ste bsgo ba dang / khye'u de ni dus las 'das bu mo de sgur mor ram/ smyon mar gyur tam/ gzhan la byin par gyur nas/ dge slong de 'gyod pa</text></item>
<item><p>22b8</p><section>'dul ba</section><text>skyes nas/ bcom ldan 'das kyis bka' stsal pa/ nyes pa sbom por 'gyur ro/ /dge slong zhig grong gzhan zhig gi grong du nye bar 'gro ba yin te/ snga dro chos gos dang sham thabs bgos nas lhung bzed khyer te grong der</text></item>
<item><p>23a1</p><section>'dul ba</section><text>phyin pa dang / rgyas par 'di yang de bzhin du bya ste/ khye'u de nad kyis btab pa dang bu mo de yang nad kyis btab bam/ sgur mor gyur tam/ gzhan la byin yang rung ngo / /dge slong de 'gyod pa skyes nas/ bcom ldan</text></item>
<item><p>23a2</p><section>'dul ba</section><text>'das kyis bka' stsal pa/ nyes pa sbom por 'gyur ro/ /'dul bar byed pa rdzogs s+ho// // 'dul ba gcig yan chad sgo gsum gyis bsdus pa'i mdo sde/ bshad pa dang po gnyis po dang / /gsum po yang ni de bzhin</text></item>
<item><p>23a3</p><section>'dul ba</section><text>te/ / brtson pa tha mar byas nas ni/ /bsdus pa 'di ni nges par smras/ /sgo dang po'i mdo bsdus pa ste/ /bshad pa mi mkhas gsol ba dang / /kun du khebs dang nyes byung de bzhin te/ /mkhas pa dang ni bsgos pa yang / /</text></item>
<item><p>23a4</p><section>'dul ba</section><text>mang du thos pa chos spangs pa'o/ /bshad pa bsdus pa smod pa dang / /lta ba phye mang gnyis po dang / /skur pa dag dang bzhi po dang / /gso sbyin gnyis kyang de bzhin no/ /'di lta ste/ sdom pa dang ldan pa'i rgyu gcig gis nyes pa</text></item>
<item><p>23a5</p><section>'dul ba</section><text>thams cad brjod par 'gyur ro/ /'di lta ste/ sdom pa med pa'i rgyu gcig gis nyes pa thams cad mi brjod par 'gyur ro/ /'di lta ste/ sdom pa med pa'i rgyu gcig tu nyes pa thams cad ma 'dus par 'gyur ro/ /'di lta ste/</text></item>
<item><p>23a6</p><section>'dul ba</section><text>sdom pa dang ldan pa'i rgyu gcig tu nyes pa thams cad 'dus par 'gyur ro/ /ngag las byung ba'i kha na ma tho ba rnams kyi nang na de bzhin gshegs pa la med bzhin du skur pa btab pa gcig pu nyes pa che'o/ /lus las byung ba'i</text></item>
<item><p>23a7</p><section>'dul ba</section><text>kha na ma tho ba thams cad kyi nang na de bzhin gshegs pa la ngan sems kyis khrag phyung ba gang yin pa de gcig pu nyes pa che'o/ /'di lta ste kha na ma tho ba thams cad kyi nang na dge 'dun phye ba gcig pu nyes pa che'o/ /mang po las byung ba'i</text></item>
<item><p>23a8</p><section>'dul ba</section><text>kha na ma tho ba thams cad kyi nang na dge 'dun 'byed pa'i rjes su phyogs pa gcig pu nyes pa che'o/ /phra ma las byung ba'i kha na ma tho ba thams cad kyi nang na gang de bzhin gshegs pa'i nyan thos kyi dge 'dun 'byed par byed pa gang</text></item>
<item><p>23b1</p><section>'dul ba</section><text>yin pa de gcig pu nyes pa che'o/ /gang zag las byung ba'i kha na ma tho ba thams cad kyi nang na med bzhin du skur pa btab pa gcig pu nyes pa che'o/ /srog gcod pa las byung ba'i kha na ma tho ba thams cad kyi nang na rang sangs rgyas 'tsho ba</text></item>
<item><p>23b2</p><section>'dul ba</section><text>dang phral ba gcig pu nyes pa che'o/ /ma byin par len pa las byung ba'i kha na ma tho ba thams cad kyi nang na gang de bzhin gshegs pa'i nyan thos kyi dge 'dun mnga' ba las brkus pa gang yin pa de gcig pu nyes pa che'o/ /</text></item>
<item><p>23b3</p><section>'dul ba</section><text>mi tshangs par spyod pa las byung ba'i kha na ma tho ba thams cad kyi nang na dgra bcom pa yin la ma yang yin pa la mi tshangs par spyod pa gcig pu nyes pa che'o/ /brdzun du smra ba las byung ba'i kha na ma tho ba thams cad kyi nang na med</text></item>
<item><p>23b4</p><section>'dul ba</section><text>pa la med bzhin du mi las bla mar gyur pa'i chos smras pa/ gcig pu nyes pa che'o/ /chos dang ldan pa'i gso sbyin gzhag pa gcig ni 'di lta ste/ rtsa ba med do/ /chos dang ldan pa'i gso sbyin gzhag pa gcig ni 'di lta ste/</text></item>
<item><p>23b5</p><section>'dul ba</section><text>rtsa ba dang bcas pa'o/ /gcig pa rdzogs s+ho// //mdor na/ mi mkhas pa la gsum du bya/ /gzhan yang lhag mar bcas pa gsum/ /rdzogs pa ma lus kyis bya dang / /ngag gis bya dang lung mi ston/ /nyes pa gnyis/</text></item>
<item><p>23b6</p><section>'dul ba</section><text>mi dge ba dang / lung du mi ston pa'o/ /mi dge ba la yang gnyis te/ lhag ma dang bcas pa dang / lhag ma ma lus pa'o/ /lung du mi ston pa la gnyis te/ lhag ma dang bcas pa dang / lhag ma ma lus pa'o/ /nyes pa la yang</text></item>
<item><p>23b7</p><section>'dul ba</section><text>gnyis te/ lhag ma dang bcas pa dang / lhag ma ma lus pa'o/ /lhag ma dang bcas pa la gnyis te/ mi dge ba dang lung du mi ston pa'o/ /lhag ma ma lus pa la'ang gnyis te/ mi dge ba dang lung du mi ston pa'o/ /nyes pa</text></item>
<item><p>23b8</p><section>'dul ba</section><text>la yang gnyis te/ lus las byung ba dang / ngag las byung ba'o/ /lus las byung ba la'ang gnyis te/ lhag ma dang bcas pa dang / lhag ma ma lus pa'o/ /gzhan yang lus las byung ba gnyis te mi dge ba dang / lung</text></item>
<item><p>24a1</p><section>'dul ba</section><text>du mi ston pa'o/ /gzhan yang lus las byung ba gnyis te/ dmigs pa dang / mi dmigs pa'o/ /ngag las byung ba'ang gnyis te/ lhag ma dang bcas pa dang / lhag ma ma lus pa'o/ /gzhan yang ngag las byung ba</text></item>
<item><p>24a2</p><section>'dul ba</section><text>gnyis te/ mi dge ba dang / lung du mi ston pa'o/ /gzhan yang ngag las byung ba gnyis te/ dmigs pa dang / mi dmigs pa'o/ /nyes pa ni gnyis te/ lung du ston pa dang / lung du mi ston pa'o/ /gzhan yang nyes pa gnyis</text></item>
<item><p>24a3</p><section>'dul ba</section><text>te/ bsgribs pa dang / ma bsgribs pa'o// // mdor na/ gsol ba gzhag par 'os pa dang / /ma bzhag slar bslang de bzhin te/ /dbye ba rnam pa lngar byas nas/ /nar ma dag dang smra ba'o/ /nyes pa gnyis te/ gsol bar bya ba</text></item>
<item><p>24a4</p><section>'dul ba</section><text>dang / gsol ba med pa'o/ /gzhan yang nyes pa gnyis te/ bzhag par 'os pa dang / mi gzhag par 'os pa'o/ /gzhan yang nyes pa gnyis te/ gnang ba'i kha na ma tho ba dang / ma gnang ba'i kha na ma tho ba'o/ /gzhan yang</text></item>
<item><p>24a5</p><section>'dul ba</section><text>nyes pa gnyis te/ slar bslang du yod pa dang / bslang du med pa'o/ /gzhan yang nyes pa gnyis te/ 'byed par byed pa dang / mi 'byed par byed pa'o/ /'byed par byed pa yang gnyis te/ lhag ma dang bcas pa dang / lhag ma ma lus</text></item>
<item><p>24a6</p><section>'dul ba</section><text>pa'o/ /mi 'byed par byed pa la yang gnyis te/ mi dge ba dang / lung du mi ston pa'o/ /gzhan yang 'byed par mi byed pa yang gnyis te/ lhag ma dang bcas pa dang / lhag ma ma lus pa'o/ /gzhan yang nyes pa gnyis te/ nar ma dang</text></item>
<item><p>24a7</p><section>'dul ba</section><text>skad cig ma'o/ /gzhan yang nyes pa gnyis te/ smra ba dang / mi smra ba'o/ /mdor na/ kun du dkris dang bsgribs pa med/ /thun mong ba dang bdun po dang / /sangs rgyas dus dang yul dag dang / /shin du chags dang phyogs rnams so/ /</text></item>
<item><p>24a8</p><section>'dul ba</section><text>nyes pa gnyis te/ kun du dkris pa dang / ma dkris pa'o/ /bsgribs par 'gro ba dang ma bsgribs par 'gro ba'o/ /thun mong ba dang / thun mong ma yin pa'o/ /dge slong ma'i thun mong ba dang / dge slong gi thun mong ba'o/ /dge</text></item>
<item><p>24b1</p><section>'dul ba</section><text>slong gi thun mong ba dang / dge slob ma'i thun mong ba'o/ /dge slong gi thun mong ba dang / dge tshul ma'i thun mong ba'o/ /dge slong gi thun mong ba dang / dge tshul pha'i thun mong ba'o/ /dge slong gi thun mong ba dang / dge bsnyen pha'i thun mong</text></item>
<item><p>24b2</p><section>'dul ba</section><text>ba'o/ /dge slong gi thun mong ba dang / dge bsnyen ma'i thun mong ba'o/ /sangs rgyas kyi dus dang / nar ma'o/ /yul las gnang ba dang / yul las mi gnang ba'o/ /shin du chags pa dang / shin du ma chags pa'o/ /phyogs cig</text></item>
<item><p>24b3</p><section>'dul ba</section><text>pa dang / phyogs thams cad pa'o/ /mdor na/ klog pa sbom por gzhan pa dang / /lci ba rnam smin de bzhin te/ /bslang ba rnam pa bzhi po dang / /gshegs pa rjes su brten pa'o/ /rnam par smin pa dang bcas pa dang / rnam par</text></item>
<item><p>24b4</p><section>'dul ba</section><text>smin pa med pa'o/ /slar bslang du rung ba dang / slar bslang du mi rung ba'o/ /slar bslang du rung ba la yang gnyis te/ bshags pa dang / dang po nas sdom pa byin pa'o/ /gzhan yang slar bslang du rung ba gnyis te/ btags pa dang /</text></item>
<item><p>24b5</p><section>'dul ba</section><text>don dam pa'o/ /slar dbyung du mi rung ba gnyis te/ ma mthong ba dang / mi 'chags pa'o/ /brten pa la gnyis te/ dge 'dun la brten pa dang / gang zag la brten pa'o/ /bshags pa la gnyis te/ dge 'dun dang / gang zag la'o/ /</text></item>
<item><p>24b6</p><section>'dul ba</section><text>mdor na/ mkhas pa dag ni gsum du bya/ /ngo tsha ba dang rnam gnyis dang / /rgol dang zhal nas gsungs pa dang / /brtan pa dang ni gsol ba'o/ /nyes pa ma byung ba la nyes pa ma byung bar mkhas pa dang / nyes pa byung bar mkhas pa'o/ /</text></item>
<item><p>24b7</p><section>'dul ba</section><text>gzhan yang mkhas pa la gnyis te/ nyes pa byung ba slar bslang ba la mkhas pa dang / nyes pa ma byung ba rnam par dag par bya ba la mkhas pa'o/ /ngo tsha ba la gnyis te/ bag dang bcas pa dang / bag med pa'o/ /rgol bar byed pa</text></item>
<item><p>24b8</p><section>'dul ba</section><text>la nyes par 'gyur ba gnyis te/ dge 'dun dang / gang zag las so/ /smra ba las byung ba'i nyes pa gnyis te/ zhal nas gsungs pa dang / bshad pa'o/ /gzhan yang smra ba las byung ba gnyis te/ brtan pa dang / mi brtan</text></item>
<item><p>25a1</p><section>'dul ba</section><text>pa'o/ /gzhan yang smra ba las byung ba gnyis te/ gsol ba 'debs pa dang / gsol ba mi 'debs pa'o/ /mdor na/ bskos dang sdom dang brtags pa dang / /nyin pa shin du sems pa dang / /rab shes thab mo</text></item>
<item><p>25a2</p><section>'dul ba</section><text>mi mthun dang / /rang bzhin nges smra shes rab bo/ /dge 'dun gyi zhal ta ba gnyis te/ bskos pa dang / ma bskos pa dang / sdom pa dang / mi sdom pa dang / brtags par smra ba dang / ma brtags par smra ba dang / nyan pa dang /</text></item>
<item><p>25a3</p><section>'dul ba</section><text>sgrogs pa dang / sems pa dang / mi sems pa dang / rab tu shes pa dang / rab tu shes par mi byed pa dang / thab mo byed pa dang / thab mo mi byed pa dang / mi mthun pa dang / 'thun pa dang / rang bzhin du gnas pa dang / rang bzhin du</text></item>
<item><p>25a4</p><section>'dul ba</section><text>gnas pa ma yin pa dang / de bzhin du nges par smra ba dang / nges pa ma yin par smra ba dang / shes rab can dang / 'chal pa'i shes rab can no/ /mdor na/ mang du thos pa kha ton lobs/ /rdzogs dang nges par gyur pa dang / /</text></item>
<item><p>25a5</p><section>'dul ba</section><text>bsnyen bkur byed ngan byas pa dang / /chos shes pa dang bdun pa'o/ /dge 'dun gyi zhal ta ba gnyis te/ mang du thos pa dang / nyung ngu thos pa dang / lung kha ton lobs pa dang / lung kha ton ma lobs pa dang / lung rdzogs pa dang /</text></item>
<item><p>25a6</p><section>'dul ba</section><text>lung ma rdzogs pa dang / nges pa dang / nges pa ma yin pa dang / bsnyen bkur byed pa dang / bsnyen bkur mi byed pa dang / chos shes pa dang / chos mi shes pa dang / don shes pa dang / don mi shes pa dang / dus shes pa dang / dus mi</text></item>
<item><p>25a7</p><section>'dul ba</section><text>shes pa dang / tshod shes pa dang / tshod mi shes pa dang / bdag nyid shes pa dang / bdag nyid mi shes pa dang / 'khor shes pa dang / 'khor mi shes pa dang / gang zag dam pa dang / gang zag dam pa ma yin pa shes pa dang / gang zag</text></item>
<item><p>25a8</p><section>'dul ba</section><text>dam pa dang / gang zag dam pa ma yin pa mi shes pa'o/ /mdor na/ chos dang 'dul ba nyes pa dang / /lhag mar bcas dang lci ba dang / /spyad par smras pa sma bab dang / /bcas pa ma yengs log par ltung / /dge 'dun gyi zhal ta</text></item>
<item><p>25b1</p><section>'dul ba</section><text>ba gnyis te/ de bzhin gshegs pa la skur pa 'debs shing shin du 'da' bar byed pa gsungs pa bzhin mi smra ba/ chos bzhin mi smra ba/ chos dang gnyer ba'i chos kyi rjes bzhin mi byed pa ste/ chos ma yin pa la chos su brjod</text></item>
<item><p>25b2</p><section>'dul ba</section><text>chos la chos ma yin par brjod cing / de dag la smras pa'i lan slar glon pa ni chos 'thun pa dag gis smad pa'i gnas su 'gyur ro/ /dge 'dun gyi zhal ta ba gnyis te/ de bzhin gshegs pa la skur pa mi 'debs shing / shin du 'da'</text></item>
<item><p>25b3</p><section>'dul ba</section><text>bar mi byed pa gsungs pa bzhin smra ba/ chos kyi rjes su chos bzhin du byed de/ chos la chos bzhin du brjod/ chos ma yin pa la ni chos ma yin par brjod pa/ de dag la smras pa'i lan slar mi glon pa ni chos 'thun pa dag gis</text></item>
<item><p>25b4</p><section>'dul ba</section><text>smad pa'i gnas su mi 'gyur ro/ /mdo bar ma ste/ skur pa 'debs par byed pa dang / /bsdigs pa nyes par bcas pa dang / /kha na ma tho byis pa dang / /bar ma'i mdor ni yang dag bsdus/ /dge 'dun gyi zhal ta ba gang chos ma yin pa la</text></item>
<item><p>25b5</p><section>'dul ba</section><text>chos su brjod/ chos la chos ma yin par brjod pa'i chos de gnyis dang ldan pa ni bsdigs par bya'o/ /smad par bya'o/ /bskrad par bya'o/ /spang bar bya'o/ /phyogs med par bya'o/ /zhum par bya'o/ /spa gong bar bya'o/ /dogs pa dang /</text></item>
<item><p>25b6</p><section>'dul ba</section><text>the tshom dang / 'gyod pa rnams bskyed par bya'o/ /nar bar bya/ gnad du phebs par bya/ skyon can du bya'o/ /dge 'dun gyi zhal ta ba gang chos la chos su brjod/ chos ma yin pa la chos ma yin par brjod pa'i chos de gnyis</text></item>
<item><p>25b7</p><section>'dul ba</section><text>dang ldan pa ni bsdigs par mi bya'o/ /smad par mi bya'o/ /bskrad par mi bya'o/ /spang bar mi bya'o/ /phyogs med par mi bya'o/ /zhum par mi bya'o/ /spa gong bar mi bya'o/ /dogs pa dang / the tshom dang / 'gyod pa rnams bskyed par mi</text></item>
<item><p>25b8</p><section>'dul ba</section><text>bya'o/ /nar bar mi bya'o/ /gnad du phebs par mi bya'o/ /skyon can du mi bya'o/ /dge 'dun gyi zhal ta ba gang gis chos ma yin pa la ni chos su brjod/ chos la ni chos ma yin par brjod pa'i chos de gnyis dang ldan pa ni nyes pa dang</text></item>
<item><p>26a1</p><section>'dul ba</section><text>bcas par 'gyur te/ dogs pa dang bcas the tshom dang bcas/ 'gyod pa dang bcas/ bya ba dang bcas pa dang / mi gtsang ba dang / bslang du med pa'o/ /dge 'dun gyi zhal ta ba gang chos la chos su brjod/ chos ma yin</text></item>
<item><p>26a2</p><section>'dul ba</section><text>pa la chos ma yin par brjod pa'i chos de gnyis dang ldan pa ni nyes pa dang bcas par mi 'gyur te/ dogs pa dang bcas pa ma yin/ the tshom dang bcas pa ma yin/ 'gyod pa dang bcas pa ma yin/ bya ba dang bcas pa ma yin/ gtsang</text></item>
<item><p>26a3</p><section>'dul ba</section><text>ba dang / bslang du rung ba'o/ /dge 'dun gyi zhal ta ba gang gis chos ma yin pa la ni chos su brjod/ chos la ni chos ma yin par brjod pa'i chos de gnyis dang ldan pa ni kha na ma tho ba dang bcas par 'gyur te/ nye ba'i kha na ma tho ba dang</text></item>
<item><p>26a4</p><section>'dul ba</section><text>bcas pa dang / gnod pa dang bcas pa dang / rjes su gdung ba dang bcas pa dang / gdung bar bya ba dang bcas pa'o/ /dge 'dun gyi zhal ta ba gang gis chos la chos su brjod/ chos ma yin pa la ni chos ma yin par brjod pa'i chos</text></item>
<item><p>26a5</p><section>'dul ba</section><text>de gnyis dang ldan pa ni kha na ma tho ba dang bcas par mi 'gyur te/ nye ba'i kha na ma tho ba dang bcas pa ma yin/ gnod pa dang bcas pa ma yin/ rjes su gdung ba dang bcas pa ma yin/ gdung bar bya ba dang bcas pa ma yin no/ /</text></item>
<item><p>26a6</p><section>'dul ba</section><text>dge 'dun gyi zhal ta ba gang gis chos ma yin pa la ni chos su brjod/ chos la ni chos ma yin par brjod pa'i chos de gnyis dang ldan pa ni byis pa glen pa mi gsal ba mi mkhas pa skyes bu dam pa ma yin par rig par</text></item>
<item><p>26a7</p><section>'dul ba</section><text>bya ste/ bdag nyid dregs pa ma spangs pas kha na ma tho ba dang bcas par 'gyur ro/ /nye ba'i kha na ma tho ba dang bcas pa cung zad tsam la yang mkhas pa rnams kyis smad par 'gyur te/ bsod nams ma yin pa mang po bgrang du</text></item>
<item><p>26a8</p><section>'dul ba</section><text>med cing grangs med tshad med par 'phel nas ji ltar mda' 'phangs pa bzhin lus 'gyel nas shi ba'i 'og tu ngan song ngan 'gro log par ltung ba sems can dmyal bar skye ste/ ngan song du skye/ ngan 'gror skye/ log par ltung bar skye/</text></item>
<item><p>26b1</p><section>'dul ba</section><text>ngan song du 'gro/ ngan 'gror 'gro/ log par ltung bar 'gro/ ngan song du skye/ ngan 'gror skye/ log par ltung bar skye bar 'gyur te/ yun ring por 'phyan cing 'khor bar 'phyan pas na 'khor ba las slar mi ldog go/ /dge 'dun gyi zhal ta ba</text></item>
<item><p>26b2</p><section>'dul ba</section><text>gang gis chos la chos su brjod cing / chos ma yin pa la ni chos ma yin par brjod pa'i chos de gnyis dang ldan pa ni mkhas pa gsal ba yid rno ba shes pa skyes bu dam pa yin par rig par bya ste/ bdag nyid dregs pa spangs</text></item>
<item><p>26b3</p><section>'dul ba</section><text>pas kha na ma tho ba dang bcas pa ma yin par 'gyur/ nye ba'i kha na ma tho ba dang bcas pa ma yin pa cung zad tsam yang mkhas pa rnams kyis bsngags par 'gyur te/ bsod nams mang po bgrang du med cing grangs med tshad med par 'phel nas</text></item>
<item><p>26b4</p><section>'dul ba</section><text>ji ltar mda' 'phangs pa bzhin 'di nas lus 'gyel na yang bde bar 'gro ba mtho ris kyi lha'i 'jig rten du skye bar 'gyur te/ ngan song du mi skye/ ngan 'gror mi skye/ log par ltung bar mi skye/ ngan song du mi 'gro/ ngan 'gror mi 'gro/ log par</text></item>
<item><p>26b5</p><section>'dul ba</section><text>ltung bar mi 'gro/ ngan song du skye bar mi 'gyur/ ngan 'gror skye bar mi 'gyur/ log par ltung bar mi 'gyur/ yun ring por 'khor ba na mi 'khyam ste 'khor ba las ldog go/ /ji ltar chos dang chos ma yin pa la nag po dang dkar po'i</text></item>
<item><p>26b6</p><section>'dul ba</section><text>phyogs su rnam grangs lngar smras pa de bzhin du 'dul ba dang 'dul ba ma yin pa la yang nag po dang dkar po'i phyogs su rnam grangs lngar brjod par bya'o/ /de bzhin du lhag ma dang bcas pa'i nyes pa dang / lhag ma ma lus pa'i nyes pa</text></item>
<item><p>26b7</p><section>'dul ba</section><text>yang nag po dang dkar po'i phyogs su rnam grangs lngar brjod par bya'o/ /de bzhin du nyes pa lci ba dang nyes pa yang ba yang nag po dang dkar po'i phyogs su rnam grangs lngar brjod par bya'o/ /de bzhin du smras pa dang ma smras par</text></item>
<item><p>26b8</p><section>'dul ba</section><text>brjod par yang nag po dang dkar po'i phyogs su rnam grangs lngar brjod par bya'o/ /de bzhin du sma phab pa dang sma ma phab par brjod pa yang nag po dang dkar po'i phyogs su rnam grangs lngar brjod par bya'o/ /de bzhin du bcas</text></item>
<item><p>27a1</p><section>'dul ba</section><text>pa dang ma bcas par brjod pa yang nag po dang dkar po'i phyogs su rnam grangs lngar brjod par bya'o/ /de bzhin du phyung ba dang ma phyung bar brjod pa yang nag po dang dkar po'i phyogs su rnam grangs lngar brjod par bya'o/ /tshul</text></item>
<item><p>27a2</p><section>'dul ba</section><text>khrims nyams pa dang / lta ba nyams pa rnams kyang rgyas par nag po dang dkar po'i phyogs su 'di yang de bzhin du rnam grangs lngar brjod par bya'o/ /mdor na/ bsdigs spang nan tur byas pa dang / /dbyung bar bya ba'i bar du ste/ /</text></item>
<item><p>27a3</p><section>'dul ba</section><text>bya ba dag la gnyis su bya/ /nyes dmigs rtsod pa de bzhin no/ /bsdigs par bya ba la gnyis te/ chad pa'i las dang / dge 'dun gyis bsgo ba'o/ /spang bar bya ba la yang gnyis te/ chad pa'i las dang / dge 'dun gyis bsgo ba'o/ /</text></item>
<item><p>27a4</p><section>'dul ba</section><text>gzhan yang spang bar bya ba la gnyis te/ chad pa'i las dang / dge 'dun gyis spang ba'o/ /bsnyen bkur byed pa la rnam pa gnyis te/ chad pa'i las dang / mu stegs can gyis bsnyen bkur byed pa'o/ /gzhan yang bsnyen</text></item>
<item><p>27a5</p><section>'dul ba</section><text>bkur byed pa la rnam pa gnyis te/ chad pa'i las dang / dngos po spyad pa'o/ /yid mgu bar bya ba la rnam pa gnyis te/ chad pa'i las dang / nga rgyal spang ba'o/ /gzhan yang yid mgu bar bya ba la rnam pa gnyis te/ chad pa'i</text></item>
<item><p>27a6</p><section>'dul ba</section><text>las dang / dngos po spyod pa'o/ /gzhi nas bslang ste yid mgu bar bya ba la rnam pa gnyis te/ chad pa'i las dang / smad pa'o/ /smad pa la yang rnam pa gnyis te/ chad pa'i las dang / so sor thar pa la smad pa'o/ /bskrad pa la rnam pa</text></item>
<item><p>27a7</p><section>'dul ba</section><text>gnyis te/ chad pa'i las dang / dge 'dun gyi 'og khrims su bcas pa'o/ /slar bsdum par bya ba la rnam pa gnyis te/ chad pa'i las dang / dge 'dun gyi 'og khrims bcas pa'o/ /bskar ba la rnam pa gnyis te/ chad pa'i</text></item>
<item><p>27a8</p><section>'dul ba</section><text>las dang / dge 'dun gyis mkhyen pa'o/ /tshangs pa la rnam pa gnyis te/ chad pa'i las dang / dge ba'i sems bskyed pa'o/ /gzhan yang tshangs pa la rnam pa gnyis te/ chad pa'i las dang / bslab pa yongs su rdzogs pa'o/ /</text></item>
<item><p>27b1</p><section>'dul ba</section><text>gang zag gnyis la bsdigs pa'i las bya ste smad pa dang / bskrad pa dang / bsdum pa dang / ma mthong ba'i phyir spang ba dang / slar las mi byed pa'i phyir spang ba dang / sdig pa la lta ba ma btang ba'i phyir spang ba'i las dang chad pa dang</text></item>
<item><p>27b2</p><section>'dul ba</section><text>gzhi nas bslang ba'i chad pa dang / yid mgu bar bya ba dang / gzhi nas bslang ba'i yid mgu bar bya ba dang / gzhi nas bslang ba dang / tshangs par spyod pa'i las rnams bya'o/ /dge slong dang dge slong ma gnyis la bsdigs</text></item>
<item><p>27b3</p><section>'dul ba</section><text>pa'i las rnams bya ste/ smad pa dang / bskrad pa dang / slar bsdum pa dang / ma mthong ba'i phyir spang ba dang / slar las ma byas pa dang / lta ba ma btang bas spang ba rnams kyi las bya'o/ /bsnyen par rdzogs pa dang / bsnyen par ma rdzogs</text></item>
<item><p>27b4</p><section>'dul ba</section><text>pa gnyis la chad pa dang / gzhi nas bslang ba'i chad pa dang / yid mgu ba dang / gzhi nas bslang ba'i mgu ba dang / gzhi nas bslang ba dang / dbyung ba'i las rnams bya'o/ /dge slob ma dang / dge tshul pha yang de bzhin no/ /nyes pa las byung</text></item>
<item><p>27b5</p><section>'dul ba</section><text>ba la rnam pa gnyis te/ dmigs pa dang mi dmigs pa'o/ /nyes pa dbyung ba la rnam pa gnyis te/ dmigs pa dang / mi dmigs pa'o/ /rtsod pa la rnam pa gnyis te/ dge slong pha dang / dge slong ma'o/ /gzhan yang rtsod pa la rnam pa gnyis te/</text></item>
<item><p>27b6</p><section>'dul ba</section><text>dge slong dang / dge slob ma'o/ /gzhan yang rtsod pa la rnam pa gnyis te/ dge slong dang / dge tshul ma'o/ /gzhan yang rtsod pa la rnam pa gnyis te/ dge slong dang / dge tshul pha'o/ /'dul ba gcig po yan chad pa'i sgo dang po rdzogs s+ho// //</text></item>
<item><p>27b7</p><section>'dul ba</section><text>'dul ba gzhung dam pa/ bam po nyi shu drug pa/ de la sgo gnyis pa'i mdor bsdus pa ste/ nyes pa gsum dang mi rigs par/ /bcas pa 'das par bcas pa dang / /chad pa de bzhin las gnyis te/ /rjes su bstan dang</text></item>
<item><p>27b8</p><section>'dul ba</section><text>dbyung de bzhin/ /mdor na/ rdul gyi nyes pa gsum po dang / /'dul ba dag dang sgo gsum dang / /sdud pa gnyis dang las gnyis dang / /bslab par bya ba rnam pa gnyis/ /rdul gsum la 'dod chags kyi rdul dang / zhe sdang gi rdul dang /</text></item>
<item><p>28a1</p><section>'dul ba</section><text>gti mug gi rdul to/ /lus las byung ba'i nyes pa gsum ste/ 'dod chags las byung ba dang / zhe sdang las byung ba dang / gti mug las byung ba'o/ /ngag las byung ba'i nyes pa gsum ste/ 'dod chags las byung ba dang /</text></item>
<item><p>28a2</p><section>'dul ba</section><text>zhe sdang las byung ba dang / gti mug las byung ba'o/ /'dul ba ma yin pa las byung ba rnam pa gsum ste/ 'dod chags las byung ba dang / zhe sdang las byung ba dang / gti mug las byung ba'o/ /'dul ba la rnam pa gsum ste/ 'dod</text></item>
<item><p>28a3</p><section>'dul ba</section><text>chags 'dul ba dang / zhe sdang 'dul ba dang / gti mug 'dul ba'o/ /gnas gsum du nyes pa thams cad 'dus par 'gyur te byung ba dang / bcas pa dang / rnam par phye ba'o/ /las rnam pa gsum gyi nyes pa thams cad mnyam par</text></item>
<item><p>28a4</p><section>'dul ba</section><text>'jug par 'gyur te/ gsol ba dang / gsol ba dang gnyis dang / gsol ba dang bzhi'i las rnams so/ /las rnam pa gsum gyis na gzu bor byed de/ las dang so sor thar pa'i las dang / chad pa'i las so/ /bslab pa la rnam pa</text></item>
<item><p>28a5</p><section>'dul ba</section><text>gsum ste/ lhag pa'i tshul khrims la bslab pa dang / lhag pa'i sems la bslab pa dang / lhag pa'i shes rab la bslab pa'o/ /gzhan yang bslab pa gsum ste/ kun du spyod pa la slob pa dang / lhag pa'i 'dul ba dang / lhag</text></item>
<item><p>28a6</p><section>'dul ba</section><text>pa'i so sor thar pa la slob pa'o/ / mdor na/ nyes par 'gyur ba gsum po dang / /rtsod pa la yang rnam pa gsum/ /las dang dge 'dun 'byed pa dang / /shin du bcas pa'ang de bzhin no/ /nyes par 'gyur ba'i las gsum gyis</text></item>
<item><p>28a7</p><section>'dul ba</section><text>nyes par 'gyur te/ lus kyi las dang / ngag gi las dang / yid kyi las so/ /rtsod pa rnam pa gsum ste/ dge ba dang / mi dge ba dang / lung du mi ston pa'o/ /las gsum ste/ chos kyi las dang / chos ma yin pa'i las dang / 'thun</text></item>
<item><p>28a8</p><section>'dul ba</section><text>pa'i las so/ /dge 'dun 'byed pa la rnam pa gsum ste/ dge ba dang / mi dge ba dang / lung du mi ston pa'o/ /gnas gsum gyis na bcas pas mi chags te/ byung ba dang / bcas pa dang / rjes su bcas pa'o/ /mdor na/</text></item>
<item><p>28b1</p><section>'dul ba</section><text>gnas par mi rigs mi gnas dang / /so sor gnas pa'ang de bzhin te/ /mchod pa bsnyen bkur phyag bya dang / /ldang bar bya dang thal mo sbyar/ /gnas gsum gyis gnas pa'i 'os ma yin par 'gyur te/ nyes pa dang / nyes pa med</text></item>
<item><p>28b2</p><section>'dul ba</section><text>pa dang bcas pa'o/ /rnam pa gsum gyis na mi gnas par 'gyur te/ nyes pa dang / nyes pa med pa dang / bcas pa'o/ /rnam pa gsum gyis na so sor gnas par 'gyur te/ nyes pa dang / nyes pa med pa dang / bcas pa'o/ /mchod par</text></item>
<item><p>28b3</p><section>'dul ba</section><text>'os pa gsum te/ de bzhin gshegs pa dgra bcom pa yang dag par rdzogs pa'i sangs rgyas dang / slob pa dang / mi slob pa rnams so/ /gzhan yang mchod par 'os pa rnam pa gsum ste/ slob dpon dang / mkhan po dang / tshangs pa mtshungs</text></item>
<item><p>28b4</p><section>'dul ba</section><text>par spyod pa shin du rgan pa rnams so/ /ji ltar mchod par 'os pa de bzhin du bsnyen bkur bya ba dang / phyag bya ba dang / ldang ba dang / thal mo sbyar ba'i 'os rnams kyang rigs par shes par bya'o/ /mdor na/ bcas pa gnyis su bya ba dang / /</text></item>
<item><p>28b5</p><section>'dul ba</section><text>skabs dbye rnam pa bzhi po dang / /sdom pa dang ni grogs po dang / /bzhag pa de ni tha ma'o/ /bcas pa rnam pa gsum ste/ byung ba las bcas pa dang / nyes pa las bcas pa dang / rnam par dbye bar bcas pa'o/ /gzhan yang</text></item>
<item><p>28b6</p><section>'dul ba</section><text>bcas pa rnam pa gsum ste/ rjes su bsrung bar bcas pa dang / rjes su bstan par bcas pa dang / rjes su phan par bcas pa'o/ /skabs dbye ba rnam pa gsum ste/ skabs dbye ba dang / so sor skabs dbye ba'o/ /gzhan yang</text></item>
<item><p>28b7</p><section>'dul ba</section><text>skabs dbye ba rnam pa gsum ste/ dad pas skabs dbye ba dang / yongs su dag pas skabs dbye ba dang / nor gyis skabs dbye ba'o/ /gzhan yang skabs dbye ba rnam pa gsum ste/ lhung bzed kyi skabs dbye ba dang / chos gos</text></item>
<item><p>28b8</p><section>'dul ba</section><text>kyi skabs dbye ba dang / zang zing gi skabs dbye ba'o/ /gzhan yang skabs dbye ba rnam pa gsum ste/ sman gyi skabs dbye ba dang / dus su skabs dbye ba dang / ma nges par skabs dbye ba'o/ /sdom pa rnam pa gsum ste/ dge</text></item>
<item><p>29a1</p><section>'dul ba</section><text>'dun gyi sdom pa dang / sbyin bdag gi sdom pa dang / sman pa'i sdom pa'o/ /grogs po rnam pa gsum ste/ tha ma dang / 'bring dang / dam pa'o/ /gzhag pa rnam pa gsum ste/ rnyed pa gzhag pa dang / mtshams gzhag pa dang / gang zag</text></item>
<item><p>29a2</p><section>'dul ba</section><text>gzhag pa'o/ /mdor na/ 'das dang bcas pa rnam bzhi dang / /nyes pa rnam pa gnyis po dang / /bsgo ba la yang rnam bzhi dang / /zhal ta ba la rnam gnyis so/ /phyag byas na 'das pa dang bcas par 'gyur ba rnam pa gsum ste/ sngon nyes pa</text></item>
<item><p>29a3</p><section>'dul ba</section><text>byung ba dang / rkun gnas pa dang / so sor gnas pa la'o/ /gzhan yang phyag byas na 'das pa dang bcas par 'gyur ba rnam pa gsum ste/ ngo tsha ba med pa dang / 'khon pa dang / rjes su phyogs pa'o/ /phyag ma byas na 'das pa dang bcas</text></item>
<item><p>29a4</p><section>'dul ba</section><text>par 'gyur ba rnam pa gsum ste/ de bzhin gshegs pa dgra bcom pa yang dag par rdzogs pa'i sangs rgyas dang / btsun pa rnams dang / tshangs pa mtshungs par spyod pa shin du rgan pa la'o/ /gzhan yang phyag ma byas na 'das pa</text></item>
<item><p>29a5</p><section>'dul ba</section><text>dang bcas par 'gyur ba rnam pa gsum ste/ de bzhin gshegs pa dgra bcom pa yang dag par rdzogs pa'i sangs rgyas dang / mkhan po dang / tshangs pa mtshungs par spyod pa shin du rgan pa rnams so/ /phyag ma byas kyang nyes pa</text></item>
<item><p>29a6</p><section>'dul ba</section><text>med pa rnam pa gsum ste/ sngar nyes pa byung ba dang / rkun gnas dang / so sor gnas pa'o/ /gzhan yang phyag ma byas kyang nyes pa med pa rnam pa gsum ste/ ngo tsha ba med pa dang / 'khon pa dang / rjes su phyogs pa'o/ /bsgo ba</text></item>
<item><p>29a7</p><section>'dul ba</section><text>rnam pa gsum ste/ dge 'dun gyis bsgo ba dang / gang zag gis bsgo ba dang / so sor thar pas bsgo ba'o/ /gzhan yang bsgo ba rnam pa gsum ste/ dge 'dun gyis bsgo ba dang / sdes bsgo ba dang / dge 'dun gyi gnas brtan gyis</text></item>
<item><p>29a8</p><section>'dul ba</section><text>bsgo ba'o/ /gzhan yang bsgo ba rnam pa gsum ste/ slob dpon gyis bsgo ba dang / mkhan pos bsgo ba dang / dge 'dun gyis bsgo ba'o/ /gzhan yang bsgo ba la rnam pa gsum ste/ rgyal pos bsgo ba dang / rkun pos bsgo ba dang /</text></item>
<item><p>29b1</p><section>'dul ba</section><text>rigs par byed pa'i rigs kyis bsgo ba'o/ /dge 'dun gyi zhal ta ba rnam pa gsum ste/ mkhas pa dang / mkhas pa bas kyang mkhas pa dang / mkhas pa bas mkhas pa'i yang mkhas pa rnams so/ /gzhan yang dge 'dun gyi zhal ta ba rnam</text></item>
<item><p>29b2</p><section>'dul ba</section><text>pa gsum ste/ bskos pa dang / ma bskos pa dang / gnang ba'o/ /mdor na/ chad pa shes pa dbyung ba dang / /rten pa mkhan po sdud pa dang / /sman gnyis spang bar bya ba dang / /rjes su gnang ba yul dang las/ /rgyu rnam pa bzhis na chad pa'i</text></item>
<item><p>29b3</p><section>'dul ba</section><text>las dang yid mgu bar spyod pa'i dge slong gis zhag tu chad pa bgrang bar bya ste/ drang por gnas pa'i dge slong dang lhan cig skya reng byung ba dang / dge slong med pa'i gnas su song ste skya reng byung ba dang / ma tshang ba la chad pa med pa dang /</text></item>
<item><p>29b4</p><section>'dul ba</section><text>chad pa yid mgu ba dge slong rnams la brjod par mi 'dod pa rnams so/ /shes pa la rnam pa bzhi ste/ byung ba shes pa dang / nyes pa shes pa dang / nyes pa med pa shes pa dang / langs pa shes pa'o/ /bslang ba la rnam pa bzhi ste/</text></item>
<item><p>29b5</p><section>'dul ba</section><text>mthong bas bslang ba dang / bshags pas bslang ba dang / snga nas ma byas pas bslang ba dang / 'thol bas bslang ba'o/ /rton pa la rnam pa bzhi ste/ don la rton gyi yi ge la ma yin pa dang / chos la rton gyi gang zag la ma yin pa</text></item>
<item><p>29b6</p><section>'dul ba</section><text>dang / nges pa'i don gyi mdo sde la rton gyi bkri ba'i don la ma yin pa dang / ye shes la rton gyi rnam par shes pa la ma yin pa'o/ /mkhan po la rnam pa bzhi ste/ mkhan po chos kyis sdud la zang zing gis ma yin pa yang yod/ mkhan po</text></item>
<item><p>29b7</p><section>'dul ba</section><text>zang zing gis sdud la chos kyis ma yin pa yang yod/ mkhan po chos kyis kyang sdud cing zang zing gis kyang sdud pa yang yod/ mkhan po chos kyis kyang mi sdud cing zang zing gis ma yin pa yang yod do/ /de la mkhan po gang gis chos kyis sdud</text></item>
<item><p>29b8</p><section>'dul ba</section><text>la zang zing gis ma yin pa de lta bu'i mkhan po la ni shes par bya ste gnas par bya'o/ /de la mkhan po gang zang zing gis sdud la chos kyis ma yin pa de lta bu'i mkhan po la ni bltas te 'gro bar bya'o/ /de la mkhan po gang chos kyis kyang sdud la</text></item>
<item><p>30a1</p><section>'dul ba</section><text>zang zing gis kyang sdud pa de lta bu'i mkhan po ni gsher zin kyang nam 'tsho'i bar du gnas par gyis shig /de la mkhan po gang chos kyis kyang mi sdud zang zing gis ma yin pa de lta bu'i mkhan po la ni ma 'gro zhes bsgo yang mi blta</text></item>
<item><p>30a2</p><section>'dul ba</section><text>bar 'gro bar bya'o/ /bsdu ba'i dngos po bzhi ste/ sbyin pa dang / tshig snyan pa dang / don spyad pa dang / don 'thun pa rnams so/ /sman rnam pa bzhi ste/ sman nyid mi rung la nye 'khor mi rung ba yang yod/ sman nyid mi rung la nye 'khor rung ba yang yod/</text></item>
<item><p>30a3</p><section>'dul ba</section><text>sman nyid rung la nye 'khor mi rung ba yang yod/ sman nyid rung la nye 'khor rung ba yang yod do/ /don gyi mthu bzhi la brten nas bcom ldan 'das kyis dge slong rnams kyis sman gnang ste/ dus kyi mthu dang / yul gyi mthu dang / gang zag gyi mthu dang / byung ba'i</text></item>
<item><p>30a4</p><section>'dul ba</section><text>mthu'o/ /spang ba la rnam pa bzhi ste/ kha na ma tho ba dang / chad pas gcad pa dang / phan gdags pa dang / dam pa'i chos la gnas pa'o/ /rjes su gnang ba rnam pa bzhi ste/ kha na ma tho ba med pa dang / chad pas ma bcad pa dang / phan gdags pa dang / bde</text></item>
<item><p>30a5</p><section>'dul ba</section><text>bar spyod pa'o/ /yul rnam pa bzhir de bzhin gshegs pa'i nyan thos kyi bslab pa bca' ste/ ye shes kyi yul dang / chos kyi yul dang / gang zag gi yul dang / cho 'phrul gyi yul lo/ /las rnam pa bzhi ste/ phan gdags pa'i las dang / nan</text></item>
<item><p>30a6</p><section>'dul ba</section><text>tur gyi las dang / chad pa'i las dang / spyod pa la gnas pa'i las rnams so/ /mdor na/ las la khas len dad pa dang / /'jebs par bcas pa'i las lnga dang / /rnam dag las dang 'dul ba dang / /nan tur chad pa de bzhin no/ /las khas</text></item>
<item><p>30a7</p><section>'dul ba</section><text>blang ba rnam pa lnga ste/ bdag nyid kyi las byed pa dang / mngon sum du gyur nas khas len pa dang / dad pa 'bul ba dang / rang gi lta ba khas brjod pa dang / cang mi smra bar khas len pa rnams so/ /mtshams kyi nang du mngon sum du</text></item>
<item><p>30a8</p><section>'dul ba</section><text>mi gnas pa lngas dad pa byin pa'i las bya'i/ mang po mngon sum du 'dus pa'i nang du ni ma yin te/ rkun gnas dang / so sor gnas pa dang / mi gnas pa dang / rjes su phyogs pa dang / dge slong ma sun phyung ba'o/ /ma byas par mi</text></item>
<item><p>30b1</p><section>'dul ba</section><text>gnang ba'i las bya ba lnga ni gnas 'di zhes bya bar khyod la bya'o/ /'dir dge 'dun gyi nang du khyod la bya'o/ /gnas gzhan gyi dge 'dun dag gi nang du khyod la bya'o/ /nyes pa de lta bu khyod la bya'o/ /zhes des de la nyes pas bsdigs nas nyes pa</text></item>
<item><p>30b2</p><section>'dul ba</section><text>rab tu bzhag ste/ dam dem dang bcas/ 'jebs pa dang bcas/ gsob tu dbyung ba dang / bcas par byas nas gtong ba'o/ /bshags pa'i las dang / byin gyis brlabs pa'i las dang / bsgo ba'i las dang / rjes su gnang ba'i las</text></item>
<item><p>30b3</p><section>'dul ba</section><text>dang / spyod pa la gnas pa'i las so/ /rnam par dag pa'i las lnga ste/ chad pa dang / gzhi nas bslang ba'i chad pa dang / yid mgu ba dang / gzhi nas bslang ba'i yid mgu ba dang / dbyung ba rnams so/ /gdul ba'i dngos po lnga ste/ bsdigs</text></item>
<item><p>30b4</p><section>'dul ba</section><text>pa dang / smad pa dang / bskrad pa dang / slar bsdum pa dang / spang ba rnams so/ /smad pa'i dngos po rnam pa lnga ste/ bsdigs pa dang / smad pa dang / bskrad pa dang / bsdum pa dang / spang ba rnams so/ /chad pa'i las rnam pa lnga ste/ de dag nas</text></item>
<item><p>30b5</p><section>'dul ba</section><text>spang ba'i bar du brjod par bya'o/ /mdor na/ dge 'dun nang na spyod pa gnyis/ /gnas brtan bag med sgo gnyis dang / /shen dman gyur dang rtsod pa dang / /bdag dang bdag shes de bzhin no/ /dge 'dun gyi nang na spyod pa'i</text></item>
<item><p>30b6</p><section>'dul ba</section><text>dge slong gis dge 'dun gyi drung du 'gro ba na chos rnam pa lngas dran pa nang du nye bar bzhag ste/ dge 'dun gyi nang du 'gro bar bya'o/ /lnga gang zhe na/ rim gror bcas pa dang / bsti stang du bcas pa dang / 'jigs pa'i dbang du 'gyur</text></item>
<item><p>30b7</p><section>'dul ba</section><text>bar bcas pa dang / dman pa'i yid du bcas pa dang / phyag dar ba dang mnyam pa'i sems dang stan la 'dug par na mkhas pa'o/ /dge 'dun gyi nang na spyod pa'i dge slong gis gzhan yang chos rnam pa lngas nang du dran pa nye bar gzhag</text></item>
<item><p>30b8</p><section>'dul ba</section><text>ste/ dge 'dun gyi nang du 'gro bar bya'o/ /lnga gang zhe na/ byams pa'i sems dang / phan pa'i sems dang / snying brtse ba'i sems dang / snyan par smra ba dang / tshig rtsub po mi smra ba rnams so/ /dge 'dun gyi nang na chos ma yin par rtsod pa'ang yod de/</text></item>
<item><p>31a1</p><section>'dul ba</section><text>de la dge 'dun gyi nang na spyod pa'i dge slong gis chos dang 'thun pa'i phyogs la brten par bya'o/ /yang na rang gi lta ba brjod nas stan las langs te 'gro bar bya ste/ de'i gleng gzhi mi dkrug par rnal 'byor du brtson par</text></item>
<item><p>31a2</p><section>'dul ba</section><text>gnas par bya'o/ /chos rnam pa lnga dang ldan pa'i gnas brtan gyi dge slong ni bsdigs par bya'o/ /tshar gcad par bya'o/ /spang bar bya'o/ /phyogs med par bya'o/ /sma dbab par bya'o/ /spa gong bar bya'o/ /dogs pa dang / the tshom dang /</text></item>
<item><p>31a3</p><section>'dul ba</section><text>'gyod pa rnams skye bar bya'o/ /dam dem du bcas/ 'jebs par bcas/ gsog tu dbyung bar bcas par bya ste/ lnga gang zhe na/ tshul khrims ngan pa yin/ tshul khrims la nyes pa byung zhing log par lta ba yin/ phyin ci log tu lta</text></item>
<item><p>31a4</p><section>'dul ba</section><text>zhing ngo tsha med pa yin/ 'khor ngo tsha med cing rgol ba dang / slar rgol ba'i dge slong rnams 'thab pa dang / mtshang 'dru ba dang / 'khon pa dang / 'khrugs pa rnams su bskul ba yin/ rgol ba dang / slar rgol ba'i dge slong</text></item>
<item><p>31a5</p><section>'dul ba</section><text>rnams chos ma yin pa la sten du 'jug pa'o/ /chos rnam pa lnga dang ldan pa'i dge slong ni dge bsnyen ma rnams kyis ma dad pa tshor bar bya bar rigs te/ lnga gang zhe na/ khyim pa rnams la kha zer ba dang / khyim pa rnams la</text></item>
<item><p>31a6</p><section>'dul ba</section><text>mi snyan par smra ba dang / khyim pa rnams kyi skyon nas brjod pa dang / khyim pa rnams la don ma yin pa dang / mi phan pa'i rnyed pa la zhugs pa yin no/ /gzhan yang chos rnam pa lnga dang ldan pa'i dge slong ni dge bsnyen phas ma dad</text></item>
<item><p>31a7</p><section>'dul ba</section><text>pa tshor bar bya bar rigs te/ lnga gang zhe na/ sangs rgyas la ngan du brjod pa dang / chos la ngan du brjod pa dang / dge 'dun la ngan du brjod pa dang / mi spyad pa spyod pa dang / dge slong gi bslab pa la ma mos pa'o/ /chos rnam pa</text></item>
<item><p>31a8</p><section>'dul ba</section><text>lnga dang ldan pa'i dge bsnyen ni dge 'dun gyi lhung bzed khas phub par 'os te/ lnga gang zhe na/ dge slong dag la kha zer ba dang / dge slong dag la mi snyan par smra ba dang / dge slong dag la ngan du brjod pa dang / dge slong rnams la mi</text></item>
<item><p>31b1</p><section>'dul ba</section><text>phan pa dang / don ma yin par byed pa dang / rnyed par 'dod pa dang / zhugs pa rnams yin no/ /gzhan yang chos rnam pa lnga dang ldan pa'i dge bsnyen ni dge 'dun gyi lhung bzed khas dbub par 'os te/ lnga gang zhe na/ sangs rgyas la ngan du</text></item>
<item><p>31b2</p><section>'dul ba</section><text>brjod pa dang / chos la ngan du brjod pa dang / dge 'dun la ngan du brjod pa dang / mi spyad pa spyod pa dang / dge bsnyen gyi bslab pa la mi slob pa'o/ /chos rnam pa lnga dang ldan pa'i 'dul ba 'dzin pa ni rtsod pa zhi bar byed mi nus pa ste/ lnga gang zhe na/</text></item>
<item><p>31b3</p><section>'dul ba</section><text>shen dman par gyur pa dang / log shig du 'gro ba dang / mang du smra bar gyur pa dang / tshig kyal bar smra ba dang / mi phan pa sdud par gyur pa yin te/ de rnam pa lnga las dkar po'i phyogs su bzlog pa yang brjod par bya'o/ /gzhan yang chos</text></item>
<item><p>31b4</p><section>'dul ba</section><text>rnam pa lnga dang ldan pa'i 'dul ba 'dzin pa ni rtsod pa zhi bar byed mi nus pa ste/ lnga gang zhe na/ 'khrul pa 'dzin pa dang / gsang ba'i tshig 'dzin pa dang / tshig mang po 'dzin pa dang / ma nges par 'dzin pa dang / lan gsum gyi</text></item>
<item><p>31b5</p><section>'dul ba</section><text>bar du dam bcar ma bcug par mchod pa yin te/ dkar po'i phyogs su bzlog par yang rnam pa lngar brjod par bya'o/ /gzhan yang chos rnam pa lnga dang ldan pa'i 'dul ba 'dzin pa ni rtsod pa zhi bar byed mi nus te/ lnga gang zhe na/</text></item>
<item><p>31b6</p><section>'dul ba</section><text>bdag gis smra ba mthar thug par mi shes pa dang / gzhan gyi tshig mthar mi 'byin pa dang / mi nyan pa dang / grags par mi byed pa yin te/ dkar po'i phyogs su yang bzlog pa rnam pa lngar brjod par bya'o/ /gzhan yang chos rnam pa lnga</text></item>
<item><p>31b7</p><section>'dul ba</section><text>dang ldan pa'i 'dul ba 'dzin pa ni rtsod pa shin tu zhi bar byed mi nus pa yin te/ ma bsgo ba bsgo bar mi byed pa yin/ yang dag par ma bsgo ba yang dag par bsgo bar mi byed pa yin/ mi sems pa sems par mi byed pa yin/ rgol</text></item>
<item><p>31b8</p><section>'dul ba</section><text>ba dang / slar rgol ba'i dge slong rnams 'thab pa dang / mtshang 'dru ba dang / 'khon pa dang / rtsod pa rnams su skul ba yin/ rgol ba dang slar rgol ba'i dge slong rnams chos ma yin pa'i phyogs la sten pa yin te/ rnam pa lnga</text></item>
<item><p>32a1</p><section>'dul ba</section><text>las dkar po'i phyogs su bzlog par yang brjod par bya'o/ /mdor na/ rjes su bstan dang rtsod pa dang / /las dang rgol ba 'dzin pa dang / /chos ma yin pa mdo sde 'dul/ /ma bskos byung dang nyes de bzhin/ /chos rnam pa lnga dang ldan pa'i</text></item>
<item><p>32a2</p><section>'dul ba</section><text>'dul ba 'dzin pa ni rjes su ston par byed mi nus te/ lnga gang zhe na/ rjes su bstan pa'i ngag lnga mi shes pa dang / slar rgol ba mi shes pa dang / chos su rjes su sbyor ba mi shes pa dang / chos ma yin pa'i rjes su sbyor ba mi shes pa dang / yi dam ma</text></item>
<item><p>32a3</p><section>'dul ba</section><text>bcas pa yin te/ slar dkar po'i phyogs su bzlog pa'ang rnam pa lngar brjod par bya'o/ /chos rnam pa lnga dang ldan pa'i 'dul ba 'dzin pa ni rtsod pa zhi bar byed mi nus pa yin te/ lnga gang zhe na/ rtsod pa mi shes pa dang / rtsod pa ci las byung ba</text></item>
<item><p>32a4</p><section>'dul ba</section><text>mi shes pa dang / rtsod pa bsdu ba mi shes pa dang / rtsod pa zhi bar bya ba mi shes pa dang / rtsod pa zhi bar byas kyang nyes pa phyis mi 'byung ba la mi mkhas pa yin te/ slar dkar po'i phyogs su bzlog pa'ang rnam pa lngar brjod par bya'o/ /chos rnam</text></item>
<item><p>32a5</p><section>'dul ba</section><text>pa lnga dang ldan pa'i 'dul ba 'dzin pa ni las byed mi nus pa yin te/ lnga gang zhe na/ des don sbyin pa la shin du rnam par ma dag cing gcig nas gcig tu bsgo ba yin te/ kun dga' bo dge tshul gyi tshig gis bsgo zhing mdo sde'i tshig mi</text></item>
<item><p>32a6</p><section>'dul ba</section><text>shes pa yin/ gsol ba'i las mi shes pa/ gsol ba dang gnyis kyi las mi shes pa/ gsol ba dang bzhi'i las mi shes pa yin/ bsgo ba'i las mi shes pa dang / byin gyis brlabs pa'i las mi shes pa ste/ slar dkar po'i phyogs</text></item>
<item><p>32a7</p><section>'dul ba</section><text>su bzlog pa'ang rnam pa lngar brjod par bya'o/ /chos rnam pa lnga dang ldan na rgol ba'i dge slong gis tshig mi gzung ba yin te/ lnga gang zhe na/ de'i don sbyin pa shin du rnam par ma dag cing gcig nas gcig tu bsgo bar mi byed pa dang / kun</text></item>
<item><p>32a8</p><section>'dul ba</section><text>dga' bo'i dge tshul gyi tshig gis ston pa dang / mdo sde'i gzhi mi shes pa dang / ji ltar gsungs pa mi mngon pa'i gnas nas gsungs pa mi shes pa dang / gang la gnas nas rnam par sbyong ba ste/ slar dkar po'i phyogs su bzlog</text></item>
<item><p>32b1</p><section>'dul ba</section><text>pa'ang rnam pa lngar brjod par bya'o/ /chos rnam pa lnga dang ldan na slar rgol ba'i dge slong gi tshig gzung du mi rung ba yin te/ lnga gang zhe na/ rgol ba'i dge slong gis dris pa gzhan la gzhan gyi rngod pa dang / gtam rlung skur ba dang / dge ba'i dge</text></item>
<item><p>32b2</p><section>'dul ba</section><text>slong la 'tshe ba dang / phyogs la gnas nas nyes pa shes kyang nyes pa mi shes so zhes zer ba ste/ slar dkar po'i phyogs su bzlog pa'ang rnam pa lngar brjod par bya'o/ /chos rnam pa lnga dang ldan pa'i 'dul ba 'dzin pa ni rtsod pa zhi bar byed</text></item>
<item><p>32b3</p><section>'dul ba</section><text>mi nus pa yin te/ lnga gang zhe na/ rgol ba dang / slar rgol ba'i dge slong rnams chos ma yin pa'i phyogs la bsnyen par byed pa dang / rgol ba dang / slar rgol ba'i dge slong rnams 'thab pa dang / 'tshang 'dru ba dang / 'khon pa dang / rtsod</text></item>
<item><p>32b4</p><section>'dul ba</section><text>pa rnams la skul ba yin/ dge slong gzu bo rnams kyi mdo sde'i tshig mi nyan pa dang / dge slong gtso bo rnams la skur ba 'debs pa dang / rtsod pa'i thog ma dang bar ma dang tha ma la mi mkhas pa yin te/ slar dkar po'i phyogs su bzlog</text></item>
<item><p>32b5</p><section>'dul ba</section><text>pa'ang rnam pa lngar brjod par bya'o/ /chos rnam pa lnga dang ldan pa'i 'dul ba 'dzin pa ni mdo sde'i yon tan shes par mi nus pa yin te/ lnga gang zhe na/ mdo sde la mi mkhas pa yin 'dul ba la mi mkhas pa yin/ ma lta bu la mi</text></item>
<item><p>32b6</p><section>'dul ba</section><text>mkhas pa dang / rnam par 'byed pa la mi mkhas pa dang / lung kha ton du ma lobs pa yin te/ slar dkar po'i phyogs su bzlog pa'ang rnam pa lngar brjod par bya'o/ /gzhan yang chos rnam pa lnga dang ldan pa'i 'dul ba 'dzin pa ni mdo sde'i</text></item>
<item><p>32b7</p><section>'dul ba</section><text>yon tan shes par mi nus pa yin te/ lnga gang zhe na/ nyi tshe ba dang / thams cad dang ldan pa'i 'dul ba mi shes pa dang / re shig pa dang dus thams cad pa'i 'dul ba mi shes pa dang / nyes pa'i 'dul ba mi shes pa dang / rtsod pa'i 'dul ba</text></item>
<item><p>32b8</p><section>'dul ba</section><text>mi shes pa dang / nyon mongs pa'i 'dul ba mi shes pa ste/ slar dkar po'i phyogs su bzlog pa'ang rnam pa lngar brjod par bya'o/ /chos rnam pa lnga dang ldan pa'i 'dul ba 'dzin pas mdo sde'i yon tan shes par mi nus te/ lnga gang zhe na</text></item>
<item><p>33a1</p><section>'dul ba</section><text>nyes pa'i 'dul ba dang / rtsod pa'i 'dul ba dang / nyi tshe ba dang / thams cad dang ldan pa dang / re shig pa dang / dus thams cad pa'i rnams la nges par ma gyur pa yin no/ /chos rnam pa lnga dang ldan pa'i 'dul ba 'dzin pa ni rtsod pa</text></item>
<item><p>33a2</p><section>'dul ba</section><text>zhi bar byed mi nus pa yin te/ lnga gang zhe na/ ma bskos pa las zhi bar byed pa dang / nyes pa mi ston pa dang / chad pa'i las mi gcod pa dang / rnam par dag pa nye bar mi ston pa dang / 'dis dge 'dun gyis bsgo ba bzhin ma byas par gyur</text></item>
<item><p>33a3</p><section>'dul ba</section><text>pa ste/ slar dkar po'i phyogs su bzlog pa'ang rnam pa lngar brjod par bya'o/ /chos rnam pa lnga dang ldan pa'i 'dul ba 'dzin pa ni nyes pa ston par mi nus te/ lnga gang zhe na/ nyes pa mi shes pa dang / nyes pa med pa mi shes pa dang / lci ba mi</text></item>
<item><p>33a4</p><section>'dul ba</section><text>shes pa dang / yang ba mi shes pa dang / 'dis so sor thar pa'i mdo kha thon ma lobs pa yin te/ slar dkar po'i phyogs su bzlog pa'ang rnam pa lngar brjod par bya'o/ /gzhan yang chos rnam pa lnga dang ldan pa'i 'dul ba 'dzin pas</text></item>
<item><p>33a5</p><section>'dul ba</section><text>nyes pa ston par mi nus te/ lnga gang zhe na/ byung ba mi shes pa dang / bcas pa mi shes pa dang / rjes su bcas pa mi shes pa dang / spang ba mi shes pa dang / rjes su gnang ba mi shes pa ste/ slar dkar po'i phyogs su bzlog</text></item>
<item><p>33a6</p><section>'dul ba</section><text>pa'ang rnam pa lngar brjod par bya'o/ /mdor na/ ldang dang las dang g.yogs pa dang / /me byin pa dang mal stan rnams/ /sems 'khrugs pho mtshan khu ba dang / /gaN DI dang ni bskos pa 'o/ /nyes pa ldang ba rnam pa lnga ste/ lnga</text></item>
<item><p>33a7</p><section>'dul ba</section><text>gang zhe na/ gsol bas ldang ba dang / gsol ba mi dgos pas ldang ba dang / brdas ldang ba dang / don dam pas ldang ba dang / dge slong ma dang thun mong ma yin pa las 'das shing mtshan gyur pa'o/ /rgyu lngas na chos ma yin pa'i las</text></item>
<item><p>33a8</p><section>'dul ba</section><text>dang 'dul ba ma yin pa'i las byas par 'gyur te/ lnga gang zhe na/ mngon sum du ma gyur par byed pa dang / ma glengs pa dang / dran par ma byas pa dang / dngos po med pa dang / yi dam ma bcas pa'o/ /rnam pa lngas na las byed pa'i</text></item>
<item><p>33b1</p><section>'dul ba</section><text>dge slong mda' 'phangs pa bzhin du lus 'gyel te shi ma thag tu ngan song ngan 'gro log par ltung ba sems can dmyal bar skye ste/ lnga gang zhe na/ 'dod pa'i phyir 'gro/ zhe sdang dang / gti mug dang / 'jigs pa'i phyir 'gro/ las byas pa dang</text></item>
<item><p>33b2</p><section>'dul ba</section><text>ma byas pa mi shes pa'o rgyu lngas na dge slong gi pha rol nas ma byin pa blangs na phas pham pa'i nyes par 'gyur te/ lnga gang zhe na/ bdag gi bar 'du shes med par blangs pa dang / skad cig brnya ba'i 'du shes med par blangs pa dang / yid</text></item>
<item><p>33b3</p><section>'dul ba</section><text>gcugs pa'i 'du shes med par blangs pa dang / len pa na gzhan shes par byas nas ma blangs pa dang / rku sems nye bar gnas pa yin te/ slar dkar po'i phyogs su bzlog pa'ang rnam pa lngar brjod par bya'o/ /mal stan mi spyad pa rnam</text></item>
<item><p>33b4</p><section>'dul ba</section><text>pa lngar shes par bya ste/ lnga gang zhe na/ dud pa dang / rdul khrod dang / chu dang / 'dren pa dang / drud pa dang lnga'o/ /rgyu lngas na sems 'khrugs par 'gyur te/ lnga gang zhe na/ gnyen bshes zad pa dang / longs spyod zad pa dang / khams ma mnyam pa</text></item>
<item><p>33b5</p><section>'dul ba</section><text>dang / mi ma yin pas brlams pa dang / sngon gyi las kyi rnam par smin pa'o/ /gzhan yang rgyu lngas na sems 'khrugs par 'gyur te/ lnga gang zhe na/ rlung bskyod pa dang / mkhris pa dang / bad kan dang / 'dus pa dang / sngon gyi las kyi rnam par</text></item>
<item><p>33b6</p><section>'dul ba</section><text>smin pa'o/ /gzhan yang rgyu lngas na sems 'khrugs te/ lnga gang zhe na/ mi ma yin pas brdeg pa dang / mi ma yin pas sems 'khrugs pa dang / mi ma yin pas mdangs phrogs pa dang / khams ma mnyam pa dang / sngon gyi las kyi rnam par</text></item>
<item><p>33b7</p><section>'dul ba</section><text>smin pa'o/ /rgyu lngas 'dod chags dang ma bral ba'i pho mtshan las su rung bar 'gyur te/ bshang ba 'gags par gyur pa dang / gci ba 'gags par gyur pa dang / rlung 'gags par gyur pa dang / srog chags u tsa ting kas zin par gyur pa</text></item>
<item><p>33b8</p><section>'dul ba</section><text>dang / 'dod pa'i 'dod chags kyis kun du dkris par gyur pa dang lnga'o/ /khu ba rnam pa lnga ste/ sngon po dang / ser po dang / dmar po dang / bska ba dang / sla ba dang lnga'o/ /gaN DI brdung ba la rnam pa lnga ste/ dge 'dun thams cad kyi gaN DI dang /</text></item>
<item><p>34a1</p><section>'dul ba</section><text>las kyi gaN DI dang / shi ba'i gaN DI dang / nyes pa'i gaN DI dang / spang ba'i gaN DI dang lnga'o/ /dge 'dun thams cad kyi gaN DI de ni rgyud gsum dang drag po gsum mo/ /las kyi gaN DI ni rgyud gnyis dang drag po gcig go/ /shi ba'i gaN</text></item>
<item><p>34a2</p><section>'dul ba</section><text>DI ni rgyud gcig pa'o/ /nyes pa'i gaN DI ni nam zhi bar gyur gyi bar du'o/ /spang ba'i gaN DI ni khar sil lo/ /chos rnam pa lnga dang ldan pa'i dge slong gis dge slong ma la lung bsgo bar bya ste/ lnga gang zhe na/ tshul khrims dang ldan par gyur pa dang /</text></item>
<item><p>34a3</p><section>'dul ba</section><text>mang du thos pa dang / gnas brtan rgyal por gyur pa dang / grong khyer gyi skad dang ldan par gyur pa dang / des dge slong ma la lus kyis bskyod pas sun ma phyung bar gyur pa'o/ /ji ltar na tshul khrims dang ldan pa yin zhe na/ phas pham pa bzhi</text></item>
<item><p>34a4</p><section>'dul ba</section><text>las gang yang rung ba 'das par ma gyur pa'o/ /ji ltar na mang du thos pa yin zhe na/ des so sor thar pa'i mdo bshad pa 'am kha ton du byas par gyur pa'o/ /ji ltar na gnas brtan rgyal po lta bur gyur pa yin zhe na/ bsnyen par rdzogs nas lo</text></item>
<item><p>34a5</p><section>'dul ba</section><text>nyi shu lon par gyur pa 'am/ yang na de las 'das pa'o/ /de ste dge slong ma la lus kyis bskyod pas sun phyung bar ma gyur tam/ yang na nyes pa de 'dis ji ltar chos bzhin du byas par gyur pa'o/ /sgo gnyis po rdzogs s+ho// //</text></item>
<item><p>34a6</p><section>'dul ba</section><text>sgo gsum po'i mdo bsdus pa ste/ rtsod dang mgu bar byed pa dang / /nor rnyed gang zag de bzhin te/ /u pA li 'dul chad pa dang / /rab 'byung sbyin pa de bzhin no/ /mdor na/ 'khrug pa'i rtsa ba bsgo ba drug /las dang bstan pa'ang de</text></item>
<item><p>34a7</p><section>'dul ba</section><text>bzhin te/ /bstabs par bya ba nyams pa dang / /bzlog par bya ba'ang de bzhin no/ /dge slong dag 'di la 'khrug pa'i rtsa ba ni drug ste/ dge slong khro zhing 'khon pa yang yod de/ dge slong dag dge slong khro zhing 'khon du 'dzin par gyur</text></item>
<item><p>34a8</p><section>'dul ba</section><text>pa gang yin pa des ni ston pa la bla mar mi byed/ bkur stir mi byed/ phu dud du mi byed/ mchod par mi byed de/ des ston pa la bsti stang du ma byas/ bla mar ma byas/ bkur stir ma byas/ phu dud du ma byas/ mchod par ma byas pas</text></item>
<item><p>34b1</p><section>'dul ba</section><text>na chos mi mthong ngo / /chos ma mthong bas dge 'dun la rim gror byed par mi spyod do/ /dge 'dun la rim gro med par spyad pas dge sbyong nyid la bag med par spyod do/ /dge sbyong nyid la bag med par spyod pas ji nas dge 'dun la 'thab</text></item>
<item><p>34b2</p><section>'dul ba</section><text>pa dang / 'tshang 'dru ba dang / 'khon pa dang / rtsod pa de lta bu skyed par 'gyur te/ 'thab pa dang / 'tshang 'dru ba dang / 'khon pa dang / rtsod pa rnams ni skye bo mang po la phan pa ma yin te/ skye bo mang po'i don ma yin gyi/ skye bo mang po la sdug</text></item>
<item><p>34b3</p><section>'dul ba</section><text>bsngal bar byed do/ /lha dang mi rnams la yang don ma yin pa dang / mi phan pa dang / sdug bsngal bar byed do/ /dge slong khyed rnams la 'di lta bu'i rtsod pa'i rtsa ba nang ngam phyi rol na yod la bdag nyid kyis ma spangs par rjes su mthong ba dang /</text></item>
<item><p>34b4</p><section>'dul ba</section><text>de la khyed dang lhan cig tu 'thun zhing shin du dga' bar byos la rab tu dad pa'i brtson 'grus dang brtsal ba dang spro ba skyed cig /spro ba bskyed nas rtsod pa'i rtsa ba de ma btang gi bar du dran pa dang / shes pa mi gtang bar brtson par</text></item>
<item><p>34b5</p><section>'dul ba</section><text>byos shig /de bzhin du dge slong khyed cag gis rtsod pa'i rtsa ba nang ngam phyi rol na yod pa ma spangs pa mthong na/ der khyed dang lhan cig tu 'thun zhing dga' bar byos la sems kyis shin du bsrung ba'i dran pas rtsod pa'i rtsa ba de'i</text></item>
<item><p>34b6</p><section>'dul ba</section><text>nyes pa zad par ma gyur gyi bar du brtson par byos shig dang / khyed kyi rtsod pa'i rtsa ba de yang dag par bcom nas phyis kyang mi 'byung bar 'gyur ro/ /khon du 'dzin pa ji lta ba de bzhin du 'chab pa dang / 'tshig pa dang / phrag</text></item>
<item><p>34b7</p><section>'dul ba</section><text>dog dang / 'jungs pa dang / g.yo dang / sgyu dang / ngo tsha med pa dang / mi 'dzem pa dang / rang gi lta ba snyems par gyur pa rnams yin te/ bab bab tu 'dzin pa spang dka' ba'i tshig rnams rgyas par brjod par bya'o/ /bsgo ba rnam pa</text></item>
<item><p>34b8</p><section>'dul ba</section><text>drug ste/ sangs rgyas kyis bsgo ba dang / dge 'dun gyis bsgo ba dang / slob dpon gyis bsgo ba dang / mkhan pos bsgo ba dang / rgyal pos bsgo ba dang / rkun pos bsgo ba'o/ /dge bsnyen phas byar mi rung ba'i las drug ste/</text></item>
<item><p>35a1</p><section>'dul ba</section><text>sems can 'tshong ba dang / mtshon cha 'tshong ba dang / chang 'tshong ba dang / dug 'tshong ba dang / rgya skyegs kyi las dang / 'bru mar byed pa'i las so/ /nag por bstan pa drug ste/ 'di ltar dge slong dag la dge slong zhig 'di</text></item>
<item><p>35a2</p><section>'dul ba</section><text>skad du tshe dang ldan pa kho bos ni bcom ldan 'das las mngon sum du thos/ mngon sum du blangs te/ 'di ni chos so/ /'di ni 'dul ba'o/ /'di ni ston pas bstan pa'o zhes zer na/ dge slong des smras pa de la spro bar yang mi bya/ smad par</text></item>
<item><p>35a3</p><section>'dul ba</section><text>yang mi bya ste/ spro bar yang mi bya/ smad par yang mi bya bar tshig dang don dang 'bru rnams zung la mdo sde dang gtugs shing 'dul ba la ltos shig /de ste mdo sde dang gtugs/ 'dul ba la bltas kyang mdo sde dang yang mi 'thun/ 'dul</text></item>
<item><p>35a4</p><section>'dul ba</section><text>ba las kyang mi 'byung chos nyid dang yang 'gal na dge slong de la 'di skad du ji ltar tshe dang ldan pa khyod kyi chos 'di ni bcom ldan 'das kyis ma gsungs so/ /yang na tshe dang ldan pas chos 'di log par bzung ngo / /de lta bas na kho bos</text></item>
<item><p>35a5</p><section>'dul ba</section><text>chos 'di mdo sde dang yang gtugs/ 'dul ba la yang bltas na/ mdo sde dang yang mi mthun/ 'dul ba las kyang mi 'byung / chos nyid dang yang 'gal bas 'di ni chos ma yin/ 'di ni 'dul ba ma yin/ 'di ni ston pas bstan pa ma yin</text></item>
<item><p>35a6</p><section>'dul ba</section><text>par shes par byos la bor cig ces bsgo shig /gzhan yang dge slong dag la dge slong zhig 'di skad du tshe dang ldan pa dag gnas 'di zhes bya ba na gnas brtan du bcas so sor thar pa bcas pa'i dge slong gi dge 'dun chen po dag</text></item>
<item><p>35a7</p><section>'dul ba</section><text>gnas te/ tshe dang ldan pa kho bos ni dge slong gi dge 'dun de dag las mngon sum du thos/ mngon sum du blangs pas 'di ni chos so/ /'di ni 'dul ba'o/ /'di ni ston pas bstan pa'o zhes zer na/ dge slong des de la spro ba dang / smad</text></item>
<item><p>35a8</p><section>'dul ba</section><text>par mi bya bar tshig dang don dang 'bru rnams zung la mdo sde dang gtugs shing / 'dul ba la ltos shig /de ste mdo sde dang gtugs/ 'dul ba la bltas kyang / mdo sde dang yang mi mthun 'dul ba las kyang mi 'byung la/ chos nyid dang</text></item>
<item><p>35b1</p><section>'dul ba</section><text>'gal na/ dge slong de la 'di skad du tshe dang ldan pa khyod kyis gnas brtan dang bcas/ so sor thar pa dang bcas pa'i dge slong gi dge 'dun gyi chos su 'du shes/ 'dul bar 'du shes te chos ma yin 'dul ba ma yin pa smras so/ /yang</text></item>
<item><p>35b2</p><section>'dul ba</section><text>na tshe dang ldan pa nyid kyis chos 'di la log par bzung ngo / /de lta bas na chos 'di dag ni mdo sde dang yang gtugs/ 'dul ba la yang bltas na mdo sde dang yang mi mthun/ 'dul ba las kyang mi 'byung la chos nyid dang yang 'gal bas</text></item>
<item><p>35b3</p><section>'dul ba</section><text>na 'di ni chos ma yin/ 'di ni 'dul ba ma yin/ 'di ni ston pas bstan pa ma yin par shes par byos la 'or cig ces bsgo shig /gzhan yang dge slong zhig 'di skad du dge slong dag gnas 'di zhes bya ba na dge slong mdo sde</text></item>
<item><p>35b4</p><section>'dul ba</section><text>'dzin pa/ 'dul ba 'dzin pa/ ma lta bu 'dzin pa mang zhig gnas te/ tshe dang ldan pa dge slong de dag la bdag gis mngon sum du thos/ mngon sum du blangs te/ 'di ni chos so/ /'di ni 'dul ba'o/ /'di ni ston pas bstan</text></item>
<item><p>35b5</p><section>'dul ba</section><text>pa'o zhes zer ba nas/ dge slong de la 'di skad ces bya ba smros shig ces bya ba'i bar du snga ma de bzhin te/ ji ltar tshe dang ldan pa dge slong de dag gis ni chos su 'du shes/ 'dul bar 'du shes te/ chos ma yin pa dang / 'dul ba</text></item>
<item><p>35b6</p><section>'dul ba</section><text>ma yin par smras so/ /yang na tshe dang ldan pa nyid kyis chos 'di dag log par bzung ngo / /'di ltar chos 'di mdo sde dang gtugs/ 'dul ba la bltas na mdo sde dang yang mi mthun/ 'dul ba las kyang mi 'byung / chos nyid dang yang</text></item>
<item><p>35b7</p><section>'dul ba</section><text>'gal te/ 'di ni chos ma yin/ 'dul ba ma yin/ ston pas bstan pa ma yin par shes par byos la bor cig ces bsgo shig /gzhan yang dge slong dag la 'di skad du tshe dang ldan pa gnas 'di zhes bya ba'i nang na dge slong gi gnas</text></item>
<item><p>35b8</p><section>'dul ba</section><text>brtan gyi nang nas gnas brtan gang yang rung ba dang / gtso bo'i nang na gtso bo gang yang rung ba'i dge slong dag gnas te/ tshe dang ldan pa dge slong de dag las bdag gis mngon sum du thos/ mngon sum du bzung bas na 'di ni chos so/ /'di ni 'dul</text></item>
<item><p>36a1</p><section>'dul ba</section><text>ba'o/ /'di ni ston pas bstan pa'o zhes bya ba nas/ dge slong de la 'di skad smros shig ces bya ba'i bar du snga ma bzhin te/ ji ltar tshe dang ldan pa gnas brtan gyi nang na gnas brtan gang yang rung ba dang / gtso bo'i nang na gtso bo</text></item>
<item><p>36a2</p><section>'dul ba</section><text>gang yang rung ba'i dge slong gis 'di la/ chos su 'du shes 'di la 'dul bar 'du shes te chos ma yin/ 'dul ba ma yin par smras so/ /yang na tshe dang ldan pa nyid kyis chos 'di log par bzung ngo / /zhes bya ba nas shes par</text></item>
<item><p>36a3</p><section>'dul ba</section><text>byos la bor cig ces bya ba'i bar du snga ma bzhin no/ /gzhan yang dge slong zhig la dge slong zhig gis 'di skad ces smras te/ tshe dang ldan pa gnas 'di zhes bya ba na dge bsnyen dad pa yid ches pa zhig yod de/ tshe dang ldan pa</text></item>
<item><p>36a4</p><section>'dul ba</section><text>kho bos ni dge bsnyen de las mngon sum du thos/ mngon sum du blangs na 'di ni chos so/ /'di ni 'dul ba'o/ /'di ni ston pas bstan pa'o zhes bya ba nas/ dge slong de la 'di skad ces smros shig ces bya ba'i bar du snga ma bzhin</text></item>
<item><p>36a5</p><section>'dul ba</section><text>no/ /ji ltar tshe dang ldan pa khyod dge bsnyen gyis chos su 'du shes/ 'dul bar 'du shes nas chos ma yin pa dang / 'dul ba ma yin par smras so/ /yang na ni tshe dang ldan pa nyid kyis chos 'di dag log par bzung ngo zhes bya ba nas shes</text></item>
<item><p>36a6</p><section>'dul ba</section><text>par byos la bor cig ces bya ba'i bar du snga ma bzhin no/ /gzhan yang dge slong dag la dge slong zhig 'di skad smras te/ tshe dang ldan pa kho bos ni lha rnams las mngon sum du thos te/ 'di ni chos so/ /'di ni 'dul ba'o/ /'di ni</text></item>
<item><p>36a7</p><section>'dul ba</section><text>ston pas bstan pa'o/ /zhes bya ba nas/ dge slong de la 'di skad smros shig ces bya ba'i bar du snga ma bzhin te/ ji ltar tshe dang ldan pa khyod la lha rnams kyis chos su 'du shes/ 'dul bar 'du shes nas chos ma yin pa dang / 'dul ba</text></item>
<item><p>36a8</p><section>'dul ba</section><text>ma yin par smras so/ /yang na tshe dang ldan pa nyid kyis chos 'di dag log par bzung ngo zhes bya ba nas shes par byos la bor cig ces bya ba'i bar du snga ma bzhin no/ /bstan pa chen po drug ces bya ba ni 'di ltar dge slong dag</text></item>
<item><p>36b1</p><section>'dul ba</section><text>la dge slong zhig 'di skad du tshe dang ldan pa bdag gis bcom ldan 'das las mngon sum du thos/ mngon sum du blangs te/ 'di ni chos so/ /'di ni 'dul ba'o/ /'di ni ston pas bstan pa'o zhes zer na/ dge slong des smras pa de</text></item>
<item><p>36b2</p><section>'dul ba</section><text>la spro bar yang mi bya smad par mi bya ste/ spro bar mi bya smad par mi bya bar tshig dang don dang 'bru rnams bzung ste mdo sde dang gtugs par bya'o 'dul ba la blta bar bya'o/ /de ste mdo sde dang gtugs/ 'dul ba la bltas kyang mdo</text></item>
<item><p>36b3</p><section>'dul ba</section><text>sde dang 'thun/ 'dul ba las kyang 'byung / chos nyid dang yang mi 'gal na dge slong de la 'di skad du smros shig /ji ltar tshe dang ldan pa chos 'di dag ni bcom ldan 'das kyis gsungs te tshe dang ldan pas kyang chos de dag legs par</text></item>
<item><p>36b4</p><section>'dul ba</section><text>bzung ngo / /de lta bas na chos 'di dag mdo sde dang gtugs/ 'dul ba la bltas na mdo sde dang yang 'thun/ 'dul ba las 'byung la/ chos nyid dang yang mi 'gal bas na/ 'di ni chos so/ /'di ni 'dul ba'o/ /'di ni ston pas bstan pa yin</text></item>
<item><p>36b5</p><section>'dul ba</section><text>par shes par byos la gzung bar bya'o/ /lung bsgo ba chen po 'di drug rgyas par dkar po'i phyogs su yang de bzhin du brjod par bya'o/ /bstabs pa rnam pa drug ste/ dge slong la bstabs pa dang / dge slong ma la bstabs pa dang / gnyis</text></item>
<item><p>36b6</p><section>'dul ba</section><text>ka la bstabs pa dang / so sor bstabs pa dang / gang zag la bstabs pa dang / sems bskyed pas bstabs pa'o/ /gzhan yang bstabs pa drug ste/ dad pas bstabs pa dang / yongs su dag pas bstabs pa dang / zang zing bstabs pa</text></item>
<item><p>36b7</p><section>'dul ba</section><text>dang / yo byad bstabs pa dang / sman bstabs pa dang / dus su bstabs pa'o/ /nyams pa drug ste/ bdag nyams pa dang / gzhan nyams pa dang / tshul khrims nyams pa dang / lta ba nyams pa dang / spyod pa nyams pa dang / 'tsho ba nyams</text></item>
<item><p>36b8</p><section>'dul ba</section><text>pa'o/ /phun sum tshogs pa drug ste/ bdag phun sum tshogs pa dang / gzhan phun sum tshogs pa dang / tshul khrims phun sum tshogs pa dang / lta ba phun sum tshogs pa dang / spyod pa phun sum tshogs pa dang / 'tsho ba phun sum tshogs pa'o// //</text></item>
<item><p>37a1</p><section>'dul ba</section><text>'dul ba gzhung dam pa/ bam po nyi shu bdun pa/ mdor na/ mgu bar byed dang rku ba dang / /mngon sum gyur pa de bzhin te/ /nyams par gyur dang ma gyur dang / /las rnams drug dang bstan pa'o/ /mgu bar byed ces bya ba ni ston pa dang</text></item>
<item><p>37a2</p><section>'dul ba</section><text>tshangs pa mtshungs par spyod pa mkhas pa rnams la bdag gi lus byams pa dang ldan pa nye bar gnas par gyur cig ces bya ba'i chos 'di ni mgu bar byed pa ste/ dga' bar byed/ bla mar byed pa yid du 'ong ba dga' bar bya ba dang / bla mar</text></item>
<item><p>37a3</p><section>'dul ba</section><text>bya ba dang / bkur stir bya ba dang / bsgom par bya ba dang / gzung bar bya ba dang / 'thun par bya ba dang / mi 'khon par bya ba dang / mi rtsod par bya ba dang / dngos po gcig tu 'gyur ba'i phyir ngag gi las byams pa dang / yid kyi las byams pa</text></item>
<item><p>37a4</p><section>'dul ba</section><text>'jug go/ /gang chos bzhin du chos kyi rnyed pa de chung ngu na lhung bzed kyi nang du 'ongs pa'am/ lhung bzed kyi 'khor du gtogs pa de lta bu'i rnyed pa ni tshangs pa mtshungs par spyod pa mkhas pa rnams dang thun mong bar spyad par bya'o zhes</text></item>
<item><p>37a5</p><section>'dul ba</section><text>bya ba'i chos 'di ni mgu bar byed pa'o/ /dngos po gcig tu 'gyur ba'i phyir 'jug go zhes bya ba'i bar du snga ma bzhin te/ gang tshul khrims 'di dag ma ral ba/ ma zhig pa/ ma 'dres pa/ rnyog pa can du ma gyur pa/ ma nyams pa/ skyon med</text></item>
<item><p>37a6</p><section>'dul ba</section><text>pa/ legs par rdzogs pa/ legs par mnos pa/ mkhas pa rnams kyis bstod pa de lta bu'i tshul khrims la tshangs pa mtshungs par spyod pa mkhas pa rnams dang lhan cig tu tshul khrims thun mong du gyur cig ces bya ba'i chos</text></item>
<item><p>37a7</p><section>'dul ba</section><text>'di ni mgu bar byed pa'o/ /gcig tu 'gyur ba'i phyir 'jug go zhes bya ba'i bar du snga ma bzhin te/ 'phags pa rnams sdug bsngal yang dag par zad par bya ba dang / sdug bsngal gyi mthar phyin par bya ba'i phyir 'byung bar byed pa dang /</text></item>
<item><p>37a8</p><section>'dul ba</section><text>nges par byung ba'i lta ba gang yin pa de tshangs pa mtshungs par spyod pa mkhas pa rnams dang lhan cig tu lta ba la thun mong bar gyur cig ces bya ba'i chos 'di ni mgu bar byed pa ste/ gcig tu 'gyur ba'i phyir 'jug go zhes bya ba'i</text></item>
<item><p>37b1</p><section>'dul ba</section><text>bar du snga ma bzhin no/ /rku ba drug la 'jab bus rku ba dang / sgyus rku ba dang / mthus rku ba dang / phyir sbyin no zhes nas rku ba dang / brnogs te rku ba dang / gzhan la bsngos nas rku ba'o/ /gnas drug mngon sum du gyur pa la bsnyen par</text></item>
<item><p>37b2</p><section>'dul ba</section><text>rdzogs par bya ste/ ston pa mngon sum du gyur pa dang / chos mngon sum du gyur pa dang / dge 'dun mngon sum du gyur pa dang / yongs su dag pa mngon sum du gyur pa dang / slob dpon mngon sum du gyur pa dang / mkhan po mngon sum</text></item>
<item><p>37b3</p><section>'dul ba</section><text>du gyur pa'o/ /chos drug ni ston pas bstan pa nyams par byed pa'i rgyur 'gyur te/ las la dga' bar gyur pa dang / smra ba la dga' bar gyur pa dang / nyal ba la dga' ba dang / 'du 'dzi'i gtam la dga' ba dang / rnyed pa dang bkur sti dang</text></item>
<item><p>37b4</p><section>'dul ba</section><text>grags pa mi spong ba la dga' zhing mi spong ba la mos pas spong ba la mi dga' zhing rnal 'byor du mi 'jug pa dang / sgom pa la mi dga' zhing sgom pa la mi mos par gyur pas sgom pa la mi dga' zhing rnal 'byor du mi 'jug pa'o/ /chos</text></item>
<item><p>37b5</p><section>'dul ba</section><text>drug ni ston pas bstan pa mi nyams pa'i rgyur 'gyur te/ las la mi dga' bar gyur pa dang / smra ba la mi dga' ba dang / nyal ba la mi dga' ba dang / 'du 'dzi'i gtam la mi dga' ba dang / rnyed pa dang bkur sti la mi dga' zhing /</text></item>
<item><p>37b6</p><section>'dul ba</section><text>spong ba la dga' zhing spong ba la mos par gyur pas spong ba la dga' zhing rnal 'byor du 'jug pa dang / sgom pa la dga' zhing sgom pa la mos par gyur pas sgom pa la dga' zhing sgom pa la mos te rnal 'byor du 'jug pa'o/ /</text></item>
<item><p>37b7</p><section>'dul ba</section><text>chos de drug ni ston pas bstan pa'i rgyur 'gyur te/ dge slong khyed cag gis shes par byos shig /chos 'di dag ni kun du 'dod chags pa'i rgyur 'gyur/ kun tu zhe sdang ba dang / kun du gti mug pa dang / kun du sbyor ba dang /</text></item>
<item><p>37b8</p><section>'dul ba</section><text>kun du nyon mongs pa dang / rab tu spros pa rnams kyi rgyur 'gyur ba 'di ni chos ma yin/ 'di ni 'dul ba ma yin/ 'di ni ston pas bstan pa ma yin gyis khyed kyis rtogs par shes par gyis shig /chos drug ni ston pas</text></item>
<item><p>38a1</p><section>'dul ba</section><text>bstan pa'i rgyur 'gyur te/ dge slong dag khyed kyis 'di dag shes par gyis shig /chos 'di dag ni kun du 'dod chags pa'i rgyur mi 'gyur/ kun du zhe mi sdang ba dang / kun du gti mi mug pa dang / kun du mi sbyor ba dang / rnam par byang ba dang /</text></item>
<item><p>38a2</p><section>'dul ba</section><text>ma spros pa rnams kyi rgyur 'gyur ba 'di ni chos so/ /'di ni 'dul ba'o/ /'di ni ston pas bstan pa ste khyod kyis rtogs par byos shig /gzhan yang chos de drug ni ston pas bstan pa'i rgyur 'gyur te/ dge slong dag khyed kyis 'di dag shes par</text></item>
<item><p>38a3</p><section>'dul ba</section><text>gyis shig /chos 'di dag ni chog mi shes pa'i rgyur 'gyur te/ mgu mi myong ba dang / dgang dka' ba dang / gso dka' ba dang / 'dod pa mang ba rnams kyi rgyur 'gyur ba 'di ni chos ma yin/ 'di ni 'dul ba ma yin 'di ni ston pas bstan pa</text></item>
<item><p>38a4</p><section>'dul ba</section><text>ma yin gyis khyod kyis rtogs par shes par gyis shig /chos de drug ni ston pas bstan pa'i rgyur 'gyur te/ dge slong dag khyed kyis 'di dag shes par gyis shig /chos 'di dag ni chog shes pa'i rgyur 'gyur te/ mgu sla ba dang /</text></item>
<item><p>38a5</p><section>'dul ba</section><text>gso sla ba dang / dgang sla ba dang / 'dod pa mi mang ba'i rgyur 'gyur ba 'di ni chos so/ /'di ni 'dul ba'o/ /'di ni ston pas bstan pa ste/ khyod kyis gtan la bab par shes par gyis shig /mdor na/ nor dang stobs dang zhi gnas dang / /</text></item>
<item><p>38a6</p><section>'dul ba</section><text>nyams pa dag dang gos rnams dang / /yon tan 'gro bar mi byed dang / /chos min dge 'dun spyod pa'o/ /nor bdun te dad pa'i nor dang / tshul khrims kyi nor dang / khrel yod pa'i nor dang / 'dzem pa'i nor dang / thos pa'i nor dang / gtong ba'i</text></item>
<item><p>38a7</p><section>'dul ba</section><text>nor dang / shes rab kyi nor dang bdun no/ /stobs bdun te/ dad pa'i stobs dang / brtson 'grus kyi stobs dang / dran pa'i stobs dang / ting nge 'dzin gyi stobs dang / shes rab kyi stobs dang / khrel yod pa'i stobs dang / 'dzem</text></item>
<item><p>38a8</p><section>'dul ba</section><text>pa'i stobs so/ /rtsod pa zhi bar byed pa'i chos bdun te/ mngon sum du 'dul ba dang / dran pas 'dul ba dang / ma rmongs pas 'dul ba dang / tshul shing gang mang ba dang / de'i dngos po nyid tshol ba dang / dam bcas 'jug pa dang / rtswa 'ding ba lta</text></item>
<item><p>38b1</p><section>'dul ba</section><text>bu rnams so/ /nyams pa'i chos bdun te/ sangs rgyas la rim gro med par spyod pa dang / chos dang / dge 'dun dang / bslab pa dang / bag yod pa dang / gding ba dang / ting nge 'dzin rnams la rim gro med par spyod pa'o/ /nyams pa med pa'i chos bdun</text></item>
<item><p>38b2</p><section>'dul ba</section><text>te/ sangs rgyas la rim gro dang bcas par spyod pa dang / chos dang / dge 'dun dang / bslab pa dang / bag yod pa dang / gding ba dang / ting nge 'dzin rnams la rim gro dang bcas pa spyod pa'o/ /gos su rung ba bdun te/ bal dang / ldum bu sha na ka dang /</text></item>
<item><p>38b3</p><section>'dul ba</section><text>ras bal dang / zar ma dang / rtswa du gu la ka dang / rtswa ko Ta ba ka dang / srin bal rnams so/ /gos su mi rung ba bdun te/ rnga mo'i bal dang / ba lang gi bal dang / re'u bal dang / ri dgas kyi bal dang / 'bri'u bal dang / 'dres pa dang / thags su</text></item>
<item><p>38b4</p><section>'dul ba</section><text>ma btags pa rnams so/ /'dul ba 'dzin pa'i gang zag la yon tan bdun yod de/ rgyal ba'i nang gi mdzod srung ba yin/ rang gi tshul khrims kyi phung po shin du bsrungs shing shin du sbas pa yin/ lung nod cing ston pa'i rag gzhan la ma</text></item>
<item><p>38b5</p><section>'dul ba</section><text>lus pa yin/ 'khor bzhi 'du bar gyur pa yin/ the tshom skyes pa'i gang zag rnams kyi skyabs su gyur pa yin/ dge 'dun gyi nang du 'jigs pa med par spyod pa dang / sems la snang ba mang du spyod pa yin no/ /dge slong 'gro bar mi bya ba'i</text></item>
<item><p>38b6</p><section>'dul ba</section><text>spyod yul bdun te/ shan pa'i khyim dang / rgyan po 'gyed pa'i khyim dang / smad 'tshong ma'i khyim dang / chang 'tshong ba'i khyim dang / rol mo mkhan gyi khyim dang / rgyal po'i pho brang dang / rigs ngan gyi khyim mo/ /dam pa'i chos ma yin pa bdun te/</text></item>
<item><p>38b7</p><section>'dul ba</section><text>chos ma yin pa mi shes par gyur pa dang / don mi shes pa dang / dus mi shes pa dang / tshod mi shes pa dang / bdag nyid mi shes pa dang / 'khor mi shes pa dang / gang zag pha rol dang tshu rol mi shes par gyur pa'o/ /dge 'dun gyi nang na spyod</text></item>
<item><p>38b8</p><section>'dul ba</section><text>pa'i dge slong chos bdun dang ldan pa ni dge 'dun gyi nang du spyod par mi bya ste/ spro thung zhing mi srun par gyur pa dang / mang du smra bar gyur pa dang / tshig zlos shing smra bar gyur pa dang / ma gtsigs par smra bar gyur pa dang / tshu rol mi shes par</text></item>
<item><p>39a1</p><section>'dul ba</section><text>gyur pa yin no/ /dam pa'i chos bdun te/ chos shes par gyur pa dang / don shes par gyur pa dang / dus shes par gyur pa dang / tshod shes par gyur pa dang / bdag nyid shes par gyur pa dang / 'khor shes par gyur pa dang / gang</text></item>
<item><p>39a2</p><section>'dul ba</section><text>zag mi mdza' ba mang bar gyur pa dang / rtsod pa'i thog ma dang bar ma dang tha ma la mi mkhas par gyur pa dang / 'dra ba dang mi 'dra ba mi shes pa'o/ /bdun po rdzogs s+ho// //mdor na/ rnyed pa gtan pa dbyung ba dang / /lham bya</text></item>
<item><p>39a3</p><section>'dul ba</section><text>ba'ang de bzhin te/ /'jig rten gyi ni chos brgyad dang / /dbyen dang rtsa ba med de bzhin/ /rnyed pa brgyad kyi mdo bar ma ste/ mtshams dang bya ba gnas dang ni/ /dbyar dang dge 'dun lnga po dang / /gang zag mngon sum gyur pa dang / /so so'i</text></item>
<item><p>39a4</p><section>'dul ba</section><text>yul gyi brgyad po'o/ /mtshams kyi nang du phul ba'i rnyed pa dang / bya ba'i tshe phul ba'i rnyed pa dang / gnas pa'i tshe phul ba'i rnyed pa dang / dbyar gyi rnyed pa dang / dge 'dun gyi bcas pa'i rnyed pa dang / gang zag gi bcas pa'i rnyed pa dang /</text></item>
<item><p>39a5</p><section>'dul ba</section><text>mngon sum du gyur pa'i rnyed pa dang / so sor gyur pa'i rnyed pa dang / brgyad yin no/ /ma lta bu'i gnas las gtan pa dbyung ba'i rgyur 'gyur ba brgyad de song ba dang / 'dzin pa dang / slar mi 'ong snyam pa dang / chud gsan pa dang / thos pa</text></item>
<item><p>39a6</p><section>'dul ba</section><text>dang / mtshams las 'das pa dang / re thag chad pa dang / gsol ba'i las dang brgyad yin no/ /dge slong gis bcang bar mi bya ba'i lham brgyad de/ rtswa ku sha las byas pa'i lham dang / mun tsa las byas pa'i lham dang / bal ba</text></item>
<item><p>39a7</p><section>'dul ba</section><text>dza las byas pa'i lham dang / 'bra go las byas pa'i lham dang / smyug ma las byas pa'i lham dang / spa'i lo ma las byas pa'i lham dang / gro ba'i lham mo/ /gzhan yang dge slong gis bcang bar mi bya ba'i lham brgyad de/ skud pa</text></item>
<item><p>39a8</p><section>'dul ba</section><text>las byas pa'i lham dang / sgra dang bcas pa'i lham dang / ko ba las byas pa'i lham dang / shing lham dang / ba so las byas pa'i lham dang / lcags las byas pa'i lham dang / rin po che las byas pa'i lham dang / shun phrags</text></item>
<item><p>39b1</p><section>'dul ba</section><text>la byas pa'i lham rnams so/ /'jig rten gyi chos brgyad de/ rnyed pa dang / ma rnyed pa dang / grags pa dang / ma grags pa dang / smad pa dang / bstod pa dang / bde ba dang / sdug bsngal ba rnams so/ /dge 'dun dbye bar 'gyur ba'i</text></item>
<item><p>39b2</p><section>'dul ba</section><text>chos brgyad la/ 'di lta ste/ chos so/ /chos ma yin no zhes bya ba dang / 'dul ba'o 'dul ba ma yin no zhes bya ba dang / ltung ba'o ltung ba ma yin no zhes bya ba dang / lci ba'o/ /yang ba'o zhes bya ba dang / lhag ma dang bcas pa'o/ /</text></item>
<item><p>39b3</p><section>'dul ba</section><text>lhag ma ma lus so zhes bya ba dang / 'thol bar bya ba'o/ /bsdam par bya ba'o zhes pa dang / 'dul ba las 'das pa'o/ /log par bshad par 'gro ba'o zhes bya ba dang / mi dge ba'o/ /lung du mi ston pa'o zhes bya ba rnams so/ /rnam pa</text></item>
<item><p>39b4</p><section>'dul ba</section><text>brgyad kyis na rtswa ba med pas smad par 'gyur te/ 'khon pa dang / spro thung ba dang / khro ba dang / mi srun pa dang / yid mi dga' ba dang / mgu dka' ba dang / phrag dog dang / ser sna'o/ /mdor na/ gang zag brtag par bya ba</text></item>
<item><p>39b5</p><section>'dul ba</section><text>dang / /rgol ba dang ni slar rgol dang / /'dul ba rdul dang rnam pa brgyad/ /so sor thar pa gzhag pa'o/ /gang zag brtag pa rnam pa brgyad de/ spyod pa dang / spyod yul dang / mdza' ba dang / grogs dang / 'tsho ba dang / thos pa dang /</text></item>
<item><p>39b6</p><section>'dul ba</section><text>lus kyi las dang / ngag gi las rnams so/ /gang zag ji lta ba de bzhin du rgol ba dang phyir rgol ba yang shes par bya'o/ /chos brgyad kyis 'dod chags 'dul ba'i mthar phyin par 'gyur ba ni 'phags pa'i lam yan lag</text></item>
<item><p>39b7</p><section>'dul ba</section><text>brgyad pa ste/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang yang dag pa'i ting</text></item>
<item><p>39b8</p><section>'dul ba</section><text>nge 'dzin rnams so/ /ji ltar 'dod chags 'dul ba'i mthar phyin par 'gyur ba de bzhin du zhe sdang 'dul ba dang / gti mug 'dul ba'i mthar phyin par 'gyur ba yang de bzhin no/ /rdul lta bu brgyad de/ bca' ba rdul lta bu dang /</text></item>
<item><p>40a1</p><section>'dul ba</section><text>bza' ba rdul lta bu dang / btung ba rdul lta bu dang / bldag pa rdul lta bu dang / bzhib pa rdul lta bu dang / sman rdul lta bu dang / rdul nyid kyi rdul dang brgyad do/ /chos ma yin pa'i so sor thar pa gzhag pa brgyad de/ rtsa</text></item>
<item><p>40a2</p><section>'dul ba</section><text>ba med bzhin du byas pa'i tshul khrims nyams pa dang / lta ba nyams pa dang / spyod pa nyams pa dang / 'tsho ba nyams pa dang / rtsa ba med pas ma byas pa'i tshul khrims nyams pa dang / lta ba nyams pa dang / spyod pa nyams</text></item>
<item><p>40a3</p><section>'dul ba</section><text>pa dang / 'tsho ba nyams pa rnams so/ /chos dang ldan pa'i gso sbyin gzhag pa brgyad de/ rtsa ba dang bcas pas byas pa'i tshul khrims nyams pa dang / lta ba nyams pa dang / spyod pa nyams pa dang / 'tsho ba nyams pa dang /</text></item>
<item><p>40a4</p><section>'dul ba</section><text>rtsa ba dang bcas pas ma byas pa'i tshul khrims nyams pa dang / lta ba nyams pa dang / spyod pa nyams pa dang / 'tsho ba nyams pa rnams so/ /mdor na/ u pA li dang ma 'gags dang / /gau tas gau ta mI rid de/ /ma gnas</text></item>
<item><p>40a5</p><section>'dul ba</section><text>rigs pa ma yin pa/ /gnod pa dang ni 'dul ba'o/ /bcom ldan 'das la tshe dang ldan pa u pA lis 'di skad ces gsol to/ /bcom ldan 'das ji ltar bdag gis chos dang 'dul ba 'tshal bar 'gyur ba de lta bu'i chos</text></item>
<item><p>40a6</p><section>'dul ba</section><text>bdag la mdor bshad na legs so zhes gsol pa dang / bcom ldan 'das kyis tshe dang ldan pa u pA li la 'di skad ces bka' stsal to/ /u pA li chos gang 'thab pa'i rgyur 'gyur ba dang / mtshang 'dru ba'i rgyur 'gyur ba dang / 'khon</text></item>
<item><p>40a7</p><section>'dul ba</section><text>pa'i rgyur 'gyur ba dang / rtsod pa'i rgyur 'gyur ba dang / so sor smra ba'i rgyur 'gyur ba dang / mi mthun par smra ba'i rgyur 'gyur ba dang / mi sdud pa'i rgyur 'gyur ba dang / dran pa nyams pa'i rgyur 'gyur ba dang / du mar 'gyur ba'i rgyur 'gyur</text></item>
<item><p>40a8</p><section>'dul ba</section><text>ba ste/ de lta bu la 'di ni chos ma yin/ 'di ni 'dul ba ma yin/ 'di ni ston pas bstan pa ma yin par shin du rtogs par gyis shig /u pA li chos gang mi 'thab pa'i rgyur 'gyur ba dang / mtshang mi 'dru ba dang / mi 'khon pa</text></item>
<item><p>40b1</p><section>'dul ba</section><text>dang / mi rtsod pa dang / so sor mi smra ba dang / 'thun par smra ba dang / sdud pa dang / dran pa ma nyams pa dang / dngos po gcig tu 'gyur ba 'di rnams la 'di ni chos so/ /'di ni 'dul ba'o/ /'di ni ston pas bstan pa yin par shin du rtogs</text></item>
<item><p>40b2</p><section>'dul ba</section><text>par gyis shig /u pA li brgyad po ji lta ba de bzhin no/ /ma 'gags pa la yang nag po dang dkar po'i phyogs su brgyad du brjod par bya'o/ /gleng gzhi ni mnyan du yod pa na ste/ de'i tshe na gau ta mI skye dgu'i bdag mo chen mos</text></item>
<item><p>40b3</p><section>'dul ba</section><text>bcom ldan 'das ga la ba der song ste phyin pa dang / bcom ldan 'das kyi zhabs la mgo bos phyag 'tshal nas phyogs gcig tu 'dug go/ /phyogs gcig tu 'dug nas gau ta mI skye dgu'i bdag mo chen mos bcom ldan 'das</text></item>
<item><p>40b4</p><section>'dul ba</section><text>la 'di skad ces gsol to/ /bcom ldan 'das bdag gis ji ltar chos dang 'dul ba 'tshal bar 'gyur ba de lta bu'i chos bdag la bshad na legs so zhes de skad gsol pa dang / bcom ldan 'das kyis gau ta mI skye dgu'i</text></item>
<item><p>40b5</p><section>'dul ba</section><text>bdag mo chen mo la 'di skad ces bka' stsal to/ /gau ta mI chos gang kun du 'dod chags pa'i rgyur 'gyur gyi kun du 'dod chags med pa'i rgyur ma yin/ kun du zhe sdang ba'i rgyur 'gyur gyi kun du zhe sdang med pa'i rgyur ma yin/ kun</text></item>
<item><p>40b6</p><section>'dul ba</section><text>du gti mug gi rgyur 'gyur gyi kun du gti mug med pa'i rgyur ma yin/ kun du sbyor ba'i rgyur 'gyur gyi kun du mi sbyor ba'i rgyur ma yin/ kun du nyon mongs pa'i rgyur 'gyur gyi rnam par byang ba'i rgyur ma yin/ 'dod chen che ba'i rgyur</text></item>
<item><p>40b7</p><section>'dul ba</section><text>'gyur gyi/ 'dod chen mi che ba'i rgyur ma yin/ chog mi shes pa'i rgyur 'gyur gyi chog shes pa'i rgyur ma yin/ dgang dka' ba'i rgyur 'gyur gyi dgang sla ba'i rgyur ma yin/ gso dka' ba'i rgyur 'gyur gyi gso sla ba'i rgyur ma</text></item>
<item><p>40b8</p><section>'dul ba</section><text>yin te/ 'di dag ni chos ma yin/ 'dul ba ma yin/ ston pas bstan pa ma yin par shin du rtogs par byos shig /gau ta mI chos gang kun du 'dod chags med pa'i rgyur 'gyur gyi kun du 'dod chags kyi rgyur ma yin/ kun</text></item>
<item><p>41a1</p><section>'dul ba</section><text>tu zhe sdang med pa'i rgyur 'gyur gyi kun du zhe sdang gi rgyur ma yin/ kun du gti mug med pa'i rgyur 'gyur gyi kun du gti mug gi rgyur ma yin/ kun du mi sbyor ba'i rgyur 'gyur gyi kun du sbyor ba'i rgyur ma yin/ rnam par byang ba'i rgyur 'gyur</text></item>
<item><p>41a2</p><section>'dul ba</section><text>gyi kun du nyon mongs pa'i rgyur ma yin/ 'dod chen mi che ba'i rgyur 'gyur gyi 'dod chen che ba'i rgyur ma yin/ chog shes pa'i rgyur 'gyur gyi chog mi shes pa'i rgyur ma yin/ dgang sla ba'i rgyur 'gyur gyi dgang dka' ba'i rgyur ma yin/</text></item>
<item><p>41a3</p><section>'dul ba</section><text>gso sla ba'i rgyur 'gyur gyi gso dka' ba'i rgyur ma yin te/ de dag la 'di ni chos so/ /'di ni 'dul ba'o/ /'di ni ston pas bstan pa'o zhes shin du rtogs par shes par byos shig /gau ta mI'i skye dgu'i bdag mo chen mo la ji skad</text></item>
<item><p>41a4</p><section>'dul ba</section><text>gsungs pa/ de bzhin du mdo brjod par bya'o/ /brgyad pa rdzogs s+ho// //gnas dgu ste/ ston pa la gnas pa dang / chos la gnas pa dang / dge 'dun la gnas pa dang / slob dpon la gnas pa dang / mkhan po la gnas pa dang / bla ma</text></item>
<item><p>41a5</p><section>'dul ba</section><text>la gnas pa dang / gnas la gnas pa dang / gang zag la gnas pa dang / yul la gnas pa'o/ /mi rigs pa'i gnas dgu ste/ dgra bcom pa zag pa zad pas shes bzhin du srog chags 'tsho ba dang 'bral bar byed pa mi rigs</text></item>
<item><p>41a6</p><section>'dul ba</section><text>pa dang / ma byin par len pa dang / mi tshangs par spyod pa 'khrig pa'i chos la sten pa dang / shes bzhin du brdzun du smra ba dang / sbags pa la kun du spyod par 'dod cing za ba dang / shes bzhin du bslab pa las 'da' bar byed pa dang /</text></item>
<item><p>41a7</p><section>'dul ba</section><text>bslab pa phul zhing 'babs par byed pa dang / 'di las phyi rol gzhan du ston pa tshol ba dang / mo dang bltas kyis rnam par 'dag par yid ches kyi las kyis ma yin pa rnams su mi rigs pa'o/ /'dod pa'i dngos po dgu ste/ 'di ni bdag</text></item>
<item><p>41a8</p><section>'dul ba</section><text>las gnod par 'dod do/ /mi phan par 'dod do/ /mi bde bar 'dod do/ /bde ba dang ldan pa 'dod pa ma yin no/ /skyid pa dang mi ldan par 'dod pa'o/ /'dis bdag la gnod par byas so/ /byed do/ /byed par 'gyur ro snyam nas des de la gnod par byed do/ /</text></item>
<item><p>41b1</p><section>'dul ba</section><text>gang yang bdag la gnod par 'dod pa/ mi phan par 'dod pa/ mi bde bar 'dod pa/ bde bar 'dod pa ma yin no/ /skyid pa dang ldan par mi 'dod de 'dis mi gnod par 'dod/ phan par 'dod/ bde bar 'dod/ bde ba dang ldan par 'dod/ skyid pa la</text></item>
<item><p>41b2</p><section>'dul ba</section><text>bde bar 'dod de/ 'dis de la gnod pa ma byas so/ /mi byed do/ /byed par mi 'gyur ro zhes des de la gnod par byed do/ /su zhig yang bdag la mi gnod par 'dod/ phan par 'dod pa/ bde bar 'dod pa/ bde ba dang ldan par 'dod pa/</text></item>
<item><p>41b3</p><section>'dul ba</section><text>skyid pa dang ldan par 'dod pa de la 'di gnod par 'dod/ mi phan par 'dod/ mi bde bar 'dod/ bde ba dang mi ldan par 'dod/ skyid pa dang mi ldan par 'dod la gnod par byed do/ /gnod par byed pa dgu 'dul ba ste/ 'di ni bdag la gnod par</text></item>
<item><p>41b4</p><section>'dul ba</section><text>'dod/ mi phan par 'dod/ mi bde bar 'dod/ bde ba dang mi ldan par 'dod/ skyid pa dang mi ldan par 'dod/ 'dis ni bdag la gnod pa byas so/ /byed do byed par 'gyur ro snyam nas des de la gnod pa skyed pa slar 'jil bar byed do/ /gang</text></item>
<item><p>41b5</p><section>'dul ba</section><text>yang bdag la gnod par 'dod pa/ mi phan par 'dod pa/ mi bde bar 'dod pa/ skyid pa dang mi ldan par 'dod pa de la 'di gnod par mi 'dod/ phan par 'dod/ bde bar 'dod/ skyid pa dang ldan par 'dod de/ de la 'dis gnod pa ma byas/ mi byed/</text></item>
<item><p>41b6</p><section>'dul ba</section><text>byed par mi 'gyur ro snyam nas de 'di snyam du bdag 'di ltar gyur cig 'di ltar ma gyur par gzhan las thob par ga la 'gyur snyam du bsams nas/ des de la gnod pa skyed pa slar 'jil bar byed do/ /yang gang bdag la mi gnod par</text></item>
<item><p>41b7</p><section>'dul ba</section><text>'dod pa/ phan par 'dod pa/ bde ba dang ldan par 'dod pa/ skyid pa dang ldan par 'dod pa de la 'di gnod par 'dod/ mi phan par 'dod/ bde ba dang mi ldan par 'dod/ skyid pa dang mi ldan par 'dod pa de la 'dis gnod pa byas/ byed byed par 'gyur</text></item>
<item><p>41b8</p><section>'dul ba</section><text>ro snyam pa las de yang 'di snyam du bdag 'di ltar gyur cig 'di ltar ma gyur cig par gzhan las thob par ga la 'gyur snyam du bsams nas/ des de la gnod pa skyed pa slar 'jil bar byed do/ /dgu pa rdzogs s+ho// //mdor na/</text></item>
<item><p>42a1</p><section>'dul ba</section><text>'dul ba ma yin rnam gnyis dang / /'dul ba la yang rnam gsum ste/ /sbyin dang bsdu bar bya ba dang / /yon tan rnams ni tha ma'o/ /'dul ba ma yin pa bcu ni mi dge ba bcu'i las kyi lam ste/ srog gcod pa dang / ma</text></item>
<item><p>42a2</p><section>'dul ba</section><text>byin par len pa dang / 'dod pas log par spyod pa dang / brdzun du smra ba dang / phra ma dang / tshig rtsub mo dang / tshig 'khyal ba dang / ngan du sems pa dang / chags pa dang / log par lta ba'o/ /gzhan yang 'dul ba ma yin pa bcu ni log pa'i</text></item>
<item><p>42a3</p><section>'dul ba</section><text>yan lag bcu ste/ log par lta ba dang / log par rtog pa dang / log par smra ba dang / log pa'i las kyi mtha' dang / log par 'tsho ba dang / log par rtsol ba dang / log pa'i dran pa dang / log pa'i ting nge 'dzin dang / log pa'i rnam par grol</text></item>
<item><p>42a4</p><section>'dul ba</section><text>ba dang / log pa'i ye shes so/ /'dul ba bcu ni dge ba'i las kyi lam bcu ste/ srog gcod pa las slar ldog pa dang / ma byin pa len pa las slar ldog pa dang / 'dod pas log par spyod pa las slar ldog pa dang / brdzun du smra ba las slar</text></item>
<item><p>42a5</p><section>'dul ba</section><text>ldog pa dang / phra ma las slar ldog pa dang / tshig rtsub mo smra ba las slar ldog pa dang / tshig khyal ba smra ba las slar ldog pa dang / ngan du sems pa dang / chags pa dang / log par lta ba rnams las slar ldog pa rnams so/ /</text></item>
<item><p>42a6</p><section>'dul ba</section><text>gzhan yang 'dul ba bcu ni yang dag pa'i yan lag bcu ste/ yang dag par lta ba dang / yang dag par rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang /</text></item>
<item><p>42a7</p><section>'dul ba</section><text>yang dag pa'i dran pa dang / yang dag pa'i ting nge 'dzin dang / yang dag pa'i rnam par grol ba dang / yang dag pa'i ye shes so/ /gzhan yang 'dul ba bcu ste/ sangs rgyas kyi dus su byung ba dang / dus thams cad du byung ba dang / nyi tshe</text></item>
<item><p>42a8</p><section>'dul ba</section><text>ba'i dus su byung ba dang / thams cad du 'gro ba dang / dus kyi 'dul ba dang / yul gyi 'dul ba dang / gang zag gi 'dul ba dang / gnas kyi 'dul ba dang / rtsol ba'i 'dul ba dang / nyon mongs pa'i 'dul ba'o/ /bsdu ba bcu ste/ lhung</text></item>
<item><p>42b1</p><section>'dul ba</section><text>bzed bsdu ba dang / chos gos bsdu ba dang / sman bsdu ba dang / zang zing bsdu ba dang / mal stan bsdu ba dang / mdo sde bsdu ba dang / 'dul ba bsdu ba dang / ma lta bu bsdu ba dang / yongs su dag pa bsdu ba dang / nyes pa las ldang ba bsdu ba'o/ /sbyin pa</text></item>
<item><p>42b2</p><section>'dul ba</section><text>bcu ste/ lhung bzed sbyin pa dang / chos gos sbyin pa dang / sman sbyin pa dang / zang zing sbyin pa dang / mal stan sbyin pa dang / mdo sde sbyin pa dang / 'dul ba sbyin pa dang / ma lta bu sbyin pa dang / yongs su dag pa sbyin pa dang / nyes pa las</text></item>
<item><p>42b3</p><section>'dul ba</section><text>ldang ba sbyin pa ste/ 'di dag kyang bsdu ba'i dngos po bcu por shes par bya'o/ /'dul ba 'dzin pa'i gang zag la yon tan bcu ste/ byung ba shes pa dang / bcas pa shes pa dang / rjes su bcas pa shes pa dang / mi gnang bar shes pa dang /</text></item>
<item><p>42b4</p><section>'dul ba</section><text>rjes su gnang bar shes pa dang / nga'i phyogs der snang bar grags pa dang / snang bar gyur pa dang / rab tu snang bar gyur pa dang / nga'i phyogs de ma stongs par grags pa dang / 'dul ba 'dzin pa'i gang zag de lta bu phyogs gang na gnas pa</text></item>
<item><p>42b5</p><section>'dul ba</section><text>de'i phyogs su de bzhin gshegs pa phrin las chung bar 'gyur ro/ /mdor na/ chad pa'i las dang mngon sum du/ /bar chad bsnyen par rdzogs pa dang / /gleng ba dag dang bzhi pa dang / /yid du 'ong dang rnam drug go/ /chad pa'i las bcu ste/</text></item>
<item><p>42b6</p><section>'dul ba</section><text>bsdigs pa dang / smad pa dang / bskrad pa dang / bsdum pa dang / ma mthong zhes bya ba'i gzhi nas bslang ba'i chad pa dang / gnas nas dbyung ba dang / gso sbyong gzhag pa dang / dgag dbye gzhag pa dang / gsol bar brjod pa gzhag pa</text></item>
<item><p>42b7</p><section>'dul ba</section><text>dang / yid mgu ba dang bcu'o/ /mngon sum du gyur nas bsnyen par rdzogs par 'gyur ba bcu ste/ ston pa mngon sum du gyur nas bsnyen par rdzogs par 'gyur ba dang / sangs rgyas mngon sum du gyur pa dang / chos mngon sum du gyur pa dang /</text></item>
<item><p>42b8</p><section>'dul ba</section><text>mkhan po mngon sum du gyur pa dang / slob dpon mngon sum du gyur pa dang / bsnyen par rdzogs par 'dod pa mngon sum du gyur pa dang / bsnyen par rdzogs par 'dod pa'i yo byad mngon sum du gyur pa dang / yongs su dag pa mngon sum du gyur pa</text></item>
<item><p>43a1</p><section>'dul ba</section><text>dang / gsol ba mngon sum du gyur pa dang / las mngon sum du gyur pa rnams so/ /bsnyen par rdzogs pa'i bar chad du 'gyur ba bcu ste/ ma ning du gyur pa dang / dge slong ma sun phyung ba dang / pha bsad pa dang / ma bsad pa dang</text></item>
<item><p>43a2</p><section>'dul ba</section><text>dgra bcom pa bsad pa dang / dge 'dun phye ba dang / de bzhin gshegs pa la ngan sems kyis khrag phyung ba dang / rkun gnas dang / sngar nyes pa byung ba dang / sngar 'khrugs pa dang / mu stegs can du song ba rnams so/ /bsnyen par rdzogs pa bcu</text></item>
<item><p>43a3</p><section>'dul ba</section><text>ste/ de bzhin gshegs pa las slob dpon med par bsnyen par rdzogs pa dang / ye shes mngon par rtogs nas bsnyen par rdzogs pa lnga dang / 'od srung chen pos ston pa la khas blangs te bsnyen par rdzogs pa dang / so da yas dris pa'i</text></item>
<item><p>43a4</p><section>'dul ba</section><text>lan lon par shes nas bsnyen par rdzogs pa dang / gau ta mI skye dgu'i bdag mo chen mo bla ma'i chos khas blangs pas bsnyen par rdzogs pa dang / chos sbyin ma phrin pas bsnyen par rdzogs pa dang / mtha' 'khob tu 'dul ba 'dzin pa dang</text></item>
<item><p>43a5</p><section>'dul ba</section><text>lngas bsnyen par rdzogs pa dang / slob dpon med mkhan po med par bsnyen par rdzogs pa dang / dge slong tshur shog ces gsungs pas bsnyen par rdzogs pa dang / gsol ba dang bzhi'i las kyis bsnyen par rdzogs pa'o/ /</text></item>
<item><p>43a6</p><section>'dul ba</section><text>gleng ba la bcu ste/ dus dang dus ma yin pa dang / bden pa dang / mi bden pa dang / don dang ldan pa dang / don dang mi ldan pa dang / snyan pa dang / tshig rtsub mo dang / byams par ldan pa dang / zhe sdang du ldan pa'o/ /chos bcu dang ldan pas gzhan la gleng bar</text></item>
<item><p>43a7</p><section>'dul ba</section><text>bya ste/ tshul khrims dang ldan par gyur pa dang / mang du thos pa dang / brtson 'grus brtsams pa dang / dran pa nye bar gnas pa dang / shes rab dang ldan pa dang / dus su gleng gi dus las 'das par ma yin pa dang / bden pa ste mi bden pa ma</text></item>
<item><p>43a8</p><section>'dul ba</section><text>yin pa dang / don dang ldan pa ste don dang mi ldan pa ma yin pa dang / snyan pa ste tshig rtsub mo ma yin pa dang / byams pa dang ldan pas te zhe sdang dang ldan pa ma yin pa'o/ /gzhan yang chos bcu dang ldan pas gzhan la gleng bar bya ste/</text></item>
<item><p>43b1</p><section>'dul ba</section><text>tshul khrims dang ldan par gyur pa dang / mang du thos pa dang / brtson 'grus brtsams pa dang / ma g.yengs pa dang / shes rab dang ldan pa dang / dus su gleng gi dus las 'das par ma yin pa dang / bden pa ste mi bden pa ma yin pa dang / don dang ldan pa</text></item>
<item><p>43b2</p><section>'dul ba</section><text>ste don dang mi ldan pa ma yin pa dang / snyan pa ste tshig rtsub pos ma yin pa dang / byams pa dang ldan pa ste zhe sdang dang ldan pas ma yin pa'o/ /gzhan yang chos bcu dang ldan pas gzhan la gleng bar bya ste/ tshul khrims dang ldan pa dang / mang</text></item>
<item><p>43b3</p><section>'dul ba</section><text>du thos pa dang / brtson 'grus brtsams pa dang / dran pa nye bar gnas pa dang / so sor brtags pa'i stobs su gyur pa dang / dus su gleng gi dus las 'das par ma yin pa dang / bden pa ste mi bden pas ma yin pa dang / don dang ldan pa ste don</text></item>
<item><p>43b4</p><section>'dul ba</section><text>dang mi ldan pas ma yin pa dang / ngag snyan pa ste rtsub pos ma yin pa dang / byams pa dang ldan pa ste zhe sdang dang ldan pas ma yin pa'o/ /chos bcu dang ldan pa'i dge slong ni tshangs pa mtshungs pa rnams la dga' bar 'gyur te/ tshul khrims</text></item>
<item><p>43b5</p><section>'dul ba</section><text>dang ldan pa dang / mang du thos pa dang / brtson 'grus brtsams pa dang / dran pa nye bar gnas pa dang / shes rab dang ldan pa dang / mi slob pa'i tshul khrims kyi phung po dang ldan par gyur pa dang / shes rab kyi phung po dang / ting nge 'dzin gyi phung</text></item>
<item><p>43b6</p><section>'dul ba</section><text>po dang / rnam par grol ba'i phung po dang / rnam par grol ba'i ye shes mthong ba'i phung po dang ldan par gyur pa'o/ /ji ltar dga' bar gyur pa de bzhin du gnyis po yid du 'ong ba la yang bcur brjod par bya'o/ /gsum po bla mar byas pa</text></item>
<item><p>43b7</p><section>'dul ba</section><text>yang bcur brjod par bya'o/ /bzhi po mos par bya ba la yang bcur brjod par bya'o/ /lnga po mchod pa la yang bcur brjod par bya'o/ /drug po bstod pa la yang bcur brjod par bya'o/ /mdor na/ rab tu byung dang bzhi po ste/ /rnam par</text></item>
<item><p>43b8</p><section>'dul ba</section><text>grol dang phun sum dang / /yon tan de bzhin sbyin pa dang / /gso sbyin rnams kyi gzhag pa'o/ /chos bcu dang ldan pas rab tu dbyung bar bya/ bsnyen par rdzogs par bya/ gnas sbyin par bya ste/ bsnyen par rdzogs nas lo bcu</text></item>
<item><p>44a1</p><section>'dul ba</section><text>bcu lon nam de las lhag pa yang rung ba dang / lhan cig spyod pa dang nye gnas rnams kyang rung ste nad g.yog byed du 'jug par nus pa dang / lhan cig spyod pa dang nye gnas la 'gyod pa skyes na slar sel ba 'am sel bar byed du 'jug</text></item>
<item><p>44a2</p><section>'dul ba</section><text>par nus pa dang / lhan cig spyod pa dang nye gnas rnams sdig pa dang ldan pa'i rnam pa zhig byung na slar gtong ngam slar gtong du 'jug nus pa dang / lhan cig spyod pa dang nye gnas yul der gnas par mi dga' na yul gzhan du gtang bar nus</text></item>
<item><p>44a3</p><section>'dul ba</section><text>pa dang / tshul khrims dang ldan pa dang / mang du thos pa dang / brtson 'grus brtsams pa dang / dran pa nye bar gnas pa dang / shes rab dang ldan pa'o/ /gzhan yang chos bcu dang ldan pas rab tu dbyung bar bya/ bsnyen par rdzogs par bya/</text></item>
<item><p>44a4</p><section>'dul ba</section><text>gnas sbyin par bya ste/ bcu gang zhe na/ nyes pa shes pa dang / nyes pa med par shes pa dang / lci ba shes pa dang / yang ba shes pa dang / des so sor thar pa'i mdo kha ton du slob par gyur pa dang / slob pa'i tshul khrims kyi phung po dang /</text></item>
<item><p>44a5</p><section>'dul ba</section><text>ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po dang ldan par gyur pa'o/ /gzhan yang chos bcu dang ldan pas rab tu dbyung bar bya/ bsnyen par</text></item>
<item><p>44a6</p><section>'dul ba</section><text>rdzogs par bya/ gnas sbyin par bya ste/ byung ba shes/ bcas pa shes/ rjes su bcas pa shes/ ma gnang ba shes/ rjes su gnang ba shes/ bar chad du 'gyur ba shes/ bar chad du mi 'gyur ba shes/ lung bsgo ba yin/</text></item>
<item><p>44a7</p><section>'dul ba</section><text>rjes su ston pa yin/ gnas bcur 'jug nus pa yin no/ /gzhan yang chos bcu dang ldan pas rab tu dbyung bar bya/ bsnyen par rdzogs par bya/ gnas sbyin par bya ste/ dad pa phun sum tshogs pa yin/ tshul khrims phun</text></item>
<item><p>44a8</p><section>'dul ba</section><text>sum tshogs pa yin/ thos pa phun sum tshogs pa dang / gtong ba phun sum tshogs pa dang / shes rab phun sum tshogs pa dang / tshul khrims phun sum tshogs pa dang / ting nge 'dzin phun sum tshogs pa dang / shes rab phun sum</text></item>
<item><p>44b1</p><section>'dul ba</section><text>tshogs pa dang / rnam par grol ba phun sum tshogs pa dang / rnam par grol ba'i ye shes mthong ba phun sum tshogs pa'o/ /chos bcus na rnam par grol bar yang dag par 'jug pa'i rgyur 'gyur te/ slob pa'i tshul khrims kyi phung po dang /</text></item>
<item><p>44b2</p><section>'dul ba</section><text>ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po dang / mi slob pa'i tshul khrims kyi phung po dang / ting nge 'dzin gyi phung po dang / shes rab kyi phung po</text></item>
<item><p>44b3</p><section>'dul ba</section><text>dang / rnam par grol ba'i phung po dang / rnam par grol ba'i ye shes mthong ba'i phung po'o/ /phun sum tshogs pa bcu ste/ ston pa phun sum tshogs pa dang / chos phun sum tshogs pa dang / dge 'dun phun sum tshogs pa dang /</text></item>
<item><p>44b4</p><section>'dul ba</section><text>slob dpon phun sum tshogs pa dang / mkhan po phun sum tshogs pa dang / tshul khrims phun sum tshogs pa dang / thos pa phun sum tshogs pa dang / shes rab phun sum tshogs pa dang / rnam par grol ba phun sum tshogs</text></item>
<item><p>44b5</p><section>'dul ba</section><text>pa dang / rnam par grol ba'i ye shes mthong ba phun sum tshogs pa'o/ /yon tan bcu ste/ dge 'dun bsdu ba dang / dge 'dun la dge ba dang / dge 'dun bde bar spyod pa dang / khrel med pa'i gang zag rnams la nan tur bya ba dang /</text></item>
<item><p>44b6</p><section>'dul ba</section><text>khrel yod pa'i rnams la bde bar spyod pa dang / mngon par ma dad pa'i rnams mngon par dad par bya ba dang / mngon par dad pa'i rnams phyi phyir dad par bya ba dang / da ltar gyi tshe 'di'i zag pa rnams bsdam pa dang / tshe phyi ma'i phyir 'byung ba'i</text></item>
<item><p>44b7</p><section>'dul ba</section><text>rnams rab tu gzhom pa dang / tshangs par spyod pas rjes su phan gdags pa dang / tshangs par spyod pa dang 'thun par bya ba'i phyir nga'i tshangs par spyod pa ring du gnas par 'gyur zhing skye bo mang po la phan shing rgyas par lha dang mi</text></item>
<item><p>44b8</p><section>'dul ba</section><text>rnams la yang dag par bstan pa'i bar du yon tan de bcu de bzhin gshegs pas gzigs pas nyan thos rnams la bslab pa'i gnas bcas so/ /sbyin du mi rung ba bcu ste/ gang zag gang yang rung ba cig gis gang zag</text></item>
<item><p>45a1</p><section>'dul ba</section><text>gcig la sbyin pa byin pa de gzhan la yang byin na chos dang mi ldan pa byin la chos dang mi ldan pas blang te mi rung bar spyod pa'o gang zag gcig la sbyin pa byin pa dge 'dun la yang dbul na chos dang mi ldan par byin la chos dang mi ldan pa blangs pa ste mi rung</text></item>
<item><p>45a2</p><section>'dul ba</section><text>bar spyod pa'o/ /de bzhin du gang zag gnyis la sbyin pa byin la gang zag gcig la byin nam mang po 'am dge 'dun gnyis la byin na chos dang mi ldan par byin la chos dang mi ldan par blangs te mi rung bar spyod pa'o/ /de ltar gang zag</text></item>
<item><p>45a3</p><section>'dul ba</section><text>gcig la byin nam/ gnyis la 'am/ mang po 'am/ dge 'dun la phul na chos dang mi ldan par byin la chos dang mi ldan par blangs te mi rung bar spyod pa'o/ /de bzhin du dge 'dun la sbyin pa byin la gcig la 'am/ gnyis la 'am/</text></item>
<item><p>45a4</p><section>'dul ba</section><text>mang po la 'am/ dge 'dun la phul na chos dang mi ldan par byin la chos dang mi ldan par blangs te/ mi rung bar spyod pa'o/ /de bzhin du dge slong gi dge 'dun la sbyin pa byin la dge slong ma'i dge 'dun la byin nam/ dge slong gi</text></item>
<item><p>45a5</p><section>'dul ba</section><text>dge 'dun la sbyin pa byin pa dge 'dun gnyis ka la phul lam/ dge slong ma'i dge 'dun la sbyin pa byin pa dge slong gi dge 'dun la phul lam/ dge slong ma'i dge 'dun la sbyin pa byin pa dge 'dun gnyis ka la phul lam/ dge</text></item>
<item><p>45a6</p><section>'dul ba</section><text>'dun gnyis ka la sbyin pa byin pa dge 'dun sde gnyis gzhan la phul lam/ dge 'dun phyogs dang gzhan gyi phyogs su tha dad par gnas la phyogs gcig la sbyin pa byin pa phyogs gnyis po la phul na chos dang mi ldan pa byin</text></item>
<item><p>45a7</p><section>'dul ba</section><text>la chos dang mi ldan pas blangs pa ste mi rung bar spyod pa'o/ /de dag las slar bzlog na sbyin par rung ba bcu dang dkar po'i phyogs su brjod par bya'o/ /chos dang ldan pa'i gso sbyin gzhag pa bcu ste/ phas pham par gyur pa</text></item>
<item><p>45a8</p><section>'dul ba</section><text>dang / phas pham par gyur pa'i gtam la zhugs pa dang / bslab pa phul bar gyur pa dang / bslab pa 'bul ba'i gtam la zhugs pa dang / dge 'dun la smad pa dang / dge 'dun la smad pa'i gtam la zhugs par gyur pa dang /</text></item>
<item><p>45b1</p><section>'dul ba</section><text>tshul khrims nyams par gyur pa dang / lta ba nyams par gyur pa dang / spyod pa nyams par gyur pa dang / 'tsho ba nyams par gyur pa'o/ /mdor na/ rgol ba rnams dang skabs dbye dang / /gzung bar bya dang zhi ba gnyis/ /rgol bar byed</text></item>
<item><p>45b2</p><section>'dul ba</section><text>dang nyes pa dang / /mngon sum byung ba chad pa'o/ /rgol ba'i dge slong gis don gzung bar 'dod na gnas bcur bsam pa shin du bsams/ dpyad pa shin du dpyad/ brtag pa shin du brtags la don gzung bar bya'o/ /bcu gang</text></item>
<item><p>45b3</p><section>'dul ba</section><text>zhe na/ bdag gis don gzung bar 'dod pa de bden pas don de 'dzin tam/ 'on te mi bden pas don de gzung ba'i dus la 'bab bam/ 'on te dus la ma bab/ don gzung ba de skabs su bab bam 'on te skabs su ma bab/</text></item>
<item><p>45b4</p><section>'dul ba</section><text>don de gzung ba de don dang ldan pa 'am 'on te don dang mi ldan/ de la mthong ba 'am/ thos pa 'am/ dogs pa 'am/ lus kyi nyes pa 'am/ ngag gi nyes pa 'am/ de dag gis smra bar bya/ tshe dang ldan pa 'di mi dge ba'i gnas nas</text></item>
<item><p>45b5</p><section>'dul ba</section><text>bslang ste/ dge ba'i gnas su 'jog nus sam snyam du bsams pa'o/ /lan 'debs pa'i dge slong gis kyang gnas bcur bsam pa shin du bsams/ dpyad pa shin du dpyad/ brtag pa shin du brtags la/ slar rgol</text></item>
<item><p>45b6</p><section>'dul ba</section><text>ba'i dge slong la skabs dbye ste/ bcu gang zhe na/ ci tshe dang ldan pa tshul khrims dang ldan nam 'on te ma yin khrel ba can nam/ 'gyod pa can nam/ sdom pa can nam/ bslab pa la 'dod pa can nam/ mang du thos pa/ thos pa 'dzin pa/ 'chang</text></item>
<item><p>45b7</p><section>'dul ba</section><text>ba can nam/ 'dul ba dang lhag pa'i 'dul ba la shin du mkhas pa 'am/ lung kha ton lobs pa yin nam/ ci tshe dang ldan pa gzu bo'i dngos po yod dam snyam du sems pa'o/ /u pA li de la 'dul ba 'dzin pa'i gzu bos</text></item>
<item><p>45b8</p><section>'dul ba</section><text>kyang gnas bcur bsam pa shin du bsams/ dpyad pa shin du dpyad/ brtag pa shin du brtags la rtsod pa gzung bar bya'o/ /bcu gang zhe na/ ci bdag rtsod pa de thog ma byung ba la mkhas sam/ ci bdag rtsod pa de thog</text></item>
<item><p>46a1</p><section>'dul ba</section><text>ma byung ba'i nang du ma gtogs sam/ ci bdag la gzu bo'i dngos po yod dam/ rgol ba dang lan glon pa'i dge slong de dag bdag gis tshig nyan tam/ bdag gis rgol ba dang / lan glon pa'i dge slong de dag la chos bzhin</text></item>
<item><p>46a2</p><section>'dul ba</section><text>bsgo bar nus sam/ bdag gis rgol ba dang lan glon pa'i dge slong de dag gis ltung ba rnam par sbyong nus sam/ bdag gis rgol ba dang lan glon pa'i dge slong de dag la nan tur bya nus sam/ bdag gis rtsod pa 'di chos</text></item>
<item><p>46a3</p><section>'dul ba</section><text>bzhin 'dul ba bzhin ston pas bstan pa bzhin nye bar zhi bar bya nus sam/ bdag gis rgol ba dang lan glon pa'i dge slong de dag mi dge ba'i gnas nas bslang te dge ba'i gnas su rab tu gzhog nus sam/ bdag gis rtsod</text></item>
<item><p>46a4</p><section>'dul ba</section><text>pa 'di ci nas phyin chad mi 'byung bar 'gyur ba de lta bur nye bar zhi bar byed nus sam snyam du bsams pa'o/ /de la u pA li gzu bo 'dul ba 'dzin pas rtsod pa gzung bar 'dod na gnas bcur bsam pa shin du bsams/ dpyad pa shin</text></item>
<item><p>46a5</p><section>'dul ba</section><text>du dpyad/ brtag pa shin du brtags la rtsod pa zhi bar bya'o/ /bcu gang zhe na/ bdag gis 'dir 'chad pa'i gsung skad du smras pa de zin pa'i mdo sde 'dzin pa/ 'dul ba 'dzin pa/ ma lta bu 'dzin pa'i dge slong dge 'dun gyi nang na yod par</text></item>
<item><p>46a6</p><section>'dul ba</section><text>'gyur ram/ dge 'dun 'di dag gi nang na dge slong rtsod pa 'di ji ltar chos dang / ji ltar 'dul ba dang / ji ltar ston pas bstan pa de ltar zhi bar byed pa bdag gi zla yod dam/ dge 'dun 'di dag gi nang na dge slong rtsod pa 'di phyi phyir</text></item>
<item><p>46a7</p><section>'dul ba</section><text>rnam par mi 'phel bar 'gyur ba bdag gi zla yod dam/ dge 'dun 'di dag gi nang na dge slong gang rtsod pa 'di chos bzhin zhi bar bya ste phyin chad mi 'byung bar byed pa'i bdag gi zla yod dam/ dge 'dun 'di dag gi nang na dge slong</text></item>
<item><p>46a8</p><section>'dul ba</section><text>gang rgol ba dang lan glon pa'i dge slong 'di dag la rtsod pa 'di rgyal po'i 'khor du 'gyed pa/ nges pa'i rigs der 'gyed par gyur cig ces nas chos bzhin du bzlog par bya'o snyam du bsam pa yod dam/ ci bdag gis rtsod pa 'di</text></item>
<item><p>46b1</p><section>'dul ba</section><text>dge 'dun 'di'i nang du zhi bar byed nus sam/ bdag gis rtsod pa 'di zhi bar bya ba phyi rol du btsal dgos par mi 'gyur grang / bdag gis rtsod pa 'di la rgal ba dang lan glon pa'i dge slong de dag gnas nas gnas su 'dong mi dgos par</text></item>
<item><p>46b2</p><section>'dul ba</section><text>nus par 'gyur ram/ bdag gis rtsod pa 'di ji ltar phyin chad mi 'byung ba'i chos su de lta bur zhi bar nus sam snyam du bsams pa'o/ /u pA li chos bcu dang ldan pa'i 'dul ba 'dzin pas rtsod pa byung ba zhi bar byed nus so/ /bcu</text></item>
<item><p>46b3</p><section>'dul ba</section><text>gang zhe na/ sangs rgyas kyis gsungs pa'i mdo sde ston nus par 'gyur ba dang / nyan thos kyis bshad pa'i mdo sde 'chad pa dang / sangs rgyas kyi dus byung ba'i mdo sde 'chad pa dang / dus thams cad du byung ba'i mdo sde 'chad pa dang /</text></item>
<item><p>46b4</p><section>'dul ba</section><text>phyogs gcig pa'i mdo sde 'chad pa dang / nag por gsungs pa dang dkar por gsungs pa'i mdo sde 'chad pa dang / mdo'i lugs 'tshal nas mdo 'chad pa thams cad du 'gro ba'i mdo sde 'chad pa dang / 'thun pa'i mdo sde 'chad pa</text></item>
<item><p>46b5</p><section>'dul ba</section><text>dang / 'dul ba dang 'thun pa'i mdo sde 'chad nus pa'o/ /u pA li gzu bo 'dul ba 'dzin pas rtsod pa bzung nas rnam pa bcus nye bar zhi bar bya'o/ /bcu gang zhe na/ dge slong rgol ba shes par bya/ dge slong lan 'debs pa shes</text></item>
<item><p>46b6</p><section>'dul ba</section><text>par bya/ dge slong rgol ba dpyad par bya/ lan glon pa'i dge slong dpyad par bya/ rgol ba'i dge slong yi dam bcar gzhug /lan glon pa'i dge slong yi dam bcar gzhug /rgol ba'i dge slong gtan la 'bebs su gzhug /lan glon</text></item>
<item><p>46b7</p><section>'dul ba</section><text>pa'i dge slong gtan la 'bebs su gzhug /rgol ba'i dge slong ldang bar byed du bcug /lan glon pa'i dge slong ldang bar byed du gzhug go/ /chos bcu dang ldan na 'dul ba 'dzin pa nyes pa rnam par ston nus te/ bcu gang zhe na/</text></item>
<item><p>46b8</p><section>'dul ba</section><text>nyes pa lci ba shes/ yang ba shes/ lhag ma dang bcas pa shes/ lhag ma med pa shes/ gnas ngan len shes/ gnas ngan len ma yin pa shes/ bcas pa shes/ ma bcas pa shes/ bshags pa shes/ bsdam par bya ba</text></item>
<item><p>47a1</p><section>'dul ba</section><text>shes pa'o/ /chos bcu dang ldan pa'i 'dul ba 'dzin pa ni las byed nus pa yin te/ bcu gang zhe na/ mngon du gyur pa'i las shes/ mngon du ma gyur pa'i las shes/ skabs ma bye ba'i las shes/ skabs bye ba'i las shes/ gleng bar rigs</text></item>
<item><p>47a2</p><section>'dul ba</section><text>pa shes/ mi gleng bar rigs pa shes/ dran par bya bar rigs pa shes/ mi dran par bya bar rigs pa shes/ gtan tshigs su rigs par shes/ gtan tshigs su mi rigs par shes pa'o/ /chos bcu dang ldan pa'i 'dul ba 'dzin pas</text></item>
<item><p>47a3</p><section>'dul ba</section><text>rtsod pa zhi bar byed nus pa yin te/ bcu gang zhe na/ byung ba ma nor bar byed pa yin/ bcas pa ma nor bar byed pa yin/ rjes su bcas pa ma nor bar byed pa yin/ ma gnang ba ma nor bar byed pa yin/ rjes su gnang ba ma nor bar byed pa yin/</text></item>
<item><p>47a4</p><section>'dul ba</section><text>dge slong mi gtsang ba'i nyes pa mi 'chang bar byed pa yin/ rgol ba dang lan glon pa'i dge slong la yi dam bca' bar byed pa yin/ mdo sde'i tshig nye bar ston par byed pa yin/ rjes su bcas pa nyams par mi byed pa yin/ 'dul ba la</text></item>
<item><p>47a5</p><section>'dul ba</section><text>'thun pa yin/ chos bzhin rtsod pa zhi bar byed pa yin no/ /chos bcu dang ldan na 'dul ba 'dzin pas chad pa'i las kyis gcod nus pa yin te/ bcu gang zhe na/ tshangs pa'i chad pa shes/ mi dga' bar 'gyur ba'i las shes/ mi spyod</text></item>
<item><p>47a6</p><section>'dul ba</section><text>par 'gyur ba'i las shes/ ma rung bar bya ba'i las shes/ de'i ngo bo nyid tshol du gzhug pa'i las shes/ bzlog pa'i las shes/ spang ba'i las shes/ rnam par dag pa'i las shes/ byin gyis brlab pa'i las shes rgol ba'i</text></item>
<item><p>47a7</p><section>'dul ba</section><text>las shes pa'o/ /'dul ba dam pa'i gzhung las gcig nas 'dzegs pa rdzogs s+ho// // 'dul ba gzhung dam pa/ bam po nyi shu brgyad pa/ 'dul ba las lnga pa'i mdor bsdus pa ste/ nyer bzhag 'jigs pa</text></item>
<item><p>47a8</p><section>'dul ba</section><text>sel ba dang / /byin len bya ba rku ba dang / /bsnyen par rdzogs dang mtshams rnams dang / /zas kyang de bzhin skabs dbye dang / /dugs khang dang ni tha ma'o/ /mdor na/ nyer bzhag tshul khrims bden pa dang / /smra bar bya dang phas</text></item>
<item><p>47b1</p><section>'dul ba</section><text>pham dang / /nyes byas gnyis dang lta ba ste/ /nyams pa dang ni lci ba dang / /ji lta bur ni rigs kyi bu/ /de min rim par bcas pa'o/ /sangs rgyas bcom ldan 'das la tshe dang ldan pa u pA lis zhus pa/ btsun pa dge slong gleng ba</text></item>
<item><p>47b2</p><section>'dul ba</section><text>zhig gis gzhan la gleng bar 'tshal na gnas dur gnas te gleng bar bgyi/ dge slong yang skabs 'byed du gzhug par bgyi/ u pA li dge slong zhig dge slong gzhan la gleng bar 'dod pas gnas lnga la gnas te gleng bar</text></item>
<item><p>47b3</p><section>'dul ba</section><text>bya'o/ /dge slong skabs 'byed du gzhug pa lnga gang zhe na/ stod g.yogs phrag pa gcig tu gzar te lham phud la rgan rims su 'dug nas dge slong gi dge 'dun la thal mo sbyar ba btud de byams pa'i sems nye bar gzhag la</text></item>
<item><p>47b4</p><section>'dul ba</section><text>gleng ba'i dge slong de la skabs 'byed du gzhug /gleng ba'i dge slong gis gzhan la gleng bar 'dod pas chos lngas nang du dran pa nye bar gzhag la gzhan la gleng bar bya'o/ /lnga gang zhe na/ ci bdag tshul khrims dang ldan zhing sngon</text></item>
<item><p>47b5</p><section>'dul ba</section><text>rdzogs pa yin nam/ ngo tsha zhing 'byed pa dang ldan nam/ sdom pas bsdams pa bslab par 'dod dam/ mang du thos shing thos pa 'dzin thos pa la sogs pa lung kha ton lobs sam/ ci 'dul ba dang lhag pa'i 'dul ba la bdag</text></item>
<item><p>47b6</p><section>'dul ba</section><text>shin du rnam par gdon mi za bar gyur tam snyam du bsams nas gleng bar byed pa'i dge slong gis gzhan la gleng bar 'dod na de ltar gnas lngas nang du dran pa nye bar gzhag la gzhan la gleng bar bya'o/ /gzhan yang dge slong</text></item>
<item><p>47b7</p><section>'dul ba</section><text>gleng ba zhig gleng bar 'dod pas chos lngas nang du dran pa nye bar gzhag la gleng bar bya'o/ /lnga gang zhe na/ 'di ltar bdag gzhan la gleng bar 'dod pa de ci bden pas sam 'on te mi bden pas don du gzung ba 'di dus las bab</text></item>
<item><p>47b8</p><section>'dul ba</section><text>bam 'on te dus las ma bab/ ci don bzung ba skabs su bab bam 'on te skabs su ma bab/ ci don bzung ba 'di don dang ldan pa 'am 'on te don dang ldan pa ma yin/ de la mthong bas sam/ thos pas sam/</text></item>
<item><p>48a1</p><section>'dul ba</section><text>dogs pas smra bar bya 'am zhes gleng ba'i dge slong gis gzhan la gleng bar 'dod pas chos de lngas nang du dran pa nye bar gzhag la gzhan la gleng bar bya'o/ /gleng bar byed pa'i dge slong gis gleng ba'i dge slong la rnam pa lngas skabs 'byed du gzhug par</text></item>
<item><p>48a2</p><section>'dul ba</section><text>bya'o/ /lnga gang zhe na/ 'di ltar khyod la gleng gis shes par gyis shig /tshe dang ldan pa khyod la smra'o/ /tshe dang ldan pa khyod la gleng ngo / /tshe dang ldan pa khyod la dran par bya'o/ /tshe dang ldan pa khyod kyis bdag la skabs dbye bar byos shig /</text></item>
<item><p>48a3</p><section>'dul ba</section><text>phas pham pa dang / dge 'dun gyi lhag ma dang / ltung ba dang / slar bshags pa dang / nyes byas rnams las gang khyod la smra/ gang khyod la brjod/ gang khyod la gleng / gang khyod la dran par bya/ gang khyod la skabs su 'byed du</text></item>
<item><p>48a4</p><section>'dul ba</section><text>gzhug /nyes byas su gyur na phas pham pa las byung ba 'am/ dge 'dun gyi lhag ma las byung ba 'am/ ltung ba las byung ba 'am/ so sor bshags pa las byung ba 'am/ bslab pa las byung ba rnams gang khyod la brjod par bya/</text></item>
<item><p>48a5</p><section>'dul ba</section><text>bshags par bya ba 'am/ bsdam par bya ba 'am/ 'dul ba las shin du 'das pa 'am/ ngan du smra ba las byung ba 'am/ mngon du spyod pa rnams kyi nyes byas gang khyod la brjod par bya/ khyod la mthong ba 'am/ thos pa 'am/ dogs</text></item>
<item><p>48a6</p><section>'dul ba</section><text>pa gang smra bar bya/ lus kyi 'das pa dang / ngag gi 'das pa gang khyod la smra bar bya/ ltung ba lci ba 'am/ yang ba 'am/ lhag ma dang bcas pa 'am/ lhag ma ma lus pa 'am/ thams cad las 'das pa 'am/ ltung ba gang khyod la</text></item>
<item><p>48a7</p><section>'dul ba</section><text>smra bar bya/ tshul khrims nyams pa 'am/ lta ba nyams pa 'am/ 'tsho ba nyams pa 'am/ nyams pa thams cad gang khyod la smra bar bya/ khyod 'gro ba 'am/ 'greng ba 'am/ 'dug pa 'am/ nyal ba 'am/ 'chag pa 'am/ spyod</text></item>
<item><p>48a8</p><section>'dul ba</section><text>lam gang khyod la smra bar bya/ grong du byas pa 'am/ dgon pa la byas pa 'am/ lam du byas pa 'am/ lam las gol bar byas pa 'am/ dben par byas pa rnams sam/ sa gang du byas pas khyod la gleng bar bya zhes dge slong gleng bar byed</text></item>
<item><p>48b1</p><section>'dul ba</section><text>pas gleng ba'i dge slong la rnam pa 'di lngas skabs phye nas yi dam 'char bcug la gdod gleng bar bya'o/ /de ste khas mi len na gleng bar byed pa'i dge slong gis byams pa'i sems dang / snying rje'i sems dang / phan pa'i sems dang /</text></item>
<item><p>48b2</p><section>'dul ba</section><text>rjes su brtse ba'i sems dang / bslang bar 'dod pa'i sems kyis gleng bar bya'o/ /lan 'debs pa'i dge slong gis kyang phas gleng bar byed pa'i tshe gnas lnga la gnas nas gleng bar byed pa'i dge slong la skabs dbye bar bya'o/ /</text></item>
<item><p>48b3</p><section>'dul ba</section><text>gnas lnga gang zhe na/ stan las langs/ lham phud/ stod g.yogs phrag pa gcig tu gzar te/ rgan rims la thal mo sbyar ba btud nas bsti stang du bcas/ 'jigs pa dang bcas pa'i dbang du byas la gleng bar byed pa'i dge</text></item>
<item><p>48b4</p><section>'dul ba</section><text>slong la skabs dbye bar bya'o/ /gleng ba'i dge slong gis gleng bar byed pa'i dge slong la skabs dbye bar 'dod na gleng bar byed pa'i dge slong la gnas lngar brtag par bya'o/ /lnga gang zhe na/ ci tshe dang ldan pa 'di tshul khrims dang ldan zhing</text></item>
<item><p>48b5</p><section>'dul ba</section><text>sngon rdzogs pa yin nam/ ngo tsha zhing 'gyod pa dang ldan nam/ sdom pas bsdams shing sdom par 'dod dam/ ci tshe dang ldan pa mang du thos pa/ thos pa 'dzin pa/ thos pa bsags pa 'am/ lung kha ton lobs sam/ 'dul</text></item>
<item><p>48b6</p><section>'dul ba</section><text>ba dang / lhag pa'i 'dul ba dang / mdo sde la shin du rnam par gdon mi za ba yin nam zhes glengs pa'i dge slong gis gleng bar byed pa'i dge slong la gnas 'di lngas brtags la de'i 'og tu skabs dbye bar bya'o/ /glengs</text></item>
<item><p>48b7</p><section>'dul ba</section><text>pa'i dge slong gis gleng bar byed pa'i dge slong la skabs dbye bar 'dod pas chos lnga nang du dran pa nye bar gzhag la skabs dbye bar bya'o/ /lnga gang zhe na/ bdag la gzhan gyis gleng ba de bden pas gleng gi mi bden</text></item>
<item><p>48b8</p><section>'dul ba</section><text>pas ma yin pa dang / dus su gleng gi dus las 'das par ma yin pa dang / don dang ldan pas gleng gi don dang mi ldan par ma yin pa dang / tshig 'jam pos gleng gi rtsub pos ma yin pa dang / byams pa dang ldan pas gleng gi zhe</text></item>
<item><p>49a1</p><section>'dul ba</section><text>sdang dang ldan pas ma yin pa 'di lta bu gzhan las rnyed par ga la 'gyur snyam du bsams nas glengs pa'i dge slong gis gleng bar byed pa'i dge slong la skabs dbye bar 'dod pas chos 'di lnga nang du dran pa nye bar</text></item>
<item><p>49a2</p><section>'dul ba</section><text>bzhag nas gleng bar byed pa'i dge slong la tshig 'di skad smros shig /kye gleng bar byed pa'i tshe dang ldan pa khyod shes par gyis la bdag la smros shig /tshe dang ldan pa khyod kyis bdag la bsgo shig /tshe dang ldan pa khyod kyis bdag la</text></item>
<item><p>49a3</p><section>'dul ba</section><text>glengs shig /tshe dang ldan pa khyod la skabs dbye bar byas pa dag la ji skad du smra/ bdag la ji skad du bsgo/ bdag la ji skad du gleng / bdag la ji lta bur dran par bya/ gang gi phyir bdag gis skabs dbye bar bya/ nyes pa'i nang nas</text></item>
<item><p>49a4</p><section>'dul ba</section><text>phas pham pa 'am/ dge 'dun gyi lhag ma 'am/ ltung ba 'am so sor bshags pa rnams las gang smra bar bya/ nyes byas rnams las kyang phas pham pa 'am/ dge 'dun gyi lhag ma las byung ba 'am/ ltung ba las byung ba 'am/</text></item>
<item><p>49a5</p><section>'dul ba</section><text>so sor bshags pa las byung ba 'am/ bslab pa las byung ba rnams skabs dbye bar bgyi/ bshags par bya ba 'am/ bsdam par bya ba 'am/ 'dul ba las 'das pa 'am/ ngan du smra ba las byung ba 'am/ mngon par spyad pa las</text></item>
<item><p>49a6</p><section>'dul ba</section><text>byung ba rnams kyi nyes byas gang gis skabs dbye bar bya bdag la mthong ngam/ thos pa 'am/ dogs pa 'am/ lus kyi 'das pa 'am/ ngag gi 'das pa 'am/ bdag la mngon par spyad pa gang smra/ bdag la lci ba 'am/</text></item>
<item><p>49a7</p><section>'dul ba</section><text>yang ba 'am/ lhag ma dang bcas pa 'am/ lhag ma ma lus pa 'am/ thams cad las 'das pa 'am/ bdag la nyes pa gang smra/ tshul khrims nyams pa 'am/ lta ba nyams pa 'am/ spyod pa nyams pa 'am/ 'tsho ba</text></item>
<item><p>49a8</p><section>'dul ba</section><text>nyams pa 'am/ thams cad nyams pa 'am/ nyams pa gang smra/ 'gro ba dang / 'greng ba dang / 'dug pa dang / nyal ba dang / ma nyal ba rnams spyod lam gang byas pa las smra/ grong du byas pa 'am/ dgon pa la byas pa 'am/</text></item>
<item><p>49b1</p><section>'dul ba</section><text>lam du byas pa 'am/ lam gol bar byas pa 'am/ mtshan mo byas pa 'am/ nyin par byas pa rnams las bdag gis gang du byas pa smros shig /glengs pa'i dge slong gis gleng bar byed pa'i dge slong la rnam pa 'di lngas skabs</text></item>
<item><p>49b2</p><section>'dul ba</section><text>phye la yi dam bcar chug ste tshig 'di skad smros shig /gleng bar byed pa ji ltar yi dam bcas pa'i nyes pa smros shig ces bya'o/ /mdor na/ 'jigs par gyur dang 'khrul ba dang / /tshangs pa'i chad pa rim gro med/ /</text></item>
<item><p>49b3</p><section>'dul ba</section><text>bsdigs pa'i chad pa mngon sum dang / /bden pa rnams kyang de bzhin no/ /gang gi tshe gleng ba'i dge slong gis skabs phye bar gyur pa de'i tshe na gleng bar byed pa'i dge slong gis gnas lngar yid brtan par bya ste/ tshe dang ldan pa ma</text></item>
<item><p>49b4</p><section>'dul ba</section><text>'jigs shig /khyod 'jigs par ma byed/ khyod skrag par ma byed/ kun du ma skrag shig /kun du skrag par ma byed cig /ma sngangs shig /sngangs par ma byed cig /ma 'dzem shig /'dzem par ma byed cig /gleng bar byed</text></item>
<item><p>49b5</p><section>'dul ba</section><text>pa'i dge slong gis glengs pa'i dge slong la gzhan yang gnas lngar yid brtan par bya ste/ tshe dang ldan pa khyod kyi 'khrul ba mi 'dzin to/ /khyod kyi sngangs pa'i skabs mi 'dzin gyi/ tshe dang ldan pa khyod la gtan la bab par 'dzin to/ /</text></item>
<item><p>49b6</p><section>'dul ba</section><text>tshe dang ldan pa lan gsum gyi bar du dam bca' ba la gzhag go/ /gleng ba'i dge slong gis gleng bar byed pa'i dge slong la gzhan yang gnas lngar yid brtan par bya'o/ /de ste tshe dang ldan pa khyod tshangs pa'i chad pas rigs par 'gyur na</text></item>
<item><p>49b7</p><section>'dul ba</section><text>tshangs pa'i chad pas bsgo bar bya'o/ /de ste mi dga' bar tshor bas 'os par gyur na mi dga' bar 'gyur ba'i las bya'o/ /gleng bar byed pa'i dge slong gis glengs pa'i dge slong la gzhan yang gnas lngar yid brtan par bya'o/ /de ste tshe</text></item>
<item><p>49b8</p><section>'dul ba</section><text>dang ldan pa khyod rim gro med par byed na rim gro med pa'i nang du bgrang bar bya'o/ /de ste tshe dang ldan pa khyod nyes pa ngor brjod na ni nyes pa ngor brjod pa'i nang du bgrang bar bya'o/ /de ste khyod gzhan zer ro zhes phyas thogs na ni gzhan</text></item>
<item><p>50a1</p><section>'dul ba</section><text>zer ro zhes phyas thogs pa'i nang du khyod bgrang bar bya'o/ /de ste bsgo ba mi nyan na ni bsgo ba mi nyan par khyod bgrang bar bya'o/ /de ste cang mi smra bas bsgo ba mi nyan na ni yang cang mi smra ba'i nang du khyod bgrang bar bya'o/ /gleng bar byed pa'i</text></item>
<item><p>50a2</p><section>'dul ba</section><text>dge slong gis glengs pa'i dge slong la gzhan yang gnas lngar yid brtan par bya ste/ de ste tshe dang ldan pa khyod la bsdigs pa'i las bya bar 'os na ni khyod la bsdigs pa'i las bya'o/ /de ste longs spyod mi gcig par 'os na ni longs</text></item>
<item><p>50a3</p><section>'dul ba</section><text>spyod mi gcig pa'i las bya'o/ /de ste mig lam na mi snang bar 'os na ni khyod la mig lam na mi snang ba'i las bya'o/ /de ste bskrad par 'os na ni bskrad pa'i las bya'o/ /de ste smad pa'i las bya bar 'os na ni smad pa'i las bya'o/ /de ste</text></item>
<item><p>50a4</p><section>'dul ba</section><text>slar bsdum par 'os na ni khyod la bsdum pa'i las bya'o/ /de spang bar 'os na ni khyod la spang ba'i las bya'o/ /gleng bar byed pa'i dge slong gis glengs pa'i dge slong la gzhan yang gnas lngar yid brtan par bya ste/ de ste tshe dang ldan</text></item>
<item><p>50a5</p><section>'dul ba</section><text>pa khyod la chad pas gcad par 'os na ni khyod la chad pas gcad par bya'o/ /gzhi nas blangs te chad pas gcad par 'os na ni khyod gzhi nas bslang ste chad pas gcad par bya'o/ /de ste yid mgu bar 'os na ni khyod yid mgu</text></item>
<item><p>50a6</p><section>'dul ba</section><text>bar byed du gzhug go/ /de ste gzhi nas bslang ste yid mgu bar byed par 'os na ni khyod gzhi nas bslang ste yid mgu bar byed du gzhug go/ /de ste slar gzhi nas bslang ste chad pa byed du gzhug par 'os na ni khyod la slar gzhi</text></item>
<item><p>50a7</p><section>'dul ba</section><text>nas bslang ste/ chad pa byed du gzhug pa'i las bya'o/ /de ste slar gzhi nas bslang ste yid mgu ba byed du gzhug par 'os na ni khyod slar gzhi nas bslang ste yid mgu bar byed du gzhug go/ /gleng bar byed pa'i dge slong gis glengs pa'i</text></item>
<item><p>50a8</p><section>'dul ba</section><text>dge slong gzhi gnas lngar yid brtan par bya ste/ de ste tshe dang ldan pa khyod mngon sum gyis 'dul bar 'os na ni khyod la mngon sum du 'dul bar bya'o/ /de ste dran pas 'dul bar 'os na ni khyod dran pas 'dul bar bya'o de ste ma rmongs</text></item>
<item><p>50b1</p><section>'dul ba</section><text>pas 'dul bar 'os na ni khyod ma rmongs pas 'dul bar bya'o/ /de ste de'i ngo bo tshol bas 'dul bar 'os na ni khyod de'i ngo bo tshol bas 'dul bar bya'o/ /de ste tshul shing mang por bya bar 'os na ni khyod la tshul shing mang por bya bar sbyin no/ /gleng bar byed pa'i</text></item>
<item><p>50b2</p><section>'dul ba</section><text>dge slong gis glengs pa'i dge slong la gzhan yang gnas lngar yid brtan par bya ste/ glengs pa khyod nyon cig /khyod la gang dris pa de lta de lta bur khyod kyis smros shig /ji ltar bdag nyid sun par mi 'gyur ba dang / gzhan la</text></item>
<item><p>50b3</p><section>'dul ba</section><text>gnod par mi 'gyur ba dang / skyon med pa'i dge slong rnams la gtse bar mi 'gyur ba dang / mngon sum du gyur pa'i dge slong rnams la mngon sum du mi smod pa dang / gzu bo'i dge slong rnams la mdo sde'i tshig dang / mi mthun par</text></item>
<item><p>50b4</p><section>'dul ba</section><text>ma byed cig /de ltar byas na dge zhing shin du dge bar 'gyur ro/ /mdor na/ nyes pa byas 'dogs de bzhin te/ /khas len lta ba gso sbyin dang / /slob dpon dang ni gang spyod dang / /gnas 'jig pa dang bskrad pa'o/ /nyes pa byed</text></item>
<item><p>50b5</p><section>'dul ba</section><text>pa lnga ste/ khrel med pa las nyes pa byung ba dang / the tshom las byung ba dang / mi shes pa las byung ba dang / blo zhan pa las byung ba dang / dran pa nyams pa las byung ba'o/ /spang ba'i dngos po lnga ste/ gsol ba dang / 'dri bar byed</text></item>
<item><p>50b6</p><section>'dul ba</section><text>pa dang / bsgo ba dang / kha cig la smra ba dang / brjod par bya ba'o/ /gsol ba gang zhe na/ tshe dang ldan pa khyod kyis dge sbyong du mi 'gyur ba cung zad kyang ma byed cig par tshe dang ldan pa khyod la gsol lo/ /'dri bar byed pa gang zhe</text></item>
<item><p>50b7</p><section>'dul ba</section><text>na/ tshe dang ldan pa khyod kyis dge sbyong du mi 'gyur ba cung zad ma byas sam zhes tshe dang ldan pa khyod la dri'o/ /bsgo ba gang zhe na/ tshe dang ldan pa khyod kyis dge sbyong du mi 'gyur bar ma byed cig ces khyod la bsgo bar bya'o/ /</text></item>
<item><p>50b8</p><section>'dul ba</section><text>kha cig la smra ba gang zhe na/ tshe dang ldan pa khyod kyis ji ltar kha cig dge sbyong byed du mi 'gyur bar byed pa de ltar ma byed par bag yod par bsgrub par gyis shig /brjod pa gang zhe na/ tshe dang ldan pa khyod dge sbyong du mi 'gyur</text></item>
<item><p>51a1</p><section>'dul ba</section><text>bar mi bya ba'i phyir yang dang yang brjod do/ /chos bzhin ma yin par khas len pa yang lnga ste/ rgyal pos 'jigs te khas len pa dang / rkun pos 'jigs te khas len pa dang / rigs pa'i grong gis 'jigs te khas</text></item>
<item><p>51a2</p><section>'dul ba</section><text>len pa dang / chad pas 'jigs te khas len pa dang / dge sbyong nyid la ltos pa med par khas len pa'o/ /chos bzhin khas len pa yang lnga ste/ dkar po'i phyogs su rnam pa lngar bzlog par bya'o/ /chos bzhin ma yin par lta ba smra ba</text></item>
<item><p>51a3</p><section>'dul ba</section><text>lnga ste/ lhag ma ma lus pa'i dngos po la lta ba smra ba dang / bshags pa'i dngos po la lta ba smra ba dang / nyes pa gzhan byung bar gyur pa la nyes pa'i dngos po la lta ba smra ba dang / bshags par mi 'os pa'i dngos po la lta ba smra ba dang /</text></item>
<item><p>51a4</p><section>'dul ba</section><text>mi ldang bar 'dod pa lta ba smra ba'o/ /chos bzhin du lta bar smra ba lnga yang dkar po'i dge ba dang tshul nas byung ba'o/ /slob dpon lnga ste/ dge tshul gyi slob dpon dang / gsang ste ston pa dang / las byed pa dang / gnas bca'</text></item>
<item><p>51a5</p><section>'dul ba</section><text>ba dang / klog par byed pa'o/ /dge tshul gyi slob dpon gang zhe na/ gang gis dge tshul gyi bslab pa'i gnas byin pa'o/ /gsang ste ston pa'i slob dpon gang zhe na/ gang gis bsnyen par rdzogs pa'i tshe gsang ste ston pa'o/ /</text></item>
<item><p>51a6</p><section>'dul ba</section><text>las byed pa'i slob dpon gang zhe na/ gang gis bsnyen par rdzogs pa'i las byas pa'o/ /gnas bca' ba'i slob dpon gang zhe na/ gang las lan gsum gyi bar du nan tan du mnos shing gnas bcas pa'o/ /klog</text></item>
<item><p>51a7</p><section>'dul ba</section><text>pa'i slob dpon gang zhe na/ gang las blang ba'i sems kyis tshig gcig tsam yang blangs pa'o/ /spyo ba rnam pa lnga ste/ mi smra bar bya ba dang / lung mi ston pa dang / gcig tu mi spyod pa dang / dge ba'i phyogs gcad pa dang /</text></item>
<item><p>51a8</p><section>'dul ba</section><text>gnas bcas pa slar gzhig pa dang lnga'o/ /mi smra bar bya ba gang zhe na/ de la smra bar mi bya kun du smra bar mi bya'o/ /lung mi ston pa gang zhe na/ de la lung bsgo zhing rjes su mi ston pa'o/ /bstan pa mi ston pa'o/ /gcig tu mi</text></item>
<item><p>51b1</p><section>'dul ba</section><text>spyod pa gang zhe na/ des bsnyen bkur byas pa bdag gir mi bya'o/ /dge ba'i phyogs gcad pa gang zhe na/ de la klag pa dang rnal 'byor dang yid la bya ba mi bstan pa'o/ /gnas bcas pa slar gzhig pa gang zhe na/ gnas bcar</text></item>
<item><p>51b2</p><section>'dul ba</section><text>mi gzhug pa'o/ /rnam pa lngas na gnas bcas pa bshig par 'gyur te/ bskrad pa dang / langs te 'gro ba dang / slar 'bab pa dang / phyogs las gzhan gyi phyogs su 'gro ba dang / re ba med par sems bskyed pa dang lnga'o/ /</text></item>
<item><p>51b3</p><section>'dul ba</section><text>chos lnga dang ldan na gnas bca' ba sbyin te/ lnga gang zhe na/ dad pa yin/ rim gror bcas pa yin/ brtson 'grus brtsams pa yin/ ngag nyan pa yin/ dge ba'i bshes gnyen yin pa'o/ /chos lnga dang ldan na gnas bcas pa</text></item>
<item><p>51b4</p><section>'dul ba</section><text>las gzhig par bya ste/ lnga gang zhe na/ ma dad pa yin/ rim gro med pa yin/ le lo can yin/ ngag mi nyan pa yin/ sdig pa'i grogs po yin no/ /lhan cig spyod pa dang nye gnas chos lnga dang ldan na bskrad pa yin te/ lnga</text></item>
<item><p>51b5</p><section>'dul ba</section><text>gang zhe na/ ma dad pa yin/ rim gro med pa yin/ le lo can yin/ ngag mi nyan pa yin/ sdig pa'i grogs po yin no/ /lhan cig spyod pa dang / nye gnas chos lnga dang ldan na mi bskrad pa yin te/ lnga po dkar po'i phyogs su slar rnam</text></item>
<item><p>51b6</p><section>'dul ba</section><text>pa lngar bzlog ste brjod par bya'o/ /lhan cig spyod pa dang nye gnas chos lnga dang ldan na bzod par bya ba ma yin te/ ma dad pa yin/ rim gro med pa yin/ le lo can yin/ ngag mi nyan pa yin/ sdig pa'i grogs po yin no/ /</text></item>
<item><p>51b7</p><section>'dul ba</section><text>lhan cig spyod pa dang nye gnas chos lnga dang ldan na bzod par bya ba yin te/ dkar po'i phyogs slar rnam pa lngar bzlog ste brjod par bya'o/ /mdor na/ byin len gsum dang zhig pa dang / /klu dang nyes pa bshags pa</text></item>
<item><p>51b8</p><section>'dul ba</section><text>dang / /ma ning pho dang ma ning mo/ /rung ba'i gnas dang rdul gnyis so/ /byin len rnam pa lnga ste/ lus kyis lus la bya ba dang / lus kyis lus la zin pa dang / lus kyis zin pas lus la bya ba dang / lus kyis zin</text></item>
<item><p>52a1</p><section>'dul ba</section><text>pas lus kyi zin pa la bya ba dang / bzhag pa'i byin len dang lnga'o/ /ji ltar lus kyis lus la bya zhe na/ lag nas byin la lag gis blangs pa'o/ /ji ltar lus kyis lus la zin pa zhe na/ lag nas byin la lhung bzed du</text></item>
<item><p>52a2</p><section>'dul ba</section><text>blangs pa'o/ /ji ltar lus kyis zin pas lus la bya zhe na/ snod kyis byin la lag tu blangs pa'o/ /ji ltar lus kyis zin pas lus kyis zin pa la bya zhe na/ snod nas byin la snod du blangs pa'o/ /ji ltar bzhag pa'i byin len</text></item>
<item><p>52a3</p><section>'dul ba</section><text>bya zhe na/ smod pa zhes bya ba'i mi yod de/ de dag gi pha dang phu bo dag kyang smod na gzhan la lta ci smos te/ de dag gi mdun du lhung bzed bzhag nas 'di skad ces smra'o/ /bzhin bzangs de ste btang bar gyur na lhung bzed 'o ni'i</text></item>
<item><p>52a4</p><section>'dul ba</section><text>nang du lugs shig /de dag gis kyang lhung bzed der blugs par gyur na de ni bzhag pa'i byin len zhes bya'o/ /gzhan yang byin len lnga ste/ khri'i steng du byin len bya ba dang / khri'u dang / khri'u chung ngu dang / thu ba dang / lhung</text></item>
<item><p>52a5</p><section>'dul ba</section><text>bzed kyi gzhir ro/ /rnam pa lngas ni byin len byas kyang byin len byas par mi 'gyur te/ ma btang bzhin len pa dang / bza' bar mi sems par len pa dang / gzhan du 'du shes te len pa dang / mdun du ma 'dug par</text></item>
<item><p>52a6</p><section>'dul ba</section><text>len pa dang / rang bzhin can ma yin pa las blangs pa'o/ /rnam pa lngas byin len byas kyang byin len 'jig par 'gyur te/ lnga gang zhe na/ phrogs pa dang / shor ba dang / bor ba dang / slar babs pa dang / dus</text></item>
<item><p>52a7</p><section>'dul ba</section><text>byas pa'o/ /klu'i rang bzhin lnga ste/ lhag ma rnams ni sprul pa yin te/ rang bzhin 'byung ba dang / rang bzhin gyis 'chi ba dang / rang bzhin gyis nyal ba dang / rang bzhin gyis khro ba dang / rang bzhin gyis mi tshangs par spyod pa 'khrig pa'i</text></item>
<item><p>52a8</p><section>'dul ba</section><text>chos byed pa'o/ /nyes pa lnga ste/ phas pham pa dang / dge 'dun gyi lhag ma dang / ltung ba dang / so sor bshags pa dang / nyes byas so/ /nyes pa byung ba rnam pa lnga ste/ lus las nyes pa 'byung gi ngag las ma yin pa yang yod/ ngag las</text></item>
<item><p>52b1</p><section>'dul ba</section><text>nyes pa 'byung gi lus las ma yin pa yang yod/ lus dang sems las nyes pa 'byung gi ngag las ma yin pa yang yod/ ngag dang sems las nyes pa 'byung gi lus las ma yin pa yang yod/ lus dang sems dang ngag las nyes pa 'byung ba</text></item>
<item><p>52b2</p><section>'dul ba</section><text>yang yod do/ /nyes pa las 'byung ba yang lnga ste/ mthong bas 'byung ba dang / bsgrags pas 'byung ba dang / thog ma nas ma byas pas 'byung ba dang / byin gyis brlabs pas 'byung ba dang / bshags pas 'byung ba dang lnga'o/ /ma ning pho la rnam</text></item>
<item><p>52b3</p><section>'dul ba</section><text>pa lnga ste/ rang bzhin gyi ma ning dang / zla ba phyed kyi ma ning dang / phrag dog gi ma ning dang / chags pa'i ma ning dang / nyams pa'i ma ning ngo / /rang bzhin gyi ma ning gang zhe na/ rang bzhin gyis ma ning du gyur pa'o/ /zla ba phyed kyi ma ning gang zhe na/ zla</text></item>
<item><p>52b4</p><section>'dul ba</section><text>ba phyed ni phor 'gyur/ zla ba phyed ni mor 'gyur ba'o/ /phrag dog gi ma ning gang zhe na/ gzhan log par zhugs pa mthong nas de yang gdod log pa byed par gyur pa'o/ /chags pa'i ma ning gang zhe na/ de la gzhan gyis spyod cing btsir na</text></item>
<item><p>52b5</p><section>'dul ba</section><text>gdod byed pa'o/ /nyams pa'i ma ning gang zhe na/ gang gis pho mtshan srog chags kyis zos pa 'am mtshon gyis chod pa'o/ /ma ning mo yang rnam pa lnga ste/ mtshan gnyis ka yod pa dang / sgo gnyis 'brel ba dang / rgyun du zag</text></item>
<item><p>52b6</p><section>'dul ba</section><text>pa dang / zla mtshan med pa dang / mtshan ma tsam yod pa'o/ /rung ba'i gnas lnga ste/ dngos po zin pa dang / dngos po ma zin pa dang / dngos po bor ba dang / snga nas yod pa dang / ma 'dug pa dang lnga'o/ /rung ba'i gnas dngos po</text></item>
<item><p>52b7</p><section>'dul ba</section><text>zin pa gang zhe na/ dngos po de rnams thams cad yongs su rdzogs pa yin no/ /gang byin gyis brlabs pa rnam pa gsum gyis byin gyis brlabs te sems bskyed pa dang / gcig la gcig tu smras pa dang / gsol ba byas</text></item>
<item><p>52b8</p><section>'dul ba</section><text>pa'o/ /rung ba'i gnas dngos po ma zin pa gang zhe na/ chung ngu na rmang rdo tsam yang brtsigs pa'o/ /de yang byin gyis brlabs pa rnam pa gsum po de bzhin byin gyis brlabs pa yin no/ /rung ba'i gnas dngos po bor ba gang zhe na/</text></item>
<item><p>53a1</p><section>'dul ba</section><text>gang mngon du rung ba'i gnas su byin gyis brlabs pa las bor te slar rung ba'i gnas su byin gyis brlabs pa rnam pa gsum po des byin gyis brlabs pa yin no/ /rung ba'i gnas snga nas yod pa gang zhe na/ mu stegs can</text></item>
<item><p>53a2</p><section>'dul ba</section><text>ya mtshan sna tshogs rnams thun mong du gyur pa ste/ dge 'dun gyis byin gyis brlabs pa 'di gsum gyis byin gyis brlabs pa yin no/ /rung ba'i gnas su ma 'dug pa gang zhe na/ de ni snga nas rung ba'i gnas med pa las rtsig pas bskor</text></item>
<item><p>53a3</p><section>'dul ba</section><text>tam/ sab mos bskor tam/ 'obs kyis bskor kyang rung der dge 'dun gyis sa la ri mo bris sam/ phur pa btab bam/ rtsig pas bskor tam/ mtshan ma gzhan ci btsugs kyang rung ste/ byin gyis brlabs pa rnam pa gsum</text></item>
<item><p>53a4</p><section>'dul ba</section><text>po des rung ba'i gnas su byin gyis brlabs pa yin no/ /rdul rnam pa lnga ste/ zas rdul dang / btung ba rdul dang / dri rdul dang / sman rdul dang / rdul nyid rdul dang lnga yin no/ /gzhan yang rdul rnam pa lnga ste/ bza' ba rdul</text></item>
<item><p>53a5</p><section>'dul ba</section><text>dang / bca' ba rdul dang / thug pa rdul dang / bzhib pa rdul dang / bldag pa rdul dang lnga'o/ /mdor na/ rku ba dang yang skabs 'byed pa/ /sbyin pa dag dang gso sbyin gnas/ /bka' lung ston par byed pa dang / /</text></item>
<item><p>53a6</p><section>'dul ba</section><text>grong du nye bar 'gro ba gnyis/ /rku ba rnam pa lnga ste/ sgyus rku ba dang / mthus rku ba dang / phyir sbyin no zhes zer zhing rku ba dang / brnogs te rku ba dang / bsngos te rku ba dang lnga'o/ /gang zag skabs 'byed par mi bya ba</text></item>
<item><p>53a7</p><section>'dul ba</section><text>lnga ste/ ngo tsha ba med pa dang / bar chad yod pa dang / tshig mi brtan pa dang / rang bzhin du mi gnas pa dang / phas pham pa byung ba dang lnga'o/ /sbyin pa lnga bsod nams ma yin par bgrang ste/ mtshon byin pa dang /</text></item>
<item><p>53a8</p><section>'dul ba</section><text>chang byin pa dang / dug byin pa dang / bud med byin pa dang / chos ma yin pa byin pa dang lnga'o/ /rgyu dang rkyen lngas gso sbyin gyi gnas su ma song yang nyes par mi 'gyur te/ rgyal pos bar chad byas pa dang / chus khyer ba</text></item>
<item><p>53b1</p><section>'dul ba</section><text>dang / mes tshig pa dang / mi ma yin pas bar chad du byas pa dang lnga'o/ /bka' lung ston pa la rnam pa lnga ste/ smyon pa yin te sems 'khrugs pa nad kyis gzir bas bka' lung ston pa dang / tshul 'chos pa</text></item>
<item><p>53b2</p><section>'dul ba</section><text>yin te/ sdig pa la dad pas tshul 'chos pas bka' lung ston pa dang / blun pa yin te blun pa nyam chung ba rmongs pas bka' lung ston pa dang / mngon pa'i nga rgyal can yin te/ mngon pa'i nga rgyal gyis bka' lung</text></item>
<item><p>53b3</p><section>'dul ba</section><text>ston pa dang / yang dag par rnam par grol ba yin te/ yang dag par rnam par grol bas bka' lung ston pa'o/ /grong du nye bar 'gro ba'i dge slong grong du song na nyes pa'i dmigs rnam pa lngar rig par bya ste/ lnga gang zhe na/</text></item>
<item><p>53b4</p><section>'dul ba</section><text>dge slong 'khod bzhin du shes par ma byas par dus ma yin par grong gi nang du 'gro ba dang / legs par ma brtags par stan la 'dug pa dang / bud med la tshig lnga las lhag par chos 'chad pa dang / bud med</text></item>
<item><p>53b5</p><section>'dul ba</section><text>dang lhan cig gnyis su stan gcig la 'dug pa dang / smen ngan dang bcas pa'i grong du nan gyis stan la 'dug pa'o/ /grong du nye bar 'gro ba'i dge slong dran pa nyams par grong du song na gzhan yang nyes pa'i dmigs lngar</text></item>
<item><p>53b6</p><section>'dul ba</section><text>rig par bya'o/ /bud med la rgyun du blta ba dang / blta zhing gtam zer ba dang / gtam zer ba la 'dris pa dang / 'dris nas tshul bzhin ma yin pa yid la byed pa dang / tshul bzhin ma yin pa yid la byas nas</text></item>
<item><p>53b7</p><section>'dul ba</section><text>tshangs par spyod pa la mi dga' bar 'gyur zhing nyes pa lci ba 'byung ba 'am/ bslab pa phul ba 'am/ slar babs par 'gyur ba'i bar du'o/ /mdor na/ bsnyen rdzogs so sor thar pa dang / /yid gcugs 'dul</text></item>
<item><p>53b8</p><section>'dul ba</section><text>ba thar pa dang / /gtan pa lnga dang dman pa dang / /ma skyes pa dang dogs pa'o/ /rnam pa lnga'i phyir na bsnyen par rdzogs pa zhes brjod de/ mkhan po'i ming nas 'byin pa dang / dge 'dun gyi ming nas 'byin pa dang /</text></item>
<item><p>54a1</p><section>'dul ba</section><text>bsnyen par rdzogs par 'dod pa'i ming nas 'byung ba dang / gsol ba byed pa dang / las nyams par mi byed pa dang lnga'o/ /sangs rgyas byung ba'i dus na bsnyen par rdzogs pa lnga ste/ ye shes mngon par</text></item>
<item><p>54a2</p><section>'dul ba</section><text>chud pa dang / ston par khas blangs pa dang / btsun pa'i chos khas blangs pa dang / dge slong tshur shog ces smra ba dang / slob dpon dang mkhan po med pa ste de ltar lnga'o/ /so sor thar pa klog pa lnga ste/ gsol ba</text></item>
<item><p>54a3</p><section>'dul ba</section><text>byas nas gleng gzhi brjod de lhag ma thos pa'o/ /zhes bsgrags pa 'di ni so sor thar pa bsgrags pa dang po'o/ /gsol ba byas te gleng gzhi dang phas pham pa bzhi blags te lhag ma thos pa'o zhes bsgrags pa 'di ni so sor</text></item>
<item><p>54a4</p><section>'dul ba</section><text>thar pa'i mdo klog pa gnyis pa'o/ /gsol ba byas te gleng gzhi dang phas pham pa bzhi dang / dge 'dun gyi lhag ma bcu gsum klags te lhag ma rnams thos pa'o zhes bsgrags pa 'di ni so sor thar pa'i mdo klog pa</text></item>
<item><p>54a5</p><section>'dul ba</section><text>gsum pa'o/ /gsol ba byas te gleng gzhi dang phas pham pa bzhi dang dge 'dun gyi lhag ma bcu gsum dang mi mngon pa gnyis klags te/ lhag ma thos pa'o zhes bsgrags pa 'di ni so sor thar pa'i mdo klog pa bzhi</text></item>
<item><p>54a6</p><section>'dul ba</section><text>pa'o/ /mdo rdzogs par klog pa dang lnga'o/ /yid gcugs par 'dzin pa lnga ste/ mdza' ba yin te yid du 'ong ba dang / bzod pa yin te mi mthun pa med pa dang / bla ma yin te btsun par bya ba dang / bcugs</text></item>
<item><p>54a7</p><section>'dul ba</section><text>pa yin te ci 'dod pa bzhin byed pa dang / 'dug 'tsho skyong ba ste de 'di snyam du sems so/ /blangs pa de thos na yang dga' bar 'gyur ba'o/ /'dul ba lnga ste/ sangs rgyas kyi tshe dang / rtag pa dang / phyogs gcig pa dang /</text></item>
<item><p>54a8</p><section>'dul ba</section><text>thams cad du 'gro ba dang / nyon mongs pa 'dul ba'o/ /gzhan yang 'dul ba lnga ste/ yul 'dul ba dang / dus 'dul ba dang / gnas 'dul ba dang / gang zag 'dul ba dang / 'khrug pa 'dul ba'o/ /gang zag lnga la 'dul ba</text></item>
<item><p>54b1</p><section>'dul ba</section><text>mi brjod de/ skabs tshol bas 'dri ba dang / gtse bar bsams te 'dri ba dang / phyas gdags par bsams te 'dri ba dang / bgam par bsams te 'dri ba dang / nyes par brjod par 'dod pas 'dri ba'o/ /gtan pa la</text></item>
<item><p>54b2</p><section>'dul ba</section><text>yon tan lnga ste/ zhag gcig gis 'brel bar mi 'gyur ba dang / zhag bcus mi 'gyur ba dang / zhag bcu las 'das kyang mi 'gyur ba dang / ma bsngos par gos lhag par 'chang ba dang / stod g.yogs dang mthang</text></item>
<item><p>54b3</p><section>'dul ba</section><text>gos kyis ljongs rgyu zhing spyod pa'o/ /gzhan yang gtan pa la yon tan lnga ste/ 'dus te za ba med/ yang yang za ba med/ spyan ma drangs par 'gro ba dang / chos gos ci dgar tshol ba dang / ston zla tha chung nas dpyid</text></item>
<item><p>54b4</p><section>'dul ba</section><text>zla ra ba'i bar du rnyed pa ci yod pa dbyar lhan cig tu gnas pa'i dge 'dun dang 'dra bar bgo ba'o/ /gang zag lnga gtan pa 'ding bar mi bsko ste/ dbyar med pa dang / dbyar chad pa dang / dbyar phyi mar zhugs pa dang /</text></item>
<item><p>54b5</p><section>'dul ba</section><text>gzhan du dbyar tshul du zhugs pa dang / spang ba byas pa'o/ /gzhan yang gang zag lnga gtan pa 'ding bar mi bsko ste/ so sor gnas pa dang / mi gnas pa dang / rjes su phyogs pa dang / bslab pa byin pa dang / zhig pa'o/ /</text></item>
<item><p>54b6</p><section>'dul ba</section><text>gzhan yang gang zag lnga gtan pa 'ding bar mi bsko ste ma mthong bas spang bar byas pa dang / slar las mi byed pa'i phyir spangs pa dang / sdig par lta ba slar ma gtang ba spangs pa dang / rjes su phyogs pa dang /</text></item>
<item><p>54b7</p><section>'dul ba</section><text>mi gnas pa'o/ /gzhan yang gang zag lnga gtan pa 'ding bar mi bsko ste chad pa byed pa dang / gzhi nas bslang ste chad pa byed pa dang / yid mgu bar byed pa dang / gzhi nas bslang ste mgu bar byed pa dang / yid</text></item>
<item><p>54b8</p><section>'dul ba</section><text>mgu bar spyad pa'o/ /gang zag lnga rnams rnyed pa dbang la yon tan med de/ dbyar med pa dang / dbyar chad pa dang / dbyar phyi mar tshul du zhugs pa dang / dge tshul pha dang / bslab pa byin pa'o/ /gzhan yang gang zag lnga rnams</text></item>
<item><p>55a1</p><section>'dul ba</section><text>rnams rnyed pa dbang la yon tan med de/ ma mthong ba'i phyir spangs pa dang / slar las mi byed pas spangs pa dang / sdig pa la lta ba slar ma btang bas spangs pa dang / nye bar phyogs pa dang / mi gnas pa'o/ /gang zag lnga</text></item>
<item><p>55a2</p><section>'dul ba</section><text>rnams rnyed pa yang mi dbang la yon tan yang med de/ pha bsad pa dang / ma bsad pa dang / dgra bcom pa bsad pa dang / dge 'dun gyi dbyen byas pa dang / de bzhin gshegs pa la ngan sems kyis khrag phyung ba'o/ /gzhan yang gang</text></item>
<item><p>55a3</p><section>'dul ba</section><text>zag lnga dag rnyed pa yang mi dbang la yon tan yang med de/ ma ning dang / dge slong ma sun phyung ba dang / mu stegs can du song ba dang / rkun gnas dang / sngon nyes pa byung ba'o/ /bla mar mi byed pa'i chos lnga ste/ ma dad pa yin/ tshul</text></item>
<item><p>55a4</p><section>'dul ba</section><text>khrims ngan pa yin/ nyung ngu thos pa yin/ ser sna can yin/ shes rab 'chal ba yin no/ /gang zag lnga ni chos dang 'dul ba 'di las mi skye ba'i chos can yin te/ pha bsad pa dang / ma bsad pa dang / dgra bcom pa</text></item>
<item><p>55a5</p><section>'dul ba</section><text>bsad pa dang / dge 'dun gyi dbyen byas pa dang / de bzhin gshegs pa la ngan sems kyis khrag phyung ba'o/ /gzhan yang gang zag lnga ni chos dang 'dul ba 'di las mi skye ba'i chos can te/ ma ning dang / dge slong ma sun phyung</text></item>
<item><p>55a6</p><section>'dul ba</section><text>ba dang / mu stegs can du song ba dang / rkun gnas dang / sngon nyes pa byung ba'o/ /chos lnga dang ldan pa'i dge slong sdig pa la dogs pa can yin te/ gnod sbyin mo la sten pa dang / smad 'tshong ma la sten pa dang / yugs</text></item>
<item><p>55a7</p><section>'dul ba</section><text>sa mo la sten par byed pa dang / gzhon nu ma chen mo la sten par byed pa dang / ma ning mo dang bsnyen par byed pa'o/ /mdor na/ mtshams gsum lhag mar byas pa dang / /myur du gnas pa 'gro ba dang / /gos dang rung bas</text></item>
<item><p>55a8</p><section>'dul ba</section><text>sman rnams dang / /khab ral yang ni de bzhin no/ /rnam pa lngas mtshams slar zhig par 'gyur te/ dge 'dun thams cad dong ba dang / dge 'dun thams cad babs pa dang / dge 'dun thams cad shi ste dus byas pa dang /</text></item>
<item><p>55b1</p><section>'dul ba</section><text>dge 'dun thams cad phyogs phyogs su dong zhing chad pa dang / gsol ba dang las byas pa dang lnga'o/ /gzhan yang rnam pa lngas na mtshams phyir zhig par 'gyur te/ mtshan ma med pa dang / dge slong med pa dang / re ba med pa dang /</text></item>
<item><p>55b2</p><section>'dul ba</section><text>mtshams gzhan bskor ba dang / gsol ba dang las dang lnga'o/ /rnam pa lngas na lhag mar ma byas pa zhes brjod de/ mngon sum du ma gyur par bza' ba dang bca' ba lhag mar byed pa dang / byin len ma byas par bza' ba</text></item>
<item><p>55b3</p><section>'dul ba</section><text>dang bca' ba lhag mar byed pa dang / gzhan la ma bsgo bar lhag mar byed pa dang / bsnyen par ma rdzogs pa'i mdun du lhag mar byed pa dang / rang bzhin du mi gnas pa'i mdun du lhag mar byed pa'o/ /lhag mar byas pa</text></item>
<item><p>55b4</p><section>'dul ba</section><text>dkar po'i phyogs su rnam pa lngar bzlog ste brjod do/ /myur du smra ba'i gang zag la nyes pa'i dmigs rnam pa lngar rig par bya'o/ /lnga gang zhe na/ lus ngal bar 'gyur/ dran pa nyams par 'gyur/ sems la gnod</text></item>
<item><p>55b5</p><section>'dul ba</section><text>par 'gyur/ mid pa 'gag par 'gyur/ zur mi phyin cing go bar mi 'gyur te/ myur du smra ba'i gang zag la nyes pa'i dmigs su 'gyur ro/ /myur du mi smra ba'i gang zag la ni yon tan rnam pa lngar 'gyur te/ dkar</text></item>
<item><p>55b6</p><section>'dul ba</section><text>po'i phyogs su rnam pa lngar bzlog ste brjod par bya'o/ /gnas gcig na yun ring du gnas pa'i gang zag la nyes pa'i dmigs rnam pa lngar 'gyur te/ bya ba mang por 'gyur/ snod spyad mang du 'gyur/ yo byad mang zhing</text></item>
<item><p>55b7</p><section>'dul ba</section><text>gnas la ser sna can du 'gyur/ gnas la chags shing khyim la ser sna can du 'gyur/ rigs la chags shing khyim pa dang rab tu byung ba de dag lhan cig 'dres par 'gyur ro/ /gnas gcig na yun ring du mi gnas</text></item>
<item><p>55b8</p><section>'dul ba</section><text>pa'i gang zag la yon tan lnga ste/ dkar po'i phyogs su zlog ste rnam pa lngar brjod par bya'o/ /rtag tu 'gro ba la nyes pa'i dmigs rnam pa lngar 'gyur te/ khong du ma chud pa chud par mi 'gyur ba dang / khong du chud pa</text></item>
<item><p>56a1</p><section>'dul ba</section><text>rnams nyams par 'gyur ba dang / chos thos pa rnams kyang brjed par 'gyur/ gnod pa cher myong bar 'gyur/ mdza' bo dang ldan par mi 'gyur ro/ /rtag par mi 'gro ba la yon tan lnga ste/ de dkar po'i phyogs</text></item>
<item><p>56a2</p><section>'dul ba</section><text>su bzlog ste rnam pa lngar brjod par bya'o/ /rung ba'i gos la rnam pa lnga ste/ bal dang ras bal dang / srin bal dang / ldum bu sha na dang / zar ma'i gos so/ /chos gos la rnam pa lngas na chos gos byin gyis brlabs</text></item>
<item><p>56a3</p><section>'dul ba</section><text>pa las slar zhig par 'gyur te/ phrogs pa dang / btang ba dang / slar phyung ba dang / babs pa dang / dus byas pa'o/ /bsngos pa las kyang rnam pa lngas na slar zhig par 'gyur te/ phrogs pa dang / byin pa dang / slar</text></item>
<item><p>56a4</p><section>'dul ba</section><text>phyung ba dang / babs pa dang / dus byas pa'o/ /de bzhin du lhung bzed byin gyis brlabs pa'ang brjod par bya'o/ /de bzhin du sman byin gyis brlabs pa dang / sman bsngos pa yang brjod par bya'o/ /khab ral</text></item>
<item><p>56a5</p><section>'dul ba</section><text>gang zag lnga'i dbang du mi bya ste/ ngo tsha med pa dang / khon yod pa dang / chog mi shes pa dang / dran pa nyams pa dang / rang bzhin du mi gnas pa'o/ /mdor na/ bza' ba phyi bzhin dge sbyong dang / /dge bsnyen dang ni nad pa</text></item>
<item><p>56a6</p><section>'dul ba</section><text>gnyis/ /rab tu 'byung ba lnga po dang / /yon tan mang po de bzhin no/ /zas tshod med pa la nyes pa'i dmigs rnam pa lnga ste/ lus lci bar 'gyur/ las su mi rung zhing spong ba la mi bzod pa dang / dbugs phyi nang du rgyu</text></item>
<item><p>56a7</p><section>'dul ba</section><text>ba la mi bde ba dang / bshang gci mang du 'gyur ba dang / snyom pa dang gnyid kyis sems kun du non par 'gyur ba dang / sems rtse gcig tu mi 'gyur zhing gzhan du 'gyur ba'o/ /zas tshod zin pa la yon tan</text></item>
<item><p>56a8</p><section>'dul ba</section><text>lngar 'gyur te/ de dkar po'i phyogs su bzlog ste rnam pa lngar brjod par bya'o/ /chos lnga dang ldan na phyi bzhin 'brang ba'i dge sbyong bkri mi dgos te/ shin du mdun du ring du 'gro ba dang / shin du phyi nas nur zhing</text></item>
<item><p>56b1</p><section>'dul ba</section><text>'ong ba dang / bsnyogs shing 'gro ba dang / gtam gyi bar du 'jug pa dang / rigs shing 'os par rnyed pa rnams len mi nus pa'o/ /lhung bzed gnyis dang lhung bzed du thogs pa rnyed pa blang bar yang dkar po'i phyogs su</text></item>
<item><p>56b2</p><section>'dul ba</section><text>rnam pa lngar bzlog ste brjod par bya'o/ /chos lnga dang ldan pa'i dge bsnyen ni dge bsnyen dri ma can no/ /dge bsnyen slu ba'o/ /dge bsnyen rul ba'o/ /dge bsnyen rigs ngan du rig par bya ste/ tshul khrims ngan pa can</text></item>
<item><p>56b3</p><section>'dul ba</section><text>yin te/ bslab pa yongs su rdzogs par mi byed pa'o/ /ltas dang bkra shis pa la brten pa yin te/ ltas dang bkra shis pas 'dag par yid ches kyi las kyis ma yin pa dang / log par lta ba yin te log par lta zhing dge slong la mi</text></item>
<item><p>56b4</p><section>'dul ba</section><text>dga' ba mang du yin/ gnas brtan dang bar ma dang gsar bu'i dge 'dun la dbang bzas pa yin te/ des de na 'khod pa'i dge slong la smad pa'o/ /chos lnga dang ldan pa'i dge bsnyen ni dge bsnyen pad ma lta bu/ dge bsnyen</text></item>
<item><p>56b5</p><section>'dul ba</section><text>pun da ri ka lta bu/ dge bsnyen dam par lta ste dkar po'i phyogs su rnam pa lngar bzlog ste brjod par bya'o/ /chos lnga dang ldan pa'i nad pa la nad g.yog bya bar dka' ba yin no/ /tshig mi bsrun pa tshig mi bsrun par gyur</text></item>
<item><p>56b6</p><section>'dul ba</section><text>pa'i chos rnams dang ldan pa dang / nad g.yog gis lung bstan pa bzhin du mi btub pa dang / gang phan pa dang gang mi phan pa mi shes pa dang / sman la mi sten pa yin te/ gang bdag la yo byad 'byor ba de thams cad</text></item>
<item><p>56b7</p><section>'dul ba</section><text>gzhan la 'tsho ba dang / nad rnams dub pa dang ma dub pa mi shes pa'o/ /de nyid la dkar po'i phyogs su rnam pa lngar bzlog ste brjod par bya'o/ /chos lnga dang ldan na nad pa'i nad g.yog du bcug pa'i mi rigs so/ /tshig mi srun pa yin te</text></item>
<item><p>56b8</p><section>'dul ba</section><text>tshig mi srun par gyur pa'i chos rnams dang ldan pa dang / nad pa la lung bstan pa bzhin mi byed pa dang / nad pa la phan pa dang mi phan pa mi shes pa dang / nad pa'i sman sbyor mi nus pa dang / nad pa la kha zas kyi phyir nad g.yog byed kyis chos kyi phyir</text></item>
<item><p>57a1</p><section>'dul ba</section><text>ma yin zhing smod pa can yin te nad pa la rab tu smad nas nad pa'i bshang gci dang / mchil ma dang / skyugs pa dang tshad pa 'dor du mi btub cing smod pa'o/ /dkar po'i phyogs su rnam pa lngar bzlog ste brjod par bya'o/ /chos lnga dang</text></item>
<item><p>57a2</p><section>'dul ba</section><text>ldan zhing lo bcu lon pas rab tu dbyung bar bya/ bsnyen par rdzogs par bya/ gnas sbyin par bya ste/ lnga gang zhe na/ tshul khrims dang ldan pa dang / mang du thos pa dang / mdo sde 'dzin pa dang / 'dul ba 'dzin pa dang / ma lta bu 'dzin pa'o/ /</text></item>
<item><p>57a3</p><section>'dul ba</section><text>gzhan yang rnam pa lngar brjod de/ tshul khrims dang ldan pa dang / mang du thos pa dang / mdo sde la mkhas pa dang / 'dul ba la mkhas pa dang / ma lta bu la mkhas pa'o/ /gzhan yang rnam pa lngar brjod de/ tshul khrims dang ldan pa dang / mang du</text></item>
<item><p>57a4</p><section>'dul ba</section><text>thos pa dang / mdo sde rig pa dang / 'dul ba rig pa dang / ma lta bu rig pa'o/ /gzhan yang rnam pa lngar brjod de/ tshul khrims dang ldan par gyur pa dang / mang du thos pa dang / mdo sde la gsal ba dang / 'dul ba la gsal ba dang / ma lta bu</text></item>
<item><p>57a5</p><section>'dul ba</section><text>la gsal ba'o/ /gzhan yang rnam pa lngar brjod de/ tshul khrims can dang / mang du thos pa dang / lhan cig spyod pa dang / nye gnas mdo sde dang / 'dul ba dang / ma lta bu slob tu 'jug nus pa'o/ /gzhan yang rnam pa lngar brjod de/ tshul</text></item>
<item><p>57a6</p><section>'dul ba</section><text>khrims can dang / mang du thos pa dang / lhag pa'i tshul khrims dang / lhag pa'i sems dang / lhag pa'i 'dul ba la bslabs pa yin no/ /gzhan yang rnam pa lngar brjod de/ tshul khrims can dang / mang du thos pa dang / bslab pa las</text></item>
<item><p>57a7</p><section>'dul ba</section><text>lhag par spyod pa'i bslab pa dang / 'dul ba lhag pa dang / so sor thar pa lhag pa rnams slob pa'o/ /gzhan yang rnam pa lngar brjod de/ dad pa dang ldan pa yin te/ tshul khrims dang ldan pa dang / thos pa dang ldan pa dang / gtong ba dang ldan pa dang /</text></item>
<item><p>57a8</p><section>'dul ba</section><text>shes rab dang ldan par gyur pa'o/ /gzhan yang rnam pa lngar brjod de/ tshul khrims dang ldan pa dang / shes rab dang ldan pa dang / ting nge 'dzin dang ldan pa dang / rnam par grol ba dang ldan pa dang / rnam par grol ba'i ye shes mthong ba dang</text></item>
<item><p>57b1</p><section>'dul ba</section><text>ldan pa'o/ /gzhan yang rnam pa lngar brjod de/ tshul khrims can dang / mang du thos pa dang / brtson 'grus rtsom pa dang / dran pa nye bar 'jog pa dang / shes rab can du gyur pa'o/ /gzhan yang rnam pa lngar brjod de/ tshul khrims can</text></item>
<item><p>57b2</p><section>'dul ba</section><text>dang / mang du thos pa dang / brtson 'grus brtsams pa dang / mnyam par 'jog pa dang / shes rab can du gyur pa'o/ /gzhan yang rnam pa lngar brjod de/ tshul khrims can dang / mang du thos pa dang / brtson 'grus brtsams pa dang / nang du yang</text></item>
<item><p>57b3</p><section>'dul ba</section><text>dag 'jog la brtson pa dang / shes rab can yin no/ /gzhan yang rnam pa lngar brjod de/ slob pa'i tshul khrims kyi phung por ldan pa dang / ting nge 'dzin gyi phung po dang / shes rab kyi phung po dang / rnam par grol ba'i phung po dang /</text></item>
<item><p>57b4</p><section>'dul ba</section><text>rnam par grol ba'i ye shes mthong ba'i phung po dang ldan par gyur pa'o/ /gzhan yang rnam pa lngar brjod de/ mi slob pa'i tshul khrims kyi phung po dang ldan pa dang / ting nge 'dzin gyi phung po dang / shes rab kyi phung po dang / rnam par grol ba'i</text></item>
<item><p>57b5</p><section>'dul ba</section><text>phung po dang / rnam par grol ba'i ye shes mthong ba'i phung po dang ldan par gyur pa'o/ /gzhan yang rnam pa lngar brjod de/ nyes pa byung ba shes/ bcas pa shes/ rjes su bcas pa shes/ gnang ba shes/ rjes su gnang ba shes pa'o/ /</text></item>
<item><p>57b6</p><section>'dul ba</section><text>gzhan yang rnam pa lngar brjod de/ bar chad du 'gyur ba shes/ bar chad du mi 'gyur ba shes/ lung bstan pa dang / rjes su bstan pa dang / gnas bca' ba byed nus pa'o/ /gzhan yang rnam pa lngar brjod de/ nyes pa shes/ nyes</text></item>
<item><p>57b7</p><section>'dul ba</section><text>pa med pa shes/ lci ba shes/ yang ba shes/ des so sor thar pa'i mdo rgyas par go zhing kha ton du lobs pa yin no/ /chos 'di lnga dang ldan na des rab tu dbyung bar bya/ bsnyen par rdzogs par bya/ gnas sbyin par bya/ bdag nyid kyang</text></item>
<item><p>57b8</p><section>'dul ba</section><text>gnas mi bca' bar 'dug par bya ste/ thog ma'i lnga po nyams pa gnyis te/ bsnyen par rdzogs nas lo bcu lon nam de bas lhag kyang rung ste lhan cig spyod pa 'am nye gnas kyang rung ste/ nad pa'i nad g.yog byed dam nad g.yog byed du</text></item>
<item><p>58a1</p><section>'dul ba</section><text>'jug nus pa dang / lhan cig spyod pa 'am nye gnas kyang rung ste the tshom byung na slar sel tam sel du 'jug nus pa dang / lhan cig spyod pa 'am nye gnas sdig pa la lta bar gyur na slar gtong ngam gtong nus par gyur pa dang / lhan cig spyod</text></item>
<item><p>58a2</p><section>'dul ba</section><text>pa 'am nye gnas gnas 'di na mi dga' bar gyur na yul gud du len du 'jug par byed nus pa yin te/ chos 'di lnga dang ldan na rab tu dbyung bar bya/ bsnyen par rdzogs par bya/ gnas sbyin par bya/ bdag dang gnas mi bca' bar 'dug par bya'o// //</text></item>
<item><p>58a3</p><section>'dul ba</section><text>'dul ba gzhung dam pa/ bam po nyi shu dgu pa/ lnga po rnams kyi mdo bar ma'i tshigs su bcad pa brjod par bya'o/ /lo bcu mdo sde bzhi pa dang / /lhag mar spyod dang rdzogs pa dang / /gnyis su byas te brtson 'grus brtsams/ /</text></item>
<item><p>58a4</p><section>'dul ba</section><text>gzhan yang gsum pa phung po dang / /byung ba la yang gnyis su bya/ /bar du gcod dang nyes pa dang / /tha mar byas nas sder bsdus so/ /'dul ba mi 'dzin pa la nyes pa'i dmigs lnga dang ldan pa ni zab pa dang / spobs pa med pa dang /</text></item>
<item><p>58a5</p><section>'dul ba</section><text>bsam pa mang ba dang / 'jig rten gyi yi ger ldan pa dang / go dka' ba'o/ /gang zag 'dul ba 'dzin pa la yon tan rnam pa lnga ste/ rgyal ba'i nang gi mdzod srung bar 'gyur ba yin/ bdag gi tshul khrims kyi phung po sbas shing shin du</text></item>
<item><p>58a6</p><section>'dul ba</section><text>sbas par gyur pa dang / de la lung bsgo ba dang / bstan pa gzhan la rag ma lus pa yin/ 'khor bzhi 'du bar 'gyur ba yin/ mkhas pa tshangs pa mtshungs par spyod pa'i gang zag 'gyod pa skyes pa rnams kyi skyabs su gyur pa yin no/ /</text></item>
<item><p>58a7</p><section>'dul ba</section><text>gzhan yang 'dul ba 'dzin pa'i gang zag la yon tan rnam pa lnga ste/ mi 'jigs par dge 'dun gyi nang du gnas pa dang / des bslab pa'i gnas shin du zin par gyur pa dang / ston pas bstan pa dag 'phel bar</text></item>
<item><p>58a8</p><section>'dul ba</section><text>byed pa dang / chos kyi rjes su sgrogs par byed pa dang / 'di ltar bslab pa'i dbang du byas nas 'di las phyi rol pa'i spyi bor bsgrubs te 'dug pa yin no/ /gzhan yang gang zag 'dul ba 'dzin pa la yon tan rnam pa lnga</text></item>
<item><p>58b1</p><section>'dul ba</section><text>ste/ 'dul ba 'dzin pa'i gang zag phyogs gang na gnas pa der nga snang bar gyur pa dang / mngon du snang bar gyur pa dang / rab tu snang bar gyur pa dang / phyogs de ngas stongs par ma gyur pa dang / 'dul ba 'dzin pa'i gang</text></item>
<item><p>58b2</p><section>'dul ba</section><text>zag phyogs gang na 'dug pa de'i phyogs su de bzhin gshegs pa phrin las chung ba yin no/ /gzhan yang 'dul ba 'dzin pa'i gang zag la yon tan rnam pa lnga ste/ byung ba shes pa dang / bcas pa shes pa dang / rjes</text></item>
<item><p>58b3</p><section>'dul ba</section><text>su bcas pa dang / spangs pa shes pa dang / rjes su gnang ba shes pa'o/ /gzhan yang 'dul ba 'dzin pa la yon tan rnam pa lnga ste/ nyes pa shes pa dang / nyes pa med pa shes pa dang / lci ba shes pa dang / yang ba shes pa dang /</text></item>
<item><p>58b4</p><section>'dul ba</section><text>des so sor thar pa'i mdo klog cing rgyas par bsgrags pa yin no/ /gzhan yang 'dul ba 'dzin pa'i gang zag la yon tan rnam pa lnga ste/ bar chad du 'gyur ba shes/ bar chad ma yin pa shes/ lung bsgo ba dang / rjes su ston</text></item>
<item><p>58b5</p><section>'dul ba</section><text>pa dang / gnas bcar 'jug nus pa yin no/ /mdor na/ spangs par gyur dang gnyis pa dang / /phyag dar khrod pa gnyis su bya/ /rung ba gnyis pa bza' ba dang / /bca' ba bu ram de bzhin no/ /rnam pa lngas na spangs pa zhes bya ste/</text></item>
<item><p>58b6</p><section>'dul ba</section><text>bza' bar mngon pa dang / bza' ba sbyin par mngon pa dang / bza' ba byin len byed par mngon pa dang / bza' ba spong bar mngon pa dang / stan las langs par mngon pa'o/ /ji ltar na bza' bar mngon pa zhe na/ bza' ba rnam pa lnga</text></item>
<item><p>58b7</p><section>'dul ba</section><text>dang bca' ba rnam pa lnga slar spang bar byed pa'o/ /ji ltar na bza' ba sbyin pa mngon pa zhe na/ skyes pa dang bud med dang ma ning du mngon pa'o/ /ji ltar na bza' ba byin len byed pa mngon pa zhe na/ bza' ba lnga dang bca' ba lnga</text></item>
<item><p>58b8</p><section>'dul ba</section><text>'drim par gyur pa'o/ /ji ltar na bza' ba spong bar mngon pa zhe na/ bza' ba lnga dang bca' ba lnga mi 'dod ces spangs pa yin/ ji ltar na stan las langs par mngon pa gang zhe na/ gang stan las langs pa'o/ /rnam pa lngas na ma</text></item>
<item><p>59a1</p><section>'dul ba</section><text>spangs pa zhes bya ste/ de lta bu las slar bzlog pa rnam pa lngar brjod par bya'o/ /gzhan yang rnam pa lnga'i phyir ma spangs pa zhes bya ste/ mi rung ba'i bza' ba bza' ba dang bca' ba bca' ba mi rung bar 'dres pas</text></item>
<item><p>59a2</p><section>'dul ba</section><text>spong ba dang / bzhag pa 'am bzhag par 'dres pas spong ba dang / mi phan pa 'am mi phan par 'dres pas spong ba dang / mi 'dod pa 'am mi 'dod par 'dres pas spong ba dang / ma 'drangs pa 'am rdzogs par ma gyur pa'o/ /rnam pa lngas</text></item>
<item><p>59a3</p><section>'dul ba</section><text>spangs pa zhes bya ste/ de las slar bzlog pa rnam pa lngar brjod par bya'o/ /gzhan yang rnam pa lngas lhag ma dang bcas pa'i tshig gis spangs pa ni ma spangs pa zhes bya ste/ re shig chog go zhes zer ba dang / re shig zhog</text></item>
<item><p>59a4</p><section>'dul ba</section><text>shig ces zer ba dang / re shig bza'o zhes zer ba dang / re shig mi dgos so zhes zer ba dang / re shig 'grangs sam ma 'drangs blta'o zhes zer ba 'di lnga ni ma spangs pa zhes bya'o/ /rnam pa lnga'i phyir spangs pa zhes bya ste/</text></item>
<item><p>59a5</p><section>'dul ba</section><text>chog go zhes zer ba dang / zhog shig ces zer ba dang / zos zin to zhes zer ba dang / mi dgos so zhes zer ba dang / 'drangs so zhes zer ba'i tshig lnga po lhag ma med pa de lnga ni spangs pa zhes bya'o/ /phyag dar khrod kyi gos</text></item>
<item><p>59a6</p><section>'dul ba</section><text>rnam pa lnga ste/ srang gi phyag dar khrod kyi gos dang / chus khyer ba dang / phyag dar khrod pa dang / dgon pa na 'dug pa dang / mdzod rnying khyer ba dang lnga'o/ /gzhan yang phyag dar khrod kyi gos la rnam pa lnga ste/ ba lang gis zos pa dang /</text></item>
<item><p>59a7</p><section>'dul ba</section><text>byi bas zos pa dang / bye'us zos pa dang / mes tshig pa dang / ma mas bor ba'i phyag dar khrod dang lnga'o/ /rung bar byed pa la rnam pa lnga ste/ mes rung bar bya ba dang / mtshon gyis rung bar bya ba dang / sen mos rung bar bya ba dang / ne tshos rung</text></item>
<item><p>59a8</p><section>'dul ba</section><text>bar bya ba dang / rnyis pas rung bar bya ba dang lnga'o/ /gzhan yang rung ba lnga ste/ bton pa dang / btsal ba dang / bcad pa dang / gshegs pa dang / sa bon ma yin pa'i chos dang lnga'o/ /bza' ba la rnam pa lnga ste/ 'bras chan dang / phye tshal btsos pa dang /</text></item>
<item><p>59b1</p><section>'dul ba</section><text>sha dang / nya dang / khur ba'o/ /bca' ba la rnam pa lnga ste/ rtsa ba bca' ba dang / sdong bu bca' ba dang / lo ma bca' ba dang / me tog bca' ba dang / 'bru bca' ba'o/ /gzhan yang bca' ba rnam pa lnga ste/ bag tsos bca' ba dang / brngos pa bca'</text></item>
<item><p>59b2</p><section>'dul ba</section><text>ba dang / khur skam bca' ba dang / bu ram bca' ba dang / chan bca' ba'o/ /nyam dma' ba lngas na byin gyis brlabs pa'i bu ram bca' bar bya ste/ zan chung ngu zos pa dang / zan ma zos pa dang / nad kyis gzir ba dang / lam du zhugs pa dang /</text></item>
<item><p>59b3</p><section>'dul ba</section><text>las gsar du byed pa'o/ /mdor na/ dugs khang tshul khrims mi bzod pa/ /dam chos ma yin mdza' mang ba/ /lhung bzed dang ni bza' ba dang / /gos dang bsod snyoms de bzhin no/ /dugs khang la yon tan rnam pa lnga ste/ rngul gyi dri ma</text></item>
<item><p>59b4</p><section>'dul ba</section><text>med par byed pa dang / lpags pa dang mdangs gsal bar byed pa dang / lpags pa'i nang na nad yod pa 'byin pa dang / rlung dang bad kan dang / mi mthun par byed pa dang / dge slong dag gi nad mang po dugs khang gis med par gyur pa dang lnga'o/ /</text></item>
<item><p>59b5</p><section>'dul ba</section><text>dge slong chos 'di lnga dang ldan na dge 'dun bde bar gnas pa'o/ /so sor thar pa'i sdom pas bsdams pa dang / spyad pa dang spyod lam du ldan pa dang / kha na ma tho ba rdul tsam la yang 'jigs par byed cing bslab pa'i gnas la</text></item>
<item><p>59b6</p><section>'dul ba</section><text>dam bca' ste bslab pa dang / bdag la lta'i gzhan la mi lta ba dang / bshes nyung ba shes pa rab tu nyung ba'o/ /de la bshes pa nyung ba ni phrad 'dod pa'i sdug bsngal med par 'gyur ba dang / bde bar gnas shing gzhan la gnod</text></item>
<item><p>59b7</p><section>'dul ba</section><text>pa med pas bde bar gyur pa yin/ gzhan gyis mi snyan par smras pa dang / tshig rtsub por smras kyang gzhan gyis mi gdung zhing mi bzod par mi 'gyur ba'o/ /gang zag mi bzod pa la nyes pa'i dmigs rnam pa lnga ste/ ma rung ba</text></item>
<item><p>59b8</p><section>'dul ba</section><text>yin/ gtum po yin/ skye bo mang po la mi sdug pa yin/ yid du mi 'ong ba yin/ phyis 'gyod pa yin no/ /bzod pa'i skyes bu gang zag la yon tan rnam pa lnga ste/ de yang dkar po'i phyogs su rnam pa lngar bzlog ste brjod</text></item>
<item><p>60a1</p><section>'dul ba</section><text>par bya'o/ /mi bzod pa la nyes pa'i dmigs rnam pa lnga ste/ dgra mang du 'gyur ba dang / sdug bsngal ba dang yid mi bde ba mang du 'gyur/ 'bye ba mang du 'gyur/ 'gyod bzhin du dus byed par 'gyur lus dang bral te shi ba'i</text></item>
<item><p>60a2</p><section>'dul ba</section><text>'og tu ngan song gi rgyud sems can dmyal bar skye bar 'gyur ba'o/ /bzod pa la yon tan rnam pa lnga ste/ de las dkar po'i phyogs su bzlog ste rnam pa lngar brjod do/ /dam pa'i chos 'jig pa na 'jig rten du dam pa'i chos dang mi</text></item>
<item><p>60a3</p><section>'dul ba</section><text>mthun par gyur pa'i tshe 'jig rten du dam pa'i chos ma yin pa rnam pa lnga 'byung bar 'gyur te/ lnga gang zhe na/ dam pa'i chos 'jig pa na/ 'jig rten du dam pa'i chos dang mi mthun par gyur pa'i tshe dge slong ma dad pa dang / ngo tsha med pa dang /</text></item>
<item><p>60a4</p><section>'dul ba</section><text>khrel med pa dang / le lo can dang / dran pa nyams pa dang / sems rtse gcig tu mi btub cing sems 'khrugs par 'gyur te/ de ltar na dam pa'i chos 'jig pa na 'jig rten du dam pa'i chos dang mi mthun par gyur pa de ni 'jig</text></item>
<item><p>60a5</p><section>'dul ba</section><text>rten du dam pa'i chos ma yin pa 'byung ba dang po yin no/ /dam pa'i chos 'jig pa na 'jig rten du dam pa'i chos dang mi mthun par gyur pa'i tshe dge slong rnams 'thab pa dang mtshang 'dru ba dang / 'khon pa dang / rtsod par 'gyur</text></item>
<item><p>60a6</p><section>'dul ba</section><text>te/ de ltar na dam pa'i chos 'jig pa na 'jig rten du dam pa'i chos dang mi mthun par gyur pa 'di ni 'jig rten du dam pa'i chos ma yin pa 'byung ba gnyis pa yin no/ /dam pa'i chos 'jig pa na 'jig rten du dam pa'i chos dang mi</text></item>
<item><p>60a7</p><section>'dul ba</section><text>mthun par gyur pa'i tshe dge slong kha cig tshul 'chos shing sdig pa la lta ba'i chos pas zhi gnas tsam la rten cing bka' la lung ston te/ de ltar na dam pa'i chos 'jig pa na 'jig rten du dam pa'i chos dang mi mthun par gyur pa 'di</text></item>
<item><p>60a8</p><section>'dul ba</section><text>ni 'jig rten du dam pa'i chos ma yin pa 'byung ba gsum pa yin no/ /dam pa'i chos 'jig pa na 'jig rten du dam pa'i chos dang mi mthun par gyur pa'i tshe dge slong rnams tshul khrims nyams bzhin du 'chi ba'i dus byed pa dang /</text></item>
<item><p>60b1</p><section>'dul ba</section><text>tshul khrims dang ldan pa la skur pa 'debs pa dang / de ltar na dam pa'i chos 'jig pa na 'jig rten du dam pa'i chos dang mi mthun par gyur pa 'di ni 'jig rten du dam pa'i chos ma yin pa 'byung ba bzhi pa yin no/ /dam pa'i chos 'jig</text></item>
<item><p>60b2</p><section>'dul ba</section><text>pa na 'jig rten dam pa'i chos dang mi mthun par gyur pa'i tshe khyim bdag gis rab tu byung ba la bya ba byas pas de dag ni lus dang bral te shi nas yang bde 'gro mtho ris kyi lhar skye'o/ /rab tu byung ba ni mang du ngan song du lhung</text></item>
<item><p>60b3</p><section>'dul ba</section><text>ste/ de ltar na dam pa'i chos 'jig pa na 'jig rten du dam pa'i chos dang mi mthun par gyur pa 'di ni 'jig rten du dam pa'i chos ma yin pa 'byung ba lnga pa yin no/ /chos rnam pa lnga dang ldan pa'i grogs po dang mi 'grogs par</text></item>
<item><p>60b4</p><section>'dul ba</section><text>bya/ mi bsten par bya ste/ las la zhugs pa dang / rtsod pa la zhugs pa dang / rgyun du 'gro ba la nan tan byed par gyur pa dang / gces pa dang lhan cig tu sngo bar byed pa dang / rgyal po'i 'khor du gnas pa'o/ /dkar</text></item>
<item><p>60b5</p><section>'dul ba</section><text>po'i phyogs su bzlog ste rnam pa lngar brjod do/ /tha dad pa lnga ste/ ston pa tha dad pa dang / chos tha dad pa dang / dge 'dun tha dad pa dang / las tha dad pa dang / lam tha dad pa'o/ /lhung bzed 'di lnga med na yang ma tshol</text></item>
<item><p>60b6</p><section>'dul ba</section><text>cig /yod na yang bca' bar ma byed cig /lnga gang zhe na/ shel gyi lhung bzed dang / rdo'i lhung bzed dang / khar ba'i lhung bzed dang / rin po che'i lhung bzed dang / lhag pa'i lhung bzed do/ /rnam pa lngar dge slong gis</text></item>
<item><p>60b7</p><section>'dul ba</section><text>zan zos na 'das pa dang bcas par 'gyur te/ 'dab ma'i snod du zan za ba dang / snyim par zan za ba dang / lce phyung la zan za ba dang / mchus len cing zan za ba dang / lag pas phugs su phul te zan za ba'o/ /brtad</text></item>
<item><p>60b8</p><section>'dul ba</section><text>pa'i gos rnam pa lnga ste/ 'gro bas na sbyin pa dang / 'gro ba'i phyir sbyin pa dang / nad pas na sbyin pa dang / nad pa'i phyir sbyin pa dang / brtad pa byung nas sbyin pa'o/ /rings pa'i zan la lnga ste/ 'gro ba dang / na ba dang / nad g.yog dang /</text></item>
<item><p>61a1</p><section>'dul ba</section><text>las byed pa dang / khang skyong rnams so/ /stan rnam pa lnga'i steng du mi 'dug par bya ste/ de bzhin gshegs pa'i dang / dge 'dun gyi gnas brtan gyi dang / slob dpon gyi dang / mkhan po'i dang / chos 'chad pa'i 'o/ /</text></item>
<item><p>61a2</p><section>'dul ba</section><text>'dul ba'i gzhung dam pa las lnga pa rdzogs s+ho// // 'dul ba bcu drug ste/ mdor na/ smra bar bya dang rgol ba dang / /lan 'debs gzu bo 'dzin gnyis dang / /rjes su rigs dang yon tan dang / /gnas dang bshad pa de bzhin te/ /</text></item>
<item><p>61a3</p><section>'dul ba</section><text>ltung ba gnyis dang chad pa'i las/ /rnam par zhi gnyis bsod nams mang / /tha mar byas nas sder bsdus pa'o/ /sangs rgyas bcom ldan 'das la tshe dang ldan pa u pA lis zhus pa/ btsun pa rgol ba'i dge slong</text></item>
<item><p>61a4</p><section>'dul ba</section><text>gis don gyis rgol bar 'tshal na gnas dur shin du bsam pa bsams/ shin du dpyad pa dpyad/ shin du brtag pa brtags nas don gyis rgal bar bgyi/ u pA li rgol ba'i dge slong gis don gyis</text></item>
<item><p>61a5</p><section>'dul ba</section><text>brgal bar 'dod na gnas bcu drug tu shin du bsam pa bsams/ shin du dpyad pa dpyad/ shin du brtag pa brtags la don gyis brgal bar bya'o/ /bcu drug po gang zhe na/ bdag don gang gis rgal bar 'dod</text></item>
<item><p>61a6</p><section>'dul ba</section><text>pa'i don 'di ci bden pa yin nam 'on te brdzun/ don gyis brgal ba de'i dus la bab bam 'on te dus la ma bab/ don 'dis brgal ba'i skabs su bab bam 'on te skabs su ma bab/ don gyis brgal ba 'di don</text></item>
<item><p>61a7</p><section>'dul ba</section><text>dang ldan pa 'am 'on te/ don dang mi ldan/ de'i 'og tu yang brtag par bya ste/ de la mthong ba dang thos pa dang dogs pa gang gis smra bar bya/ lus kyis 'das pa 'am/ ngag gis 'das pa 'am/ grong du byas sam/</text></item>
<item><p>61a8</p><section>'dul ba</section><text>dgon par byas sam/ nub mo byas sam/ nyin par byas sam/ lhag ma dang bcas sam/ lhag ma med dam/ tshe dang ldan pa 'di dge ba'i gnas nas bslang nas dge ba'i gnas su gzhag par nus sam/ u pA lis</text></item>
<item><p>61b1</p><section>'dul ba</section><text>don gyis rgol ba'i dge slong gis don gyis rgol bar 'dod pas gnas bcu drug po 'di la shin du bsam pa bsams/ shin du dpyad pa dpyad/ shin du brtag pa brtags la don gyis brgal bar bya'o/ /chos rnams pa 'di lnga dang</text></item>
<item><p>61b2</p><section>'dul ba</section><text>ldan na don gyis brgol ba'i dge slong gi tshig gzung bar mi bya ste lnga gang zhe na/ don gyis rgol ba de rnam par dag pa ma yin pa dang / gcig nas gcig tu zer ba las rgol ba dang / kun dga'i gnas byung ba dang / dge tshul pha'i tshig</text></item>
<item><p>61b3</p><section>'dul ba</section><text>las rgol ba dang / ji ltar nges par gsungs pa'i mdo sde'i tshig mi shes pa dang / gang la gnas nas rnam par sbyang ba de'i gnas mi shes pa ste/ u pA li chos rnam pa 'di lnga dang ldan na don gyis rgol ba'i dge slong gis tshig gzung bar mi</text></item>
<item><p>61b4</p><section>'dul ba</section><text>bya'o/ /u pA li chos rnam pa lnga dang ldan na don gyis rgol ba'i dge slong gi tshig gzung bar bya ste/ don gyis rgol ba de rab tu dag pa yin/ gcig nas gcig zer bas mi rgol ba dang / kun dga' nas byung ba yin pa dang / dge tshul pha'i tshig las rgol ba ma</text></item>
<item><p>61b5</p><section>'dul ba</section><text>yin pa dang / ji ltar nges par gsungs pa'i mdo sde'i tshig shes pa dang / gang la gnas nas rnam par sbyang ba de'i gnas shes pa des u pA li chos rnam pa de lnga dang ldan na don gyis rgol ba'i dge slong gi tshig gzung bar bya'o/ /u pA li lan glon pa'i dge slong</text></item>
<item><p>61b6</p><section>'dul ba</section><text>gnas bcu drug tu shin du bsam pas bsams/ shin du dpyad pa dpyad/ shin du brtag pa brtags nas brgal ba'i dge slong la skabs dbye bar gyis shig /bcu drug po gang zhe na/ ci tshe dang ldan pa 'di tshul khrims dang ldan pa yin nam/ thog ma nas</text></item>
<item><p>61b7</p><section>'dul ba</section><text>bsnyen par rdzogs pa yin nam/ ngo tsha can nam/ 'gyod pa can nam/ sdom pa can nam/ slob par 'dod pa 'am/ mang du thos pa 'am/ thos pa 'dzin pa 'am/ thos pa bsags pa 'am/ 'dul ba 'am/ lhag pa'i 'dul ba las nges par shes</text></item>
<item><p>61b8</p><section>'dul ba</section><text>pa 'am/ lung kha ton du lobs pa 'am/ de'i 'og tu yang brtag par bya ste/ bdag la mthong bas sam/ thos pas sam/ dogs pas sam/ lus kyis 'das pas sam/ tshig gis 'das pas sam/ grong du byas</text></item>
<item><p>62a1</p><section>'dul ba</section><text>sam/ dgon par byas sam/ nub mo byas pa 'am/ nyin par byas pa 'am/ lhag mar bcas pa 'am/ lhag ma med pa gang gis smra bar byed/ tshe dang ldan pa des bdag mi dge ba'i gnas nas bslang ste dge ba'i gnas su 'jog par</text></item>
<item><p>62a2</p><section>'dul ba</section><text>nus sam/ u pA li lan glon pa'i dge slong gis gnas bcu drug po 'di la shin du bsam pa bsams/ shin du dpyad pa dpyad/ shin du brtag pa brtags nas rgol ba'i dge slong la skabs dbye bar gyis shig /u pA li chos rnam pa 'di lnga</text></item>
<item><p>62a3</p><section>'dul ba</section><text>dang ldan na lan glon pa'i dge slong gi tshig gzung bar mi bya ste/ lnga gang zhe na/ rgol ba'i dge slong gis dris pa bzhin du lan mi 'debs pa dang / dris nas bsam pa ma yin pa ston pa dang / gzhan gyis gzhan la smra ba dang / phyi rol gyi</text></item>
<item><p>62a4</p><section>'dul ba</section><text>gtam sdud pa dang / byang ba'i dge slong ma rung bar byed pa dang / phyogs 'dzin pa la brten pa dang / nyes pa mi shes nyes pa med pa mi shes pa ste/ u pA li chos rnam pa 'di lnga dang ldan na lan glon pa'i dge slong gi tshig gzung bar</text></item>
<item><p>62a5</p><section>'dul ba</section><text>mi bya'o/ /u pA li chos rnam pa 'di lnga dang ldan na lan glon pa'i dge slong gi tshig gzung bar bya ste/ lnga gang zhe na/ rgol ba'i dge slong gis dris pa bzhin du lan 'debs pa dang / dris pa'i don gzhan dang gzhan du mi smra ba dang / phyi rol gyi gtam</text></item>
<item><p>62a6</p><section>'dul ba</section><text>gzhan mi smra ba dang / byang ba'i dge slong la ma rung bar mi byed pa dang / phyogs 'dzin pa la mi brten pa dang / nyes pa shes nyes pa med pa shes pa ste/ u pA li chos rnam pa 'di lnga dang ldan na dge slong lan glon pa'i tshig gzung bar</text></item>
<item><p>62a7</p><section>'dul ba</section><text>bya'o/ /u pA li de la rgol ba dang lan glon pa'i dge slong dag rtsod pa zhi bar 'dod pas chos bcu drug dang ldan pa'i gzu bo 'dul ba 'dzin pa tshol cig /bcu drug gang zhe na/ tshul khrims dang ldan pa dang / thog mar bsnyen par rdzogs pa</text></item>
<item><p>62a8</p><section>'dul ba</section><text>dang / ngo tsha can dang / 'gyod pa can dang / sdom pa can dang / slob pa 'dod pa dang / mang du thos pa dang / thos pa 'dzin pa dang / thos pa bsags pa dang / 'dul ba dang / lhag pa'i 'dul ba nges par shes pa dang / mdo sde dang / lung kha ton</text></item>
<item><p>62b1</p><section>'dul ba</section><text>du lobs pa dang / de las yang de'i 'og tu yang brtag par bya ste/ ci tshe dang ldan pa 'di la gzu bo'i dngos po yod dam/ ci tshe dang ldan pa 'dis snga nas ma 'dres pa 'am/ ci tshe dang ldan pa 'di rtsod pa sngar byung ba la mkhas pa 'am/ ci tshe</text></item>
<item><p>62b2</p><section>'dul ba</section><text>dang ldan pa 'di lhung bzed kyi phyir ma yin nam/ chos gos kyi phyir ma yin nam/ zang zing cung zad tsam gyi phyir ma yin nam/ 'dod pa'i phyir 'gro ba ma yin nam/ zhe sdang dang / gti mug dang / 'jigs pas 'gro ba ma yin nam/ ci tshe</text></item>
<item><p>62b3</p><section>'dul ba</section><text>dang ldan pa 'di 'dod chags kyis gzir ba ma yin nam/ zhe sdang gis gzir ba ma yin nam/ gti mug gis gzir ba ma yin nam/ rgyal ba'i gsung las 'da' bar byed pa ma yin nam/ ci tshe dang ldan pa 'dis rigs pa mi</text></item>
<item><p>62b4</p><section>'dul ba</section><text>rigs par mi byed dam/ rigs pa gcod par mi byed dam/ ci tshe dang ldan pa 'di ston pas bstan pa chos dang 'dul bas rab tu zhi bar byed dam/ ci tshe dang ldan pa 'dis tshe dang ldan pa 'di mi dge ba'i gnas nas bslang ste/</text></item>
<item><p>62b5</p><section>'dul ba</section><text>dge ba'i gnas su 'jog par byed dam/ u pA li rgol ba dang lan glon pa'i dge slong dag rtsod pa zhi bar 'dod pas chos bcu drug po de dag dang ldan pa'i gzu bo 'dul ba 'dzin pa btsal bar bya'o/ /u pA li gzu bo 'dul</text></item>
<item><p>62b6</p><section>'dul ba</section><text>ba 'dzin pa chos rnam pa lnga dang ldan na rtsod pa zhi bar byed mi nus te/ lnga gang zhe na/ rgol ba dang lan glon pa'i dge slong la chos ma yin pa'i phyogs su 'jug pa dang / rgol ba dang lan glon pa'i dge slong la 'thab pa dang /</text></item>
<item><p>62b7</p><section>'dul ba</section><text>mtshang 'dru ba dang / 'khon pa dang / rtsod par skul ba dang / gzu bo'i dge slong rnams kyi mdo sde'i tshig mi brtsan par byed pa dang / dge slong gces pa rnams la phyas 'dogs pa dang / rtsod pa'i thog ma dang / bar</text></item>
<item><p>62b8</p><section>'dul ba</section><text>ma dang tha ma la mi mkhas par gyur pa'o/ /u pA li gzu bo 'dul ba 'dzin pa chos rnam pa 'di lnga dang ldan na rtsod pa zhi bar byed nus par 'gyur ro/ /lnga gang zhe na/ rgol ba dang lan glon pa'i dge slong la chos kyi</text></item>
<item><p>63a1</p><section>'dul ba</section><text>phyogs su 'jug pa dang / rgol ba dang lan glon pa'i dge slong 'thab pa dang 'tshang 'dru ba dang 'khon pa dang / rtsod par mi skul ba dang / gzu bo'i dge slong rnams kyi mdo sde'i gzhung brtsan par byed pa dang / dge slong gces pa la</text></item>
<item><p>63a2</p><section>'dul ba</section><text>phyas mi 'dogs pa dang / rtsod pa'i thog ma dang bar ma dang tha ma la mkhas par gyur pa'o/ /u pA li de la gzu bo 'dul ba 'dzin pa des rtsod pa rab tu gzung bar 'dod na gnas bcu drug tu bdag dang gzhan la shin du brtags la gdod rtsod pa</text></item>
<item><p>63a3</p><section>'dul ba</section><text>gzung bar bya ste/ rnam pa brgyad kyis ni bdag nyid shin du brtag par bya/ rnam pa brgyad kyis ni gzhan shin du brtag par bya'o/ /bdag nyid brtag pa brgyad gang zhe na/ ci bdag rtsod pa'i thog ma dang bar ma dang tha ma la mkhas pa yin nam/ ci</text></item>
<item><p>63a4</p><section>'dul ba</section><text>bdag rtsod pa de la thog ma nas ma 'dres sam/ rgol ba dang lan glon pa'i dge slong gi bdag gis tshig 'dzin tam/ rgol ba dang lan glon pa'i dge slong gi bdag gis tshig nyan tam/ rgol ba dang lan glon pa'i dge slong dag gi nyes pa bdag</text></item>
<item><p>63a5</p><section>'dul ba</section><text>gis rnam par sbyang nus sam/ so so'i phyogs la bdag gis chos bzhin bsgo bar nus sam/ bdag gis rtsod pa 'di ltar 'dul ba dang ji ltar ston pas bstan pa de ltar rnam par zhi bar nus sam/ rgol ba dang lan glon pa'i dge slong dag</text></item>
<item><p>63a6</p><section>'dul ba</section><text>bdag gis mi dge ba'i gnas nas bslang ste dge ba'i gnas su 'jog nus sam snyam pa ste rnam pa brgyad kyis bdag nyid shin du brtag par bya'o/ /gzhan la brtag pa rnam pa brgyad gang zhe na/ dge 'dun de dag gi nang na mdo</text></item>
<item><p>63a7</p><section>'dul ba</section><text>sde 'dzin pa dang 'dul ba 'dzin pa dang ma lta bu 'dzin pa'i dge slong la ji ltar bdag gis rgyal ba'i gsung rab smras pa la 'dzin par 'gyur ba yod dam/ de'i tshe mdo sde 'dzin pa dang / 'dul ba 'dzin pa dang / ma lta bu 'dzin</text></item>
<item><p>63a8</p><section>'dul ba</section><text>pa'i dge slong gang gis rtsod pa 'di ji ltar chos bzhin ji ltar 'dul ba bzhin/ ji ltar ston pas bstan pa de lta bur zhi bar bya snyam du sems pa yod dam/ dge 'dun de dag las dge slong gnas brtan dang bar ma dang gsar bu dag gis</text></item>
<item><p>63b1</p><section>'dul ba</section><text>so so'i phyogs kyi dge slong de dag la ji ltar chos bzhin du slar bzlog par bya'o/ /snyam du sems pa yod dam/ ci rtsod pa 'di rgyal po'i pho brang du 'gyed par 'gyur 'am/ rigs pa'i rigs la 'gyed par mi 'gyur ram/ ci tshe dang</text></item>
<item><p>63b2</p><section>'dul ba</section><text>ldan pa de dag rtsod pa zhi bar bya ba 'di las phyi rol du mi tshol lam/ ci tshe dang ldan pa de dag dge 'dun 'di nyid du rtsod pa zhi bar bya ba tshol lam snyam pa ste/ rnam pa 'di brgyad ni gzhan brtag par bya ste/ u pA li de lta bur rnam pa bcu</text></item>
<item><p>63b3</p><section>'dul ba</section><text>drug gis bdag dang gzhan brtags nas rtsod pa rab tu gzung bar bya'o/ /u pA li gzu bo 'dul ba 'dzin pa chos rnam pa 'di lnga dang ldan na rtsod pa zhi bar byed mi nus par 'gyur ro/ /lnga gang zhe na/ rtsod pa mi shes pa dang / rtsod pa</text></item>
<item><p>63b4</p><section>'dul ba</section><text>'byung ba mi shes pa dang / rtsod pa yang dag par gzung ba mi shes pa dang / rtsod pa zhi bar byed mi shes pa dang / rtsod pa zhi nas phyis mi 'byung bar byed mi shes pa ste/ u pA li gzu bo 'dul ba 'dzin pa chos rnam pa de lnga dang ldan na</text></item>
<item><p>63b5</p><section>'dul ba</section><text>rtsod pa zhi bar byed mi nus pa yin no/ /u pA li gzu bo 'dul ba 'dzin pa chos rnam pa 'di lnga dang ldan na rtsod pa zhi bar byed nus pa yin no/ /lnga gang zhe na/ rtsod pa shes pa dang / rtsod pa byung ba shes pa dang / rtsod pa yang dag par</text></item>
<item><p>63b6</p><section>'dul ba</section><text>gzung bar shes pa dang / rtsod pa zhi bar bya ba shes pa dang / rtsod pa zhi bar gyur nas phyis rtsod pa mi 'byung bar byed shes pa'o/ /u pA li gzu bo 'dul ba 'dzin pa chos rnam pa de lnga dang ldan na rtsod pa zhi bar byed nus pa yin no/ /de</text></item>
<item><p>63b7</p><section>'dul ba</section><text>la u pA li gzu bo 'dul ba 'dzin pas rtsod pa rab tu bzung la gnas bcu drug gis rgol ba dang lan glon pa'i dge slong brtag par bya ste/ rnam pa brgyad kyis lan glon pa'i dge slong brtag par bya'o/ /rnam pa brgyad po gang gis</text></item>
<item><p>63b8</p><section>'dul ba</section><text>rgol ba'i dge slong brtag par bya zhe na/ spyod pa dang / spyod yul dang / mdza' ba dang / grogs byed pa dang / lus kyi las dang / ngag gi las dang / 'tsho ba dang / mang du thos pa rnams so/ /</text></item>
<item><p>64a1</p><section>'dul ba</section><text>de ste u pA li gzu bo 'dul ba 'dzin pa'ang 'di snyam du gyur te/ tshe dang ldan pa 'di ni sdig pa can te sdig par spyod pa/ mdza' ba sdig pa can/ grogs po sdig pa can/ lus kyi las sdig pa can/ ngag gi las sdig</text></item>
<item><p>64a2</p><section>'dul ba</section><text>pa can/ 'tsho ba sdig pa can/ thos pa sdig pa can te/ tshe dang ldan pa 'dis ni dag pa'i dge slong la ma rung bar byed nus/ dge 'dun la yang de lta bur rtsod pa 'byin par nus te/ de skad du ma smra shig ces bsgo shig /de ste</text></item>
<item><p>64a3</p><section>'dul ba</section><text>u pA li gzu bo 'dul ba 'dzin pas 'di snyam du gyur te/ tshe dang ldan pa 'di ni dge ba can te/ spyod pa dge/ spyod yul dge/ mdza' bo dge/ grogs po dge/ lus kyi las dge/ ngag gi las dge/ 'tsho ba dge/ thos pa dge ba can te/</text></item>
<item><p>64a4</p><section>'dul ba</section><text>tshe dang ldan pa 'dis ni dag pa'i dge slong la ma rung bar byed mi nus te/ dge 'dun gyi nang du yang rnam pa de lta bur mi 'byin to snyam nas de lta bu la ni smros shig ces bsgo'o/ /u pA li rnam pa brgyad po de lta bus rgol ba'i dge</text></item>
<item><p>64a5</p><section>'dul ba</section><text>slong la brtag par bya'o/ /lan glon pa'i dge slong la rnam pa 'di brgyad kyis brtag par bya ste/ spyod pa dang / spyod yul dang / mdza' ba dang / grogs po dang / lus kyi las dang / ngag gi las dang / 'tsho ba dang / mang du thos pa'o/ /</text></item>
<item><p>64a6</p><section>'dul ba</section><text>de ste u pA li gzu bo 'dul ba 'dzin pas 'di snyam du gyur te/ tshe dang ldan pa 'di ni sdig pa can te/ spyod pa sdig pa can/ spyod yul sdig pa can/ mdza' bo sdig pa can/ grogs po sdig pa can/ lus kyi las sdig pa can/</text></item>
<item><p>64a7</p><section>'dul ba</section><text>ngag gis las sdig pa can/ 'tsho ba sdig pa can/ thos pa sdig pa can te/ tshe dang ldan pa 'dis ni rnam pa 'di lta bu'i gnas su 'jug par nus so snyam nas de na rgol ba'i dge slong la tshig 'jam por smros la lan glon</text></item>
<item><p>64a8</p><section>'dul ba</section><text>pa'i dge slong la tshig 'di skad du smros shig /tshe dang ldan pa khyod de'i tshe na lus kyi 'dus byas ji lta bur gyur/ ngag gi 'dus byas ji lta bur gyur/ yid kyi 'dus byas ji lta bur gyur ces ji lta bur khas len pa de lta</text></item>
<item><p>64b1</p><section>'dul ba</section><text>bur byed du chug cig /u pA li de ste gzu bo 'dul ba 'dzin pas 'di snyam du gyur te/ tshe dang ldan pa 'di ni dge ba can te/ spyod pa dge/ spyod yul dge/ mdza' bo dge/ grogs po dge/ lus kyi las dge/ ngag gi las</text></item>
<item><p>64b2</p><section>'dul ba</section><text>dge/ 'tsho ba dge/ thos pa dge ste/ tshe dang ldan pa 'di ni gnas de lta bu la 'jug par mi byed do snyam na lan glon pa'i dge slong la tshig 'jam por smros te/ rgol ba'i dge slong la chos nyid kyis shes par byos shig /rnam</text></item>
<item><p>64b3</p><section>'dul ba</section><text>pa 'di brgyad kyis ni gzhan la brtag par byos shig /u pA li gzu bo 'dul ba 'dzin pa chos rnam pa lnga dang ldan na rtsod pa zhi bar byed mi nus pa yin no/ /lnga gang zhe na/ 'khrul pa 'dzin pa/ gsang ba'i tshig 'dzin pa/ tshig mang po</text></item>
<item><p>64b4</p><section>'dul ba</section><text>'dzin pa/ ma nges par 'dzin pa/ ji tsam lan gsum gyi bar du dam 'char mi 'jug pa yin te/ gzu bo 'dul ba 'dzin pa chos rnam pa 'di lnga dang ldan na rtsod pa zhi bar byed mi nus par 'gyur ro/ /u pA li gzu bo 'dul ba 'dzin pa chos</text></item>
<item><p>64b5</p><section>'dul ba</section><text>rnam pa 'di lnga dang ldan na rtsod pa zhi bar byed nus par 'gyur ro/ /lnga gang zhe na/ 'khrul pa mi 'dzin pa/ gsang ba'i tshig mi 'dzin pa/ tshig mang po mi 'dzin pa/ ma nges par mi 'dzin pa/ lan gsum gyi bar du dam 'char 'jug pa yin</text></item>
<item><p>64b6</p><section>'dul ba</section><text>te/ u pA li gzu bo 'dul ba 'dzin pa rnam pa de lnga dang ldan na rtsod pa zhi bar byed nus par 'gyur ro/ /de la u pA li gzu bo 'dul ba 'dzin pas gnas bcu drug gis rgol ba dang lan glon pa'i dge slong dag brtags la gnas</text></item>
<item><p>64b7</p><section>'dul ba</section><text>bcu drug tu rigs pas bzhag par bya ste/ bcu drug po gang zhe na/ rgol ba'i dge slong de rigs par bya/ rgol ba'i dge slong de brtag par bya/ lan glon pa'i dge slong de rigs par bya/ lan glon pa'i dge slong de brtag par</text></item>
<item><p>64b8</p><section>'dul ba</section><text>bya/ rgol ba'i dge slong la bzod pa gsol bar bya/ lan glon pa'i dge slong la bzod pa gsol bar bya/ rgol ba'i dge slong de gtong du gzhug /lan glon pa'i dge slong de gtong du gzhug /rgol ba'i dge slong de dri bar bya/</text></item>
<item><p>65a1</p><section>'dul ba</section><text>lan glon pa'i dge slong de dri bar bya/ rgol ba'i dge slong de byed du gzhug /lan glon pa'i dge slong de byed du gzhug /rgol ba'i dge slong tshugs par byed du gzhug /lan glon pa'i dge slong tshugs par byed du gzhug /</text></item>
<item><p>65a2</p><section>'dul ba</section><text>rgol ba'i dge slong yi dam 'char gzhug /lan 'debs pa'i dge slong yi dam 'char gzhug /mdo sde brjod par bya/ mdo sde brjod nas ji ltar chos bzhin ji ltar 'dul ba bzhin/ ji ltar ston pas bstan pa de ltar rtsod pa de zhi</text></item>
<item><p>65a3</p><section>'dul ba</section><text>bar bya ste/ u pA li de ltar na gzu bo'i dge slong gis gnas bcu drug du rigs pas gzhag par bya'o/ /u pA li gzu bo 'dul ba 'dzin pa chos rnam pa lnga dang ldan na rigs pa'i gnas su 'jog nus par mi 'gyur ro/ /</text></item>
<item><p>65a4</p><section>'dul ba</section><text>lnga gang zhe na/ rjes su 'brang ba'i chos lnga mi shes pa ste/ lnga gang zhe na/ rgol ba mi shes pa/ lan glon mi shes pa/ chos bzhin mi shes pa/ chos bzhin ma yin pa mi shes pa/ yi dam ma blangs par gyur pa ste/ u</text></item>
<item><p>65a5</p><section>'dul ba</section><text>pA li gzu bo 'dul ba 'dzin pa chos rnam pa de lnga dang ldan na rigs pa'i gnas su 'jog mi nus pa'o/ /u pA li gzu bo 'dul ba 'dzin pa chos rnam pa lnga dang ldan na rigs pa'i gnas su 'jog nus par 'gyur</text></item>
<item><p>65a6</p><section>'dul ba</section><text>ro/ /rjes su 'brang ba'i chos lnga shes par 'gyur ro/ /lnga gang zhe na/ rgol ba shes pa/ lan glon shes pa/ chos bzhin shes pa/ chos bzhin ma yin pa shes pa/ yi dam blangs par gyur pa'o/ /gzu bo 'dul ba</text></item>
<item><p>65a7</p><section>'dul ba</section><text>'dzin pa chos rnam pa de lnga dang ldan na rigs pa'i gnas su 'jog nus par 'gyur ro/ /de la u pA li gzu bo 'dul ba 'dzin pa rigs pa'i gnas bcu drug tu gzhag la yon tan bcu drug mthong nas mdo sde bsgrags</text></item>
<item><p>65a8</p><section>'dul ba</section><text>par bya ste/ bcu drug gang zhe na/ bdag gis mdo sde bstan to snyam nas mdo sde bsgrags par bya/ bdag gis mdo sde dpyad par bya'o/ /snyam nas mdo sde bsgrags par bya/ bdag gis 'dul ba rjes su 'brang</text></item>
<item><p>65b1</p><section>'dul ba</section><text>bar 'gyur ro/ /snyam nas mdo sde bsgrags par bya/ bdag gi tshig brtsan par 'gyur ro snyam nas mdo sde bsgrags par bya/ bdag gis ngo tsha ba med pa'i phyogs la chad pas gcad par 'gyur ro snyam nas mdo sde bsgrags par bya/ bdag</text></item>
<item><p>65b2</p><section>'dul ba</section><text>gis thams cad mkhyen pa'i gsung la bsgo nus par 'gyur ro snyam nas mdo sde bsgrags par bya/ dge 'dun 'thun par bstan par 'gyur ro snyam nas mdo sde bsgrags par bya/ bdag gis gzhan la bsgo bar 'gyur ro snyam nas</text></item>
<item><p>65b3</p><section>'dul ba</section><text>mdo sde bsgrags par bya/ bdag gi tshig gzhan gyis gzung bar 'gyur ro snyam nas mdo sde bsgrags par bya/ bdag gis dge slong dag gdon par 'gyur ro snyam nas mdo sde bsgrags par bya/ bdag gis ma dad pa dag dad pa la</text></item>
<item><p>65b4</p><section>'dul ba</section><text>zhugs par 'gyur ro snyam nas mdo sde bsgrags par bya/ dad pa la slar 'phel bar 'gyur ro snyam nas mdo sde bsgrags par bya/ ngo tsha med pa'i phyogs la bdag gis chad pas gcad par 'gyur ro snyam nas mdo sde bsgrags par</text></item>
<item><p>65b5</p><section>'dul ba</section><text>bya/ ngo tsha shes pa'i phyogs la bdag gis gzung bar 'gyur ro snyam nas mdo sde bsgrags par bya/ rtsod pa 'byung ba mi 'byung bar 'gyur ro snyam nas mdo sde bsgrags par bya/ rtsod pa zhi bar 'gyur ro snyam nas mdo sde</text></item>
<item><p>65b6</p><section>'dul ba</section><text>bsgrags par bya/ rtsod pa zhi nas phyis mi skye bar 'gyur ro snyam nas mdo sde bsgrags par bya/ bdag yun ring du tshangs par spyod par 'gyur ro snyam nas mdo sde bsgrags par bya/ u pA li gzu bo 'dul ba 'dzin</text></item>
<item><p>65b7</p><section>'dul ba</section><text>pas bdag gi yon tan bcu drug po 'di mthong na mdo sde bsgrags par bya'o/ /u pA li gzu bo 'dul ba 'dzin pa chos rnam pa 'di lnga dang ldan na mdo sde'i yon tan mi shes par 'gyur ro/ /lnga gang zhe na/ mdo sde la</text></item>
<item><p>65b8</p><section>'dul ba</section><text>mi mkhas pa dang / 'dul ba la mi mkhas pa dang / ma lta bu la mi mkhas pa dang / rnam par 'byed pa la mi mkhas pa dang / lung kha ton du ma byas par gyur pa'o/ /u pA li gzu bo 'dul ba 'dzin pa chos rnam pa lnga dang ldan na mdo sde'i yon</text></item>
<item><p>66a1</p><section>'dul ba</section><text>tan shes par 'gyur ro/ /lnga gang zhe na/ mdo sde la mkhas pa dang / 'dul ba la mkhas pa dang / ma lta bu la mkhas pa dang / rnam par 'byed pa la mkhas pa dang / lung kha ton du lobs pa ste/ u pA li gzu bo 'dul ba 'dzin pa</text></item>
<item><p>66a2</p><section>'dul ba</section><text>chos rnam pa de lnga dang ldan na mdo sde'i yon tan shes par 'gyur ro/ /u pA li gzu bo 'dul ba 'dzin pa gang gis mdo sde shes par nus pa des ni mdo sde 'di las yon tan bcu drug mthong bas na mdo sde brjod par bya'o/ /gzhan yang gnas</text></item>
<item><p>66a3</p><section>'dul ba</section><text>bcu drug tu mdo sde brjod par bya ste/ bcu drug po de gang zhe na/ sangs rgyas kyis gsungs pa'i mdo sde brjod par bya/ nyan thos kyis bshad pa'i mdo sde brjod par bya/ sangs rgyas byung ba'i dus kyis mdo sde brjod par bya/ phyogs</text></item>
<item><p>66a4</p><section>'dul ba</section><text>gcig pa'i mdo sde brjod par bya/ thams cad du yod pa'i mdo sde brjod par bya/ de nyid dang 'dra ba'i mdo sde brjod par bya/ 'dul ba dang ldan pa'i mdo sde brjod par bya/ 'dul ba las lhag pa'i mdo sde brjod par bya/ mdo sde'i yon</text></item>
<item><p>66a5</p><section>'dul ba</section><text>tan btsal la mdo sde brjod par bya/ mdo sde'i rgyan btsal la mdo sde brjod par bya/ mdo sde'i gleng gzhi btsal la mdo sde brjod par bya/ mdo sde'i cha tsam btsal la mdo sde brjod par bya/ mdo sde'i sgra btsal la mdo sde brjod par bya/</text></item>
<item><p>66a6</p><section>'dul ba</section><text>u pA li gzu bo 'dul ba 'dzin pas yon tan bcu drug po de mthong na mdo sde brjod par bya'o/ /u pA li gzu bo 'dul ba 'dzin pa chos rnam pa lnga dang ldan na mdo sde brjod par mi nus par 'gyur ro/ /lnga gang zhe na/ dge slong gi 'dul</text></item>
<item><p>66a7</p><section>'dul ba</section><text>ba mi shes pa/ dge slong ma'i 'dul ba mi shes pa/ nyes pa 'dul ba mi shes pa/ rtsod pa 'dul ba mi shes pa/ nyon mongs pa 'dul ba mi shes pa'o/ /u pA li gzu bo 'dul ba 'dzin pa chos rnam pa de lnga dang ldan na mdo sde brjod mi nus</text></item>
<item><p>66a8</p><section>'dul ba</section><text>par 'gyur ro/ /u pA li gzu bo 'dul ba 'dzin pa chos rnam pa lnga dang ldan na mdo sde brjod nus par 'gyur ro/ /lnga gang zhe na/ dge slong gi 'dul ba shes pa dang / dge slong ma'i 'dul ba shes pa dang / nyes pa 'dul ba shes pa dang /</text></item>
<item><p>66b1</p><section>'dul ba</section><text>rtsod pa 'dul ba shes pa dang / nyon mongs pa 'dul ba shes pa dang / u pA li gzu bo 'dul ba 'dzin pa chos rnam pa de lnga dang ldan na mdo sde brjod nus par 'gyur ro// //'dul ba gzhung dam pa/ bam po sum bcu pa/</text></item>
<item><p>66b2</p><section>'dul ba</section><text>de la u pA li gzu bo 'dul ba 'dzin pas gnas bcu drug tu brjod nas gnas bcu drug tu 'dul ba la brtag par bya ste/ bcu drug gang zhe na/ lung dang / lung bsgo ba dang / dngos po dang / rnam par 'byed pa dang / spyod pa dang / spyod yul dang /</text></item>
<item><p>66b3</p><section>'dul ba</section><text>nyung ngu 'dod pa dang / mang du 'dod pa dang / mgu ba dang mi mgu ba dang / dgang dka' ba dang / dgang sla ba dang / gso dka' ba dang / gso sla ba dang / rab tu gces pa dang / chog shes pa ste/ u pA li gnas 'di bcu drug gis 'dul ba la brtag par</text></item>
<item><p>66b4</p><section>'dul ba</section><text>bar bya'o/ /u pA li gzu bo 'dul ba 'dzin pa rnam pa lnga dang ldan na nyes pa 'byin mi nus par 'gyur te/ lnga gang zhe na/ byung ba mi shes/ bcas pa mi shes/ rjes su bcas pa mi shes/ gnang bar mi shes/ rjes su gnang bar mi shes</text></item>
<item><p>66b5</p><section>'dul ba</section><text>pa'o/ /u pA li gzu bo 'dul ba 'dzin pa chos rnam pa de lnga dang ldan na nyes pa 'byin mi nus par 'gyur ro/ /u pA li gzu bo 'dul ba 'dzin pa chos rnam pa lnga dang ldan na nyes pa 'byin nus par 'gyur te/ lnga gang zhe na/ byung ba shes</text></item>
<item><p>66b6</p><section>'dul ba</section><text>pa dang / bcas pa shes pa dang / rjes su bcas pa shes pa dang / gnang ba shes pa dang / rjes su gnang ba shes pa'o/ /u pA li gzu bo 'dul ba 'dzin pa chos rnam pa de lnga dang ldan na nyes pa 'byin nus par 'gyur ro/ /u pA li</text></item>
<item><p>66b7</p><section>'dul ba</section><text>gzu bo 'dul ba 'dzin pas gnas bcu drug gis 'dul ba shes par byas la gnas bcu drug gis nyes pa brjod par bya ste/ bcu drug gang zhe na/ lci ba dang / yang ba dang / lhag ma yod pa dang / lhag ma med pa dang / gnas ngan</text></item>
<item><p>66b8</p><section>'dul ba</section><text>len dang / lus kyi dang / ngag gi dang / mi dge ba dang / lung du mi ston pa dang / bcas pa dang / ma bcas pa dang / 'thol bar byed pa dang / sdom par byed pa dang / 'dul ba las 'das par byed pa dang / ngan du smra bar 'gro ba ste/</text></item>
<item><p>67a1</p><section>'dul ba</section><text>u pA li gnas bcu drug po 'dis 'dul ba shes par byas la gnas bcu drug gis nyes pa brjod par bya'o/ /u pA li gzu bo 'dul ba 'dzin pa chos rnam pa lnga dang ldan na nyes pa brjod mi nus par 'gyur te/ lnga gang zhe na/</text></item>
<item><p>67a2</p><section>'dul ba</section><text>nyes pa mi shes pa dang / nyes pa med pa mi shes pa dang / lci ba mi shes pa dang / yang ba mi shes pa dang / lung kha ton mi shes par gyur pa ste/ u pA li gzu bo 'dul ba 'dzin pa chos rnam pa de lnga dang ldan na nyes pa brjod mi nus par</text></item>
<item><p>67a3</p><section>'dul ba</section><text>'gyur ro/ /u pA li gzu bo 'dul ba 'dzin pa chos rnam pa lnga dang ldan na nyes pa brjod nus par 'gyur te/ lnga gang zhe na/ nyes pa shes pa dang / nyes pa med pa shes pa dang / lci ba shes pa dang / yang ba shes pa dang / gzhung kha ton du shes</text></item>
<item><p>67a4</p><section>'dul ba</section><text>par gyur pa ste u pA li gzu bo 'dul ba 'dzin pa chos rnam pa de lnga dang ldan na nyes pa brjod nus par 'gyur ro/ /de la u pA li gzu bo 'dul ba 'dzin pas gnas bcu drug po 'di dag gis nyes pa brjod nas gnas bcu drug gi chad</text></item>
<item><p>67a5</p><section>'dul ba</section><text>pa'i las kyis sma dbab par bya'o/ /bcu drug po gang zhe na/ nyes pa ngor brjod pa dang / dpyas 'dogs pa dang / bsgo ba bzhin du mi nyan pa dang / cang mi zer zhing mi nyan pa dang / bsdigs pa dang / dgar ba dang / bskrad pa dang / slar</text></item>
<item><p>67a6</p><section>'dul ba</section><text>bsdum par bya ba dang / ma mthong ba'i phyir spang ba dang / slar las mi byed pa'i phyir spang ba dang / sdig pa la lta ba slar ma btang ba'i phyir spang ba dang / chad pa byed pa dang / gzhi nas bslang ste chad pa byed pa dang / yid mgu bar byed pa dang /</text></item>
<item><p>67a7</p><section>'dul ba</section><text>gzhi nas bslang ste yid mgu bar byed pa dang / gzhi nas bslang ste smos pa'o de la u pA li gzu bo 'dul ba 'dzin pas gnas bcu drug gis 'dul ba brjod nas gnas bcu drug po 'dis chad pa'i las kyis sma dbab par bya'o/ /</text></item>
<item><p>67a8</p><section>'dul ba</section><text>u pA li gzu bo 'dul ba 'dzin pa chos rnam pa lnga dang ldan na chad pa'i las kyis sma dbab mi nus par 'gyur te/ lnga gang zhe na/ 'dod pas 'gro ba dang / zhe sdang gis 'gro ba dang / gti mug gis 'gro ba dang / 'jigs pas 'gro ba dang /</text></item>
<item><p>67b1</p><section>'dul ba</section><text>chad pa'i las byas pa dang / ma byas pa mi shes pa'o/ /u pA li gzu bo 'dul ba 'dzin pa chos rnam pa lnga dang ldan na chad pas gcad pa'i las kyis sma dbab nus par 'gyur te/ lnga gang zhe na/ 'dod pas mi 'gro bar 'gro ba dang / zhe sdang gis</text></item>
<item><p>67b2</p><section>'dul ba</section><text>mi 'gro bar 'gro ba dang / gti mug gis mi 'gro bar 'gro ba dang / 'jigs pas mi 'gro bar 'gro ba dang / chad pa'i las byas pa dang ma byas pa shes pa'o/ /de la gzu bo 'dul ba 'dzin pas gnas bcu drug gis chad pas gcad pa'i</text></item>
<item><p>67b3</p><section>'dul ba</section><text>las kyis sma phab la gzhan yang gnas bcu drug gis chad pa'i las kyis sma dbab par bya ste/ bcu drug po gang zhe na/ tshangs pa'i chad pas bsdigs par bya ba dang / dad par mi 'gyur bar tshor ba'i las byed du gzhug pa dang / longs</text></item>
<item><p>67b4</p><section>'dul ba</section><text>spyod mi myong ba'i las byed du gzhug pa dang / mig lam na mi snang bar bya ba'i las bya ba dang / de'i ngo bo tshol du gzhug pa dang / gnod par bya ba dang / smad par bya ba dang / spang bar bya ba dang / phyogs med par bya ba dang / spa gong bar bya</text></item>
<item><p>67b5</p><section>'dul ba</section><text>ba dang / zhum par bya ba dang / 'gyod pa bskyed par bya ba dang / rnam par 'gyod pa dang / rnam par slar 'gyod pa dang / dam dem du gzhag pa dang / gnad du dbab pa dang / nyes so zhes brjod pa'o/ /de la u pA li gzu bo 'dul ba 'dzin pas</text></item>
<item><p>67b6</p><section>'dul ba</section><text>gnas bcu drug gis chad pa'i las kyis sma dbab par bya'o/ /u pA li gzu bo 'dul ba 'dzin pa chos rnam pa lnga dang ldan na chad pa'i las kyis sma dbab mi nus par 'gyur te/ lnga gang zhe na/ 'dul ba'i dngos po lnga mi shes pa ste/</text></item>
<item><p>67b7</p><section>'dul ba</section><text>lnga gang zhe na/ bsdigs pa dang / smad pa dang / bskrad pa dang / slar bsdum pa dang / spang ba dang lnga'o/ /u pA li gzu bo 'dul ba 'dzin pa chos rnam pa lnga dang ldan na chad pa'i las kyis sma dbab nus par 'gyur te/ lnga gang zhe na/</text></item>
<item><p>67b8</p><section>'dul ba</section><text>'dul ba'i dngos po lnga shes pa'o/ /lnga gang zhe na/ bsdigs pa dang / smad pa dang / bskrad pa dang / slar bsdum pa dang / spang ba dang lnga'o/ /u pA li gzu bo 'dul ba 'dzin pa chos rnam pa de lnga dang ldan na chad pas gcad pa'i</text></item>
<item><p>68a1</p><section>'dul ba</section><text>las kyis sma dbab nus par 'gyur ro/ /de la u pA li gzu bo 'dul ba 'dzin pas gnas bcu drug po 'di dag gis chad pas gcad pa'i las kyis sma phab nas gnas bcu drug gis las bya'o/ /bcu drug gang zhe na/ mngon sum du</text></item>
<item><p>68a2</p><section>'dul ba</section><text>gyur pa la las bya ba dang / mngon du ma gyur kyang las bya ba dang / skabs phye nas las bya ba dang / skabs ma phye yang las bya ba dang / glengs la las bya ba dang / ma glengs kyang las bya ba dang / dran par byas pa la las bya ba dang / dran par ma</text></item>
<item><p>68a3</p><section>'dul ba</section><text>byas kyang las bya ba dang / dris la las bya ba dang / ma dris kyang las bya ba dang / rjes su sbyar ba la las bya ba dang / rjes su ma sbyar kyang las bya ba dang / so sor shes pa la las bya ba dang / so sor mi shes kyang las bya ba dang /</text></item>
<item><p>68a4</p><section>'dul ba</section><text>gtan la phab la las bya ba dang / gtan la ma phab kyang las bya ba ste/ gnas bcu drug po 'di dag gis las bya'o/ /u pA li gzu bo 'dul ba 'dzin pa chos 'di lnga dang ldan na las byed mi nus pa yin te/ lnga gang zhe na/</text></item>
<item><p>68a5</p><section>'dul ba</section><text>gsol ba'i las mi shes pa dang / gsol ba dang gnyis kyi las mi shes pa dang / gsol ba dang bzhi'i las mi shes pa dang / bsgo ba'i las mi shes pa dang / byin gyis brlabs pa'i las mi shes pa ste/ u pA li gzu</text></item>
<item><p>68a6</p><section>'dul ba</section><text>bo 'dul ba 'dzin pa chos de lnga dang ldan na las byed mi nus pa yin no/ /u pA li gzu bo 'dul ba 'dzin pa chos 'di lnga dang ldan na las byed nus pa yin te/ lnga gang zhe na/ gsol ba'i las shes pa dang / gsol ba</text></item>
<item><p>68a7</p><section>'dul ba</section><text>dang gnyis kyi las shes pa dang / gsol ba dang bzhi'i las shes pa dang / bsgo ba'i las shes pa dang / byin gyis brlab pa'i las shes pa ste/ u pA li gzu bo 'dul ba 'dzin pa chos de lnga dang ldan na las byed</text></item>
<item><p>68a8</p><section>'dul ba</section><text>nus pa yin no/ /u pA li gzu bo 'dul ba 'dzin pas gnas bcu drug po de dag gis las byas la gnas bcu drug gis rtsod pa zhi bar byed na nyes par zhi ba yin te/ bcu drug gang zhe na/ des dge 'dun la gsol ba ma</text></item>
<item><p>68b1</p><section>'dul ba</section><text>byas par gyur pa dang / rgyal ba'i bka' dang mi mthun par gyur pa dang / phyogs dang phyogs ma yin pa'i dge slong rnams la ma bsgo bar ma gyur pa dang / rgol ba'i dge slong gi 'dul ba nyams par gyur pa dang / ma dag pa'i dge slong</text></item>
<item><p>68b2</p><section>'dul ba</section><text>gis nyes pa bcabs par gyur pa dang / byung ba ma rung bar gyur pa dang / bcas pa ma rung bar gyur pa dang / rjes su bcas pa ma rung bar gyur pa dang / gnang ba ma rung bar gyur pa dang / rjes su gnang ba ma rung bar gyur pa dang / rgol ba'i</text></item>
<item><p>68b3</p><section>'dul ba</section><text>dge slong yi dam 'char ma bcug par gyur pa dang / lan glon pa'i dge slong yi dam 'char ma bcug par gyur pa dang / mdo sde'i tshig ma rung bar gyur pa dang / 'dul ba dang mi mthun par gyur pa dang / chos kyi mig rgyas par ma gyur pa</text></item>
<item><p>68b4</p><section>'dul ba</section><text>dang / ji ltar chos bzhin/ ji ltar 'dul ba bzhin/ ji ltar ston pas bstan pa de lta bur rtsod pa de zhi bar ma gyur pa ste/ u pA li rnam pa bcu drug po de lta bus rtsod pa zhi bar byas pa ni nyes pa zhi ba yin no/ /u pA li chos</text></item>
<item><p>68b5</p><section>'dul ba</section><text>rnam pa 'di lnga dang ldan na rtsod pa zhi ba nyes pa zhi bar gyur pa yin te/ lnga gang zhe na/ ma bsgos par zhi bar byed pa dang / nyes pa mi brjod pa dang / chad pa'i las kyis sma mi dbab pa dang / rnam par dag pa mi ston pa dang / des dge</text></item>
<item><p>68b6</p><section>'dul ba</section><text>'dun la gsol ba ma byas par gyur pa ste/ u pA li chos rnam pa 'di lnga dang ldan pas rtsod pa zhi bar byas kyang zhi bar byas pa ma yin no/ /u pA li chos rnam pa bcu drug po 'di dag dang ldan na rtsod pa zhi ba legs par zhi ba</text></item>
<item><p>68b7</p><section>'dul ba</section><text>yin te/ bcu drug gang zhe na/ des dge 'dun la gsol ba byas par gyur pa dang / rgyal ba'i bka' dang 'thun par gyur pa dang / phyogs dang phyogs ma yin pa'i dge slong rnams la bsgo bar gyur pa dang / rgol ba'i dge</text></item>
<item><p>68b8</p><section>'dul ba</section><text>slong dag gi 'dul ba ma nyams par gyur pa dang / ma dag pa'i dge slong gis nyes pa ma bcabs par gyur pa dang / byung ba ma rung bar ma gyur pa dang / bcas pa ma rung bar ma gyur pa dang / rjes su bcas pa ma rung bar ma gyur pa dang /</text></item>
<item><p>69a1</p><section>'dul ba</section><text>mi gnang ba ma rung bar ma gyur pa dang / rjes su gnang ba ma rung bar ma gyur pa dang / rgol ba'i dge slong la shin du yi dam 'char bcug pa dang / lan glon pa'i dge slong la shin du yi dam 'char bcug pa dang / mdo sde'i</text></item>
<item><p>69a2</p><section>'dul ba</section><text>tshig rung bar gyur pa dang / 'dul ba dang 'thun par gyur pa dang / chos kyi mig rgyas par gyur pa dang / ji ltar chos bzhin/ ji ltar 'dul ba bzhin/ ji ltar ston pas bstan pa de lta bur rtsod pa de zhi ba yin te u pA li chos rnam pa 'di bcu drug dang ldan na</text></item>
<item><p>69a3</p><section>'dul ba</section><text>rtsod pa zhi ba legs par zhi ba yin no/ /u pA li chos rnam pa 'di lnga dang ldan pas rtsod pa zhi na legs par zhi ba yin te lnga gang zhe na bsgos te zhi bar byed pa dang nyes pa brjod pa dang / chad pa'i las kyis sma mi 'bebs pa dang / rnam par dag pa ston pa dang / des dge 'dun la</text></item>
<item><p>69a4</p><section>'dul ba</section><text>gsol ba byas par gyur pa ste/ u pA li chos rnam pa 'di lnga dang ldan pas rtsod pa zhi ba legs par zhi ba yin no/ /de la u pA li gzu bo 'dul ba 'dzin pas rnam pa bcu drug gis rtsod pa zhi bar byas na bsod nams</text></item>
<item><p>69a5</p><section>'dul ba</section><text>mang du 'phel bar 'gyur te/ bcu drug gang zhe na/ des bdag nyid la bsod nams kyi phung po mang pos bsgos par gyur pa dang / des gzhan la yang bsod nams kyi phung po chen pos bsgos par gyur pa dang / rgol ba dang phyir</text></item>
<item><p>69a6</p><section>'dul ba</section><text>rgol ba'i dge slong dag gis nyes pa sbyangs par gyur pa dang / rgol ba dang phyir rgol ba dag gi nyes pa choms par gyur pa dang / phyogs rnam pa bzhi pa'i nyon mongs pa'i rgyud rnams zhi bar gyur pa dang / dge 'dun bsdu ba'i phyir zhugs</text></item>
<item><p>69a7</p><section>'dul ba</section><text>par gyur pa dang / dam pa'i chos gnas par bya ba'i phyir chos kyi mig rgyas par gyur pa dang / ngo tsha ba med pa'i phyogs rnams la nan thur byas par gyur pa dang / ngo tsha ba'i phyogs rnams yang dag par bsdus par gyur pa dang /</text></item>
<item><p>69a8</p><section>'dul ba</section><text>dam pa'i chos ma yin pa bzlog par gyur pa dang / dam pa'i chos rab tu zin par gyur pa dang / chos nyid brjod par gyur pa dang / phyis 'ong ba'i skye bo rnams la snang ba spros par gyur pa dang / dam pa'i chos gnas pa dang / skye bo</text></item>
<item><p>69b1</p><section>'dul ba</section><text>mang po la phan pa'i phyir zhugs par gyur pa ste/ u pA li gzu bo 'dul ba 'dzin pas rnam pa bcu drug gis rtsod pa zhi bar byas na bsod nams mang du 'phel bar 'gyur ro/ /u pA li gzu bo 'dul ba 'dzin pas rnam pa 'di lnga</text></item>
<item><p>69b2</p><section>'dul ba</section><text>dang ldan pas rtsod pa zhi bar byas na bsod nams mang du 'phel bar 'gyur te/ lnga gang zhe na/ nyes pa la nyes par brjod cing nyes pa med pa la nyes pa med par brjod pa dang / lci ba la lci bar brjod cing yang ba la yang bar</text></item>
<item><p>69b3</p><section>'dul ba</section><text>brjod pa dang / lhag ma dang bcas pa la lhag ma dang bcas par brjod cing lhag ma med pa la lhag ma med par brjod pa dang nyes pa med pa'i gang zag la nyes pa med par brjod cing nyes pa yod pa'i gang zag la nyes pa yod par brjod pa</text></item>
<item><p>69b4</p><section>'dul ba</section><text>dang nyes pa med pa'i gang zag la nyes pa med par rtog par byed cing / nyes pa yod pa'i gang zag la nyes pa yod par rtog par byed pa ste/ u pA li gzu bo 'dul ba 'dzin pa chos rnam pa de lnga dang ldan pas rtsod pa zhi bar</text></item>
<item><p>69b5</p><section>'dul ba</section><text>byas na bsod nams mang du 'phel bar 'gyur ro/ /u pA li de lta bas na de bzhin du bslab par bya ste/ rtsod pa byung zhing skyes pa la ji ltar chos bzhin/ ji ltar 'dul ba bzhin/ ji ltar ston pas bstan pa bzhin</text></item>
<item><p>69b6</p><section>'dul ba</section><text>zhi bar bya'o/ /snyam du u pA li khyod kyis de bzhin du bslab par gyis shig /'dul ba las byung ba rnam pa bcu drug ces bya ba rdzogs s+ho// // sgo rnams kyi mdo bsdus pa ste/ bsnyen par rdzogs pa dang po dang / /so sor</text></item>
<item><p>69b7</p><section>'dul ba</section><text>phye dang dkyil 'khor dang / /de bzhin sgo lebs byang chub sems dpa' ste/ /gleng gzhi rnams ni 'dir bsdus so/ / mdor bsdus pa ste/ bsnyen par rdzogs dang lhag pa dang / /yongs su dag dang bskor ba sa/ /phyed dang</text></item>
<item><p>69b8</p><section>'dul ba</section><text>gsum dang sde dag dang / /chad pa dag kyang de bzhin no/ /blangs pa dang ni sha rjen dang / /bsdus pa rnams kyi mdor bshad pa'o/ / mdor na/ bsnyen par rdzogs par byed pa na/ /bud med skyes pa mngon du gnas/ /rab</text></item>
<item><p>70a1</p><section>'dul ba</section><text>tu ma byung bsnyen par rdzogs/ /bar chad dag kyang rnam pa bzhi/ /mkhan po med dang bya rog dang / /dang po'i sder yang brjod pa'o/ /sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na</text></item>
<item><p>70a2</p><section>'dul ba</section><text>bzhugs pa'i tshe sangs rgyas bcom ldan 'das la tshe dang ldan pa u pA lis zhus pa/ btsun pa bsnyen par rdzogs pa'i tshe mtshan 'phos na de bsnyen par rdzogs pa zhes bgyi 'am/ bsnyen par ma rdzogs pa zhes bgyi/ bcom ldan 'das</text></item>
<item><p>70a3</p><section>'dul ba</section><text>kyis bka' stsal pa/ u pA li bsnyen par ni rdzogs mod kyi dge slong ma'i nang du ni thong zhig /btsun pa dge slong dag gis bud med skyes pa 'dra ba skyes pa'i dbyangs can/ skyes pa'i skad du smra ba/ skyes pa'i sgra can/ skyes pa'i dbyibs lta bu</text></item>
<item><p>70a4</p><section>'dul ba</section><text>zhig bsnyen par rdzogs par bgyis na bsnyen par rdzogs pa zhes bgyi 'am/ bsnyen par ma rdzogs pa zhes bgyi/ u pA li bsnyen par ni rdzogs mod kyi bsnyen par rdzogs par byed pa ni 'das pa dang bcas par 'gyur ro/ /btsun pa skyes pa</text></item>
<item><p>70a5</p><section>'dul ba</section><text>zhig las bud med 'dra ba/ bud med kyi dbyangs can/ bud med kyi skad du smra ba/ bud med kyi sgra can/ bud med kyi dbyibs lta bu zhig bsnyen par rdzogs par bgyis na de bsnyen par rdzogs pa zhes bgyi 'am/ bsnyen par ma rdzogs pa zhes bgyi/</text></item>
<item><p>70a6</p><section>'dul ba</section><text>u pA li bsnyen par ni rdzogs mod kyi bsnyen par rdzogs par byed pa ni 'das pa dang bcas par 'gyur ro/ /btsun pa rab tu ma byung bar dge slong dag gis bsnyen par rdzogs par bgyis na de bsnyen par rdzogs pa zhes bgyi 'am/ bsnyen</text></item>
<item><p>70a7</p><section>'dul ba</section><text>par ma rdzogs pa zhes bgyi/ u pA li bsnyen par ni rdzogs mod kyi bsnyen par rdzogs par byed pa ni 'das pa dang bcas par 'gyur ro/ /btsun pa bsnyen par ma rdzogs par mkhan po bgyis te dge slong dag gis bsnyen par</text></item>
<item><p>70a8</p><section>'dul ba</section><text>rdzogs par bgyis na bsnyen par rdzogs pa zhes bgyi 'am/ bsnyen par ma rdzogs pa zhes bgyi/ u pA li bsnyen par ni rdzogs mod kyi bsnyen par rdzogs par byed pa ni 'das pa dang bcas par 'gyur ro/ /btsun pa bar chad</text></item>
<item><p>70b1</p><section>'dul ba</section><text>kyi chos dang ldan la bdag bar chad kyi chos dang ldan no zhes mchi bzhin du dge slong dag gis bsnyen par rdzogs par bgyis na bsnyen par rdzogs pa zhes bgyi 'am/ bsnyen par ma rdzogs pa zhes bgyi/ u pA li bsnyen par</text></item>
<item><p>70b2</p><section>'dul ba</section><text>yang ma rdzogs la bsnyen par rdzogs par byed pa yang 'das pa dang bcas par 'gyur ro/ /btsun pa bar chad kyi chos dang mi ldan la bdag bar chad kyi chos dang ldan no zhes mchi ba zhig dge slong dag gis bsnyen par rdzogs</text></item>
<item><p>70b3</p><section>'dul ba</section><text>par bgyis na de bsnyen par rdzogs pa zhes bgyi 'am/ bsnyen par ma rdzogs pa zhes bgyi/ u pA li bsnyen par ni rdzogs mod kyi bsnyen par rdzogs par byed pa de dag ni 'das pa dang bcas par 'gyur ro/ /btsun pa</text></item>
<item><p>70b4</p><section>'dul ba</section><text>bar chad kyi chos dang yang mi ldan la bdag bar chad kyi chos dang mi ldan no zhes mchi ba zhig dge slong dag gis bsnyen par rdzogs par bgyis na de bsnyen par rdzogs pa zhes bgyi 'am/ bsnyen par ma rdzogs pa zhes bgyi/</text></item>
<item><p>70b5</p><section>'dul ba</section><text>u pA li bsnyen par yang rdzogs la bsnyen par rdzogs par byed pa la yang 'das pa dang bcas par mi 'gyur ro/ /btsun pa mkhan po ma mchis bzhin du dge slong dag gis bsnyen par rdzogs par bgyis na de bsnyen par rdzogs pa zhes</text></item>
<item><p>70b6</p><section>'dul ba</section><text>bgyi 'am/ bsnyen par ma rdzogs pa zhes bgyi/ u pA li bsnyen par ni rdzogs mod kyi bsnyen par rdzogs par byed pa dag ni 'das pa dang bcas par 'gyur ro/ /btsun pa mkhan po dang ldan par dge slong dag gis bsnyen</text></item>
<item><p>70b7</p><section>'dul ba</section><text>par rdzogs par bgyis na de bsnyen par rdzogs pa zhes bgyi 'am/ bsnyen par ma rdzogs pa zhes bgyi/ u pA li bsnyen par yang rdzogs la bsnyen par rdzogs par byed pa la yang 'das pa dang bcas par mi 'gyur</text></item>
<item><p>70b8</p><section>'dul ba</section><text>ro/ /sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis lo bdun lon la bya rog skrod nus na rab tu phyung shig ces gsungs na/ btsun pa lo drug lon pa de yang dge 'dun gyi</text></item>
<item><p>71a1</p><section>'dul ba</section><text>sko sar bya rog kyang skrod nus na de rab tu dbyung bar bgyi 'am/ rab tu mi dbyung bar bgyi u pA li lo bdun lon par bya ba'i phyir te rab tu dbyung bar mi bya'o/ /btsun pa lo bdun ni lon la dge 'dun gyi sko sa nas bya rog skrod mi nus na</text></item>
<item><p>71a2</p><section>'dul ba</section><text>de yang rab tu dbyung bar bgyi 'am/ u pA li bya rog skrod nus par bya ba'i phyir te/ rab tu dbyung bar mi bya'o/ /gleng gzhi'i nang na sgo thog ma'i mdo'i tshigs su bcad pa dang po'o/ / mdor na/ bram ze dang yang nyin par dang / /dkor</text></item>
<item><p>71a3</p><section>'dul ba</section><text>ba tshes grangs de bzhin te/ /lhag ma dag dang lo drug dang / /drug tu bya dang bcu bzhi dang / /shol ba'i zla bar sbyar ba ste/ /'dri ba rnams la'ang de bzhin bya/ /dge slong 'khod pa'i gnas na ni/ /bslab pa byin pas klag par bya'o/ /</text></item>
<item><p>71a4</p><section>'dul ba</section><text>sangs rgyas bcom ldan 'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs pa'i tshe bram ze dang khyim bdag rnams dge slong dag gi gan du 'ongs nas 'phags pa de ring tshes grangs</text></item>
<item><p>71a5</p><section>'dul ba</section><text>du zhes dris pa dang / de dag gis smras pa kye mi shes so/ /bram ze dang khyim bdag dag gis smras pa/ mu stegs can gyis kyang tshes grangs dang / nyi ma dang / skar ma dang / yud tsam yang shes na khyed cag rab tu byung na tshes</text></item>
<item><p>71a6</p><section>'dul ba</section><text>grangs tsam yang mi shes sam/ de dag lan med nas cang mi zer bar 'dug go/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de lta bas na tshes grangs</text></item>
<item><p>71a7</p><section>'dul ba</section><text>bgrang bar ngas rjes su gnang ngo zhes gsungs pa dang / dge slong thams cad kyang bgrang ba la zhugs so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ thams cad</text></item>
<item><p>71a8</p><section>'dul ba</section><text>kyis ma bgrang bar dge 'dun gyi gnas brtan dang / gtsug lag khang skyong gnyis kyis grongs shig /dge 'dun gyi gnas brtan dang / khang skyong gnyis kyis kyang ma dran nas de dag nyes pa'i dmigs su gyur pa dang / de ltar gyur</text></item>
<item><p>71b1</p><section>'dul ba</section><text>pa dge slong dag gis/ bcom ldan 'das la gsol pa dang / 'jim pa'i ril bu bco lnga byos la srad bu la rgyus te zhog la nyin re re zhing drang bar gyis shig /srad bu 'phyongs par gyur pa dang / bcom ldan 'das kyis 'od ma'i byang bu bco lnga</text></item>
<item><p>71b2</p><section>'dul ba</section><text>byos la srad bu la rgyus te zhog la de la nyin gcig re re bzhin drongs shig ces gsungs pa dang / dge slong thams cad kyis de bzhin drangs pa dang / dran pa nyams par gyur te/ bcom ldan 'das kyis bka' stsal pa/ dge 'dun gyi gnas brtan</text></item>
<item><p>71b3</p><section>'dul ba</section><text>gyis drang bar gyis shig /bram ze dang khyim bdag dag gis kyang der 'ongs nas 'phags pa de ring tshes grangs du zhes dris pa dang / dge slong dag gis dge 'dun gyi gnas brtan dang / khang skyong gis shes so zhes der gtad pa dang /</text></item>
<item><p>71b4</p><section>'dul ba</section><text>de dag gis smras pa/ 'phags pa de dag khyed kyi tshes grangs kyi mdzod pa yin nam/ khyed la dris na ci'i phyir gzhan la gtod/ khyed cag nyid kyis smros shig /de dag la lan med nas cang mi zer bar 'khod do/ /bram ze dang khyim</text></item>
<item><p>71b5</p><section>'dul ba</section><text>bdag rnams 'phya zhing gtsug lag khang nas byung ste dong ngo / /de ltar gyur pa dge slong dag gis bcom ldan 'das la gsol pa dang / bcom ldan 'das kyis dgongs pa/ bram ze dang khyim bdag dag 'phya ba ni yus te/ de bas</text></item>
<item><p>71b6</p><section>'dul ba</section><text>na dge 'dun gyi nang du tshes grangs brjod par bya'o snyam du dgongs nas/ dge slong rnams la bka' stsal pa/ bram ze dang khyim bdag rnams 'phya ba ni yus kyis/ de lta bas na dge 'dun gyi nang du tshes grangs brjod par</text></item>
<item><p>71b7</p><section>'dul ba</section><text>gyis shig /bcom ldan 'das kyis dge 'dun gyi nang du tshes grangs brjod par gyis shig ces bka' stsal pa dang / dge slong rnams kyis dge 'dun gyi nang du tshes grangs brjod kyis zla ba phyed po 'dzin par mi byed do/ /khyim</text></item>
<item><p>71b8</p><section>'dul ba</section><text>bdag dang bram ze dag gis smras pa/ 'phags pa khyed kyis zla ba phyed po gzung ba yang mi shes te/ de ltar ma bzung na yar gyi zla ba phyed dang / mar gyi zla ba phyed po ji lta bur shes par 'gyur/ de dag lan med nas cang mi smra bar</text></item>
<item><p>72a1</p><section>'dul ba</section><text>'khod do/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ zla ba phyed po zung la tshes grangs brjod par bya'o/ /brjod pa ni 'di bzhin du brjod par bya ste/ dge 'dun</text></item>
<item><p>72a2</p><section>'dul ba</section><text>thams cad 'dus shing 'khod pa dang / dge slong gcig gis rgan rims kyi dang por 'dug la rim gro dang bcas pas thal mo sbyar la tshig 'di skad du smros shig /de ring ni zla ba mar gyi tshes gcig ste/ gtsug lag khang gi bdag po dang lha</text></item>
<item><p>72a3</p><section>'dul ba</section><text>rnams kyi phyir tshigs su bcad pa re re brjod cig /dge slong rnams kyis tshes grangs ni brjod kyis/ gtsug lag khang gi bdag po'i ming nas ma smos pa dang / bcom ldan 'das kyis bka' stsal pa/ gtsug lag khang gi bdag po'i</text></item>
<item><p>72a4</p><section>'dul ba</section><text>ming nas kyang brjod par bya'o/ /'di skad du sbyin bdag ming 'di zhes bya bas sang dge slong gi dge 'dun rnams bshos la spyan drangs kyis/ de la btsun pa rnams kyis dge ba'i yid kyis brtse bar mdzod cig gtsug lag khang gi bdag po</text></item>
<item><p>72a5</p><section>'dul ba</section><text>la ji lta ba gzhan yang sbyin par byed pa dang / sbyin pa'i bdag po la yang dge ba'i yid kyis brtse bar mdzod cig /ji ltar dge ba'i yid kyis brtse bar mdzad pas na de'i dge ba'i chos rnams 'phel bar 'gyur gyis 'grib par mi 'gyur ro/ /</text></item>
<item><p>72a6</p><section>'dul ba</section><text>de bzhin du gzhan yang de na rkyen du gnas pa'i sems can thams cad la yang so so'i ming nas brjod par bya'o/ /dge slong dag gis kyang tshig thams cad rdzogs pa'i rjes la so so nas tshigs su bcad pa re re lhogs shig /bram ze dang</text></item>
<item><p>72a7</p><section>'dul ba</section><text>khyim bdag dag kyang der 'ongs nas 'phags pa de ring tshes du zhes dris pa dang / de dag gis smras pa/ kye deng ni bco lnga'o/ /bram ze dang khyim bdag gis smras pa 'phags pa 'jig rten pa thams cad kyi ni de ring bcu bzhi na khyed cag gi ji ltar</text></item>
<item><p>72a8</p><section>'dul ba</section><text>na bcwa lnga/ ci khyed cag zhag 'dum par mi byed dam/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ zhag 'dums par yang byos shig /bcom ldan 'das kyis zhag</text></item>
<item><p>72b1</p><section>'dul ba</section><text>'dums par byos shig ces gsungs pa dang / dge slong dag zla ba phyed phyed cing zhag 'dums par byed do/ /bram ze dang khyim bdag dag kyang der lhags nas 'phags pa de ring tshes grangs du zhes dris pa dang / dge slong dag gis smras pa/ kye de ring</text></item>
<item><p>72b2</p><section>'dul ba</section><text>nged kyi bcu bzhi'o/ /de dag gis yang smras pa/ 'phags pa de ring 'jig rten pa thams cad kyi ni bco lnga na khyed cag gi ji ltar bcu bzhi/ ci khyed cag zla ba phyed phyed cing zhag re 'dums par byed dam/ de dag gis smras pa/ 'dums par byed do/ /</text></item>
<item><p>72b3</p><section>'dul ba</section><text>bram ze dang khyim bdag dag de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag bram ze dang khyim bdag rnams 'phya ba ni yus te/ de lta bas na zla ba phyed phyed cing</text></item>
<item><p>72b4</p><section>'dul ba</section><text>zhag 'dums par ma byed cig /dus gcig gi zla ba phyed dang gnyis 'das shing zhag 'dums par byos shig /de ltar na lo gcig la gso sbyin bcu bzhi pa ni drug go/ /de'i lhag ma rnams ni bcwa lnga pa'o/ /de nas yang bram ze dang khyim</text></item>
<item><p>72b5</p><section>'dul ba</section><text>bdag rnams lhags nas 'phags pa da ltar gyi zla ba 'di khyed kyi gang zhes dris pa dang / dge slong dag gis smras pa/ kye nged kyi ni 'di dbyar zla tha chungs so/ /de dag gis smras pa/ 'phags pa 'jig rten thams cad kyi ni zla ba 'di</text></item>
<item><p>72b6</p><section>'dul ba</section><text>dbyar zla 'bring po na ji ltar na khyed kyi dbyar zla tha chungs/ ci khyed kyis zla ba shol ma bor ram/ de dag gis smras pa/ ma bor ro/ /bram ze dang khyim bdag dag 'phya bar gyur nas de ltar gyur pa dge slong dag gis bcom ldan 'das</text></item>
<item><p>72b7</p><section>'dul ba</section><text>la gsol pa dang / bcom ldan 'das kyis bka' stsal pa/ dge slong dag bram ze dang khyim bdag rnams 'phya ba ni yus kyis/ de lta bas na zla ba shol bor cig /bcom ldan 'das kyis zla ba shol bor cig ces gsungs pa dang /</text></item>
<item><p>72b8</p><section>'dul ba</section><text>dge slong dag gis lo re re zhing shol bor ro/ /bram ze dang khyim bdag rnams yang der lhags nas 'phags pa da ltar gyi zla ba 'di khyed kyi gang zhes dris pa dang / dge slong dag gis smras pa/ kye nged cag gi da ltar ni dbyar zla 'bring po'o/ /</text></item>
<item><p>73a1</p><section>'dul ba</section><text>de dag gis yang smras pa/ 'phags pa 'jig rten pa thams cad kyi ni zla ba 'di dbyar zla tha chungs na/ khyed cag gi ji ltar dbyar zla 'bring po/ ci khyed cag lo re re zhing shol 'dor ram/ de dag gis smras pa/ 'dor ro/ /bram ze dang khyim bdag dag</text></item>
<item><p>73a2</p><section>'dul ba</section><text>'phya nas de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag khyim bdag dang bram ze rnams 'phya ba ni yus kyis de lta bas na lo re re zhing zla ba shol ma 'dor bar lo drug</text></item>
<item><p>73a3</p><section>'dul ba</section><text>drug cing shol bor cig /drug lnga sum bcu ste/ de lta bur zhag dang / zla ba phyed dang zla ba dang lor bsgres na mnyam par 'gyur te/ mu stegs can gyis glags btsal kyang glags mi rnyed par 'gyur ro/ /bcom ldan 'das kyis lo drug drug cing zla</text></item>
<item><p>73a4</p><section>'dul ba</section><text>ba shol bor cig ces gsungs pa dang / dge slong dag gis lo drug drug cing zla ba shol 'dor ro/ /rgyal po dag ni lo gsum gsum zhing shol 'dor bar byed do/ /dge slong dag gis de bzhin ma byas pa dang / blon po dag 'phya bar gyur nas de ltar</text></item>
<item><p>73a5</p><section>'dul ba</section><text>gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag blon po rnams 'phya ba ni yus te/ de lta bas na rgyal po'i gzhung bzhin du yang gyis shig /skar ma mi mthun par</text></item>
<item><p>73a6</p><section>'dul ba</section><text>gyur te/ dge slong dag gis de lta bur mi sbyor ba dang / skar ma rtsi ba la mkhas pa dag dge slong dag la 'phya nas de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong rnams</text></item>
<item><p>73a7</p><section>'dul ba</section><text>skar ma rtsi ba dag 'phya ba ni yus te de lta bas na skar ma rtsi ba'i rjes su yang 'jug par yang byos shig /gleng gzhi'i nang nas sgo dang po'i tshigs su bcad pa gnyis pa'o/ / mdor na/ yongs su dag pa gnyis bya dang / /'tshams kyang</text></item>
<item><p>73a8</p><section>'dul ba</section><text>rnam pa bzhir bya ste/ /de bzhin dad pa nam mkha' las/ /ma bkrol ba yang snga ma bzhin/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /bcom ldan 'das la tshe dang</text></item>
<item><p>73b1</p><section>'dul ba</section><text>ldan pa u pA lis zhus pa/ btsun pa mtshams kyi nang na mchis pas mtshams kyi slad rol na mchis pa rnams la/ yongs su dag pa stsal du rung ngam/ u pA li mi rung ngo / /btsun pa 'tshams kyi slad rol na mchis pas 'tshams kyi nang na</text></item>
<item><p>73b2</p><section>'dul ba</section><text>mchis pa la yongs su dag pa stsal du rung ngam/ u pA li mi rung ngo / /btsun pa 'tshams kyi nang na mchis pas 'tshams kyi slad rol na mchis pa'i las bgyir rung ngam/ u pA li mi rung ngo / /btsun pa 'tshams kyi slad rol na mchis</text></item>
<item><p>73b3</p><section>'dul ba</section><text>pas 'tshams kyi nang na mchis pa'i las bgyir rung ngam/ u pA li mi rung ngo / /btsun pa las bgyid pa 'tshams kyi nang na mchis bzhin du mtshams kyi slad rol na mchis pa rnams la las bgyir rung ngam/ u pA li mi rung ngo / /</text></item>
<item><p>73b4</p><section>'dul ba</section><text>btsun pa las bgyid pa 'tshams kyi slad rol na mchis bzhin du 'tshams kyi nang na mchis pa rnams la las bgyir rung ngam/ u pA li mi rung ngo / /sangs rgyas bcom ldan 'das la tshe dang ldan pa u pA lis zhus pa/ btsun pa dad pa</text></item>
<item><p>73b5</p><section>'dul ba</section><text>len pa'i dge slong gis dad pa blangs nas nam mkha' la mchis na dad pa blangs pa zhes bgyi 'am/ ma blangs pa zhes bgyi/ u pA li ma blangs pa ste/ gdod long shig /btsun pa 'tshams snga ma ma bkrol bar slad ma dgum du rung ngam/ u pA</text></item>
<item><p>73b6</p><section>'dul ba</section><text>li mi rung ngo / /gleng gzhi'i nang nas sgo dang po'i mdo'i tshigs su bcad pa gsum pa'o// //'dul ba gzhung dam pa/ bam po sum bcu rtsa gcig pa/ mdor na/ bskor ba dang ni 'jig pa</text></item>
<item><p>73b7</p><section>'dul ba</section><text>dang / /shing dang sa yi skye ba dang / /mi 'byung ba dang 'byung ba dang / /'chi ba yang ni de bzhin no/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs pa'i</text></item>
<item><p>73b8</p><section>'dul ba</section><text>tshe na/ sangs rgyas bcom ldan 'das la tshe dang ldan pa u pA lis zhus pa/ btsun pa 'tshams la 'tshams kyis bskor du rung ngam/ u pA li dkyil 'khor dang / chus bskor ba dang / dge slong ma'i dbyar mo khang ma gtogs</text></item>
<item><p>74a1</p><section>'dul ba</section><text>par gzhan mi rung ngo / /'tshams la 'tshams kyis gzhig tu rung ngam/ u pA li mi rung ngo / /btsun pa rnam pa dus 'tshams gzhig par 'gyur/ /u pA li lnga ste/ dge 'dun thams cad kyis bor ste dong ba dang / dge 'dun</text></item>
<item><p>74a2</p><section>'dul ba</section><text>thams cad mtshan 'phos pa dang / dge 'dun thams cad slar babs pa dang / dge 'dun thams cad dus byas pa dang / gsol ba'i las dang lnga'o/ /btsun pa shing gcig las gtsug lag khang gnyis kyi 'tshams dgum du rung ngam/</text></item>
<item><p>74a3</p><section>'dul ba</section><text>u pA li rung ngo / /de bzhin du gtsug lag khang gsum mam bzhi yang rung ste shing nyid ni gcal bar byos shig /sangs rgyas bcom ldan 'das gzhongs ka shir spyad pa spyod pa na gnas gzhan zhig tu 'dzum pa mdzad do/ /chos nyid kyis</text></item>
<item><p>74a4</p><section>'dul ba</section><text>nam sangs rgyas bcom ldan 'das 'dzum pa mdzad pa de'i tshe 'od sngon po/ ser po/ dmar po/ dkar po'i rnams zhal nas 'byung ste/ kha cig ni 'og tu 'gro/ kha cig ni steng du 'gro/ 'og tu song ba de rnams ni sems can</text></item>
<item><p>74a5</p><section>'dul ba</section><text>dmyal ba yang 'tsho dang / thig nag po dang kun dmyal dang / 'o dod 'bod pa dang / 'o dod 'bod pa chen po dang / 'tshig pa dang / rab tu 'tshig pa dang / bstir med pa dang / chu bur dang / rgyun du chu bur dang / a ta ta dang / ha ha pa dang /</text></item>
<item><p>74a6</p><section>'dul ba</section><text>hu hu pa dang / uta pa la lta bu dang / pad ma lta bu dang / pad ma chen po lta bu rnams su phyin nas/ gang tsha ba'i sems can dmyal ba de dag la bab na bsil bar gyur/ grang ba'i sems can dmyal ba de dag la bab na dro bar</text></item>
<item><p>74a7</p><section>'dul ba</section><text>gyur te/ des sems can de dag la gnod pa ni bde ba'i khyad par du gyur pa dang / de dag 'di snyam du kye ci bdag cag 'di nas shi 'phos sam/ 'on te gzhan du skyes snyam du bsams pa dang / de dag dad pa bskyed pa'i</text></item>
<item><p>74a8</p><section>'dul ba</section><text>phyir bcom ldan 'das kyis sprul pa btang ngo / /de dag gis sprul pa mthong ba dang 'di snyam du kye bdag cag 'di nas shi 'phos pa yang med/ gud du skyes pa yang ma yin gyi/ sngon ma mthong ba'i sems can 'di ni mthus na/</text></item>
<item><p>74b1</p><section>'dul ba</section><text>bdag cag gnod pa las bde ba'i khyad par du gyur to snyam bsams nas de dag sprul pa la sems dad par gyur nas/ sems can dmyal ba'i gnod pa'i las med par gyur te gang du bden pa rnams kyi snod du gyur pa der lha dang mi'i nang du 'tshams</text></item>
<item><p>74b2</p><section>'dul ba</section><text>'dzin par gyur to/ /gang steng du song ba de ni rgyal chen bzhi'i lha dang sum bcu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs lha nye phan dang / tshangs chen dang / snang ba dang / tshad</text></item>
<item><p>74b3</p><section>'dul ba</section><text>med snang ba dang / kun snang dang ba dang / chung snang dang / tshad med dge ba dang / dge rgyas dang / sprin med dang / bsod nams 'phel dang / 'bras bu che dang / mi che ba dang / mi gdung ba dang / shin du mthong ba dang / gya nom snang ba dang / 'og min la</text></item>
<item><p>74b4</p><section>'dul ba</section><text>sogs par song nas mi rtag pa dang / sdug bsngal ba dang / stong pa dang / bdag med pa brjod cing tshigs su bcad pa gnyis kyang brjod do/ /'byung bar bya phyir brtsam par byos/ /sangs rgyas bstan la brtson par byos/ /'dam</text></item>
<item><p>74b5</p><section>'dul ba</section><text>bu'i khyim la glang chen bzhin/ /'chi bdag sde rnams gzhom par byos/ /gang zhig rab tu bag yod par/ /chos 'dul 'di la spyod 'gyur ba/ /skye ba'i 'khor ba rab spangs nas/ /sdug bsngal tha mar 'byin par 'gyur/ /</text></item>
<item><p>74b6</p><section>'dul ba</section><text>de nas 'od zer de dag stong gsum gyi stong chen po'i 'jig rten gyi khams su bskor nas slar bcom ldan 'das kyi slad bzhin du 'brang zhing dong ngo / /de ste bcom ldan 'das kyis 'das pa'i las lung ston par bzhed na ni</text></item>
<item><p>74b7</p><section>'dul ba</section><text>bcom ldan 'das kyi snam du mi snang bar 'gyur ro/ /ma 'ongs pa'i las lung ston par bzhed na ni mdun du mi snang bar 'gyur ro/ /sems can dmyal bar lung ston par bzhed na ni zhabs kyi mthil du mi snang</text></item>
<item><p>74b8</p><section>'dul ba</section><text>bar 'gyur ro/ /byol song du skye bar lung ston par bzhed na ni zhabs kyi rting par mi snang bar 'gyur ro/ /yi dags su skye bar lung ston par bzhed na ni zhabs kyi mthe bor mi snang bar 'gyur ro/ /mir skye bar lung ston</text></item>
<item><p>75a1</p><section>'dul ba</section><text>par bzhed na ni pus mo gnyis su mi snang bar 'gyur ro/ /stobs kyi 'khor los sgyur bar lung ston par bzhed na ni phyag g.yon pa'i mthil du mi snang bar 'gyur ro/ /'khor los sgyur ba'i rgyal por lung ston par bzhed na ni</text></item>
<item><p>75a2</p><section>'dul ba</section><text>phyag g.yas pa'i mthil du mi snang bar 'gyur ro/ /lhar skye bar lung ston par bzhed na ni lte bar mi snang bar 'gyur ro/ /nyan thos pa'i byang chub tu lung ston par bzhed na ni zhal du mi snang bar 'gyur ro/ /rang byang chub tu lung ston par bzhed na ni mdzod</text></item>
<item><p>75a3</p><section>'dul ba</section><text>spur mi snang bar 'gyur ro/ /bla na med pa yang dag par rdzogs pa'i byang chub tu lung ston par bzhed na ni gtsug tor du mi snang bar 'gyur ro/ /de nas 'od zer de dag bcom ldan 'das la lan gsum du bskor ba byas nas bcom ldan 'das kyi gtsug</text></item>
<item><p>75a4</p><section>'dul ba</section><text>gtor du mi snang bar gyur to/ /de nas tshe dang ldan pa kun dga' bos thal mo gnyis sbyar te bcom ldan 'das la gsol pa/ kha dog sna tshogs du ma stong / /zhal nas byung ba mang po ste/ /phyogs kun des ni snang gyur pa/ /nyi ma ji ltar shar</text></item>
<item><p>75a5</p><section>'dul ba</section><text>ba bzhin/ /tshigs su bcad de yang smras pa/ rgod dang zhum las rnam bral nga rgyal spangs/ /sangs rgyas skye bo mchog gi rgyur gyur pa/ /rkyen med dung dang pad mo'i rtsa ltar dkar/ /rgyal ba dgra thul 'dzum pa nye bar ston mi mdzad/ /de tshe rang</text></item>
<item><p>75a6</p><section>'dul ba</section><text>gis mkhyen cing blo brtan pa/ /rgyal dbang nyan pa thos su re ba'i rnams/ /thub pa'i khyu mchog brtan pa'i gsung rab kyis/ /the tshom skyes pa dge bas bsal bar mdzod/ /rgya mtsho las ni ri rgyal brtan pa bzhin/ /yang dag mgon</text></item>
<item><p>75a7</p><section>'dul ba</section><text>pos rgyu med 'dzum mi ston/ /brtan pas gang phyir 'dzum pa nyer bstan pa/ /de ni skye bo mang po thos par 'tshal/ /btsun pa de bzhin gshegs pa dgra bcom pa yang dag par rdzogs pa'i sangs rgyas rnams ni rgyu ma mchis rkyen ma mchis</text></item>
<item><p>75a8</p><section>'dul ba</section><text>par 'dzum par mi mdzad na/ btsun pa ci'i rgyu ci'i rkyen gyis na 'dzum pa mdzad/ kun dga' bo de ni de bzhin no/ de ni de bzhin te/ de bzhin gshegs pa dgra bcom pa yang dag par rdzogs pa'i sangs rgyas rgyu med rkyen med par 'dzum</text></item>
<item><p>75b1</p><section>'dul ba</section><text>pa mi mdzad do/ /kun dga' bo phyogs 'dir yang dag par rdzogs pa'i sangs rgyas 'od srung bzhugs nas chos bstan to/ /de nas tshe dang ldan pa kun dga' bo rings shing myur bar stod g.yogs bzhi ltab tu bltab ste bting nas/ bcom ldan 'das la 'di</text></item>
<item><p>75b2</p><section>'dul ba</section><text>skad ces gsol to/ /bcom ldan 'das gdan bting ba 'di la bzhugs par gsol/ gnas 'dir yang dag par rdzogs pa'i sangs rgyas 'od srung dang / da ltar gyi bcom ldan 'das dang yang dag par rdzogs pa'i sangs rgyas gnyis bzhugs</text></item>
<item><p>75b3</p><section>'dul ba</section><text>par 'gyur ro zhes gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /legs so kun dga' bo ngas ma smras par khyod kyis shes pa ni legs so zhes gsungs nas gdan bting ba de</text></item>
<item><p>75b4</p><section>'dul ba</section><text>la bzhugs so/ /bzhugs nas tshe dang ldan pa kun dga' bo la bka' stsal pa/ kun dga' bo phyogs 'di ni yang dag par rdzogs pa'i sangs rgyas 'od srung gi gtsug lag khang ngo / /'di ni 'chag sa'o/ /'di ni stegs bu'o/ /'di</text></item>
<item><p>75b5</p><section>'dul ba</section><text>ni sgo khang ngo / /'di ni zhabs 'khru ba'i sa'o/ /'di ni bsro khang ngo / /'di ni rung ba'i khang pa'o/ /'di ni dugs khang ngo / /sangs rgyas bcom ldan 'das la tshe dang ldan pa u pA lis zhus pa/ btsun pa rung ba'i sa zhes kyang bgyi</text></item>
<item><p>75b6</p><section>'dul ba</section><text>mi rung ba'i sa zhes kyang bgyi na/ btsun pa ji tsam gyis na rung ba'i sar rig par bgyi/ u pA li dam pa'i chos yod pa'i tshe rung ba dang mi rung bar 'gyur/ dam pa'i chos zhig par gyur na thams cad kyang rung ba'o/ /</text></item>
<item><p>75b7</p><section>'dul ba</section><text>btsun pa ji tsam gyis na dam pa'i chos mchis pa zhes bgyi/ ji tsam gyis na zhig pa zhes bgyi/ u pA li ji srid du las byed cing nan tan byed pa yang yod pa'i bar du ste/ las byed la nan tan byed pa yang yod na dam pa'i</text></item>
<item><p>75b8</p><section>'dul ba</section><text>chos yod pa zhes bya'o/ /las kyang mi byed la nan tan byed pa dag kyang med na da ni dam pa'i chos zhig pa zhes bya'o/ /sangs rgyas bcom ldan 'das la tshe dang ldan pa u pA lis zhus pa/ btsun pa 'tshams kyi nang na rgyal</text></item>
<item><p>76a1</p><section>'dul ba</section><text>ba bzhugs bzhin las bgyir rung ngam/ u pA li rung ngo / /rgyal bas grangs su bskangs la las bgyir rung ngam/ u pA li mi rung ngo / /de ci'i phyir zhe na/ u pA li sangs rgyas dkon mchog kyang gzhan/ dge 'dun dkon mchog kyang</text></item>
<item><p>76a2</p><section>'dul ba</section><text>gzhan no/ /sangs rgyas bcom ldan 'das la tshe dang ldan pa u pA lis zhus pa/ btsun pa mi bskyed pa'i 'tshams bskyed du rung ngam/ u pA li mi rung ngo / /btsun pa ji tsam gyis na 'tshams bskyed du mi rung ba zhes bgyi/ u pA li gsum</text></item>
<item><p>76a3</p><section>'dul ba</section><text>gyis te/ dkyil 'khor dang / chus bskor ba dang / 'tshams kyi nang ngo / /btsun pa chu klung 'bab pa'i pha rol du 'tshams dgum du rung ngam/ u pA li mi rung ngo / /de ste zam pa brtan po zhig yod na rung ngo / /de ste btsun pa zam pa chad dam zhig</text></item>
<item><p>76a4</p><section>'dul ba</section><text>par gyur na ji tsam gyis na mi 'jig pa zhes bgyi/ u pA li slar yang bcing bar bya ba'i sems yod na zhag bdun du 'jig par mi 'gyur ro/ /sangs rgyas bcom ldan 'das la tshe dang ldan pa u pA lis zhus pa/ btsun pa dge slong</text></item>
<item><p>76a5</p><section>'dul ba</section><text>gis 'tshams 'gum pa'i tshe las byed pa'i dge slong gum ste dus bgyis na bkum pa zhes bgyi 'am ma bkum pa zhes bgyi/ u pA li mtshan ma rnams brjod la las kyang mang du byas na bcad pa zhes bya'o/ /bzlog pa ni ma bcad</text></item>
<item><p>76a6</p><section>'dul ba</section><text>pa'o/ /btsun pa dge slong ma'i 'tshams gcod pa'i tshe las bgyid pa'i dge slong ma gum ste dus bgyis na bkum pa zhes bgyi 'am ma bkum pa zhes bgyi/ de ste u pA li mtshan ma rnams brjod la las kyang mang du byas na bcad</text></item>
<item><p>76a7</p><section>'dul ba</section><text>pa zhes bya'o/ /bzlog pa ni ma bcad pa zhes bya'o/ /gleng gzhi'i nang nas sgo dang po'i mdo'i tshigs su bcad pa bzhi'o/ / mdor na/ sa dang nam mkhar las bya ba/ /'tshams dang yongs su dag pa dang / /gnas gcig 'dug pa'i dge slong</text></item>
<item><p>76a8</p><section>'dul ba</section><text>gis/ /las rnams kun la blta ba'o/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs pa'i tshe sangs rgyas bcom ldan 'das la tshe dang ldan pa u pA lis zhus pa/</text></item>
<item><p>76b1</p><section>'dul ba</section><text>btsun pa sa la mchis pa dag gis sa la mchis pa dag dang lhan cig tu las bgyir rung ngam/ u pA li mi rung ngo / /dad pa byin pa ni rung ste/ de ste sa la gnas pas grangs su tshang la sa la gnas pa'i rnams las dad pa yang blangs par gyur pa'o/ /</text></item>
<item><p>76b2</p><section>'dul ba</section><text>btsun pa sa la mchis pas rtsig pa la mchis pa dang lhan cig tu las bgyir rung ngam/ u pA li mi rung ngo / /dad pa byin pa ni rung ste/ de ste sa la gnas pa dag mang por tshang la rtsig pa la gnas pa'i rnams las dad pa yang blangs par</text></item>
<item><p>76b3</p><section>'dul ba</section><text>gyur pa'o/ /sa la mchis pa dag gis shing la mchis pa dag dang lhan cig tu las bgyir rung ngam/ u pA li mi rung ngo / /dad pa byin pa ni rung ste/ de ste sa la gnas pa dag mang por tshang la shing la gnas pa rnams las</text></item>
<item><p>76b4</p><section>'dul ba</section><text>dad pa yang blang bar gyur pa'o/ /btsun pa sa la mchis pa dag gis nam mkha' la mchis pa dag dang lhan cig tu las bgyir rung ngam/ u pA li mi rung ngo / /btsun pa rtsig pa'i steng na mchis pa dag gis rtsig pa'i steng na mchis</text></item>
<item><p>76b5</p><section>'dul ba</section><text>pa dag dang lhan cig tu las bgyir rung ngam/ u pA li mi rung ngo / /dad pa byin na rung ste/ de ste rtsig pa'i steng na gnas pa dag grangs su tshang la rtsig pa'i steng na gnas pa'i rnams las dad pa yang blangs par gyur pa'o/ /</text></item>
<item><p>76b6</p><section>'dul ba</section><text>btsun pa rtsig pa'i steng na mchis pa dag gis sa la mchis pa dag dang lhan cig tu las bgyir rung ngam/ u pA li mi rung ngo / /dad pa byin pa ni rung ste/ de ste rtsig pa'i steng na gnas pa dag gis grangs su tshang la sa la gnas pa'i</text></item>
<item><p>76b7</p><section>'dul ba</section><text>rnams las dad pa yang blangs par gyur na'o/ /btsun pa rtsig pa'i steng na mchis pa dag gis shing gi steng na mchis pa dag dang lhan cig tu las bgyir rung ngam/ u pA li mi rung ngo / /dad pa byin na rung ste/ de ste rtsig pa la</text></item>
<item><p>76b8</p><section>'dul ba</section><text>gnas pa dag grangs su tshang la shing gi steng na gnas pa rnams las dad pa yang blangs par gyur pa'o/ /btsun pa rtsig pa'i steng na mchis pa dag gis nam mkha' la mchis pa dag dang lhan cig tu las bgyir rung ngam/ u pA</text></item>
<item><p>77a1</p><section>'dul ba</section><text>li mi rung ngo / /btsun pa shing la mchis pa dag gis shing la mchis pa dag dang lhan cig tu las bgyir rung ngam/ u pA li mi rung ngo / /dad pa byin na rung ste/ de ste shing la gnas pa dag grangs su bskangs la shing la gnas pa'i rnams</text></item>
<item><p>77a2</p><section>'dul ba</section><text>las dad pa yang blangs par gyur pa'o/ /shing la mchis pa dag gis sa la mchis pa dag dang lhan cig tu las bgyir rung ngam/ u pA li mi rung ngo / /dad pa byin na rung ste/ de ste shing la gnas pa dag gis grangs su bskangs la sa la gnas pa</text></item>
<item><p>77a3</p><section>'dul ba</section><text>rnams las dad pa yang blangs par gyur pa'o/ /btsun pa shing la gnas pa dag gis rtsig pa la mchis pa dag dang lhan cig tu las bgyir rung ngam/ u pA li mi rung ngo / /de ste shing la gnas pa dag gis grangs su bskang la sa la gnas</text></item>
<item><p>77a4</p><section>'dul ba</section><text>pa'i rnams las dad pa yang blangs par gyur na'o/ /btsun pa shing la mchis pa dag gis nam mkha' la mchis pa dag dang lhan cig tu las bgyir rung ngam/ u pA li mi rung ngo / /btsun pa nam mkha' la mchis pa dag gis</text></item>
<item><p>77a5</p><section>'dul ba</section><text>nam mkha' la mchis pa dag dang lhan cig tu las bgyir rung ngam/ u pA li mi rung ngo / /btsun pa nam mkha' la mchis pa dag gis sa la mchis pa dag dang lhan cig tu las bgyir rung ngam/ u pA li mi rung ngo / /btsun</text></item>
<item><p>77a6</p><section>'dul ba</section><text>pa nam mkha' la mchis pa dag gis rtsig pa la mchis pa dag dang lhan cig tu las bgyir rung ngam/ u pA li mi rung ngo / /btsun pa nam mkha' la mchis pa dag gis shing la mchis pa dag dang lhan cig tu las bgyir rung ngam/ u pA</text></item>
<item><p>77a7</p><section>'dul ba</section><text>li mi rung ngo / /sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis 'dul ba 'di'i dkyil 'khor las las brgya rtsa gcig tu gsungs pa/ btsun pa las brgya rtsa gcig pa de'i nang</text></item>
<item><p>77a8</p><section>'dul ba</section><text>nas las dus na dad pa dang bcas par 'gyur/ dus na dad pa ma mchis par 'gyur/ u pA li thams cad kyang dad pa dang bcas pa ste/ 'tshams bcad pa ni ma gtogs so/ /btsun pa rdzu 'phrul lam sgyu mas 'tshams dgum du</text></item>
<item><p>77b1</p><section>'dul ba</section><text>rung ngam/ u pA li mi rung ste/ de ci'i phyir zhe na/ u pA li rdzu 'phrul dang sgyu ma la ni tha snyad du gdags pa med do/ /btsun pa gza' dang / 'od zer dang / nyi ma dang / zla ba dang / skar ma rnams kyis 'tshams dgum du rung ngam/ u pA li mi rung ste</text></item>
<item><p>77b2</p><section>'dul ba</section><text>de ci'i phyir zhe na/ u pA li gza' dang / 'od zer dang / nyi ma dang / zla ba dang / skar ma rnams mi brtan pa'i phyir ro/ /btsun pa chu rlabs kyis 'tshams dgum du rung ngam/ u pA li mi rung ste/ de ci'i phyir zhe na/ u pA li chu rlabs ni mi brtan</text></item>
<item><p>77b3</p><section>'dul ba</section><text>pa'i phyir ro/ /sangs rgyas bcom ldan 'das la tshe dang ldan pa u pA lis zhus pa/ btsun pa yongs su dag pa len pa'i dge slong gis yongs su dag pa blangs nas steng gi nam mkha' las mchis na des yongs su dag pa blangs</text></item>
<item><p>77b4</p><section>'dul ba</section><text>pa zhes bgyi 'am/ u pA li ma blangs pa ste/ gdod blang dgos so/ /btsun pa las bgyid pa gcig gis las kyi tshig kyang gcig gsol ba yang gcig gis gnas bzhir sde bzhi la las bgyir rung ngam/ u pA li rung ste/</text></item>
<item><p>77b5</p><section>'dul ba</section><text>de ste gnas bzhir dge slong gsum gsum gnas la/ gsol ba dang las kyang mngon du gyur cing der gsol bar byed pa'i dge slong gis gnas bzhi'i 'tshams su sab mo 'am/ re lde 'am/ khri 'am/ gzhan dag kyang rung /</text></item>
<item><p>77b6</p><section>'dul ba</section><text>des mnan te de'i steng du 'dug nas las bya'o/ /las byed pa de nyid de dag gi grangs su skong ba'o/ /btsun pa dge slong gcig gis gnas gcig tu mchis la gnas bzhir las bgyir rung ngam/ u pA li rung ste/ de yang</text></item>
<item><p>77b7</p><section>'dul ba</section><text>gnas bzhir 'di lta ste/ bsdigs pa'i las dang / smad pa dang / bskrad pa dang / slar bsdum pa dang / ma mthong ba'i phyir spang ba dang / slar las mi byed pas spang ba'i las dang / sdig pa la lta ba slar ma btang bas spang ba'i</text></item>
<item><p>77b8</p><section>'dul ba</section><text>las dang / chad pa'i las de rnams la mngon du gnas par gyur la/ las byed pa'i dge slong gis gnas bzhi'i mtshams sab mo 'am re ldes mnan te 'dug pa'o/ / mdor na/ phyed dang gsum las 'das pa dang / /phyed dang yang ni</text></item>
<item><p>78a1</p><section>'dul ba</section><text>ri yi steng / /dge 'dun bye ba skya reng dang / /mtshams kyi nang du byin gyis brlabs/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /de nas sangs rgyas bcom</text></item>
<item><p>78a2</p><section>'dul ba</section><text>ldan 'das la tshe dang ldan pa u pA lis zhus pa/ btsun pa bcom ldan 'das kyis 'tshams chen po chod cig ces gsungs na/ btsun pa mtshams chen po de'i tshad ji tsam lags/ u pA li dpag tshad phyed dang gsum mo/ /btsun pa phyed dang</text></item>
<item><p>78a3</p><section>'dul ba</section><text>gsum phan chad kyang 'tshams shes bgyi 'am/ u pA li ma yin te/ dpag tshad phyed dang gsum tshun chad 'tshams so/ /btsun pa 'og gi khams kyi 'tshams gang lags/ u pA li ji tsam chu la thug par gyur pa'i bar du'o/ /</text></item>
<item><p>78a4</p><section>'dul ba</section><text>btsun pa dpag tshad phyed dang gsum las 'das te chu la thug par gyur na ci de yang mtshams shes bgyi 'am/ u pA li ma yin no/ /dpag tshad phyed dang gsum tshun chad ni 'tshams yin gyi/ de phan chad ni 'tshams ma yin no/ /</text></item>
<item><p>78a5</p><section>'dul ba</section><text>btsun pa steng gi khams su 'tshams gang lags/ u pA li ji tsam shing gi rtse mo 'am rtsig pa'i steng la thug par gyur pa'i bar du'o/ /btsun pa dpag tshad phyed dang gsum phan chad kyi shing gi rtse mo 'am/ rtsig pa'i steng du</text></item>
<item><p>78a6</p><section>'dul ba</section><text>gyur na ci de yang 'tshams shes bgyi 'am/ u pA li ma yin no/ /u pA li dpag tshad phyed dang gsum tshun chad ni 'tshams so/ /de phan chad ni 'tshams ma yin no/ /btsun pa ri'i 'tshams gang lags/ u pA li</text></item>
<item><p>78a7</p><section>'dul ba</section><text>ji tsam chus bskor ba la thug pa'i bar du'o/ /btsun pa dpag tshad phyed dang gsum phan chad gcig tu chus bskor bar gyur na ci de yang 'tshams shes bgyi 'am/ u pA li ma yin no/ /u pA li dpag tshad phyed dang</text></item>
<item><p>78a8</p><section>'dul ba</section><text>gsum tshun chad ni 'tshams so/ /de phan chad ni 'tshams ma yin no/ /btsun pa dbyar gyi nang du dge 'dun bye ste/ de na dge slong zhig zhag bdun du byin gyis brlabs te/ bdag chos la phyogs par bsams bzhin du chos ma</text></item>
<item><p>78b1</p><section>'dul ba</section><text>lags pa'i phyogs kyi nang du mchis na dbyar chad pa zhes bgyi 'am/ dbyar ma chad pa zhes bgyi/ u pA li de ste de dag gis lta ba la yang dad la der song nas skya reng shar na dbyar chad pa zhes bya'o/ /de ste lta ba la yang ma dad la der song nas skya reng ma</text></item>
<item><p>78b2</p><section>'dul ba</section><text>shar na de dbyar ma chad pa zhes bya'o/ /btsun pa bcom ldan 'das kyis dbyar tshul na gnas pa'i tshe dge slong gis zhag bdun du byin gyis brlabs te 'tshams kyi slad rol du song shig ces gsungs na/ gang du byin gyis brlab par</text></item>
<item><p>78b3</p><section>'dul ba</section><text>bgyi/ u pA li 'tshams kyi nang du'o/ /ji lta bur bgyi/ dge slong gi mdun du 'dug nas thal mo sbyar ba bya ste/ tshig 'di skad ces smros shig /dgongs shig tshe dang ldan pa bdag dge slong ming 'di zhes bgyi ba 'tshams kyi nang gnas</text></item>
<item><p>78b4</p><section>'dul ba</section><text>'dir dbyar dang po 'am tha ma yang rung ste tshul du zhugs pa las/ bdag ming 'di zhes bgyi ba dge 'dun gyi don la 'tshams kyi slad rol du mchi ba'i slad du zhag bdun byin gyis brlabs te/ bdag dbyar 'dir ro/ /bdag dbyar 'dir</text></item>
<item><p>78b5</p><section>'dul ba</section><text>gnas so zhes kun rgyas par bya ste snga ma bzhin no/ /gleng gzhi'i sgo dang po'i mdo'i tshigs su bcad pa drug go/ / mdor na/ sde lnga rnams te bsams bzhin du/ /kun rgyu gnyen la'ang de bzhin te/ /lung la the tshom</text></item>
<item><p>78b6</p><section>'dul ba</section><text>byung ba dang / /ma thob phyir yang 'gro ba'o/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /sangs rgyas bcom ldan 'das la tshe dang ldan pa</text></item>
<item><p>78b7</p><section>'dul ba</section><text>u pA lis zhus pa/ btsun pa bcom ldan 'das kyis dbyar tshul du 'jug par gyis shig ces gsungs na/ gang dag tshul du 'jug par bgyi/ u pA li de ni lnga ste/ dge slong dang / dge slong ma dang / dge slob ma dang / dge tshul</text></item>
<item><p>78b8</p><section>'dul ba</section><text>pha dang / dge tshul ma'o/ /ji ltar 'jug par bgyi/ thams cad kyang snga ma bzhin du'o/ /btsun pa bcom ldan 'das kyis zhag bdun du byin gyis brlab par byas na/ dge bsnyen gyi don la 'tshams kyi slad rol du song shig /</text></item>
<item><p>79a1</p><section>'dul ba</section><text>shig ces gsungs na btsun pa de ste mu stegs can zhig mchis na de'i don la yang mchi bar bgyi 'am/ u pA li de ste sdig pa la lta ba de las dbral bar 'dod na 'gro bar bya'o/ /btsun pa gnyen zhig mchis na de'i don la yang</text></item>
<item><p>79a2</p><section>'dul ba</section><text>mchi bar bgyi 'am/ 'gro bar bya'o/ /btsun pa dge slong zhig gzhung la the tshom mam dogs pa zhig mchis na de yang mchi bar bgyi 'am/ u pA li de yang 'gro bar bya'o/ /btsun pa dge slong gis ma thob pa las thob pa'i slad du/ ma chud pa</text></item>
<item><p>79a3</p><section>'dul ba</section><text>las chud pa'i slad du/ mngon du ma bgyis pa las mngon du bgyi ba'i slad du/ the tshom mam dogs pa zhig mchis na de yang mchi bar bgyi 'am/ u pA li de yang 'gro bar bya'o/ /gleng gzhi'i sgo dang po'i mdo'i tshigs su bcad pa bdun</text></item>
<item><p>79a4</p><section>'dul ba</section><text>no/ / mdor na/ ma dras gos kyang de bzhin te/ /'on te grong du 'gro ba dang / /kun du rgyu dang de bzhin pa/ /gtan la bab na gong lugs so/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra</text></item>
<item><p>79a5</p><section>'dul ba</section><text>ba na bzhugs so/ /sangs rgyas bcom ldan 'das la tshe dang ldan pa u pA lis zhus pa/ btsun pa ma dras pa'i gos byin gyis brlab par rung ngam/ u pA li mi rung mod kyi rnam pa de lta bu'i rkyen gyis na rung ngo / /btsun pa ma dras pa'i</text></item>
<item><p>79a6</p><section>'dul ba</section><text>gos 'tshal nas grong du mchir rung ngam/ u pA li mi rung mod kyi de lta bu'i rkyen gyis na rung ngo / /btsun pa ma dras pa'i gos 'tshal te khyim pa'i khyim du mchir rung ngam/ u pA li mi rung mod kyi de lta bu'i rkyen gyis na rung ngo / /</text></item>
<item><p>79a7</p><section>'dul ba</section><text>btsun pa ma dras pa'i gos 'tshal te khyim pa'i khyim du gnas su mchis su rung ngam/ u pA li mi rung mod kyi de lta bu'i rkyen gyis na rung ngo / /btsun pa ma dras pa'i gos 'tshal te kun du rgyu ba'i khyim du mchir rung ngam/</text></item>
<item><p>79a8</p><section>'dul ba</section><text>u pA li mi rung mod kyi de lta bu'i rkyen gyis na rung ngo / /btsun pa ma dras pa'i gos 'tshal te kun du rgyu ba'i gnas su mchis su rung ngam/ u pA li mi rung mod kyi de lta bu'i rkyen gyis na rung ngo / /btsun pa ma dras pa'i gos</text></item>
<item><p>79b1</p><section>'dul ba</section><text>'tshal te slad rol du mchir rung ngam/ u pA li mi rung mod kyi de lta bu'i rkyen gyis na rung ngo / /sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis chos gos khru tshad du byos shig</text></item>
<item><p>79b2</p><section>'dul ba</section><text>ces gsungs na btsun pa la la zhig khru thung zhing lus ring na des kyang khru tshad du bgyi 'am/ u pA li de ni khru tshad du bya ba ma yin gyi/ de'i lus kyi tshad du byos shig /btsun pa gang la thabs kyis chos gos mi langs na des ji ltar</text></item>
<item><p>79b3</p><section>'dul ba</section><text>bgyi/ u pA li des gong lugs su gyis la chongs shig /gleng gzhi'i sgo dang po'i mdo'i tshigs su bcad pa brgyad pa'o/ / mdor na/ lham la rnam pa lngar bya ste/ /seng ge gcan zan mi srun dang / /'dug par yang ni mi rung ste/ /</text></item>
<item><p>79b4</p><section>'dul ba</section><text>lpags pa la ni nyal mi bya'o/ /sangs rgyas bcom ldan 'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs so/ /sangs rgyas bcom ldan 'das la tshe dang ldan pa u pA lis zhus pa/</text></item>
<item><p>79b5</p><section>'dul ba</section><text>btsun pa bcom ldan 'das kyis bal glang cang shes kyi lpags pa las bgyis pa'i lham ma 'chang shig gsungs na/ btsun pa ci bal glang phal gyi lpags pa la yang lham bgyis te bcang bar mi bgyi 'am/ u pA li de dag gi</text></item>
<item><p>79b6</p><section>'dul ba</section><text>lpags pa la yang lham byas te bcang bar mi bya'o/ /u pA li de ci'i phyir zhe na de dag kyang sna stobs dang ldan pa/ so stobs dang ldan pa/ rkang stobs dang ldan pa'o/ /btsun pa bcom ldan 'das kyis rta cang shes kyi lpags pa las</text></item>
<item><p>79b7</p><section>'dul ba</section><text>bgyis pa'i lham ma 'chang shig ces gsungs na/ btsun pa ci rta phal gyi lpags pa'i lham yang bcang bar mi bgyi 'am/ u pA li de'i lpags pa'i lham yang bcang bar mi bya'o/ /de ci'i phyir zhe na/ u pA li de dag mgyogs pa dang</text></item>
<item><p>79b8</p><section>'dul ba</section><text>ldan/ stobs dang ldan pa'i phyir ro/ /btsun pa bcom ldan 'das kyis seng ge dang / stag dang / gzig gi lpags pa las bgyis pa'i lham ma 'chang shig ces gsungs na/ btsun pa gcan zan mi srun pa gzhan dag kyang mchis na de</text></item>
<item><p>80a1</p><section>'dul ba</section><text>dag gi lpags pa las bgyis pa'i lham bcang bar mi bgyi 'am/ u pA li de dag gi lpags pa la lham byas pa yang ma 'chang shig /u pA li de ci'i phyir zhe na/ de dag kyang sen mo'i stobs dang ldan/ mche ba'i stobs dang ldan pa'i phyir ro/ /</text></item>
<item><p>80a2</p><section>'dul ba</section><text>btsun pa bcom ldan 'das kyis lpags pa'i steng du ma 'dug shig ces gsungs na/ btsun pa ji tsam gyis na lpags pa'i steng du mchis pa zhes bgyi/ u pA li de ni ji tsam rkub bzhag par gyur pas so/ /btsun pa bcom ldan 'das kyis lpags</text></item>
<item><p>80a3</p><section>'dul ba</section><text>pa'i steng du ma nyal cig ces gsungs na/ btsun pa ji tsam gyis na lpags pa'i steng du nyal ba zhes bgyi/ de ni u pA li ji tsam 'phres par gyur pa'o/ /gleng gzhi'i sgo dang po'i mdo'i tshigs su bcad pa dgu pa'o/ / mdor na/ sha rjen dang ni rtsab mo dang / /</text></item>
<item><p>80a4</p><section>'dul ba</section><text>yongs su btsags par gyur pa dang / /gzhang 'brum gcad par mi bya ste/ /gtsug lag khang dang bca' ba'o/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /sangs</text></item>
<item><p>80a5</p><section>'dul ba</section><text>rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis dge slong se ka ta bro 'tshal ba la sha rjen byin cig ces gsungs na/ btsun pa su las blang bar bgyi/ u pA li de ni sha 'tshong ba rnam pa lnga</text></item>
<item><p>80a6</p><section>'dul ba</section><text>las so/ /rnam pa lnga gang zhe na/ shen pa dang / khyim bya gsod pa dang / ri bya gsod pa dang / phag gsod pa dang / ri dgas gsod pa rnams so/ /'o na btsun pa sus blang zhing byin len bgyi/ u pA li dge bsnyen dad pas so/ /gleng gzhi ni</text></item>
<item><p>80a7</p><section>'dul ba</section><text>mnyan du yod pa na ste/ de'i dus na dge slong gzhan zhig na bar gyur nas de sman pa'i drung du song ste/ nad med cig ces smras nas bzhin bzangs bdag nad 'di dang 'di lta bu zhig gis btab na dpyad cig ston cig /des 'phags pa mar 'thung</text></item>
<item><p>80a8</p><section>'dul ba</section><text>shig dang 'tsho bar 'gyur ro zhes smras pa dang / des bzhin bzangs bcom ldan 'das kyis ma gnang ngo zhes smras pa dang / sman pas khyod kyi ston pa ni thugs rje can yin gyis gnang bar 'gyur ro zhes smras pa dang / de ltar gyur pa dge</text></item>
<item><p>80b1</p><section>'dul ba</section><text>slong rnams kyis bcom ldan 'das la gsol pa dang / bcom ldan 'das kyis bka' stsal pa/ de ste sman pas mar gyis 'tsho bar 'gyur zhes bsgo na 'thung shig /dge slong des mar 'thungs na skom gyis gzir bar gyur te/ des sman pa la</text></item>
<item><p>80b2</p><section>'dul ba</section><text>bzhin bzangs bdag ni skom pas gzir to/ /des smras pa 'phags pa rtsab mo skyur po 'thung shig /des smras pa/ bcom ldan 'das kyis dus ma yin pa'i zas ma gnang na ji ltar 'thung bar bya/ sman pas smras pa/ 'phags pa khyod</text></item>
<item><p>80b3</p><section>'dul ba</section><text>kyi ston pa ni thugs rje can yin te gnang du gdon mi za'o/ /de ltar gyur pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de ltar na rtsab mo skyur po 'thung shig ces rjes su</text></item>
<item><p>80b4</p><section>'dul ba</section><text>gnang ba dang / dge slong dag gis rtsab mo skyur po ji ltar btung ba mi shes so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag rtsab mo skyur po ni</text></item>
<item><p>80b5</p><section>'dul ba</section><text>rnam pa 'di lnga'o/ /lnga gang zhe na/ 'di lta ste/ 'bras bu'i chang las tshar gyur pa dang / 'bru'i chang las tshar gyur pa dang / zho'i chu dang / dar ba dang / rtsab mo dang lnga'o/ /de la 'bras bu'i chang las tshar gyur pa ni gang 'bras bu</text></item>
<item><p>80b6</p><section>'dul ba</section><text>rnams las byas pa dang / ma rung ste skyur por gyur pa'o/ /'bru'i chang las tshar gyur pa ni gang 'bru rnams las sbyar nas ma rung ste skyur por gyur pa'o/ /zho'i chu ni zho las chu byung ba'o/ /dar ba'i khu ba ni dar ba zho'i chu lta bur</text></item>
<item><p>80b7</p><section>'dul ba</section><text>gyur pa'o/ /rtsab mo ni rtsab mo nyid yin no/ /de dag gi nang du chus bslad la ras kyi nang du brtsags te ji ltar mda' rgyu'i kha dog bzhin du gyur pa de ni dus dang / dus ma yin pa dang / na ba dang / mi na ba'i dge slong dag btung bar bya ste/</text></item>
<item><p>80b8</p><section>'dul ba</section><text>de la the tshom ni ma byed cig /gleng gzhi ni mnyan du yod pa na ste/ de'i tshe na dge slong gzhan zhig gzhang 'brum gyi nad kyis btab nas des 'brum bu sen mos bcad pa dang de slar sdug bsngal zhing rtsub la tsha zhing gnod la na bar gyur pa</text></item>
<item><p>81a1</p><section>'dul ba</section><text>dang / des sdug bsngal gyis rab tu gzir nas des 'di snyam du bdag la bcom ldan 'das kyis sdug bsngal zhing dog pa dag tu gyur kyang ma dgongs snyam bsams pa dang / de nas bcom ldan 'das kyi thugs rje chen pos</text></item>
<item><p>81a2</p><section>'dul ba</section><text>bskul nas de'i gnas su byon te dge slong ci nyes shes smras pa dang / de snying rje zhing mi dga' nas mig mchi mas gang mchis mas brnangs bzhin du tshig ngal nas/ bcom ldan 'das la ji ltar gyur pa rgyas par gsol pa dang /</text></item>
<item><p>81a3</p><section>'dul ba</section><text>bcom ldan 'das kyis bka' stsal pa/ dge slong dag ngas snga nas kyang gzhang 'brum ma gcod cig ces ma bsgo 'am/ bcom ldan 'das kyis bka' stsal lags so/ /'o na khyod kyis ci'i phyir de ltar bya/ bcom ldan 'das sdug bsngal</text></item>
<item><p>81a4</p><section>'dul ba</section><text>gyis gzir ba'i slad du'o/ /de nas bcom ldan 'das kyis dge slong dag la bka' stsal pa/ dge slong dag dge slong 'di ni sdug bsngal gyis gzir bas na nyes pa med kyis/ ngas yang 'di ltar bsgo ba ni dge slong dag gzhang 'brum gyi nad</text></item>
<item><p>81a5</p><section>'dul ba</section><text>kyis gzir na sen mo la sogs pas bdag nyid kyis kyang ma gcad cig /gzhan yang gcod du ma gzhug shig /de la dpyad rnam pa gnyis su sbyar zhing bya ste/ sman dang sngags kyis so/ /dge slong gzhang 'brum gyi nad kyis gzir ba</text></item>
<item><p>81a6</p><section>'dul ba</section><text>la sen mo la sogs pas bcad dam/ gcod du bcug na 'das pa dang bcas par 'gyur ro/ /sangs rgyas bcom ldan 'das shAkya'i grong mdab tshong pa sbu bu can zhes bya ba na bzhugs so/ /de'i tshe na khyim bdag gzhan zhig bdag</text></item>
<item><p>81a7</p><section>'dul ba</section><text>nyid dang / bdag nyid mos/ bdag nyid dga' nas gtsug lag khang zhig brtsigs te tshe dang ldan pa sgra gcan 'dzin gang zag gcig pu la phul lo/ /de nas tshe dang ldan pa sgra gcan 'dzin ji srid cig gi bar du gtsug lag khang der</text></item>
<item><p>81a8</p><section>'dul ba</section><text>gnas nas lhung bzed dang chos gos khyer te gzhongs spyod du song ngo / /khyim bdag des 'phags pa sgra gcan 'dzin ji srid kyi bar du gtsug lag khang der gnas nas lhung bzed dang chos gos khyer te gzhongs spyod du song zhes</text></item>
<item><p>81b1</p><section>'dul ba</section><text>thos so/ /de skad ces thos nas khyim bdag des gtsug lag khang de dge 'dun la phul lo/ /de nas tshe dang ldan pa sgra gcan 'dzin ji srid dga' ba'i bar du gzhongs spyad nas lhung bzed dang chos gos khyer te shAkya'i grong mdab tshong pa sbu bu can zhes bya</text></item>
<item><p>81b2</p><section>'dul ba</section><text>ba gang na ba der spyod cing song ste rim bzhin du spyod pa spyod cing tshong pa sbu bu can zhes bya bar phyin pa dang / tshe dang ldan pa sgra gcan 'dzin gyis khyim bdag des gtsug lag khang de dge 'dun la phul lo zhes thos so/ /de skad ces thos nas</text></item>
<item><p>81b3</p><section>'dul ba</section><text>bcom ldan 'das gang na ba der song ste phyin pa dang / bcom ldan 'das kyi zhabs la mgo bos phyag 'tshal nas phyogs gcig tu 'dug go/ /phyogs gcig tu 'dug nas tshe dang ldan pa sgra gcan 'dzin gyis bcom ldan 'das la 'di skad ces</text></item>
<item><p>81b4</p><section>'dul ba</section><text>gsol to/ /btsun pa 'di ni khyim bdag gzhan zhig bdag nyid dang / bdag nyid mos/ bdag nyid dga' nas gtsug lag khang zhig brtsigs te/ bdag gang zag gcig pu la stsal nas gtsug lag khang der bdag ji srid cig gi bar du</text></item>
<item><p>81b5</p><section>'dul ba</section><text>mchis te lhung bzed dang chos gos 'tshal nas gzhongs spyod du mchis pa dang / khyim bdag des 'phags pa sgra gcan 'dzin gtsug lag khang der ji srid cig gi bar du 'dug nas lhung bzed dang chos gos khyer te gzhongs spyod du song</text></item>
<item><p>81b6</p><section>'dul ba</section><text>ngo zhes thos so/ /de skad thos pa dang khyim bdag des yang gtsug lag khang de dge 'dun la phul na btsun pa de la bdag gis da ji ltar bgyi zhes gsol pa dang / sgra gcan 'dzin tshur shog /khyim bdag de gang na ba der song ste drung du</text></item>
<item><p>81b7</p><section>'dul ba</section><text>phyin pa dang khyim bdag de la 'di skad ces smros shig /khyim bdag bdag gis lus dang ngag dang yid kyis nyes par gyur pa lta yod dam zhes smros shig /btsun pa de bzhin du bgyi'o zhes tshe dang ldan pa sgra gcan 'dzin</text></item>
<item><p>81b8</p><section>'dul ba</section><text>bcom ldan 'das las mnyan te khyim bdag de gang na ba der song nas phyin pa dang / khyim bdag de la 'di skad ces smras so/ /khyim bdag bdag gis lus dang ngag dang yid kyis nyes par gyur pa lta yod dam/ 'phags</text></item>
<item><p>82a1</p><section>'dul ba</section><text>pa sgra gcan 'dzin gyis lus dang ngag dang yid kyi sgo nas cung zad tsam yang nongs par gyur pa ma mchis so/ /de nas tshe dang ldan pa sgra gcan 'dzin gyis khyim bdag de la legs par shin du brtags shing smras te/</text></item>
<item><p>82a2</p><section>'dul ba</section><text>bcom ldan 'das gang na ba der song nas drung du phyin pa dang / bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces gsol to/ /btsun pa bdag gis khyim bdag de la khyim bdag bdag</text></item>
<item><p>82a3</p><section>'dul ba</section><text>gis lus dang ngag dang yid kyis cung zad tsam yang nyes par gyur pa lta yod dam zhes bgyis na/ de 'di skad ces 'phags pa sgra gcan 'dzin khyod kyis lus dang ngag dang yid kyi sgo nas cung zad tsam yang nongs par bgyis pa ma mchis</text></item>
<item><p>82a4</p><section>'dul ba</section><text>so zhes mchi'o/ /de'i tshe na tshe dang ldan pa kun dga' bo bcom ldan 'das kyi snam logs na bsil yab thogs te bcom ldan 'das la g.yob cing 'dug pa dang / de nas bcom ldan 'das kyis tshe dang ldan pa kun dga' bo la/</text></item>
<item><p>82a5</p><section>'dul ba</section><text>kun dga' bo song la shAkya'i grong mdab tshong pa sbu bu can zhes bya ba na gnas shing 'khod pa'i dge slong thams cad 'dun khang du sdus shig ces bka' stsal pa dang / btsun pa bka' bzhin 'tshal lo zhes gsol nas tshe dang ldan</text></item>
<item><p>82a6</p><section>'dul ba</section><text>pa kun dga' bos bcom ldan 'das las mnyan te/ shAkya'i grong mdab tshong pa sbu bu can zhes bya ba na dge slong ji snyed gnas shing 'khod pa de dag thams cad 'dun khang du bsdus nas/ bcom ldan 'das gang na ba der</text></item>
<item><p>82a7</p><section>'dul ba</section><text>song ste phyin pa dang / bcom ldan 'das kyi zhabs la mgo bos phyag 'tshal nas bcom ldan 'das la 'di skad du btsun pa bcom ldan 'das dus la bab par dgongs na shAkya'i grong mdab tshong pa sbu bu can zhes/</text></item>
<item><p>82a8</p><section>'dul ba</section><text>bgyi ba na dge slong ji snyed gnas shing 'khod pa de dag thams cad 'dun khang du 'dus nas mchis so zhes gsol pa dang / de nas bcom ldan 'das 'dun khang gang na ba der gshegs te byon nas dge slong gi dge 'dun</text></item>
<item><p>82b1</p><section>'dul ba</section><text>gyi mdun na gdan bting ba la bzhugs so/ /bzhugs nas bcom ldan 'das kyis dge slong dag la bka' stsal pa/ dge slong dag gang gis gang zag gcig la sbyin pa byin te/ gzhan la byin na chos ma yin par byin pa ste/</text></item>
<item><p>82b2</p><section>'dul ba</section><text>chos ma yin par blangs pa'o/ /mi rung bar spyod pa'o/ /gnyis las mang ba 'am/ dge 'dun la byin na yang chos ma yin par byin pa'o/ /chos ma yin par blangs pa'o/ /mi rung bar spyod pa'o/ /dge slong dag gang</text></item>
<item><p>82b3</p><section>'dul ba</section><text>gis gang zag gnyis la sbyin pa byin pa gcig la byin nam/ gzhan la 'am/ gnyis la 'am/ mang po la 'am/ dge 'dun la byin na chos ma yin par byin pa'o/ /chos ma yin par blangs pa'o/ /mi rung bar spyod pa'o/ /</text></item>
<item><p>82b4</p><section>'dul ba</section><text>dge slong dag gang gis gang zag mang po la sbyin pa byin na gcig la byin nam/ gnyis la 'am/ mang po gzhan la 'am/ dge 'dun la byin na chos ma yin par byin pa'o/ /chos ma yin par blangs pa'o/ /mi rung bar</text></item>
<item><p>82b5</p><section>'dul ba</section><text>spyod pa'o/ /dge 'dun la byin te gang zag gcig la byin nam/ gnyis la 'am/ mang po la byin nam/ dge 'dun gzhan la byin na chos ma yin par byin pa'o/ /chos ma yin par blangs pa'o/ /mi rung</text></item>
<item><p>82b6</p><section>'dul ba</section><text>bar spyod pa'o/ /de bzhin gshegs pa'i nyan thos kyi dge 'dun dag bye ste phyogs dang phyogs ma yin par gnas pa las phyogs gcig la sbyin pa de gzhan la byin na chos ma yin par byin pa'o/ /chos ma yin par</text></item>
<item><p>82b7</p><section>'dul ba</section><text>blangs pa'o/ /mi rung bar spyod pa'o/ /dge slong dag gang gis gang zag gcig la sbyin pa byin pa gzhan la ma byin na chos bzhin du byin pa'o/ /chos bzhin du blangs pa'o/ /rung bar spyod pa'o/ /gnyis la ma</text></item>
<item><p>82b8</p><section>'dul ba</section><text>yin/ mang po la ma yin/ dge 'dun la ma byin na chos bzhin du byin pa'o/ /rung bar spyod pa'o/ /dge slong dag gang gis gang zag gnyis la sbyin pa byin pa de gcig la ma yin/ gzhan la ma yin/ mang po la ma yin/ dge 'dun</text></item>
<item><p>83a1</p><section>'dul ba</section><text>la ma byin na chos bzhin du byin pa'o/ /chos bzhin du blangs pa'o/ /rung bar spyod pa'o/ /dge slong dag gang gis gang zag mang po la sbyin pa byin pa de gcig la ma byin gnyis la 'am/ mang po gzhan la 'am/ dge 'dun la ma byin</text></item>
<item><p>83a2</p><section>'dul ba</section><text>na chos bzhin du byin pa'o/ /chos bzhin du blangs pa'o/ /rung bar spyod pa'o/ /dge slong dag gang gis dge 'dun la sbyin pa byin pa de gang zag gcig la ma byin/ gnyis la 'am/ mang po 'am/ dge 'dun gzhan la ma byin na chos bzhin du</text></item>
<item><p>83a3</p><section>'dul ba</section><text>byin pa'o/ /chos bzhin du blangs pa'o/ /rung bar spyod pa'o/ /yang de bzhin gshegs pa'i nyan thos kyi dge 'dun bye ste phyogs dang phyogs ma yin par gnas pa la phyogs gcig la sbyin pa byin pa de gzhan la ma byin na chos</text></item>
<item><p>83a4</p><section>'dul ba</section><text>bzhin du byin pa'o chos bzhin du blangs pa'o/ /rung bar spyod pa'o/ /dge slong dag rgyal po ni sa gzhi la dbang ngo / /bdag po ni mal stan la dbang ngo / /dge slong ni lhung bzed dang chos gos la dbang ngo / /sbyin pa byed pa dang /</text></item>
<item><p>83a5</p><section>'dul ba</section><text>sbyin pa'i bdag po ni bdag gis byin pa'i chos rnams la slar 'chos pa'i rigs kyi gzhan la sbyin par ni ma yin no/ /de ci'i phyir zhe na/ dge slong dag sbyin pa ni snga ma yin te/ phyi ma ni ma yin no/ /de bas na sgra gcan</text></item>
<item><p>83a6</p><section>'dul ba</section><text>'dzin la gtsug lag khang slar byin cig /dge slong dag gang gis sbyin pa gzhan la byin pa de yang gzhan la byin na/ de lta bu'i rkyen ma gtogs te/ 'das pa dang bcas par 'gyur ro/ /dge slong dag gis kyang tshe dang</text></item>
<item><p>83a7</p><section>'dul ba</section><text>ldan pa sgra gcan 'dzin la gtsug lag khang slar byin no// //'dul ba gzhung dam pa/ bam po sum bcu rtsa gnyis pa/ gleng gzhi ni mnyan du yod pa na ste/ bcom ldan 'das kyis lo lnga pa dang / lo drug pa dang / gtsug</text></item>
<item><p>83a8</p><section>'dul ba</section><text>lag khang gi dus ston dang / dus ston chen po dag byos shig ces gsungs pa dang / bram ze dang khyim bdag dag gis kyang de bzhin byed do/ /der yul so so na gnas pa'i dge slong dag kyang 'dus nas de dag la bram ze dang khyim</text></item>
<item><p>83b1</p><section>'dul ba</section><text>bdag dad pa can dag gis bca' ba mang du byin pa dang / de dag gis cung zad cig zos nas lhag ma de dge tshul pha dag la byin no/ /de dag gis kyang phyi de nyin dge slong de dag la de nyid byin len byas pa dang / de dag gis dge tshul pha dag la khyed</text></item>
<item><p>83b2</p><section>'dul ba</section><text>cag gi bza' ba 'di gang nas 'ongs zhes dris pa dang / de dag gis smras pa/ khyed cag gis khar rtsang bdag cag la byin pa de nyid lags so/ /dge slong rnams kyis nged kyis 'di khyed la byin pa yin no/ /zhes smras te the tshom du gyur</text></item>
<item><p>83b3</p><section>'dul ba</section><text>nas mi len pa dang / de ltar gyur pa dge slong dag gis bcom ldan 'das la gsol to/ /bcom ldan 'das kyis bka' stsal pa/ re ba yod bzhin du des byin la re ba yod bzhin du slar zos na de dag gis byin na ni nyes byas/</text></item>
<item><p>83b4</p><section>'dul ba</section><text>zos na ltung ba'o/ /re ba yod bzhin du des byin la re ba med bzhin du slar zos na de dag gis byin pa'i tshe ni nyes byas/ zos na nyes pa med do/ /des re ba med bzhin du byin la re ba yod bzhin du zos na de dag gis byin pa'i tshe ni nyes</text></item>
<item><p>83b5</p><section>'dul ba</section><text>pa med/ zos na ltung ba'o/ /re ba med bzhin du byin la re ba med bzhin du zos na de dag gis byin pa'i tshe yang nyes pa med la za ba'i tshe yang nyes pa med do/ /gleng gzhi'i sgo dang po'i mdo'i tshigs su bcad pa bcu pa rdzogs te/ sgo</text></item>
<item><p>83b6</p><section>'dul ba</section><text>dang po rdzogs s+ho// // mdor bsdus pa ste/ bsgo ba dang yang bsgrags pa dang / /ma bting ba yang de bzhin te/ /bslab pa byin dang las byed dang / /bzod par bya dang bskrad pa dang / /chos dang mnyam pa'i tshul bzhin te/ /rtsig pa chad</text></item>
<item><p>83b7</p><section>'dul ba</section><text>pas gcad pa dang / /mdo rnams bsdus pa'i gnyis pa'o/ / mdor na/ bsgo ba dris la lan glon pa'i/ /dge slong dus las 'das pa ste/ /mnyan du yod na rtsod pa dang / /dge 'dun gnyis dang chos gos so/ /sangs rgyas</text></item>
<item><p>83b8</p><section>'dul ba</section><text>bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /mnyan du yod pa na khyim bdag gzhan zhig 'dug pa des rigs mnyam pa las chung ma zhig blangs nas de de dang</text></item>
<item><p>84a1</p><section>'dul ba</section><text>lhan cig tu rtse dga' yongs su spyod do/ /de rtse dga' zhing yongs su spyad pa las de'i chung ma sems can dang ldan par gyur te de zla ba brgyad dam dgu lon pa dang bu pho zhig btsas te de zhag bdun gsum nyi shu rtsa gcig gi</text></item>
<item><p>84a2</p><section>'dul ba</section><text>bar du btsas pa'i btsas ston chen po rgya cher byas nas rigs dang 'thun par ming btags so/ /de dus phyi zhig na bcom ldan 'das kyi bstan pa la rab tu byung nas de yang dus phyi zhig na nad kyis btab ste dus las</text></item>
<item><p>84a3</p><section>'dul ba</section><text>'das pa dang / dge slong dag gis de lhung bzed dang / chos gos dang bcas te dur khrod du bor ba bram ze dang khyim bdag lam der byung ba dong ba de dag gis mthong nas/ de dag gcig la gcig gtam du 'dzer cing 'dong ste/ kye bdag</text></item>
<item><p>84a4</p><section>'dul ba</section><text>cag khyim pa khyim na gnas pas thabs rnam pa du mas nor rdzas dag bsgrubs kyang snod spyad dang gos dag ni mi 'dor na dge sbyong shAkya'i bu 'di dag ni sgo'i them pa brgya rgal zhing dka' bzhin du lto 'gengs shing bsod snyoms sgrub na ci'i phyir lhung bzed</text></item>
<item><p>84a5</p><section>'dul ba</section><text>dang chos gos 'dor zhes smra ba na dge slong dag kyang de'i mdun nas tshur 'ongs pa dang / de dag gis de dag la smras pa/ 'phags pa bdag cag khyim pa khyim na gnas te thabs rnam pa du mas nor rdzas bsgrubs kyang snod spyad dang gos mi 'dor na khyed</text></item>
<item><p>84a6</p><section>'dul ba</section><text>cag sgo'i them pa brgya rgal zhing dka' bzhin du lto 'gengs pa'i bsod snyoms bsgrubs te lhung bzed dang chos gos 'di ga las 'ong na de ci'i phyir khyed kyis dge slong 'di'i lhung bzed dang chos gos su bcas te dur khrod du bor zhes smras pa dang /</text></item>
<item><p>84a7</p><section>'dul ba</section><text>de dag gis bcom ldan 'das kyis ma gnang ngo zhes smras pa dang / de dag cang mi zer bar dong ngo / /de ltar gyur pa dge slong dag la smras pa dang / dge slong dag gis bcom ldan 'das la gsol to/ /bcom ldan 'das kyis bka' stsal</text></item>
<item><p>84a8</p><section>'dul ba</section><text>pa/ lhung bzed dang chos gos su bcas te ma dor cig /bcom ldan 'das kyis lhung bzed dang chos gos su bcas te ma dor cig ces gsungs pa dang / dge slong dag gis gcer bur bor nas/ bcom ldan 'das kyis</text></item>
<item><p>84b1</p><section>'dul ba</section><text>bka' stsal pa/ gcer bur ma dor bar smad g.yogs dang rngul zan gyis dkris te bor cig /de nas dge slong dag gis gos bzang po dang bor nas bcom ldan 'das kyis bzang po dang ma dor cig ces bka' stsal pa dang / de dag gis ngan pa dang</text></item>
<item><p>84b2</p><section>'dul ba</section><text>bor ro/ /bcom ldan 'das kyis ngan pa yang ma dor bar 'bring po dang bor cig ces bka' stsal to/ /bcom ldan 'das kyis lhung bzed dang chos gos su bcas te ma dor cig ces bka' stsal pa dang / dge slong dag gis ji ltar bya</text></item>
<item><p>84b3</p><section>'dul ba</section><text>ba mi shes nas/ bcom ldan 'das kyis dge slong gang phongs pa de la byin cig ces bka' stsal to/ /drug sde dag rtag tu phongs pa ltar byed nas/ bcom ldan 'das kyis drug sde dag la ma sbyin par ji ltar rgan rims bzhin du byin cig</text></item>
<item><p>84b4</p><section>'dul ba</section><text>ces bka' stsal pa dang / gsar bu dag ma thob par gyur nas bcom ldan 'das kyis dris pa la lan 'debs pa'i dge slong gis dge 'dun la bsgo la dge slong gi dge 'dun thams cad 'dus shing 'khod pa dang / gtsug</text></item>
<item><p>84b5</p><section>'dul ba</section><text>lag khang skyong gis dge 'dun gyi nang du rin thang bskyed par byos shig ces bka' stsal to/ /gleng gzhi ni mnyan du yod pa na te/ mnyan du yod pa na dge slong gzhan zhig dus 'das nas de'i lhung bzed dang chos gos dge</text></item>
<item><p>84b6</p><section>'dul ba</section><text>slong ma zhig gi lag tu bzhag go/ /dge slong dag gis de'i ro bsregs nas slar gtsug lag khang du phyin nas lhung bzed dang chos gos dag btsal na ma rnyed de/ de dag gis dge slong ma'i dbyar mo khang na dge slong ma</text></item>
<item><p>84b7</p><section>'dul ba</section><text>ming 'di zhes bya ba zhig la yod par shes nas de dag gis dge slong ma'i dbyar mo khang du dong ste/ 'phags ma dge slong 'di zhes bya ba dus 'das pa de'i lhung bzed dang chos gos 'di na gtams shing 'dug pa de tshur</text></item>
<item><p>84b8</p><section>'dul ba</section><text>byin cig ces smras pa dang / des smras pa/ 'phags pa dge slong de gang du dus 'das nged kyi gtsug lag khang du dus las 'das so/ /'phags pa khyed kyi de na mchis pa ni khyed dbang / bdag cag gi</text></item>
<item><p>85a1</p><section>'dul ba</section><text>de na mchis pa ni bdag cag dbang ngo / /ji ltar zhe na/ bdag cag gi yang chos kyi ming po lags so zhes smras pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis dge slong</text></item>
<item><p>85a2</p><section>'dul ba</section><text>gi lhung bzed dang chos gos ni dge slong dag dbang gis dge slong ma dag ma 'chang shig ces bka' stsal to/ /mnyan du yod pa na dge slong ma gzhan zhig dus las 'das nas de'i lhung bzed dang chos gos dge slong zhig la bzhag</text></item>
<item><p>85a3</p><section>'dul ba</section><text>go/ /dge slong ma dag gis de'i ro bsregs nas/ dge slong ma'i dbyar mo khang du lhags te lhung bzed dang chos gos btsal na ma rnyed nas gtsug lag khang zhig na dge slong ming 'di zhes bya ba zhig la yod par shes nas/</text></item>
<item><p>85a4</p><section>'dul ba</section><text>de dag gtsug lag khang du 'ongs te dge slong dag gi rkang pa la phyag 'tshal nas/ 'phags pa dge slong ma ming 'di zhes bgyi ba dus las 'das te de'i lhung bzed dang chos gos 'di na mchis na/ de bdag cag 'tshal</text></item>
<item><p>85a5</p><section>'dul ba</section><text>gyis slar stsol cig ces smras pa dang / des smras pa/ dge slong ma de gang du dus las 'das/ bdag cag gi dbyar mo khang du dus las 'das so/ /de ltar na 'phags ma khyed kyi de na 'dug pa ni khyed dbang</text></item>
<item><p>85a6</p><section>'dul ba</section><text>mod/ nged kyi de na yod pa ni nged dbang ba ste/ de yang nged kyi chos kyi sring mo yin no zhes smras pa dang / de ltar gyur pa dge slong ma dag gis dge slong dag la smras pa dang / dge slong dag gis bcom ldan 'das</text></item>
<item><p>85a7</p><section>'dul ba</section><text>la gsol nas/ bcom ldan 'das kyis de ste dge slong ma'i lhung bzed dang chos gos yin na de dge slong ma dag gi yin te/ dge slong ma dag dbang bas na dge slong dag ma 'chang shig ces bka' stsal to/ /gleng</text></item>
<item><p>85a8</p><section>'dul ba</section><text>gzhi ni mnyan du yod pa na ste/ mnyan du yod pa na dge slong gzhan zhig gzhongs spyad pa spyod cing ri brag gis grong gzhan zhig tu phyin nas/ de khyim pa'i khyim zhig tu dus las 'das te/ de des dur khrod du</text></item>
<item><p>85b1</p><section>'dul ba</section><text>bor nas lhung bzed dang chos gos sbas te bzhag go/ /dus phyi zhig na dge slong ma mang zhig gzhongs spyad pa spyod cing ri brag gyi grong der phyin pa dang / khyim bdag des de dag mthong ste 'phags ma bdag gi khyim du dge slong zhig</text></item>
<item><p>85b2</p><section>'dul ba</section><text>dus las 'das pa'i lhung bzed dang chos gos 'di lags kyis snoms shig ces smras pa dang / de dag gis smras pa/ khyim bdag 'di ni bcom ldan 'das kyis ma gnang bas dge slong dbang ngo / /de ltar gyur pa dge slong</text></item>
<item><p>85b3</p><section>'dul ba</section><text>ma dag gis dge slong dag la smras so/ /dge slong dag gis bcom ldan 'das la gsol pa dang / bcom ldan 'das kyis gang na dge slong med pa de dag tu ni dge slong ma dag gis blang bar bya ste/ de la the tshom ma byed</text></item>
<item><p>85b4</p><section>'dul ba</section><text>cig ces bka' stsal to/ /gleng gzhi ni mnyan du yod pa na ste/ mnyan du yod par dge slong ma mang zhig gzhongs spyad pa spyod cing dong ba na de dag las dge slong ma zhig na bar gyur nas/ de dal bus 'gro zhing phyi nas</text></item>
<item><p>85b5</p><section>'dul ba</section><text>'ong ba las de lam stor te ri brags kyi grong gzhan zhig tu phyin nas de khyim pa'i khyim du dus las 'das so/ /des de dur khrod du bor nas lhung bzed dang chos gos sbas te bzhag go/ /de nas dus phyi zhig na dge slong</text></item>
<item><p>85b6</p><section>'dul ba</section><text>mang zhig gzhongs spyad pa spyod cing ri brags kyi grong der phyin pa dang / khyim bdag des de dag mthong nas 'phags pa dag bdag gi khyim du dge slong ma zhig dus las 'das te de'i lhung bzed dang chos gos 'di</text></item>
<item><p>85b7</p><section>'dul ba</section><text>lags kyis snoms shig ces smras pa dang / de dag gis smras pa/ khyim bdag bcom ldan 'das kyis ma gnang ste/ 'di dag ni dge slong ma dbang ngo / /de ltar gyur pa dge slong</text></item>
<item><p>85b8</p><section>'dul ba</section><text>rnams kyis bcom ldan 'das la gsol pa dang / bcom ldan 'das kyis gang na dge slong ma med pa der ni dge slong rnams kyis blang bar bya ste/ de la the tshom ma byed cig ces bka' stsal to/ /gleng gzhi ni mnyan</text></item>
<item><p>86a1</p><section>'dul ba</section><text>du yod pa na ste/ sangs rgyas bcom ldan 'das la tshe dang ldan pa u pA lis zhus pa/ btsun pa dge slong zhig dus las 'das te/ de dbang ba'i lhung bzed dang chos gos khyim pa'i de na mchis na/ de gang dbang bcom ldan 'das</text></item>
<item><p>86a2</p><section>'dul ba</section><text>kyis gang de sngar 'ongs pa dbang ngo zhes bka' stsal to/ /gnyis mchis na gang dbang / gang sngar bslangs pa'o/ /gnyis kas bslangs na gang dbang / gang gis sngar thob pa'o/ /gnyis kas thob na gnyis ka dbang ngo / /de ste gnyis</text></item>
<item><p>86a3</p><section>'dul ba</section><text>kas thob na gang la khyim gyi bdag po dad de byin pa de dbang ngo / /gleng gzhi ni mnyan du yod pa na ste/ de'i tshe na 'dze ta'i tshal na dge slong gnyis shig 'thab par gyur te/ dge slong gzhan dag gis bskor cing 'khod do/ /bram ze dang</text></item>
<item><p>86a4</p><section>'dul ba</section><text>khyim bdag gis de mthong nas de dag gis 'phags pa bdag cag gis khyim pa 'thab pa dag mthong ba yang bdag cag gis gcugs par bya na khyed cag gis ci 'di mi gcugs par bskor te 'khod dam zhes smras pa dang / de na gzhan</text></item>
<item><p>86a5</p><section>'dul ba</section><text>dag gis smras pa/ 'di dag nyid 'thab mo byed pa yin na ci'i phyir gcugs shes smras pa dang / de dag lan med nas cang mi zer bar 'khod do/ /de ltar gyur pa dge slong dag gis bcom ldan 'das la gsol pa dang / bcom</text></item>
<item><p>86a6</p><section>'dul ba</section><text>ldan 'das kyis de dag la bskor cing ma 'khod par gcugs par byos shig ces bka' stsal pa dang / de dag gcugs kyang gtong du ma btub nas/ de ltar gyur pa dge slong dag gis bcom ldan 'das la gsol pa dang /</text></item>
<item><p>86a7</p><section>'dul ba</section><text>bcom ldan 'das kyis de ste gcugs kyang ma btub na spang ba'i las byos shig ces bka' stsal to/ /bcom ldan 'das kyis spang ba'i las byos shig ces bka' stsal pa dang / dus phyi zhig na dge slong gnyis shig nges pa'i gtam</text></item>
<item><p>86a8</p><section>'dul ba</section><text>byed de/ de gnyis na re 'di ni 'thob pa'o/ /'di ni 'thob pa'o zhes nges pa'i gtam smra ba na gcig la gcig ngag rtsub po smras pa dang / de gnyis kyang dge slong dag gis spang ba'i las byas nas/ de gnyis kyis smras pa/ tshe dang ldan</text></item>
<item><p>86b1</p><section>'dul ba</section><text>pa dag bdag cag ni nges pa'i gtam smra na gcig la gcig ngag rtsub po smras su zad na ci'i phyir khyed kyis nged gnyis la spang ba'i las kyis bcad ces smras pa dang / de dag gis tshe dang ldan pa dag bcom ldan 'das kyis 'thab pa rnams</text></item>
<item><p>86b2</p><section>'dul ba</section><text>la spang ba'i las byos shig ces gsungs pas na nged kyis khyed gnyis la spang ba'i las byas so zhes smras pa dang / de dag cang mi smra bar 'khod do/ /de ltar gyur pa dge slong dag gis bcom ldan 'das la gsol pa dang / bcom ldan</text></item>
<item><p>86b3</p><section>'dul ba</section><text>'das kyis bka' stsal pa/ de gnyis la spang ba'i las ma bya bar gcugs par byos shig /de ste gnas 'cha' ba zhig na ni de'i mkhan po dang slob dpon gyis bsgo shig /de ste rgan pa zhig na ni des dge 'dun thams cad 'dus</text></item>
<item><p>86b4</p><section>'dul ba</section><text>la rtsod pa zhi bar byos shig /de ste des kyang ma slon na sdod de gnyis la spang ba'i las byos shig /gleng gzhi ni mnyan du yod pa na ste/ sangs rgyas bcom ldan 'das la tshe dang ldan pa u pA lis zhus pa/ btsun pa 'tshams</text></item>
<item><p>86b5</p><section>'dul ba</section><text>kyi bar du dge slong zhig dus las 'das na gum pa de'i yo byad rnams su dbang bar 'gyur/ u pA li de ni mgo gang logs su bor ba'o/ /btsun pa gnyis kar mgo bor na/ gang dbang bar 'gyur/ u pA li de ni</text></item>
<item><p>86b6</p><section>'dul ba</section><text>gnyis ka'o/ /gleng gzhi'i sgo gnyis pa ste tshigs su bcad pa dang po'o/ / mdor na/ bsgrags par bya dang shing rta dang / /de nas phreng ba gos rnams dang / /dge 'dun gos kyang de bzhin te/ /the tshom so so'i</text></item>
<item><p>86b7</p><section>'dul ba</section><text>skye bo'o/ /sangs rgyas bcom ldan 'das 'dze ta'i tshal mgon med zas sbyin gyi kun dga' ra ba na bzhugs so/ /mnyan du yod pa na ya mtshan can du ma gnas shing 'khod do/ /gang gi tshe bcom ldan 'das mnyan du yod pa</text></item>
<item><p>86b8</p><section>'dul ba</section><text>na bzhugs pa de'i tshe na mu stegs can rnams kyi mthu nyams nas rnyed pa chung bar gyur te de dag gis ji tsam 'dod pa blangs nas mu stegs su bya ba bya bar brtsams pa dang / khyim bdag mgon med zas sbyin pa chos</text></item>
<item><p>87a1</p><section>'dul ba</section><text>kyis nang par sngar langs nas bcom ldan 'das la blta ba'i phyir 'gro'o/ /ji tsam dus phyi zhig na khyim bdag mgon med pa la zas sbyin pa nang par sngar langs nas 'dze ta'i tshal du song ba dang mu stegs can dag ci</text></item>
<item><p>87a2</p><section>'dul ba</section><text>'dod pa blangs te/ de dag gis de yang dag par bskul nas des bsams pa 'di dag ni ngan du smra ba'i chos dang 'dul ba'i mu stegs can dag ste/ ci 'dod pa dag bslangs te mu stegs can gyi bya ba byed de/ bcom ldan 'das kyis</text></item>
<item><p>87a3</p><section>'dul ba</section><text>kyang mdo sde de dang de dag las ma dad pa dag ni dad pa phun sum tshogs par yang dag par bskul bar byos shig /gzhug par byos shig /dgod par byos shig ces gsungs te/ bcom ldan 'das kyis rjes su gnang na ni bdag gis</text></item>
<item><p>87a4</p><section>'dul ba</section><text>skye bo mang po dag kyang dge 'dun la yon 'bul ba la rab tu dgod do snyam du bsams nas/ bcom ldan 'das gang na ba der song ste phyin nas bcom ldan 'das kyi zhabs la mgo bos phyag 'tshal nas phyogs gcig tu 'dug go/ /</text></item>
<item><p>87a5</p><section>'dul ba</section><text>phyogs gcig tu 'dug nas khyim bdag mgon med zas sbyin pas bcom ldan 'das la 'di skad ces gsol to/ /btsun pa ngan du smra ba'i chos dang 'dul ba'i mu stegs can 'di dag ci 'dod pa blangs nas mu stegs su bgyi ba</text></item>
<item><p>87a6</p><section>'dul ba</section><text>bgyid na/ bcom ldan 'das kyis gnang na ni de dang de dag tu zhes bya ba nas dge 'dun la yon 'bul bar dgod do zhes bya ba'i bar du snga ma bzhin no/ /bcom ldan 'das kyis bka' stsal pa/ de ltar na ngas khyim bdag rjes su</text></item>
<item><p>87a7</p><section>'dul ba</section><text>gnang gis ci 'dod pa bslangs te/ sangs rgyas dang chos dang dge 'dun la bya ba byed par byos shig /bcom ldan 'das kyis ci 'dod pa blangs te sangs rgyas dang chos dang dge 'dun la bya ba byos shig ces bka' stsal nas/ khyim</text></item>
<item><p>87a8</p><section>'dul ba</section><text>bdag mgon med zas sbyin gyis yang dag par bskul bar brtsams pa dang / bram ze dang khyim bdag dag gis 'phags pa dag kyang yang dag par skul na ni bdag cag la bsod nams de bas kyang rab tu mang bar 'gyur ro zhes</text></item>
<item><p>87b1</p><section>'dul ba</section><text>smras pa dang / bcom ldan 'das kyis bka' stsal pa/ dge slong dag gis kyang grogs gyis shig bram ze dang khyim bdag dag gis de ste bdag cag gi ming nas brjod na ni legs par 'gyur ro zhes smras pa dang / bcom ldan 'das kyis sbyin</text></item>
<item><p>87b2</p><section>'dul ba</section><text>bdag gis byin na brjod par byos shig ces bka' stsal pa dang khyim bdag gis kyang brjod par byas nas bram ze dang khyim bdag gis de ste 'phags pa dag gis brjod na ni bdag cag la de bas kyang bsod nams mang du 'gyur ro zhes</text></item>
<item><p>87b3</p><section>'dul ba</section><text>smras pa dang / bcom ldan 'das kyis bka' stsal pa/ dge slong dag gis kyang brjod par byos shig /bram ze dang khyim bdag dag gtsug lag khang du 'ongs nas phul ba dang / bcom ldan 'das kyis gtsug lag khang du yang</text></item>
<item><p>87b4</p><section>'dul ba</section><text>brjod par byos shig ces bka' stsal to/ /rjod par byed pa de skye bo mang po dag gis bskor nas mi snang bar gyur pa dang / bcom ldan 'das kyis shing rta'i steng du 'dzegs la brjod cig ces bka' stsal pa dang / tsha ba dang</text></item>
<item><p>87b5</p><section>'dul ba</section><text>char pa dang rlung rnams byung bar gyur nas/ bcom ldan 'das kyis khang bu rtseg ma byos shig ces bka' stsal to/ /skye bo mang po dag gis sgo bsgribs pas na bcom ldan 'das kyis bka' stsal pa/ sgo bzhi thod la brjod pa</text></item>
<item><p>87b6</p><section>'dul ba</section><text>bzhi zhog shig /de nas khyim bdag mgon med zas sbyin ci 'dod pa blangs nas gos zung mang po gos zung brgya stong mang po rnams bsogs pa dang / des 'di snyam du gos mang zhig tshogs kyis da ni bdag gis sangs rgyas la</text></item>
<item><p>87b7</p><section>'dul ba</section><text>sogs pa dge slong gi dge 'dun dag bshos gsol la sangs rgyas la sogs pa dge slong gi dge 'dun rgan rims su yon dbul lo snyam bsams nas/ des 'dze ta'i tshal gos sna tshogs kyis brgyan te gos kyi phreng bas steng</text></item>
<item><p>87b8</p><section>'dul ba</section><text>kun du sbyangs nas srung ma yang bzhag ste mdza' bo dang gnyen dang phu nu dag kyang mgron du bos so/ /de nas gtsang zhing bsod pa'i bza' ba dang bca' ba dag sbyar nas bcom ldan 'das dang dge slong gi dge 'dun du bcas te/ 'dze ta'i</text></item>
<item><p>88a1</p><section>'dul ba</section><text>tshal du bshos la spyan drangs so/ /de nang par sngar langs te gdan bting nas bum pa chus bkang ste bzhag nas bcom ldan 'das dang nyan thos kyi dge 'dun du bcas te bshos gsol nas bcom ldan 'das la btsun pa 'jig rten</text></item>
<item><p>88a2</p><section>'dul ba</section><text>na yon gnas su mchis zhes zhus pa dang / khyim bdag gnyis te slob pa dang mi slob pa'o/ /de la yang khyim bdag slob pa la rnam pa bcwa brgyad yod do/ /mi slob pa la rnam pa dgu'o/ /slob pa rnam pa bcwa brgyad po gang zhe na/ rgyun du 'jug</text></item>
<item><p>88a3</p><section>'dul ba</section><text>pa'i 'bras bu mngon du bya ba'i phyir zhugs pa dang / rgyun du zhugs pa dang / lan cig phyir 'ong ba'i 'bras bu mngon du bya ba'i phyir zhugs pa dang / lan cig phyir 'ong ba dang / phyir mi 'ong ba'i 'bras bu mngon du bya ba'i phyir zhugs pa dang / phyir</text></item>
<item><p>88a4</p><section>'dul ba</section><text>mi 'ong ba dang / dgra bcom pa'i 'bras bu mngon du bya ba'i phyir zhugs pa dang / dad pas rjes su 'brang ba dang / chos kyi rjes su 'brang ba dang / dad pas rnam par grol ba dang / lta bas thob pa dang / gong nas gong du 'gro ba dang / tshe gcig</text></item>
<item><p>88a5</p><section>'dul ba</section><text>gis thogs pa dang / bar ma dor mya ngan las 'da' ba dang / skyes ma thag tu mya ngan las 'da' ba mngon par 'du byed pa dang bcas pas yongs su mya ngan las 'da' ba dang / mngon par 'dus ma byas pas yongs su mya ngan las</text></item>
<item><p>88a6</p><section>'dul ba</section><text>'da' ba dang / gong du 'phar ba rnams te 'di dag ni slob pa bcwa brgyad ces bya'o/ /mi slob pa dgu gang zhe na/ chos 'gribs pa dang / chos ma 'gribs pa dang / gsang ba'i chos dang / rjes su srung ba'i chos dang / mi g.yo bar</text></item>
<item><p>88a7</p><section>'dul ba</section><text>'dug pa dang / so sor rtogs nas skal ba can du mi 'gyur ba dang / mi bskyod pa'i chos dang / shes rab kyis rnam par grol ba dang / gnyis ka'i cha las rnam par grol ba 'di dag ni mi slob pa dgu zhes bya'o/ /bcom ldan 'das</text></item>
<item><p>88a8</p><section>'dul ba</section><text>kyis de skad ces gsungs so/ /bde bar gshegs pas de skad gsungs nas/ ston pas yang gsungs pa/ lus dang ngag yid drang por gyur pa yi/ /slob dang mi slob 'jig rten 'di na bzhugs/ /de dag sbyin zhing mchod par</text></item>
<item><p>88b1</p><section>'dul ba</section><text>'os pa ste/ /mchod pa'i zhing rab der byin 'bras bu che/ /de nas khyim bdag mgon med zas sbyin rgan rims kyi mdun du 'dug ste/ brjod pa bskos nas 'phags pa brjod pa'i tshe 'di skad du gang bcom ldan 'das kyi nyan thos kyi dge 'dun la sbyin</text></item>
<item><p>88b2</p><section>'dul ba</section><text>par rigs pa/ rab tu sbyin par rigs pa/ thal mo sbyar bar rigs pa/ phyag bya bar rigs pa/ bla na med pa'i bsod nams kyi zhing 'jig rten gyi yon gnas su gyur pa gang yin pa de dag la gos 'di dag 'bul gyis ci bder bzhes shig ces</text></item>
<item><p>88b3</p><section>'dul ba</section><text>gsungs shig /de nas dge slong rjod par byed pa des rgan rims kyi mdun du 'dug la 'di skad du gson cig /btsun pa'i dge 'dun rnams bcom ldan 'das kyi nyan thos kyi dge 'dun sbyin par rigs pa/ rab tu sbyin par rigs pa/ thal mo</text></item>
<item><p>88b4</p><section>'dul ba</section><text>sbyar bar rigs pa/ phyag bya bar rigs pa/ bla na med pa'i bsod nams kyi zhing / 'jig rten gyi yon gnas gang yin pa de dag la gos rnyed pa 'di dag 'bul gyis ci bder bzhes shig ces brjod do/ /de nas dge slong 'dod chags dang</text></item>
<item><p>88b5</p><section>'dul ba</section><text>bral ba zhe sdang dang bral ba gti mug dang bral ba gang yin pa de dag ni 'di snyam du gyur to/ /khyim bdag mgon med zas sbyin ni 'di skad du brjod de/ gang bcom ldan 'das kyi nyan thos kyi dge 'dun sbyin par rigs pa/ rab</text></item>
<item><p>88b6</p><section>'dul ba</section><text>tu sbyin par rigs pa/ thal mo sbyar bar rigs pa/ phyag bya bar rigs pa/ bla na med pa'i bsod nams kyi zhing 'jig rten gyi yon gnas de dag la gos rnyed pa rnams 'bul gyis ci bder bzhes shig ces brjod de/</text></item>
<item><p>88b7</p><section>'dul ba</section><text>bdag cag ni bla na med pa yin pas na bdag gis rnyed pa 'di dbang mod kyis/ bcom ldan 'das kyis dge slong dag khyed kyis dge ba rnams ni bcab par bya'o/ /sdig pa rnams ni bsgrag par bya'o zhes gsungs na/ bdag cag gos</text></item>
<item><p>88b8</p><section>'dul ba</section><text>rnyed pa'i phyir bdag nyid brjod pa lta ga la rung / bdag cag ni 'dod chags dang bral ba/ zhe sdang dang bral ba/ gti mug dang bral ba'o zhes smras nas cang mi zer bar 'khod do/ /kun du sbyor ba'i lhag ma dang bcas pa gang yin</text></item>
<item><p>89a1</p><section>'dul ba</section><text>pa de dag kyang 'di snyam du bla na med pa la bsngos pas na bdag cag ni kun du sbyor ba'i lhag ma dang bcas pa yin pas bdag cag ni mi dbang ngo snyam bsams nas cang mi zer bar 'khod do/ /bcing ba thams cad kyis bcings</text></item>
<item><p>89a2</p><section>'dul ba</section><text>pa gang yin pa de dag ni 'di snyam du bla na med pa la de 'bul lo snyam du bsams nas de dag cang mi smra bar 'khod do/ /kun du sbyor ba'i lhag ma dang bcas pa dag kyang cang mi zer bar 'khod do/ /bdag cag ni bcing ba thams cad</text></item>
<item><p>89a3</p><section>'dul ba</section><text>kyis bcings pas na bdag cag ni thams cad kyi thams cad du mi dbang ngo snyam du bsams nas de dag kyang cang mi smra bar 'khod do/ /de'i tshe khyim bdag mgon med zas sbyin gyis gos phul ba de dag dge slong gcig gis</text></item>
<item><p>89a4</p><section>'dul ba</section><text>kyang ma blangs pa dang / de yang 'di snyam du bdag 'phags pa'i dge 'dun dag gis lhung bzed khas phub par ma gyur grang snyam du bsams nas de'i lus skya bo bseng bseng po rid cing skem la rmya bar gyur nas/ bcom</text></item>
<item><p>89a5</p><section>'dul ba</section><text>ldan 'das gang na ba der song ste drung du phyin pa dang / bcom ldan 'das kyi zhabs la mgo bos phyag 'tshal nas phyogs gcig tu 'dug go/ /phyogs gcig tu 'dug ste/ khyim bdag mgon med zas sbyin gyis don de bcom</text></item>
<item><p>89a6</p><section>'dul ba</section><text>ldan 'das la gsol pa dang / sangs rgyas ni mkhyen bzhin du 'dri ste/ sangs rgyas bcom ldan 'das kyis tshe dang ldan pa kun dga' bo la/ kun dga' bo khyim bdag mgon med zas sbyin pas dge slong dag la gos sbyar</text></item>
<item><p>89a7</p><section>'dul ba</section><text>te byin na ci'i phyir ma blangs shes smras pa dang / des btsun pa khyim bdag mgon med zas sbyin gyis/ 'di skad du gang bcom ldan 'das kyi nyan thos kyi dge 'dun sbyin par rigs pa/ rab tu sbyin par rigs pa/ thal</text></item>
<item><p>89a8</p><section>'dul ba</section><text>mo sbyar bar bgyi ba nas de dag cang mi mchi bar mchis so zhes bgyi ba'i bar du snga ma bzhin brjod de de ltar na khyim bdag mgon med zas sbyin gyis stsal ba dge slong gcig gis kyang ma blangs so zhes gsol pa dang /</text></item>
<item><p>89b1</p><section>'dul ba</section><text>de nas bcom ldan 'das kyis tshe dang ldan pa kun dga' bo la kun dga' bo song la mnyan du yod pa na dge slong ji snyed gnas shing 'khod pa de dag thams cad mdun khang du sdus shig /ces bka' stsal pa dang / btsun pa de bzhin</text></item>
<item><p>89b2</p><section>'dul ba</section><text>bgyi'o zhes tshe dang ldan pa kun dga' bos bcom ldan 'das las mnyan te mnyan du yod pa na dge slong ji snyed gnas shing 'khod pa de dag thams cad mdun khang du bsogs nas/ bcom ldan 'das gang na ba der song ste</text></item>
<item><p>89b3</p><section>'dul ba</section><text>phyin pa dang / bcom ldan 'das kyi zhabs la mgo bos phyag 'tshal nas phyogs gcig tu 'dug go/ /phyogs gcig tu 'dug nas bcom ldan 'das la tshe dang ldan pa kun dga' bos/ btsun pa bcom ldan 'das da dus la bab</text></item>
<item><p>89b4</p><section>'dul ba</section><text>par dgongs shig /mnyan du yod pa na dge slong ji snyed gnas shing mchis pa de dag thams cad mdun khang du 'dus shing tshogs so zhes de skad ces gsol pa dang / de nas bcom ldan 'das mdun khang gang na ba der</text></item>
<item><p>89b5</p><section>'dul ba</section><text>gshegs te byon pa dang / gdan bting ba la bzhugs so/ /bzhugs nas bcom ldan 'das kyis dge slong dag la 'di skad ces bka' stsal to/ dge slong khyed khyim bdag mgon med zas sbyin gyis gos mang po</text></item>
<item><p>89b6</p><section>'dul ba</section><text>bsdus te byin na ci'i phyir ma blangs shes gsungs pa dang / dge slong rnams cang mi zer bar 'khod do/ /sangs rgyas bcom ldan 'das ni mkhyen bzhin du 'dri ba ste/ sangs rgyas bcom ldan 'das kyis tshe dang ldan</text></item>
<item><p>89b7</p><section>'dul ba</section><text>kun dga' bo la yang kun dga' bo dge slong rnams ci'i phyir mi smra bar 'khod ces rmas pa dang / de ltar gyur pa bcom ldan 'das la yang rgyas par gsol to/ /de nas bcom ldan 'das kyis</text></item>
<item><p>89b8</p><section>'dul ba</section><text>dge slong rnams la bka' stsal pa/ dge slong dag khyed nga'i drung du mya ngan las 'da' bar bsams te rab tu byung ngam/ btsun pa de bzhin no zhes gsol to/ /dge slong dag de lta bas na nga'i drung du mya ngan las 'da' bar bsams</text></item>
<item><p>90a1</p><section>'dul ba</section><text>te rab tu byung ba de la ni pa na phrag stong ri ba'i gos dang / mig lnga brgya yod pa'i khang pa brtsegs pa dang / ro sna brgya dang ldan pa'i zas rnams rjes su gnang ngo / /dge slong dag tshul khrims nyams pa dag ni dge 'dun gyi kun</text></item>
<item><p>90a2</p><section>'dul ba</section><text>dga' ra ba la rkang pa'i rting pa gcig tsam yang yongs su spyad pa mi gnang ngo / /de ci'i phyir zhe na/ tshul khrims nyams pa'i gang zag la ni nyes pa'i dmigs 'di bcu yod de/ bcu gang zhe na/ tshul khrims kyis bdag smad pa dang /</text></item>
<item><p>90a3</p><section>'dul ba</section><text>gzhan dang lha dang ston pas smad pa dang / tshangs pa mtshungs par spyod pa mkhas pa dang / chos nyid kyis smad pa dang / phyogs phyogs su sdig pa mi snyan pa'i sgra dang tshigs su bcad pas grags par 'gyur ba dang / ma rtogs pa</text></item>
<item><p>90a4</p><section>'dul ba</section><text>rnams rtogs par mi 'gyur ba dang / rtogs pa rnams nyams pa dang / sngon thos pa rnams brjed par 'gyur ba dang / rnam par 'gyod bzhin du dus byed pa dang / lus dang bral nas shi ba'i 'og tu ngan 'gro ngan song du log par ltung</text></item>
<item><p>90a5</p><section>'dul ba</section><text>nas sems can dmyal bar skye'o/ /'on kyang dge slong dag gis spyad pa ni bzhi ste/ bdag po med cing yongs su spyod pa dang / byin pas yongs su spyod pa dang / gnang bas yongs su spyod pa dang / bu lon gyis yongs su</text></item>
<item><p>90a6</p><section>'dul ba</section><text>spyod pa'o/ /de las dge slong 'dod chags dang bral/ zhe sdang dang bral/ gti mug dang bral ba de dag ni bdag po med cing yongs su spyod pa'o/ /kun du sbyor ba'i lhag ma dang bcas pa dag ni byin pas yongs su spyod</text></item>
<item><p>90a7</p><section>'dul ba</section><text>pa'o/ /so so'i skye bo dge ba can bsam gtan dang klog pa la zhugs pa rnams ni gnang bas yongs su spyod pa'o/ /le lo can dag ni bu lon gyis yongs su spyod pa'o/ /tshul khrims nyams pa ni yongs su spyod</text></item>
<item><p>90a8</p><section>'dul ba</section><text>pa thams cad mi gnang ngo / /de lta bas na rnyed pa zhig yod na dge 'dun gyis mnyam par bgo bar bya'o/ /gleng gzhi'i sgo gnyis pa'i mdo'i tshigs su bcad pa gnyis pa'o/ / mdor na/ bting ba dang ni ma bting ba/ /phyung ba</text></item>
<item><p>90b1</p><section>'dul ba</section><text>dang yang ma phyung ba/ /de bzhin mtshams kyi phyi rol gnas/ /thos pa yi rang bsams pas so/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /sangs rgyas bcom</text></item>
<item><p>90b2</p><section>'dul ba</section><text>ldan 'das la tshe dang ldan pa u pA lis zhus pa/ btsun pa dge 'dun gyis gtan pa bting ba dge slong gis shin du myong bzhin du gtan pa bting bar mi 'gyur bar mchis sam/ u pA li yod de 'di lta ste dge 'dun gyi gtan pa 'ding</text></item>
<item><p>90b3</p><section>'dul ba</section><text>ba'i tshe dge slong des dad pa ma byin la gnyid kyis log ste/ dge 'dun gyi gtan pa bting bar 'gyur ro/ /u pA li de ltar na dge slong gtan pa shin du myong bzhin gtan pa bting bar mi 'gyur ro/ /btsun pa dge 'dun gyi gtan pa shin</text></item>
<item><p>90b4</p><section>'dul ba</section><text>du ma myong bzhin du gtan pa bting bar 'gyur ba mchis sam/ u pA li yod de/ dge slong zhig gis dge 'dun gyi gtan pa bting ba'i tshe dad pa byin la nyal la dge 'dun gyis gtan pa yang bting bar 'gyur te/ de ltar na dge</text></item>
<item><p>90b5</p><section>'dul ba</section><text>'dun gyi gtan pa bting ba shin du ma myong ba yang gtan pa bting bar 'gyur ro/ /u pA li de bzhin du dge slong gis dge 'dun gyi gtan pa 'ding ba'i tshe shin du ma myong yang gtan pa bting bar 'gyur ro/ /btsun pa dge</text></item>
<item><p>90b6</p><section>'dul ba</section><text>slong gi dge 'dun gyi gtan pa 'byin pa'i tshe myong bar gyur kyang gtan pa ma phyung bar 'gyur ba mchis sam/ u pA li yod de/ 'di lta ste dge 'dun gyis dge 'dun gyi gtan pa 'ding ba'i tshe dad pa ma byin la gnyid kyis</text></item>
<item><p>90b7</p><section>'dul ba</section><text>log gam snyoms par zhugs pa ste/ u pA li de ltar na dge slong gi dge 'dun gyi gtan pa 'byin pa'i tshe myong bar gyur kyang gtan pa ma phyung bar 'gyur ro/ /btsun pa dge slong zhig gis dge 'dun gyi gtan pa 'byin pa'i</text></item>
<item><p>90b8</p><section>'dul ba</section><text>tshe myong bar ma gyur kyang gtan pa phyung bar 'gyur ba mchis sam/ u pA li yod de/ 'di ltar dge slong gi dge 'dun gyis gtan pa 'byin pa'i tshe dad pa byin la gnyid kyis log gam snyoms par zhugs sam/ 'tshams</text></item>
<item><p>91a1</p><section>'dul ba</section><text>kyi phyi rol du song yang rung ste/ dge 'dun gyis gtan pa phyung ngo zhes thos te thos nas kyang legs par phyung ngo / /shin du phyung ba'o zhes rjes su yi rang ba'o/ /gleng gzhi'i sgo gnyis pa'i mdo'i tshigs su bcad pa gsum</text></item>
<item><p>91a2</p><section>'dul ba</section><text>pa'o/ / mdor na/ bslab pa byin dang tshul shing dang / /gang la las rnams bya ba dang / /bcu gnyis rnams la slar 'khyal dang / /mi gtsang ba dang mi brtsan pa/ /sangs rgyas bcom ldan 'das mnyan du yod pa na 'dze ta'i tshal mgon</text></item>
<item><p>91a3</p><section>'dul ba</section><text>med zas sbyin gyi kun dga' ra ba na bzhugs so/ /sangs rgyas bcom ldan 'das la tshe dang ldan pa u pA lis zhus pa/ btsun pa bslab pa stsal bas/ tshul shing brim zhing las bgyir rung ngam/ u pA li mi rung ngo / /ma ning dang</text></item>
<item><p>91a4</p><section>'dul ba</section><text>za ma dang dge slong ma sun phyung ba dang pha bsad pa dang ma bsad pa dang / dgra bcom pa bsad pa dang / de bzhin gshegs pa la ngan sems kyis khrag phyung ba dang / mu stegs can dang mu stegs can du song ba dang / rkun gnas dang so sor gnas</text></item>
<item><p>91a5</p><section>'dul ba</section><text>pa dang / mi gnas pas tshul shing brim zhing las bgyir rung ngam/ u pA li mi rung ngo / /btsun pa bcom ldan 'das kyis gang la las bya ba de slar 'khyal yang mi brtsan no zhes gsungs na/ btsun pa gang la chos bzhin ma lags</text></item>
<item><p>91a6</p><section>'dul ba</section><text>par las bgyis pa de ltar 'khyal na yang mi brtsan par 'gyur ram/ u pA li de ni brtsan no/ /btsun pa gang zag gis las bcu gnyis bskos pa'i tshe de dag 'di skad du nged cag la ma bsko shig ces mchi na ci de dag de ltar</text></item>
<item><p>91a7</p><section>'dul ba</section><text>'khyal ba yang mi brtsan nam/ u pA li brtsan no/ /de ni ngas chad pas gnas pa rnams kyi phyir bsams te gsungs so/ /btsun pa bcom ldan 'das kyis mi gtsang ba rnams slar 'khyal na mi brtsan no zhes</text></item>
<item><p>91a8</p><section>'dul ba</section><text>gsungs na/ btsun pa ji tsam gyis na mi gtsang ba zhes bgyi/ u pA li de ni gang la phas pham pa bzhi'i nang nas gang yang rung ba zhig byung bar gyur pa ste/ de tsam gyis na mi gtsang bar 'gyur ro/ /gleng gzhi'i sgo gnyis pa'i</text></item>
<item><p>91b1</p><section>'dul ba</section><text>mdo'i tshigs su bcad pa bzhi pa'o/ / mdor na/ bslab pa byin dang las byed dang / /rkun gnas kyang ni de bzhin te/ /bsnyen rdzogs 'tshams kyi phyi rol dang / /mngags te gtang bar mi bya ba'o/ /sangs rgyas bcom ldan 'das mnyan du yod</text></item>
<item><p>91b2</p><section>'dul ba</section><text>pa na 'dze ta'i tshal mgon med zas sbyin gyi kun dga' ra ba na bzhugs so/ /sangs rgyas bcom ldan 'das la tshe dang ldan pa u pA lis zhus pa/ btsun pa las bgyid pa bslab pa stsal bas las bgyis na bgyis pa zhes bgyi 'am/</text></item>
<item><p>91b3</p><section>'dul ba</section><text>'on te ma bgyis pa zhes bgyi/ u pA li ma byas pa zhes bya ste/ slar yang bya dgos so/ /de bzhin du ma ning dang za ma dang mi gnas pa'i bar du snga ma bzhin du bya'o/ /gleng gzhi ni mnyan du yod pa na ste/ dge slong gzhan zhig la dge slong</text></item>
<item><p>91b4</p><section>'dul ba</section><text>zhig bsnyen par rdzogs par 'dod nas des bsnyen par rdzogs par bya ba'i dge slong rnams sbran te des bsnyen par rdzogs par bya ba'i phyir des dge tshul pha de khrid de dkyil 'khor du dong nas dge slong dag dang lhan cig</text></item>
<item><p>91b5</p><section>'dul ba</section><text>tu dkyil 'khor du phyin nas/ de 'tshams kyi phyi rol du mngags te btang ba dang / de gnyen dag gis khrid de song ngo / /tshe dang ldan pa de dag rab tu 'byung zhing bsnyen par rdzogs nas dge slong gi dngos por gyur pa'i bar chad du</text></item>
<item><p>91b6</p><section>'dul ba</section><text>gyur pa dang / de ltar gyur pa dge slong dag gis sangs rgyas bcom ldan 'das la gsol pa dang / sangs rgyas bcom ldan 'das kyis bka' stsal pa/ de lta bas na dge slong dag gis bsnyen par rdzogs par 'dod pa de</text></item>
<item><p>91b7</p><section>'dul ba</section><text>'tshams kyi phyi rol du ma mngag shig /'di lta ste dge slong dag 'khor los sgyur ba'i rgyal po'i bu rab dbang bskur ba'i rigs pa dbang ma bskur na rgyal tshab 'thob pa de rab tu bsrung bar bya ba dang / rab tu bskyang bar</text></item>
<item><p>91b8</p><section>'dul ba</section><text>bya ba de bzhin du dge slong gis bsnyen par rdzogs par 'dod pa de yang rab tu bsrung zhing bskyang ba'i rigs so/ /de lta bas na dge slong dag gis bsnyen par rdzogs par 'dod pa'i dge tshul pa de rnams mi thos pa'i nye 'khor</text></item>
<item><p>92a1</p><section>'dul ba</section><text>tsam du spangs la mthong ba'i nye 'khor tsam du thal mo sbyar te mngon du lta bzhin zhog shig /de ltar na nyes pa'i dmigs su mi 'gyur ro/ /gleng gzhi'i sgo gnyis pa'i mdo'i tshigs su bcad pa lnga pa'o/ /</text></item>
<item><p>92a2</p><section>'dul ba</section><text>mdor na/ bzod pa gsol bar byed dang mtshams/ /spu bsnyal ba yang de bzhin no/ /thab mo rgod pa bsdigs pa dang / /smad par bya dang rigs sun pa'o/ /sangs rgyas bcom ldan 'das mnyan du yod pa'i 'dze ta'i tshal mgon</text></item>
<item><p>92a3</p><section>'dul ba</section><text>med zas sbyin gyi kun dga' ra ba na bzhugs so/ /sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis bsdigs pa'i las bgyis pas bzod pa gsol cig ces</text></item>
<item><p>92a4</p><section>'dul ba</section><text>gsungs na/ gang du bzod pa gsol bar bgyi/ u pA li de ni mtshams kyi nang du'o/ /ji ltar bzod pa gsol bar bgyi/ spu langs shing rab tu langs pa las dge 'dun la spu nyal bar byed pa byung bar stsol/ phyag</text></item>
<item><p>92a5</p><section>'dul ba</section><text>'tshal ba mngon du ston cing thab mo rgod pa de yang slar gtong ba'o/ /btsun pa bcom ldan 'das kyis thab mo rgod pa'i dge slong dag la bsdigs pa'i las byos shig ces gsungs na/ de ste btsun pa de la bsdigs pa'i las bgyid</text></item>
<item><p>92a6</p><section>'dul ba</section><text>pa'i tshe ma rangs par gyur na/ de la thabs ji ltar bgyi/ u pA li de'i yo byad dang rdzas las kha cig gis lhung bzed dang chos gos khyer cig /kha cig gis ni bar bur gyi snod dag khyer la phyi rol du phyung ste bor cig /</text></item>
<item><p>92a7</p><section>'dul ba</section><text>de ste ka ba la 'jus na yang ka ba chod cig /de ste sgo skyes la 'jus na yang sgo skyes phyung la de la ngo zlog mi phod pa ma byed cig /de slar sus bcos par bgyi/ dge 'dun gyis so/ /su la bcos pa'i yo byad dgug /sbyin</text></item>
<item><p>92a8</p><section>'dul ba</section><text>bdag la slongs la de ste ma 'byor na dge 'dun thams cad kyi nor las byos shig /de la the tshom du ma byed cig /de ste btsun pa dge slong ma zhig thab mo rgod par gyur na de la yang bsdigs pa'i las bgyi 'am/ u pA li de</text></item>
<item><p>92b1</p><section>'dul ba</section><text>la yang bsdigs pa'i las bya'o/ /de ste ma rangs par gyur na zhes pa nas/ the tshom ma byed cig ces bya ba'i bar du snga ma bzhin no/ /btsun pa de ste dge slob ma dang / dge tshul pha dang / dge tshul ma zhig thab mo rgod par gyur pa dang / de dag</text></item>
<item><p>92b2</p><section>'dul ba</section><text>la yang bsdigs par bgyi 'am/ de la the tshom du ma byed cig ces bya ba'i bar du snga ma bzhin no/ /btsun pa bcom ldan 'das kyis rigs sun pa'i dge slong la bskrad pa'i las byos shig ces gsungs na/ de ste btsun pa de la bskrad</text></item>
<item><p>92b3</p><section>'dul ba</section><text>pa'i las bgyid pa'i tshe de ma rangs par gyur na de la ji ltar bgyi/ u pA li de la yo byad rnams shes bya ba nas/ the tshom ma byed cig ces bya ba'i bar du snga ma bzhin no/ /de bzhin du dge slong mas rigs sun pa dang / dge slob ma</text></item>
<item><p>92b4</p><section>'dul ba</section><text>dang / dge tshul pha dang / dge tshul ma dag la yang bskrad pa'i las bgyi 'am/ de la the tshom du ma byed cig ces bya ba'i bar du snga ma bzhin no/ /gleng gzhi'i sgo gnyis pa'i mdo'i tshigs su bcad pa drug pa'o// //</text></item>
<item><p>92b5</p><section>'dul ba</section><text>'dul ba gzhung dam pa/ bam po sum bcu rtsa gsum pa/ btsun pa bcom ldan 'das kyis tshul khrims nyams pa'i dge slong skrod cig ces gsungs na/ sus bskrad par bgyi/ de ni dge 'dun gyis bskrad par bya'o/ /</text></item>
<item><p>92b6</p><section>'dul ba</section><text>de'i yo byad la kha cig gis lhung bzed dang / chos gos khyer/ kha cig gis ni bar bur gyi snod dag khyer te/ phyi rol du phyung la bor cig /de ste ka ba la 'jus na ka ba chod cig /sgo skyes la 'jus na sgo skyes kyang phyung la de la</text></item>
<item><p>92b7</p><section>'dul ba</section><text>ngo zlog mi phod par ma byed cig /slar sus bcos par bgyi/ dge 'dun gyis so/ /'chos pa'i yo byad su la dgug /yon bdag la bskul lo/ /des kyang ma 'byor na dge 'dun thams cad kyi nor gyis slar bcos par bya ste/ de la</text></item>
<item><p>92b8</p><section>'dul ba</section><text>the tshom du ma byed cig /tshul khrims nyams pa'i dge slong la ji lta bar dge slong ma dang / dge slob ma dang / dge tshul pha dang / dge tshul ma dag kyang de bzhin no/ /btsun pa bcom ldan 'das kyis khyim pa la smod par byed pa'i dge slong de la</text></item>
<item><p>93a1</p><section>'dul ba</section><text>slar bsdum pa'i las byos shig /ces gsungs na/ btsun pa de ste dge slong mas kyang khyim pa la smad par gyur na de la yang slar bsdum pa'i las bgyi 'am/ u pA li de yang slar bsdum pa'i las byed du chug shig /dge</text></item>
<item><p>93a2</p><section>'dul ba</section><text>slob ma dang / dge tshul pha dang / dge tshul ma la yang de bzhin no/ /btsun pa bcom ldan 'das kyis dge slong khyim pa la smod na bsdum pa'i las byed du chug shig ces gsungs na/ dge slong gis dge slong la smod na de la yang slar bsdum</text></item>
<item><p>93a3</p><section>'dul ba</section><text>pa'i las bgyi 'am/ u pA li de la yang slar bsdum pa'i las bya'o/ /dge slong gis dge slong ma dang / dge slob ma dang / dge tshul pha dang / dge tshul ma yang de bzhin du bya'o/ /dge slob mas dge slong ma dang / dge slong dang / dge slob</text></item>
<item><p>93a4</p><section>'dul ba</section><text>ma dang / dge tshul pha dang / dge tshul ma la yang de bzhin du bya'o/ /dge slob mas dge slob ma dang / dge slong dang dge slong ma dang / dge tshul pha dang / dge tshul ma la yang de bzhin du bya'o/ /dge tshul phas dge tshul pha dang / dge slong dang /</text></item>
<item><p>93a5</p><section>'dul ba</section><text>dge slong ma dang / dge slob ma dang / dge tshul ma la yang de bzhin du bya'o/ /dge tshul mas dge tshul ma dang / dge slong dang / dge slong ma dang / dge slob ma dang / dge tshul pha la yang de bzhin du bya'o/ /de ltar 'khor lo bzhin du</text></item>
<item><p>93a6</p><section>'dul ba</section><text>rgyas par brjod do/ /gleng gzhi'i sgo gnyis pa'i mdo'i tshigs su bcad pa bdun pa'o/ / mdor na/ dge tshul dag dang bsdigs pa dang / /lnga las nyung ba mi gnas dang / /u pA lis ni ji ltar dris/ /nub mo lnga yang byin</text></item>
<item><p>93a7</p><section>'dul ba</section><text>pa'o/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /sangs rgyas bcom ldan 'das la tshe dang ldan pa u pA lis zhus pa/ btsun pa dge slong gis</text></item>
<item><p>93a8</p><section>'dul ba</section><text>bsdigs pa'i las bgyis pa'i dge tshul pha bsnyen par rdzogs par bgyis na/ de bsnyen par rdzogs pa zhes bgyi 'am/ bsnyen par ma rdzogs pa zhes bgyi/ u pA li bsnyen par ni rdzogs mod kyi/ bsnyen par rdzogs par</text></item>
<item><p>93b1</p><section>'dul ba</section><text>byed pa ni 'das pa dang bcas pa'o/ /bzod pa ni gsol ba zhes bya'o/ /btsun pa bcom ldan 'das kyis lo lnga lon la chos rnam pa lnga dang ldan na gnas ma bcas kyang gzhongs spyad pa spyod du gnang ngo zhes gsungs na/ btsun pa lo bzhi lon la</text></item>
<item><p>93b2</p><section>'dul ba</section><text>chos rnam pa lnga dang ldan na/ de yang gnas ma bcas par gzhongs spyad pa spyod du gnang ngam/ u pA li mi gnang ngo / /de ci'i phyir zhe na/ lo lnga ma lon pa mi rung ba'i phyir ro/ /de ste lo drug gam lo dgu lon la/ de yang chos lnga dang mi ldan na de</text></item>
<item><p>93b3</p><section>'dul ba</section><text>gnas ma bcas par gzhongs spyad pa spyod du gnang ngam/ u pA li mi gnang ngo / /de ci'i phyir zhe na/ chos lnga dang ldan par bya ba'i phyir ro/ /btsun pa dge slong bsnyen par rdzogs nas lo gsum lon la de yang sde snod gsum dang ldan pa/</text></item>
<item><p>93b4</p><section>'dul ba</section><text>rig pa gsum dang ldan pa dri ma gsum dang bral na de yang gzhan la gnas bca' bar bgyi 'am/ u pA li de yang de bzhin no/ /de ci'i phyir zhe na/ bcas pa'i tshul du bya ba'i phyir ro/ /ji srid du gnas ma bcas pa la rnyed pa stsal bar</text></item>
<item><p>93b5</p><section>'dul ba</section><text>bgyi/ u pA li de mang na yang zhag lnga'i bar du ste/ de yang gnas bca' ba tshol zhing sbyor ba ma btang ba'o/ /gleng gzhi'i sgo gnyis pa'i mdo'i tshigs su bcad pa brgyad pa'o/ / mdor na/ 'thun pa dag dang mi 'thun pa/ /tshad gzung du</text></item>
<item><p>93b6</p><section>'dul ba</section><text>yang med pa dang / /bcabs pa dang ni ma bcabs pa/ /de bzhin ming dang rigs kyang ngo / /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /sangs rgyas</text></item>
<item><p>93b7</p><section>'dul ba</section><text>bcom ldan 'das la tshe dang ldan pa u pA lis zhus pa/ btsun pa nongs pa 'thun pa zhes kyang bgyi/ mi mthun pa zhes kyang bgyi na/ btsun pa nongs pa 'thun pa gang lags/ mi mthun pa gang lags/ u pA li phas pham</text></item>
<item><p>93b8</p><section>'dul ba</section><text>pa rnams ni phas pham par 'thun gyi gzhan dang mi mthun pa'o/ /dge 'dun gyi lhag ma ni dge 'dun gyi lhag mar 'thun no/ /ltung ba ni ltung bar 'thun no/ /so sor bshags pa so sor bshags par 'thun no/ /nyes byas ni</text></item>
<item><p>94a1</p><section>'dul ba</section><text>nyes byas su 'thun no/ /btsun pa nongs pa tshad dang ldan pa zhes kyang bgyi/ nongs pa tshad dang mi ldan pa zhes kyang bgyi na/ btsun pa tshad dang ldan pa ni gang lags/ mi ldan pa ni gang lags/ u pA li gang zhig gis mtha'</text></item>
<item><p>94a2</p><section>'dul ba</section><text>dang nyes pa'i mtha' dran par 'gyur ba ste tshad dang ldan zhes bya'o/ /gang zhag dang nyes pa'i mtha' mi dran par gyur pa de ni tshad dang mi ldan zhes bya'o/ /btsun pa nongs pa bcabs pa zhes kyang bgyi/ ma bcabs pa zhes kyang bgyi na/ btsun</text></item>
<item><p>94a3</p><section>'dul ba</section><text>pa bcabs pa gang lags/ ma bcabs pa gang lags/ u pA li de ni rnam pa gnyis kyis bcabs pa ste/ sems kyis bcabs pa dang / zhag tu bcabs pa'o/ /de la zhag tu bcabs pa gang yin pa de ni ma bcabs pa'o/ /</text></item>
<item><p>94a4</p><section>'dul ba</section><text>sems kyis bcabs pa gang yin pa de ni bcabs pa zhes bya'o/ /btsun pa nongs pa rnams kyi ming dang rus shes bgyi ba/ btsun pa ming gang lags/ rus gang lags/ u pA li phas pham pa rnams ni ming ngo / /de las byung ba ni rus</text></item>
<item><p>94a5</p><section>'dul ba</section><text>so/ /dge 'dun gyi lhag ma zhes bya ba ni ming ngo / /de las byung ba ni rus so/ /ltung ba dang so sor bshags pa dang / nyes byas rnams ni ming ngo / /de las byung ba ni rus so/ /gleng gzhi'i sgo gnyis pa'i mdo'i tshigs su bcad pa dgu</text></item>
<item><p>94a6</p><section>'dul ba</section><text>pa'o/ / mdor na/ gcig la chad pas bcad pa dang / /bslab pa byin la mi spyad de/ /de dag la ni dad mi sbyin/ /dge slong byed dam mi len to/ /sangs rgyas bcom ldan 'das mnyan du yod pa na 'dze ta'i tshal mgon med zas</text></item>
<item><p>94a7</p><section>'dul ba</section><text>sbyin gyi kun dga' ra ba na bzhugs so/ /drug sde dag dge 'dun gyi lhag ma rnams byung bar gyur nas/ de dag chad pas bcad pa dang de dag ra ba'i nang du dkyil 'khor byas nas chad pa byed do/ /de dag la dge slong dag gis tshe dang ldan</text></item>
<item><p>94a8</p><section>'dul ba</section><text>pa dag ci zhig byed ces de dag gis smras pa dang / chad pa byed do zhes smras pa dang / dge slong dag gis 'di ni slar bcabs pa yin gyis chad pa ma yin no zhes smras pa dang / de dag spa gong nas cang mi zer bar 'dug go/ /de ltar</text></item>
<item><p>94b1</p><section>'dul ba</section><text>gyur pa dge slong dag gis bcom ldan 'das la gsol pa dang / bcom ldan 'das kyis dge slong dag gang na dge slong gcig pur gnas pa der chad pa'i las ma byed cig ces bka' stsal to/ /gang dge slong gnyis sam gsum</text></item>
<item><p>94b2</p><section>'dul ba</section><text>gnas pa der yang dge slong dag gis chad pa'i las ma byed cig /gang na dge slong bzhi 'am/ de las lhag pa yang rung ba gnas pa der dge slong dag gis chad pa dang / gzhi nas bslang ba'i chad pa dang / gzhi nas slar bslang</text></item>
<item><p>94b3</p><section>'dul ba</section><text>ba dang / yid mgu bar bya ba dang / gzhi nas bslang ba'i yid mgu bar bya ba dang / gzhi nas slar bslang ste yid mgu ba dag byos shig /bcom ldan 'das kyis gang na dge slong bzhi 'am de las lhag par gnas pa de dag tu dge slong</text></item>
<item><p>94b4</p><section>'dul ba</section><text>gis chad pa dang / gzhi nas bslang ba'i chad pa dang / gzhi nas slar bslang ba dang / yid mgu bar bya ba dang / gzhi nas bslang ba'i yid mgu bar bya ba dang / gzhi nas slar bslang ste yid mgu ba dag byos shig ces bka' stsal</text></item>
<item><p>94b5</p><section>'dul ba</section><text>pa dang / dge slong pha dag gis bslab pa byin pa'i dge slong bzhi la chad pa byed pa dang / bcom ldan 'das kyis bka' stsal pa/ bslab pa byin pa'i dge slong bzhi la yang chad pa byed du mi gnang ngo / /bcom ldan 'das kyis</text></item>
<item><p>94b6</p><section>'dul ba</section><text>bslab pa byin pa'i dge slong bzhi la chad pa byed du mi gnang ngo zhes bka' stsal pa dang / dge slong dag gis bslab pa byin pa gsum dang / tshul bzhin gnas pa gcig la byed do/ /bslab pa byin pa gnyis dang / tshul</text></item>
<item><p>94b7</p><section>'dul ba</section><text>bzhin gnas pa gnyis la byed do/ /bslab pa byin pa gcig dang / tshul bzhin gnas pa gsum la chad pa byed do/ /de ltar gyur pa dge slong dag gis bcom ldan 'das la gsol pa dang / bcom ldan 'das</text></item>
<item><p>94b8</p><section>'dul ba</section><text>kyis bka' stsal pa/ bslab pa byin pa bzhi la yang chad pa ma byed cig /bslab pa byin pa gsum dang / tshul bzhin gnas pa gcig la yang ma byed cig /bslab pa byin pa gnyis dang / tshul bzhin</text></item>
<item><p>95a1</p><section>'dul ba</section><text>gnas pa gnyis la yang ma byed cig /bslab pa byin pa gcig dang / tshul bzhin gnas pa gsum la yang chad pa ma byed par yongs su dag pa bzhi 'am/ de las mang ba rnams la chad pa byos shig /chad pa gcad</text></item>
<item><p>95a2</p><section>'dul ba</section><text>pa la ji lta ba chad pa gzhi nas bslang ba dang / gzhi nas slar bslang ba dang / yid mgu bar byed pa dang / gzhi nas bslang ste yid mgu bar byed pa dang / gzhi nas slar bslang ba'i yid mgu bar byed pa rnams kyang de bzhin no/ /</text></item>
<item><p>95a3</p><section>'dul ba</section><text>sangs rgyas bcom ldan 'das la u pA lis zhus pa/ bslab pa stsal ba la dad pa stsal tu rung ngam/ u pA li mi rung ngo / /chos nyid la reg na ni rung ngo / /btsun pa bslab pa stsal ba las dad pa blang du rung ngam/ u pA li</text></item>
<item><p>95a4</p><section>'dul ba</section><text>de la dge slong du 'du shes bzhag na gdod rung ngo / /gleng gzhi'i sgo gnyis pa'i mdo'i tshigs su bcad pa bcu pa rdzogs ste sgo gnyis pa rdzogs s+ho// // mdor bsdus pa ni/ dkyil 'khor lhung bzed dugs khang dang / /</text></item>
<item><p>95a5</p><section>'dul ba</section><text>dud pa btung dang khar phor dang / /lcags skra shing rta'i lte ba dang / /gdang shing sgron ma mchod rten no/ /mdor na/ dkyil 'khor lha yi gnas dang ni/ /phyed dang gsum dang gnas mi 'cha'/ /lhung bzed med</text></item>
<item><p>95a6</p><section>'dul ba</section><text>par rab tu byung / /lhung bzed la yang mi bri ba'o/ /sangs rgyas bcom ldan 'das mnyan du yod pa'i 'dze ta'i tshal skyabs med zas sbyin gyi kun dga' ra ba na bzhugs so/ /dge slong dag gis gar bab bab</text></item>
<item><p>95a7</p><section>'dul ba</section><text>tu lhung bzed bkrus pa dang / sa phyogs der sbrang ma dag gis gang ste mi sdug par gyur pa bram ze dang khyim bdag dag gis mthong nas ci 'phags pa dag gis phyogs 'dir bshang gci bgyis sam zhes smras pa dang /</text></item>
<item><p>95a8</p><section>'dul ba</section><text>de dag gis bzhin bzang 'dir bshang gci dag ni sus kyang ma byas kyi nged kyis lhung bzed bkrus so zhes smras pa dang / de dag gis 'phags pa khyed kyis 'dir dkyil 'khor bya ba'i rigs so zhes smras pa dang / de dag spa gong nas</text></item>
<item><p>95b1</p><section>'dul ba</section><text>cang mi zer bar 'dug go/ /de dag 'phya ste/ dge sbyong shAkya'i bu dag ni mi gtsang ba ste/ gar bab bab tu lhung bzed 'khru'o zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das</text></item>
<item><p>95b2</p><section>'dul ba</section><text>kyis dge slong rnams la bka' stsal pa/ bram ze dang khyim bdag rnams 'phya ba ni yus kyis de bas na gar bab bab tu lhung bzed ma 'khru bar dge slong dag gis lhung bzed gang tu bkrus pa'i gnas der dkyil 'khor byos shig ces</text></item>
<item><p>95b3</p><section>'dul ba</section><text>bka' stsal to/ /bcom ldan 'das kyis dkyil 'khor byos shig ces gsungs nas dge slong dag gis lhung bzed bkrus pa'i gnas der dkyil 'khor zlum por byas pa dang / bram ze dang khyim bdag dag gtsug lag khang du</text></item>
<item><p>95b4</p><section>'dul ba</section><text>'ongs te gnas kyi bar na mar dkyil 'khor yod pa dag mthong nas/ kye 'di ci zhig ces dris pa dang / kha cig gis yang kye 'di lta la shes pa byar ci yod/ dge sbyong shAkya'i bu dag ni nyi ma la dad do zhes smras so/ /gzhan</text></item>
<item><p>95b5</p><section>'dul ba</section><text>dag gis kye de bzhin te/ dge sbyong shAkya'i bu dag ni nyi ma la dad pa bden no zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ de lta bas na</text></item>
<item><p>95b6</p><section>'dul ba</section><text>nyi ma 'dra ba'i dkyil 'khor ma byed cig /bcom ldan 'das kyis nyi ma dang 'dra ba'i dkyil 'khor ma byed cig ces gsungs pa dang / dge slong dag gis zla ba kham pa 'dra ba'i dkyil 'khor byas so/ /der bram ze dang khyim</text></item>
<item><p>95b7</p><section>'dul ba</section><text>bdag dag gis yang gtsug lag khang du lhags nas/ kye dge sbyong shAkya'i bu dag ni zla ba la dad do zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/</text></item>
<item><p>95b8</p><section>'dul ba</section><text>de lta bas na zla ba 'dra ba'i dkyil 'khor kyang ma byed cig /dge slong dag gru bzhir byed pa la zhugs pa dang / gtsug lag khang der bram ze dang khyim bdag dag yang lhags nas/ kye dge sbyong shAkya'i bu dag ni ba lang la dad do zhes</text></item>
<item><p>96a1</p><section>'dul ba</section><text>smras pa dang / de ltar gyur pa dge slong dag gis bcom ldan 'das la gsol pa nas/ bcom ldan 'das kyis de lta bas na dkyil 'khor gru bzhi dang / rnam pa gnyis ltar ma byed par mdung rtse dang rnga 'dra bar byos shig ces</text></item>
<item><p>96a2</p><section>'dul ba</section><text>bka' stsal nas/ dge slong rnams de cis bya ba mi shes nas/ bcom ldan 'das kyis bka' stsal pa/ ba lang gi lci ba 'am sa 'am chus byug par gyis shig /bcom ldan 'das kyis dkyil 'khor rnam pa gnyis byos shig /</text></item>
<item><p>96a3</p><section>'dul ba</section><text>ces gsungs pa dang / dge slong dag gis sangs rgyas dang chos dang dge 'dun la de 'dra'i dkyil 'khor rnam pa gnyis byas te/ des mgu bar gyur pa dang / de ltar gyur pa dge slong dag gis bcom ldan 'das la gsol nas/ bcom</text></item>
<item><p>96a4</p><section>'dul ba</section><text>ldan 'das kyis bka' stsal pa/ dkon mchog gsum la ni nyi ma 'am/ zla ba 'am/ ji ltar dad pa rnam pa thams cad du byas te/ de la the tshom ma byed cig /gleng gzhi ni mnyan du yod pa na ste/ de nas bcom ldan 'das</text></item>
<item><p>96a5</p><section>'dul ba</section><text>kyis dge slong dag la bka' stsal pa/ dge slong dag sbyin par byed pa dang / sbyin pa'i bdag pos gtor ma len pa'i lha dag la rnam pa gsum gyis dus dus su yang dag par mgu bar bya/ yang dag par mchod par bya/ yang dag</text></item>
<item><p>96a6</p><section>'dul ba</section><text>par bde bar bya'o/ /gsum gang zhe na/ dus dus su gtsang ma'i byi bdar dang / dus dus su gtor ma'i las kyang byed/ dus dus su byin pa'i yon kyang bsngo'o/ /dge slong dag sbyin par byed pa dang / sbyin bdag gis gtor</text></item>
<item><p>96a7</p><section>'dul ba</section><text>ma len pa'i lha dag la dus dus su yang dag par mgu bar bya/ yang dag par mchod par bya/ yang dag par bde bar byas na sbyin par byed pa dang / sbyin bdag rnams la yid dge bas slar brtse bar byed do/ /bcom ldan 'das</text></item>
<item><p>96a8</p><section>'dul ba</section><text>kyis de skad ces bka' stsal pa dang / bde bar gshegs pas de skad gsungs nas yang ston pas gsungs pa/ skyes bu gang zag dad pa dag /gang gis lha rnams mchod byed pa/ /ston pa'i bka' bzhin byed pa ste/ /</text></item>
<item><p>96b1</p><section>'dul ba</section><text>sangs rgyas kyis kyang de la bsngags/ /sa phyogs gang na shes rab can/ /mkhas pa tshul khrims ldan 'khod pa/ /bshos gsol sbyin rabs bsgrags par bya/ /de dag rjed pas rjed par 'gyur/ /mchod pa byas pas mchod par 'gyur/ /de nas</text></item>
<item><p>96b2</p><section>'dul ba</section><text>'di la snying brtse ba/ /ma yis ji ltar bu la bzhin/ /lhas rjes brtse ba'i mi rnams kyis/ /bde zhing bzang po mthong bar 'gyur/ /bcom ldan 'das kyis skyes bu gang zag dad pas lha rnams la mchod na ston pa'i bka' bzhin byas pa yin te/ sangs</text></item>
<item><p>96b3</p><section>'dul ba</section><text>rgyas dag gis kyang bsngags so zhes gsungs pa dang / drug sde dag gis ra ba'i lha dang / nags kyi lha dang / bzhi mdo'i lha dang / sum mdo'i lha dang / 'jig rten gyi lha dag la sogs te thams cad mchod pa byed pa dang / dad pa'i bram ze dang khyim bdag</text></item>
<item><p>96b4</p><section>'dul ba</section><text>dad pa rnams 'phags pa 'di dag dge bar gsungs pa'i chos 'dul ba la rab tu byung na 'di ltar gnod pa sha dang khrag dang / rkang dang / tshil dag za zhing gzhan gyi srog 'phrog pa dag la mchod de/ bdag cag dge bsnyen gyis kyang ring du spangs na/</text></item>
<item><p>96b5</p><section>'dul ba</section><text>'di dag ni mchod pa byed do zhes nyes pa ngor brjod dpyas 'dogs shing mi snyan par zer nas de dag dge slong dag gis zlog pa dang / ci'i phyir tshe dang ldan pa dag bcom ldan 'das kyis ni gang skyes bu gang zag dad pa dag gis lha dag la</text></item>
<item><p>96b6</p><section>'dul ba</section><text>mchod par byas na ston pa'i bka' bzhin du byas pa yin te/ sangs rgyas dag gis kyang bsngags so zhes ma gsungs sam/ ci nged cag dad pa ma yin nam/ ci'i phyir na mi mchod ces smras pa dang / de ltar gyur pa dge slong dag</text></item>
<item><p>96b7</p><section>'dul ba</section><text>gis bcom ldan 'das la gsol nas/ bcom ldan 'das kyis bka' stsal pa/ dge slong dag ngas khyim pa la dgongs te gsungs kyis dge slong dag la ma yin gyis de lta bas na dge slong dag gis lha rnams la mchod par ma byed</text></item>
<item><p>96b8</p><section>'dul ba</section><text>cig /bcom ldan 'das kyis dge slong dag lha rnams la mchod par ma byed cig ces gsungs pa dang / drug sde dag gis de dag la gnod par byed pa la zhugs pa dang / dge slong de dag gi rmi lam du nged kyi nyes pa ci byas na nged la</text></item>
<item><p>97a1</p><section>'dul ba</section><text>gnod par byed ces ston to/ /bram ze dang khyim bdag ma dad pa dag kyang 'phags pa rnams 'di dag gis khyed cag la gnod pa ci zhig byas na 'di dag ma rung bar byed ces 'phya'o/ /de ltar gyur pa dge slong dag gis bcom ldan 'das la gsol nas/</text></item>
<item><p>97a2</p><section>'dul ba</section><text>bcom ldan 'das kyis de la mchod par yang ma byed cig /gnod par yang ma byed cig ces bka' stsal pa dang / drug sde dag lam du zhugs te 'dong ba'i tshe lha dag gi rten mthong ba dang byol te lam mthon dman dang tsher ma can du dong ba dang / de na dge</text></item>
<item><p>97a3</p><section>'dul ba</section><text>slong kha cig ni 'jag mas non/ kha cig ni tsher mas zug /kha cig ni dred nas lhung ngo / /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ lam 'byol te ma 'dong bar lam drang</text></item>
<item><p>97a4</p><section>'dul ba</section><text>por deng la lha dag gi rten la se gol gyi sgra phyung la zhal nas gsungs pa'i tshigs su bcad pa klag par bya ste/ de la the tshom ma byed cig /gleng gzhi ni mnyan du yod pa na ste/ sangs rgyas bcom ldan 'das la tshe dang ldan pa u pA lis</text></item>
<item><p>97a5</p><section>'dul ba</section><text>zhus pa/ btsun pa bcom ldan 'das kyis lhan cig spyod pa dang / nye gnas kyi dge slong gis mkhan po dang / slob dpon la dus gsum du ltar song shig ces gsungs la/ 'tshams chen po dpag tshad phyed dang gsum du chod cig ces kyang</text></item>
<item><p>97a6</p><section>'dul ba</section><text>gsungs na/ btsun pa de lta na slob dpon dang mkhan po dpag tshad phyed dang gsum na mchis na de dag gis ji tsam na blta bar bgyi/ u pA li de dag gis zla ba phyed phyed cing ltar song shig /de ste de dag rgyang grags ldan gnas na</text></item>
<item><p>97a7</p><section>'dul ba</section><text>de dag gis zhag bdun nam brgyad na ltar song shig /de tshun chad ni ji ltar dus su ltar song shig /mdom lnga brgya na gnas na ni de dag gis dus gsum du ltar song shig /de ltar ma song na 'das pa dang bcas par 'gyur</text></item>
<item><p>97a8</p><section>'dul ba</section><text>ro/ /gleng gzhi ni mnyan du yod pa na ste/ tshe dang ldan pa nye dga' bo la rab tu 'byung bar 'dod pa zhig 'ongs nas des de lhung bzed med par rab tu phyung ngo / /de'i tshe na dge slong dag gis lhung bzed bkrus nas lhung bzed</text></item>
<item><p>97b1</p><section>'dul ba</section><text>bzhag pa'i sar bzhag ste/ mchod rten la phyag byas nas bdag bdag gi lhung bzed blangs te zas za ba'i gnas su 'khod do/ /gang gi tshe dge slong dag zas za ba'i tshe lhung bzed dag bkrus nas mchod rten la phyag byed pa la zhugs</text></item>
<item><p>97b2</p><section>'dul ba</section><text>pa dang / gsar du rab tu byung ba de yang de dag dang lhan cig tu phyag byas nas gang gi tshe dge slong dag mchod rten la phyag byas te lag pa bkrus pa dang / gsar du rab tu byung ba des kyang gnas brtan kun shes kauN+Di n+ya'i lhung bzed blangs pa dang /</text></item>
<item><p>97b3</p><section>'dul ba</section><text>des slar bzlog go/ /de nas gang po dang / ming chen dang / ma 'gags pa dang / shA ri'i bu dang / maud gal gyi bu dang / 'od srung dang / kun dga' bo dang / re ba ta la sogs pa'i lhung bzed blangs te de dag gis kyang</text></item>
<item><p>97b4</p><section>'dul ba</section><text>slar bzlog pa dang / de mchi mas mig gang bzhin du phyogs gcig tu 'dug go/ /'dod chags dang ma bral ba'i dge slong dag 'di ltar lhung bzed dag med par sus rab tu phyung zhes phyas 'dogs so/ /kha cig gis ni nye dga'</text></item>
<item><p>97b5</p><section>'dul ba</section><text>bo yin no zhes smras nas/ de dag gis nyes pa sbom po la spyod pa de ma gtogs par gzhan su zhig de ltar byed ces smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das</text></item>
<item><p>97b6</p><section>'dul ba</section><text>kyis bka' stsal pa/ dge slong 'di rnams 'phya ba ni yus te/ de bas na dge slong dag gis lhung bzed med par rab tu ma dbyung bar dang por lhung bzed dag tshol la gdod rab tu phyung shig /de ste mi 'byor na bdag gis lhung</text></item>
<item><p>97b7</p><section>'dul ba</section><text>bzed chung ngu byin cig /dge slong gis lhung bzed med par rab tu phyung na 'das pa dang bcas par 'gyur ro/ /gleng gzhi ni mnyan du yod pa na ste/ tshe dang ldan pa ma 'gags pa la nye gnas gzhon nu</text></item>
<item><p>97b8</p><section>'dul ba</section><text>lhung bzed 'dzin pa zhig yod pa des de'i lhung bzed dang / bdag gi lhung bzed gnyi ga bkrus te/ lhung bzed de gnyis kyang 'dra ba zhig nas bdag gi gang yin/ slob dpon gyi gang yin pa mi shes nas/</text></item>
<item><p>98a1</p><section>'dul ba</section><text>phyi zhig na des tshe dang ldan pa ma 'gags pa'i lhung bzed la slob dpon ma 'gags pa'i lhung bzed ces yi ge bris so/ /de nas dus phyi zhig na khyim bdag gzhan zhig gis sangs rgyas la sogs pa dge slong gi dge</text></item>
<item><p>98a2</p><section>'dul ba</section><text>'dun rnams khyim du bshos la spyan drangs te/ khyim bdag de la sngon yongs su spyad pa'i smad 'tshong ma zhig yod de/ des de la bzang mo ngas sangs rgyas la sogs pa dge slong gi dge 'dun dag bshos la spyan drangs</text></item>
<item><p>98a3</p><section>'dul ba</section><text>kyis khyod kyang tshur shog la rang gi lag gis kyang brim par byos shig ces springs pa dang / de yang brel ba'i rkyen cig byung nas der ma 'ongs so/ /bcom ldan 'das dang nyan thos kyi dge 'dun dag bshos gsol/</text></item>
<item><p>98a4</p><section>'dul ba</section><text>sbyin rabs gsungs nas slar bzhud pa dang tshe dang ldan pa ma 'gags pa'i lhung bzed 'dzin pa gzhon nu de khyim de nyid du lhung bzed bkrus te 'gro'o snyam du bsams nas 'dug pa dang / khyim bdag des 'phags</text></item>
<item><p>98a5</p><section>'dul ba</section><text>pa lhung bzed skad cig g.yar/ mdza' ba zhig la lhung bzed kyi lhag ma zhig bskur ro zhes smras pa dang / des bdag gi ni ma byin gyi/ tshe dang ldan pa ma 'gags pa'i lhung bzed byin pa dang / khyim bdag</text></item>
<item><p>98a6</p><section>'dul ba</section><text>des de'i nang du bza' ba dang / bca' ba gtsang mas bkang nas smad 'tshong ma de la bskur te/ phrin du bzang mo ngas ni kha zas 'di lta bus sangs rgyas la sogs pa dge slong gi dge 'dun rnams tshim par byas kyis/</text></item>
<item><p>98a7</p><section>'dul ba</section><text>khyod kyis de la rjes su yi rang skyed cig ces spring ngo / /des kha zas de dag byo ba dang / lhung bzed kyi zhabs la yi ge 'dug pa mthong nas bud med kyi bu ni rnam pa bcwa brgyad la mkhas te/ des blags pa dang / tshe dang ldan pa</text></item>
<item><p>98a8</p><section>'dul ba</section><text>ma 'gags pa'i ming mthong nas des 'di snyam du bdag gis 'phags pa lha dang mis mchod pa'i lhung bzed de 'di bzhin du bskur ba'i mi rigs so snyam du bsams nas des lhung bzed de dris phyis te/ de nas me tog bsung</text></item>
<item><p>98b1</p><section>'dul ba</section><text>zhim pos bkang nas khri'u tshon gyis bris pa'i steng du bzhag ste/ de'i drung du btud nas pog por gyis bdug cing 'dug pa dang / de nas skyes pa gzhan zhig kar sha pa Na lnga brgya dang / dri dang phreng ba dag khyer te de'i drung du 'ongs</text></item>
<item><p>98b2</p><section>'dul ba</section><text>nas bzang mo ci byed kun tu spyod kyis 'dong ngo zhes smras pa dang / lhung bzed la mchod pa byas skad cig sdod cig /des lhung bzed 'di gang nas 'ongs su'i yin zhes smras pa dang / mos ji ltar gyur pa zhib tu smras so/ /</text></item>
<item><p>98b3</p><section>'dul ba</section><text>des khyod kyis ya mtshan can thams cad dag la yang sbyin pa gtong ste rab tu byung ba dag kyang ma shor to zhes smras pa dang / de rna ba bkab nas sdig pa de lta bu ma byas kyis sems can dmyal bar 'gro ba'i rgyur gyur ta re</text></item>
<item><p>98b4</p><section>'dul ba</section><text>zhes smras so/ /mos de skad smras kyang des log par byed pa de ma btang ngo / /de ltar gyur pa dge slong dag gis bcom ldan 'das la gsol pa dang / bcom ldan 'das kyis dgongs pa/ dge slong gang mi bri ba bris pa de ni</text></item>
<item><p>98b5</p><section>'dul ba</section><text>nyes pa'i dmigs su 'gyur gyis de bas na dge slong dag mi bri ba ma bri shig /bcom ldan 'das kyis dge slong dag la mi bri ba ma 'bri shig ces gsungs pa dang / dge slong dag gis gang mi bri ba mi shes nas/ bcom</text></item>
<item><p>98b6</p><section>'dul ba</section><text>ldan 'das kyis bka' stsal pa/ mi bri ba rnam pa lnga ste/ so sor thar pa thams cad dang / so sor thar pa dang ldan pa dang / 'dul ba thams cad dang / 'dul ba thams cad du ldan pa dang / gang zag so so'o/ /</text></item>
<item><p>98b7</p><section>'dul ba</section><text>mtshan ma can du bya ba ni nyes pa med do/ /gleng gzhi'i sgo gsum pa'i mdo'i tshigs su bcad pa dang po'o/ / mdor na/ dge tshul gyis ni lhung bzed bcag /lhung bzed ji ltar bsreg par bya/ /sreg 'gebs gnang bar bya ba ste/ /</text></item>
<item><p>98b8</p><section>'dul ba</section><text>drang srong chen pos rjes su gnang / /sangs rgyas bcom ldan 'das mnyan du yod pa na 'dze ta'i tshal skyabs med pa la zas sbyin gyi kun dga' ra ba na bzhugs so/ /dge slong gzhan zhig gis dge tshul pha lhung bzed 'dzin pa de la</text></item>
<item><p>99a1</p><section>'dul ba</section><text>des lhung bzed 'khrur bcug pa dang / dge tshul pha de yang dran pa nye bar gnas pa ma yin pa zhig nas de'i lag nas lhung ste chag go/ /dge slong de phongs par gyur te de ltar gyur pa dge slong dag gis bcom ldan 'das la</text></item>
<item><p>99a2</p><section>'dul ba</section><text>gsol pa dang / bcom ldan 'das kyis dgongs pa/ dge slong dag gang cung zad dge slong dag gis dge tshul pha la lhung bzed 'khrur bcug na nyes pa'i dmigs su 'gyur te/ de bas na dge slong dag gis dge tshul pha dag lhung bzed</text></item>
<item><p>99a3</p><section>'dul ba</section><text>'khrur ma gzhug shig /bcom ldan 'das kyis dge slong dag lhung bzed dge tshul 'khrur ma gzhug shig ces bka' stsal nas/ tshe dang ldan pa shA ri'i bu'i dge tshul pha tsun da zhes bya ba lhung bzed 'dzin te/ des mkhan po lhung</text></item>
<item><p>99a4</p><section>'dul ba</section><text>bzed tshur stsol cig bkru'o zhes smras pa dang / des bu bcom ldan 'das kyis bslab pa'i gnas bcas te dge slong gis dge tshul pha dag la lhung bzed 'khrur ma gzhug shig ces gsungs kyis nga nyid 'khrus khyod phar</text></item>
<item><p>99a5</p><section>'dul ba</section><text>song shig ces smras pa dang / des mkhan po ci bdag gis kyang nyes pa'i dmigs su 'gyur ram zhes smras pa dang / des bu sangs rgyas bcom ldan 'das ni chos kyi bdag po bas na ngas ji ltar bya zhes smras pa dang / de ltar gyur pa</text></item>
<item><p>99a6</p><section>'dul ba</section><text>dge slong dag gis bcom ldan 'das la gsol nas/ bcom ldan 'das kyis bka' stsal pa/ dge tshul pha dran pa nye bar gnas pa de dag la ni 'khrur gzhug ste de la the tshom du ma byed cig /gleng gzhi ni mnyan du yod pa na ste/</text></item>
<item><p>99a7</p><section>'dul ba</section><text>dge slong dag lhung bzed du zan zos nas de yang ma bcos pas btsas khyer nas rdol to/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ lhung bzed bsreg par</text></item>
<item><p>99a8</p><section>'dul ba</section><text>byos shig /bcom ldan 'das kyis lhung bzed sregs shig ces gsungs nas/ dge slong dag gis lhung bzed shing gis bsregs pa dang / lhung bzed ma rung bar gyur nas/ bcom ldan 'das kyis shing gis sreg par ma</text></item>
<item><p>99b1</p><section>'dul ba</section><text>byed cig ces bka' stsal pa dang / dge slong dag gis rtswa dang sog ma dag gis g.yogs te bsregs pa dang / de nyid nyes pa'i dmigs su gyur nas/ bcom ldan 'das kyis rtswa dang sog mas g.yogs te sreg par ma byed cig ces bka'</text></item>
<item><p>99b2</p><section>'dul ba</section><text>stsal nas/ dge slong dag gis ji ltar bsreg pa mi shes nas bcom ldan 'das kyis lhung bzed kyi sreg 'gebs sbyor cig ces bka' stsal pa dang / dge slong dag gis lhung bzed kyi sreg 'gebs ji ltar sbyor mi shes nas/</text></item>
<item><p>99b3</p><section>'dul ba</section><text>bcom ldan 'das kyis bka' stsal pa/ sreg 'gebs la rnam pa gnyis te slob dpon gyis byas pa dang / bdag gis byas pa'o/ /de la slob dpon gyis byas pa ni bum pa lta bu'o/ /bdag gis byas pa ni phru ba 'am rdza ma</text></item>
<item><p>99b4</p><section>'dul ba</section><text>yang rung ste/ thal bas bkang la rdza ma ji tsam rin pa phri shig ces bka' stsal pa dang / dge slong dag gis gyo mo'i nang du de bzhin du bsregs pas de nyid nyes pa'i dmigs su gyur nas/ bcom ldan 'das kyis bka'</text></item>
<item><p>99b5</p><section>'dul ba</section><text>stsal pa/ phyi rol du ni 'jim pa dang phub mar bsres pas yugs la nang du til gyi tshigs ma 'am/ ba lang gi lci bas yugs te de skams pa dang / sa gzhi byi bdar gyis la 'og tu phub ma dang / til gyi tshigs ma dang /</text></item>
<item><p>99b6</p><section>'dul ba</section><text>gzhan yang byad bzang du 'gyur ba dag thing ste/ rtswa dang / lci ba dang / sog ma dag gis g.yogs la ci nas dud pa ma shor bar byos la sregs shig /de'i g.yas g.yon chag chag thob la skyong nul gyis shig /ci nas</text></item>
<item><p>99b7</p><section>'dul ba</section><text>srog chags dag bde bar bya ba'i phyir ro/ /bsregs pa de grangs pa dang / lhung bzed phyung la khrus te nam kha dog zhen par gyur gyi bar du bsreg par byas shig /de bas na lhung bzed sreg 'gebs dang yo byad dag rjes su gnang ngo / /</text></item>
<item><p>99b8</p><section>'dul ba</section><text>gleng gzhi'i sgo gsum pa'i mdo'i tshigs su bcad pa gnyis pa'o/ / mdor na/ gcig la gcig dang dugs khang dang / /khyim pa gsum pa de bzhin te/ /gding ba dang ni de bzhin skra/ /lci bas byas pa kun thos pa'o/ /sangs rgyas bcom</text></item>
<item><p>100a1</p><section>'dul ba</section><text>ldan 'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs so/ /mnyan du yod pa na khyim bdag gzhan zhig gis dge 'dun gyi phyir dugs khang zhig byas so/ /de nas drug sde dag gis gos</text></item>
<item><p>100a2</p><section>'dul ba</section><text>gcig pus smad g.yogs byas te gcig la gcig las byed cing 'khod pa dang / bram ze dang / khyim bdag dag phyogs der lhags pa dang de dag gis de mthong nas/ kye 'di lta bu dag tu byed pa su zhig ces smras pa dang / de na kha</text></item>
<item><p>100a3</p><section>'dul ba</section><text>cig gis ni mu stegs can dag yin no zhes smras/ yang kha cig gis 'di dag ni mu stegs can ma yin gyi dge sbyong shAkya'i bu'o zhes smras pa dang / de dag 'phya ba la zhugs te kye ston pa ni ngo tsha ba dang ldan na/ ci'i phyir 'di</text></item>
<item><p>100a4</p><section>'dul ba</section><text>dag ngo tsha ba dang khrel med ces smras so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag bram ze dang khyim bdag rnams 'phya ba ni yus kyis/</text></item>
<item><p>100a5</p><section>'dul ba</section><text>de lta bas na dge slong dag dugs khang du gos gcig pu gon te gcig la gcig las ma byed cig /dge slong dag gis gos gcig pu gon te dugs khang du las byas na 'das pa dang bcas par 'gyur ro/ /gleng gzhi ni mnyan du</text></item>
<item><p>100a6</p><section>'dul ba</section><text>yod pa na ste/ mnyan du yod pa na khyim bdag gzhan zhig gis dge 'dun gyi phyir dugs khang zhig byas pa dang / der dge slong dag gis 'bru mar gyis byugs te rkang pa la reg nas mgo bo la reg /mgo bo la reg nas kha</text></item>
<item><p>100a7</p><section>'dul ba</section><text>la reg /kha la reg nas lag pa dang rkang pa la reg /lag pa dang rkang pa la reg nas slar yang kha la reg cing gos ngan pa zhig gis smad g.yogs te 'dug pa dang / ji tsam zhig na khyim pa ma dad pa zhig phyogs der 'ongs nas/</text></item>
<item><p>100a8</p><section>'dul ba</section><text>des dge slong dag mthong ba dang / des 'phya ba la zhugs te/ dge sbyong shAkya'i bu dag ni mi gtsang ba ste/ rkang pa la reg pa kha la reg par byas nas gos ngan pas smad g.yogs byas te gcer bur skye bo dag gi nang na 'dug go zhes</text></item>
<item><p>100b1</p><section>'dul ba</section><text>smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ dge slong dag bram ze dang khyim bdag rnams 'phya ba ni yus kyis/ de bas na dugs khang du khyim pa ma gzhug shig /ma dad pa</text></item>
<item><p>100b2</p><section>'dul ba</section><text>yang las byed du ma gzhug shig dugs khang gi sgo ba dge slong rnams skos la de dag gis khyim pa dag nang du ma btang shig /bcom ldan 'das kyis dugs khang du khyim pa ma gtang shig /las kyang byed du ma gzhug shig ces gsungs pa dang /</text></item>
<item><p>100b3</p><section>'dul ba</section><text>de nas dus phyi zhig na dugs khang du zhugs pa'i tshe khyim bdag mgon med zas sbyin der 'ongs pa dang dge slong sgo bas smras pa/ khyim bdag nang du ma 'gro bar 'dug shig /bcom ldan 'das kyis khyim pa dugs khang du ma gtang shig ces</text></item>
<item><p>100b4</p><section>'dul ba</section><text>bka' stsal to/ /des 'phags pa dag ci kho bo yang gzhan du 'gyur ram/ kho bos ni nges par 'phags pa dag gi las bya'o zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis</text></item>
<item><p>100b5</p><section>'dul ba</section><text>bka' stsal pa/ gang dad pa dag ni dugs khang du thong / las kyang byed du chug shig /de la the tshom du ma byed cig /bcom ldan 'das kyis dad pa dag ni dugs khang du thong la las kyang byed du chug shig ces gsungs pa dang / de nas khyim</text></item>
<item><p>100b6</p><section>'dul ba</section><text>bdag mgon med zas sbyin nang du 'gro ba na de dang lhan cig tu bram ze zhig kyang 'ongs nas de ma btang ba dang / des 'phags pa ci'i phyir na khyim bdag mgon med zas sbyin ni nang du btang la bdag ni mi gtong zhes smras pa dang / dge</text></item>
<item><p>100b7</p><section>'dul ba</section><text>slong gis de la smras pa/ bram ze khyim bdag mgon med zas sbyin ni dad pas nang du btang ngo / /des smras pa/ 'o na bdag kyang dad par gyur na nang du gtong ngam zhes smras pa dang / de ltar gyur pa dge slong dag gis bcom ldan 'das la</text></item>
<item><p>100b8</p><section>'dul ba</section><text>gsol nas/ bcom ldan 'das kyis de ste dad par gyur na nang du thong shig ces bka' stsal pa dang / dge slong dag gis de skyabs gsum du btang nas nang du btang ngo / /des yang dge slong dag rkang pa la reg nas kha dang mgo la reg cing gos</text></item>
<item><p>101a1</p><section>'dul ba</section><text>ngan pas smad g.yogs nas sgren mor 'dug pa mthong ba dang / de ma dad de 'phya ba la zhugs so/ /dge sbyong shAkya'i bu ni mi gtsang ba ste/ rkang pa la reg pa kha dang mgo bo la reg cing gos ngan pas smad g.yogs nas sgren mor</text></item>
<item><p>101a2</p><section>'dul ba</section><text>'dug go zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ de lta bas na rab tu dad pa dag ni dugs khang gi nang du thong shig /dad pa chung ba ni ma gtang shig / //</text></item>
<item><p>101a3</p><section>'dul ba</section><text>'dul ba gzhung dam pa/ bam po sum bcu rtsa bzhi pa/ gleng gzhi ni mnyan du yod pa na ste/ mnyan du yod pa na khyim bdag gzhan zhig gis sangs rgyas la sogs pa dge slong gi dge 'dun dag dugs khang du spyan drangs te dge slong dag</text></item>
<item><p>101a4</p><section>'dul ba</section><text>nang du zhugs pa dang / de na dgra bcom pa'i dge slong zhig gis tshul khrims nyams pa'i dge slong zhig la las byed cing 'dug pa dang / bcom ldan 'das kyang nang du gshegs nas des las byed pa gzigs nas/ bcom ldan 'das</text></item>
<item><p>101a5</p><section>'dul ba</section><text>kyis dge slong dag la bka' stsal pa/ dge slong khyed cag gis dge slong 'di la dge slong 'dis las byed pa mthong ngam/ btsun pa mthong ngo zhes gsol pa dang / dge slong las byed pa 'di ni dgra bcom pa zag pa zad pa'o/ /</text></item>
<item><p>101a6</p><section>'dul ba</section><text>gang la las bya ba 'di ni tshul khrims nyams pa sdig pa'i chos can/ khong rul ba/ zags pa/ gsog du gyur pa/ dung dgra lta bur spyod pa/ dge sbyong ma yin pa dge sbyong du yi dam 'dzin pa/ tshangs par spyod pa</text></item>
<item><p>101a7</p><section>'dul ba</section><text>ma yin pa tshangs par spyod par yi dam 'dzin pa ste/ de bas na dge slong dag seng ge lta bus wa 'dra ba'i las ma byed cig /byas na 'das pa dang bcas par 'gyur ro/ /bcom ldan 'das kyis seng ge 'dra bas wa lta bu'i</text></item>
<item><p>101a8</p><section>'dul ba</section><text>las ma byed cig ces bka' stsal pa dang / mnyan du yod pa na khyim bdag gzhan zhig de dang rigs mnyam pa las chung ma zhig blangs te/ de de dang lhan cig rtse dga' yongs su spyod do/ /des rtse dga' yongs su spyad pa las dus</text></item>
<item><p>101b1</p><section>'dul ba</section><text>phyi zhig na chung ma sems can dang ldan par gyur nas/ de la zla ba brgyad dam dgu 'das pa dang bu btsas nas bu pho zhig byung ste/ de gzugs legs pa blta na sdug cing mdzes pa yan lag thams cad dang ldan pa zhig nas de btsas pa'i</text></item>
<item><p>101b2</p><section>'dul ba</section><text>btsas ston chen po byas nas ming btags so/ /de bsrings bskyed nas cher gyur pa dang / de dus phyi zhig na 'dze ta'i tshal du song ste/ legs par gsungs pa'i chos 'dul ba la rab tu byung nas de mdzod gsum dang ldan par gyur te/</text></item>
<item><p>101b3</p><section>'dul ba</section><text>des 'di snyam du bcom ldan 'das kyis dge slong dag bu'i pha ma ni dka' bar bya ba byed de/ phan par byed pa'o/ /gso bar byed pa'o/ /skyed par byed pa'o/ /nu ma snun par byed pa'o/ /'dzam bu'i gling sna tshogs pa ston par byed pa</text></item>
<item><p>101b4</p><section>'dul ba</section><text>yin te/ bus phrag pa gcig la ni ma gnyis pa la ni pha khyer te lo brgya tshang gi bar du khyer ram/ yang na sa gzhi chen po nor bu dang / mu tig dang / bai dUr+ya dang / dung dang / shel dang / gser dang / dngul dang / a smra gar ba dang / spug</text></item>
<item><p>101b5</p><section>'dul ba</section><text>dang / g.yas phyogs su 'khyil ba de lta bu dag gis dbang por bcug gam dbang phyug tu bcug kyang des ni pha dang ma la bus phan btags pa 'am nye bar phan btags par mi 'gyur gyi/ gang gis pha ma dad pa med pa dad pa phun sum tshogs par</text></item>
<item><p>101b6</p><section>'dul ba</section><text>byas sam/ yang dag par bskul tam/ dul bar byas sam/ 'jug par byas sam/ so sor bkod dam/ tshul khrims ngan pa las tshul khrims phun sum tshogs par/ ser sna can las gtang ba phun sum tshogs par/</text></item>
<item><p>101b7</p><section>'dul ba</section><text>shes rab 'chal ba las shes rab phun sum tshogs par yang dag par bskul/ dul bar byas/ zhugs par byas/ so sor bkod na de lta bu ni bus pha dang ma la phan btags pa dang / nye bar phan btags par 'gyur ro</text></item>
<item><p>101b8</p><section>'dul ba</section><text>zhes gsungs so snyam du bsams nas/ bdag gis kyang ci nas pha ma la phan gdags pa cung zad cig bya'o snyam nas ji srid dga' ba'i bar du gzhongs spyod cing 'dug nas mnyan du yod pa gang na ba de logs su gzhongs</text></item>
<item><p>102a1</p><section>'dul ba</section><text>spyod cing song ngo / /mthar gyis spyad pa spyod cing mnyan du yod par phyin to/ /des de gnyis skyabs su 'gro ba dang / bslab pa'i gnas la rab tu bkod do/ /de nas dus phyi zhig na des pha'i drung du nor las bsod nams su bya ba'i</text></item>
<item><p>102a2</p><section>'dul ba</section><text>dngos po bdun po'i yon tan rgyas par brjod pa dang / des 'phags pa bdag gis kyang nor sna bdun las bya ba'i bsod nams kyi dngos po cung zad cig bya'o zhes smras pa dang / des bgres po de bzhin legs kyis gyis shig ces smras</text></item>
<item><p>102a3</p><section>'dul ba</section><text>pa dang / ci zhig bya/ dugs khang zhig gyis shig /des dugs khang byas te khyim bdag de rang gi dugs khang du rang gis las bya ba la zhugs te shin du ngal bar gyur nas bkru ba'i yo byad dang / 'bru mar dang phye la sogs pa mang</text></item>
<item><p>102a4</p><section>'dul ba</section><text>du lhag go/ /de nas des bu bdag rab tu ngal bar gyur gyis nga'i rgyab cung zhig nyes shig ces smras pa dang / des yab bcom ldan 'das kyis seng ge lta bus wa lta bu dag la bsnyen bkur ma byed cig ces bka' stsal te ma gnang ngo / /</text></item>
<item><p>102a5</p><section>'dul ba</section><text>zhes smras pa dang / des bu seng ge dang wa gang zhes smras pa dang / yab bdag ni seng ge dang 'dra/ khyod ni wa dang 'dra'o/ /bu de ci'i phyir zhes smras pa dang / yab bdag ni tshul khrims dang ldan pa'o/ /khyod ni tshul khrims ngan pa</text></item>
<item><p>102a6</p><section>'dul ba</section><text>dang ldan pa'o/ /bu de ltar wa dang 'dra ba nga lta bu las seng ge dang 'dra ba khyod lta bu skyes sam zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/</text></item>
<item><p>102a7</p><section>'dul ba</section><text>dge slong dag rigs gang na pha ma la yang dag par mgu bar byed/ yang dag par mchod par byed/ yang dag par bde bar skyong bar byed pa'i rigs de ni tshangs pa dang bcas pa'o/ /de ci'i phyir zhe na/ rigs kyi bu pha ma la</text></item>
<item><p>102a8</p><section>'dul ba</section><text>chos bzhin byed/ tshul bzhin byed pa ni tshangs pa zhes bya'o/ /dge slong dag rigs gang na pha ma la yang dag par mgu bar byed/ yang dag par mchod par byed/ yang dag par bde bar bsnyen bkur byed pa de ni slob dpon dang bcas pa'o/ /</text></item>
<item><p>102b1</p><section>'dul ba</section><text>de ci'i phyir zhe na/ rigs kyi bus pha ma la chos bzhin byas na slob dpon lta bur 'gyur ro/ /dge slong dag rigs gang na pha ma la yang dag par mgu bar byed/ yang dag par mchod par byed/ yang dag par bde bar bsnyen bkur byed pa'i rigs</text></item>
<item><p>102b2</p><section>'dul ba</section><text>de ni sbyin par rigs par bya'o/ /de ci'i phyir zhe na/ rigs kyi bus pha ma la chos bzhin du byas na sbyin par rigs pa'o/ /dge slong dag rigs gang na pha ma la yang dag par mgu bar byed/ yang dag par mchod par byed/ yang dag par</text></item>
<item><p>102b3</p><section>'dul ba</section><text>bde bar bsnyen bkur byed na rigs de ni ma dang bcas pa'o/ /de ci'i phyir zhe na/ rigs kyi bus pha ma la chos bzhin du byas na ma lta bu'o/ /dge slong dag rigs gang na pha ma la yang dag par mgu bar byed/ yang dag par mchod par</text></item>
<item><p>102b4</p><section>'dul ba</section><text>byed/ yang dag par bde bar bsnyen bkur byed na rigs de ni lha dang bcas pa'o/ /de ci'i phyir zhe na/ rigs kyi bus pha ma la chos bzhin du byas na lha lta bur 'gyur ro/ /bcom ldan 'das kyis de skad ces bka' stsal pa dang / bde bar</text></item>
<item><p>102b5</p><section>'dul ba</section><text>gshegs pas de skad gsungs nas ston pas yang gsungs pa/ pha dang ma gnyis tshangs pa ste/ /slob dpon lha yang de bzhin no/ /ji ltar me yi lha bran bzhin/ /bu yi sbyin pa'i gnas yin no/ /de bas de gnyis phyag bya zhing / /</text></item>
<item><p>102b6</p><section>'dul ba</section><text>phyi bar bya zhing bkru ba dang / /rkang pa gnyis kyang bkru bar bya/ /de bzhin mkhas pas bsnyen bkur bya/ /yang na bza' ba btung ba dang / /bgo ba mal stan de bzhin te/ /de gnyis pha dang ma gnyis la/ /mkhas pas bsnyen bkur</text></item>
<item><p>102b7</p><section>'dul ba</section><text>bcas byed na/ /'dir ni mnar bar mi 'gyur te/ /song nas mtho ris dga' bar 'gyur/ /gang gi tshe bcom ldan 'das kyis mdo sde gsungs pa de'i tshe na dge slong rnams the tshom skyes nas the tshom thams cad gcod pa</text></item>
<item><p>102b8</p><section>'dul ba</section><text>sangs rgyas bcom ldan 'das la zhus pa/ btsun pa bcom ldan 'das kyis pha dang / ma dang / bla ma la ni rim gro bgyid pa'i yon tan brjod pa ni ngo mtshar che'o zhes zhus pa dang / bcom ldan 'das kyis bka' stsal pa/ dge slong</text></item>
<item><p>103a1</p><section>'dul ba</section><text>dag 'di la ci zhig ngo mtshar cher yod/ da ltar de bzhin gshegs pa 'dod chags med/ zhe sdang med/ gti mug med/ skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi dga' ba</text></item>
<item><p>103a2</p><section>'dul ba</section><text>dang / 'khrug pa rnams med bzhin du pha ma la rim gro bya ba'i yon tan brjod pa pas sngon 'das pa'i dus na nga 'dod chags dang bcas/ zhe sdang dang bcas/ gti mug dang bcas/ skye ba dang / rga ba dang / na ba dang / 'chi ba dang / mya ngan dang / smre sngags</text></item>
<item><p>103a3</p><section>'dul ba</section><text>'don pa dang / sdug bsngal ba dang / yid mi dga' ba dang / 'khrug pa rnams las yongs su ma grol ba na yang ma la gnod pa cung zad zhig byas nas sdug bsngal chen po rjes su myong ngo / /phan pa cung zad zhig byas nas kyang bde ba chen po</text></item>
<item><p>103a4</p><section>'dul ba</section><text>rjes su myong bar gyur te/ de dag legs par shin du yid la byos shig dang bshad par bya'o/ /sngon byung ba ni dge slong dag sngon 'das pa'i dus na grong khyer bA rA Na sI na ded dpon mdza' bo zhes bya ba phyug cing nor mang la longs spyod</text></item>
<item><p>103a5</p><section>'dul ba</section><text>che/ gnas rgya che zhing yangs pa zhig ste/ ngal bso po'i nor dang 'dra ba/ ngal bso po'i nor la 'gran pa zhig yod de/ des rigs mnyam pa'i chung ma zhig blangs nas de de dang lhan cig tu rtse dga' yongs su spyod do/ /de la rtse</text></item>
<item><p>103a6</p><section>'dul ba</section><text>dga' yongs su spyad pa las bu pho rnams byung yang shi nas de bu med de bu 'dod pas lha gu lang dang / ba ru Na dang / ngal bso po dang / ba sa ba la sogs pa lha stong la gsol kyang de'i bu gson par ma gyur te/ de la gzhan zhig</text></item>
<item><p>103a7</p><section>'dul ba</section><text>gis de ste khyod la bu pho zhig btsas na bu mo'i ming du thogs shig dang yun ring du 'tsho bar 'gyur ro zhes bsgo'o/ /de dus phyi zhig na de dang lhan cig tu rtse dga' yongs su spyad do/ /des rtse dga' yongs su spyad pas de'i chung ma sems</text></item>
<item><p>103a8</p><section>'dul ba</section><text>can dang ldan par gyur nas zla ba brgyad dam dgu lon nas khye'u zhig btsas te/ de gzugs legs shing blta na sdug pa/ mdzes pa/ mdog gser gyi kha dog lta bu/ mgo gdugs 'dra ba/ lag pa ring ba/ dpral ba'i dbyes che ba dang /</text></item>
<item><p>103b1</p><section>'dul ba</section><text>kos ko ring ba/ smin ma snyoms pa/ sna mtho zhing yan lag dang nying lag thams cad du ldan pa zhig btsas te/ de btsas pa'i btsas ston chen po byas nas ming gdags par brtsams te/ mdza' bo'i bu de bu mo'i ming du bdags pas</text></item>
<item><p>103b2</p><section>'dul ba</section><text>na khye'u 'di'i ming bu mo mdza' mor gdags so/ /ci tsam na khye'u bu mo mdza' mo zhes bya ba de cher gyur pa dang / de'i pha yang rgya mtsho chen po'i nang du zhugs te de de nyid du shi bar gyur to/ /de nas bu mo mdza' mos ma la bdag gi pha</text></item>
<item><p>103b3</p><section>'dul ba</section><text>sngon gyi las 'bras bu gang gis 'tsho/ bdag kyang phyis de bzhin du bsgrub bo zhes smras pa dang / mas bsams pa/ sngon rgya mtsho chen po'i nang du 'jug pa'i tshong pa yin no zhes 'di la smras na ni 'di nyid kyang rgya mtsho chen po'i nang du</text></item>
<item><p>103b4</p><section>'dul ba</section><text>zhugs te de nyid du shi bar 'gyur ro snyam du bsams nas/ des bu khyod kyi pha ni sngon 'bru 'tshong ba byed byed de/ khyod kyang dga' na 'bru 'tshong ba gyis shig ces smras pa dang / des 'bru'i tshong khang brtsigs te/ thog ma'i nyin par kar sha</text></item>
<item><p>103b5</p><section>'dul ba</section><text>pa Na bzhi rnyed de/ des de dag ma la byin no/ /de nas dus phyi zhig na gzhan zhig gis de la khyod kyi pha ni sngon dri 'tshong ba'o zhes smras pa dang / des 'bru 'tshong ba btang ste dri 'tshong ba'i tshong khang brtsigs so/ /de nas nyi ma dang po'i tshe</text></item>
<item><p>103b6</p><section>'dul ba</section><text>kar sha pa Na brgyad rnyed nas des yang de dag ma la byin no/ /de nas dus phyi zhig na gzhan zhig gis de la khyod kyi pha ni gser 'tshong ba yin no zhes smras pa dang / des yang dri 'tshong ba btang ste gser 'tshong ba la zhugs pa dang /</text></item>
<item><p>103b7</p><section>'dul ba</section><text>de'i nyi ma dang po la kar sha pa Na bcu drug rnyed pa dang / des yang de dag ma la byin no/ /phyi de nyin mo des kar sha pa Na sum bcu rtsa gnyis rnyed pa dang / des de dag ma la byin no/ /de nas gser 'tshong ba phrag dog can dag</text></item>
<item><p>103b8</p><section>'dul ba</section><text>gis grong khyer thams cad kyi gser 'dis bsdus so snyam du bsams nas bu mo mdza' mo la khyod 'di lta bu byed cing 'tsho ste ci rung / khyod kyi pha ni sngon rgya mtsho chen por 'jug pa'i tshong pa yin na khyod sus 'di 'dra ba ngan</text></item>
<item><p>104a1</p><section>'dul ba</section><text>pas 'tsho ba la 'jug tu bcug ces smras pa dang / de gser 'tshong ba dag gi tshig des bskul bas de ma'i thad du song ste/ ma bdag gi pha ni 'di ltar sngon rgya mtsho chen po'i tshong pa'o zhes thos na rjes su gnong shig dang /</text></item>
<item><p>104a2</p><section>'dul ba</section><text>bdag kyang rgya mtsho chen po'i nang du zhugs la mchi'o zhes smras pa dang / mas de la bu de ni bden mod kyi khyod ni gzhon la bu gcig pu ste kho mo bor la rgya mtsho chen por ma 'gro shig ces smras pa dang / de nas bu mo mdza' mos</text></item>
<item><p>104a3</p><section>'dul ba</section><text>ma'i tshig ma mnyan te bdag gis grong khyer du gang rgya mtsho chen por zhugs shing 'dong du dad pa rnams 'dong ngo zhes des bdag nyid ded dpon du bsgrags so/ /de nas tshong pa lnga brgyas bskor te dong ba dang / de ma'i snying du sdug pas</text></item>
<item><p>104a4</p><section>'dul ba</section><text>dkrugs te ma mchi mas brnangs bzhin rkang pa gnyis la bzung ste bu kho mo bor te rgya mtsho chen por zhugs la ma 'gro shig ces byas pa dang / de 'di ltar snying rje zhing mi dga' ste dal gyis smras pa la khros nas ma'i mgo</text></item>
<item><p>104a5</p><section>'dul ba</section><text>bo rkang pas phul te de 'dron pa mang po dang 'grogs te song ngo / /mas bu khyod la las 'di rnam par smin par ma gyur cig ces smras pa dang / de nas de grong dang / grong khyer dang / rgyal po'i pho brang 'khor rnams la lta zhing rgya mtsho</text></item>
<item><p>104a6</p><section>'dul ba</section><text>chen po'i 'gram du phyin pa dang / des dong tshe rnying pa lnga brgyas gru bo che nyos te gru'i nang du 'jug pa dang / 'byin pa dang / mnyan pa dang / nyag thag 'dzin pa dang / phyogs rtog pa'i mi dag la gla byas nas des dril chen po</text></item>
<item><p>104a7</p><section>'dul ba</section><text>lan gsum du bsgrags nas rgya mtsho chen po'i nang du zhugs te song ba dang / ji tsam zhig na chu srin nya'i rigs kyis gru ma rung bar byas nas bu mo mdza' mo gru tshal zhig la 'jus nas mthar phyin to/ /de nas skam la</text></item>
<item><p>104a8</p><section>'dul ba</section><text>song ba dang / dga' ba zhes bya ba'i grong khyer de mthong ste/ de der song nas de na lha'i bu mo gzugs legs shing blta na sdug pa bzhi byung ste/ der 'ongs nas bu mo mdza' mo bde bar 'ongs sam/ 'di ni bdag cag gi zas kyi khang pa dang / btung</text></item>
<item><p>104b1</p><section>'dul ba</section><text>ba'i khang pa dang / gos kyi khang pa dang / nyal ba'i khang pa dang / nor bu dang / mu tig dang / bai dUr+ya dang / dung dang / shel dang / byi ru dang / gser dang / dngul gyis gang ba yin gyis de bzhes shig /tshur spyon bdag cag dang lhan cig bzhugs so zhes smras</text></item>
<item><p>104b2</p><section>'dul ba</section><text>nas/ de dang lhan cig lo du ma/ lo brgya du ma/ lo stong du ma/ lo brgya stong du mar ji ltar sems can bsod nams byas pa/ dge ba byas pa/ rdzu 'phrul chen po/ mthu chen pos rang gi bsod nams la myong bar gyur pa bzhin myong bar gyur to/ /</text></item>
<item><p>104b3</p><section>'dul ba</section><text>de dag gis lho phyogs kyi lam du ma 'gro shig ces bsgo ba dang / de lho phyogs kyi lam du ma btang yang der 'gro bar 'then te/ de phyi zhig na lho phyogs su song ba dang / des rtag tu ra ro ba zhes bya ba'i grong khyer mthong nas de'i sgor phyin pa dang / de nas</text></item>
<item><p>104b4</p><section>'dul ba</section><text>kyang lha'i bu mo de bas kyang gzugs legs pa/ de bas kyang blta na sdug pa/ de bas kyang mdzes pa brgyad byung ste/ de dag gis bu mo mdza' mo tshur spyon bde bar byon tam/ bdag cag gi zas kyi khang pa 'di dang / skom gyi khang pa dang gos kyi khang pa dang nyal ba'i khang pa dang /</text></item>
<item><p>104b5</p><section>'dul ba</section><text>nor bu dang / mu tig dang / bai dUr+ya dang / dung dang / shel dang / byi ru dang / gser dang / dngul dag gis gang bar yod kyis tshur spyon lhan cig bzhugs so zhes smras nas/ de dag dang lhan cig lo du ma/ lo brgya du ma/ lo stong du ma/ lo brgya stong du mar ji ltar</text></item>
<item><p>104b6</p><section>'dul ba</section><text>sems can bsod nams byas pa/ dge ba byas pa/ rdzu 'phrul chen po mthu chen pos myong ba bzhin myong bar gyur to/ /de dag gis kyang de la lho phyogs kyi lam du ma 'gro shig ces bsgo'o/ /de lho phyogs kyi lam du ma 'gro shig ces bsgo na</text></item>
<item><p>104b7</p><section>'dul ba</section><text>je thur 'then te 'gro 'dod nas ji tsam zhig nas lho phyogs kyi lam du song ba dang / dga' ba can zhes bya ba'i grong khyer mthong nas de'i sgor phyin pa dang / de nas yang lha'i bu mo de bas kyang gzugs legs pa/ de bas kyang blta na</text></item>
<item><p>104b8</p><section>'dul ba</section><text>sdug pa/ de bas kyang mdzes pa bcu drug byung ste/ de dag gis bu mo mdza' mo bde bar byon tam/ bu mo mdza' mo tshur spyon bdag cag gi zas kyi khang pa 'di dang / skom gyi khang pa dang / gos kyi khang pa dang / nyal ba'i khang pa dang /</text></item>
<item><p>105a1</p><section>'dul ba</section><text>nor bu dang / mu tig dang bai dUr+ya dang / dung dang / shel dang / byi ru dang / gser dang / dngul dag gis gang ba yod kyis tshur spyon lhan cig bzhugs so zhes smras nas/ de dag dang lhan cig lo du ma lo brgya du ma/ lo stong du ma/ lo brgya stong du mar</text></item>
<item><p>105a2</p><section>'dul ba</section><text>ji ltar sems can bsod nams byas pa/ dge ba byas pa/ rdzu 'phrul chen po/ mthu chen pos myong bar gyur pa bzhin myong bar gyur to/ /de dag gis kyang de la lho phyogs kyi lam du ma 'gro shig ces bsgo'o/ /de la lho phyogs kyi lam</text></item>
<item><p>105a3</p><section>'dul ba</section><text>du ma 'gro shig bsgo yang je thur 'then cing 'gro bar 'dod nas de ji tsam zhig na lho phyogs kyi lam du song ba dang / bla ma'i tshangs pa zhes bya ba'i khang pa bzang po zhig mthong nas de'i sgor 'ongs pa dang / de'i nang nas lha'i bu mo de bas</text></item>
<item><p>105a4</p><section>'dul ba</section><text>kyang gzugs legs pa/ de bas kyang blta na sdug pa/ shin tu bzang mo sum bcu rtsa gnyis shig byung nas de dag gis bu mo mdza' mo tshur spyon/ mdza' mo bde bar byon tam/ bdag gis zas kyi khang pa 'di dang / skom gyi khang</text></item>
<item><p>105a5</p><section>'dul ba</section><text>pa dang / gos gyi khang pa dang / nyal ba'i khang pa dang / nor bu dang / mu tig dang / bai dUr+ya dang / dung dang / shel dang / byi ru dang / gser dang / dngul la sogs pa rnam pa sna tshogs kyis gang ba yod kyis tshur spyon lhan cig</text></item>
<item><p>105a6</p><section>'dul ba</section><text>tu bzhugs so zhes smras nas/ de dag dang lhan cig lo du ma/ lo brgya du ma/ lo stong du ma/ lo brgya stong du mar ji ltar sems can bsod nams byas pa/ dge ba byas pa/ mthu chen po/ rdzu 'phrul chen</text></item>
<item><p>105a7</p><section>'dul ba</section><text>pos myong ba bzhin myong bar gyur to/ /de dag gis kyang lho phyogs kyi lam du ma 'gro shig ces bsgo'o/ /de lho phyogs kyi lam du ma 'gro shig ces bsgo yang je thur 'then cing 'gro bar 'dod nas ji tsam zhig na</text></item>
<item><p>105a8</p><section>'dul ba</section><text>lho phyogs kyi lam du song nas de phyi phyir zhing dad pa skyes te de rim gyis lho phyogs su song ba dang / lcags las byas pa'i grong khyer zhig mthong ste de der zhugs so/ /zhugs ma thag tu de'i sgo yang slar bcad</text></item>
<item><p>105b1</p><section>'dul ba</section><text>par gyur to/ /de nas yang nang du song ba dang sgo yang de bzhin du bcad do/ /de nas yang nang du song ba dang sgo yang bcad par gyur te/ ji tsam na skyes bu rab tu lus che ba zhig de nas byung ste/ de'i spyi bo la lcags kyi 'khor lo 'bar ba/ rab</text></item>
<item><p>105b2</p><section>'dul ba</section><text>tu 'bar ba/ shin tu 'bar ba/ me lce gcig tu gyur pa zhig 'khor zhing 'dug ste/ de'i mgo las rnag khrag byung ba ni zas su za bar mthong ngo / /de nas bu mo mdza' mos skyes bu de la khyod ci'i phyir de ltar gyur ces dris</text></item>
<item><p>105b3</p><section>'dul ba</section><text>pa dang / des ngas ni ma la gnod pa byas pa'i phyir ro/ /zhes skyes bu des de skad du smras ma thag tu bu mo mdza' mo de'i las kyang mngon du smin par gyur te/ bdag gis kyang ma la gnod pa byas nas de'i las kyis</text></item>
<item><p>105b4</p><section>'dul ba</section><text>'dir khrid de 'ongs so snyam du bsams pa dang / de ma thag tu nam mkha' las sgra 'di skad du gang bcings pa de ni thar/ gang ma bcings pa de ni bcings pa'o zhes sgra de byung ma thag tu skyes bu de'i spyi bo na 'khor lo</text></item>
<item><p>105b5</p><section>'dul ba</section><text>yod pa de ni med par gyur/ bu mo mdza' mo'i spyi bor 'khor lo byung ngo / /de nas bu mo mdza' mo rab tu sdug bsngal bar skyes bu des mthong nas tshigs su bcad de smras pa/ rtag tu dga' dang dregs byed cing / /skyid pa byed</text></item>
<item><p>105b6</p><section>'dul ba</section><text>pa bor byas te/ /tshangs pa bla ma'i khang pa nas/ /ci yi phyir ni khyod 'dir 'ongs/ /bu mo mdza' mos smras pa/ rtag tu dga' dang dregs byed cing / /skyid pa byed pa bor byas te/ /tshangs pa bla ma'i khang pa nas/ /</text></item>
<item><p>105b7</p><section>'dul ba</section><text>'dir ni 'ong bar 'dod gyur pa/ /yun ring po yi las kyis gnyer/ /las kyis ring nas gnyer nas kyang / /gang du las kyis gnyer ba der/ /las kyang rnam par smin par gyur/ /las gang rnam par smin pas na/ /</text></item>
<item><p>105b8</p><section>'dul ba</section><text>'khor lo 'bar dang rab 'bar ba/ /bdag gi srog la gnod gyur te/ /klad la 'khor lo 'bar bar gyur/ /mi des smras pa/ khyod kyis ngan pa'i sems bskyed de/ /dka' ba byed pa'i ma mgo bor/ /khyod kyis rdog pa</text></item>
<item><p>106a1</p><section>'dul ba</section><text>rgyab pas na/ /de yi las kyi 'bras bu yin/ /'khor lo 'bar ba rab 'bar ba/ /bdag gi srog la gnod byed pa/ /lo grangs stong phrag ji srid du/ /nga yi glad na 'khor bar 'gyur/ /mi des smras pa/ lo grangs stong</text></item>
<item><p>106a2</p><section>'dul ba</section><text>phrag drug bcu dang / /lo grangs brgya yi bar du ni/ /'bar ba'i lcags kyi 'khor los kyang / /khyod kyi mgo la 'jog par byed/ /de nas bu mo mdza' mo des mi de la kye skyes bu gzhan dag kyang 'dir 'ong ba lta yod dam zhes smras pa</text></item>
<item><p>106a3</p><section>'dul ba</section><text>dang / mi des smras pa/ gang gis las 'di lta bu byas pa dag ni 'dir 'ong bar 'gyur ro/ /de nas bu mo mdza' mo sdug bsngal gyis mngon du gzir ba dang / sems can rnams la snying rje ba bskyed nas mi de la 'di skad ces smras</text></item>
<item><p>106a4</p><section>'dul ba</section><text>so/ /kye skyes bu ngas sems can thams cad kyi phyir 'khor lo 'di mgo la bzod par byas/ gzhan gang gis 'di 'dra ba'i las byas pa de dag 'dir ma 'ong shig ces smras ma thag tu bu mo mdza' mo byang chub sems dpa' de'i mgo</text></item>
<item><p>106a5</p><section>'dul ba</section><text>las 'khor lo de shing ta la bdun tsam du nam mkha' la 'phags nas 'dug pa dang / de yang dus 'das te dga' ldan gnam gyi lha'i khams su skyes so zhes bcom ldan 'das kyis bka' stsal to/ /dge slong dag ji</text></item>
<item><p>106a6</p><section>'dul ba</section><text>snyam du sems/ de'i dus na bu mo mdza' mo zhes bya ba de ni nga nyid yin te/ de'i tshe ngas tshong byas te kar sha pa Na ma la byin pa de'i las kyi rnam par smin pas ni grong khyer chen po rnam pa bzhir rab tu bde ba myong bar</text></item>
<item><p>106a7</p><section>'dul ba</section><text>gyur to/ /de nas ngas ma la gnod pa cung zad cig byas pa de'i las kyi 'bras bu rnam par smin pas ni rnam pa 'di lta bu'i sdug bsngal myong bar gyur to/ /de lta bas na dge slong dag de bzhin du bslab par gyis shig /</text></item>
<item><p>106a8</p><section>'dul ba</section><text>pha dang ma la phan gdags par bya'i gnod pa ma byed cig dang de lta bu'i gnod pa mi myong bar 'gyur ba ni ji ltar bu mo mdza' mo so so'i skye bo'i tshe na myong ba bzhin te yon tan mang por yang 'gyur zhing de yang de bzhin gshegs</text></item>
<item><p>106b1</p><section>'dul ba</section><text>pa yin te/ dge slong dag de bzhin du bslab par byos shig /dge slong dag de bas na tshul khrims rab tu nyams par gyur kyang rnam pa lnga la nye g.yog bya bar gnang ste/ lnga gang zhe na/ pha dang / ma dang / mkhan po dang / slob dpon</text></item>
<item><p>106b2</p><section>'dul ba</section><text>dang / nad pa rnams so/ /gleng gzhi ni mnyan du yod pa na ste/ bcom ldan 'das kyis dge slong dag la bka' stsal pa/ dge slong dag nyi ma ni shar/ bya rog ni zer/ zhing pa ni rmo rko byed/ ma lus par rku ba rnams ni ngu'o/ /</text></item>
<item><p>106b3</p><section>'dul ba</section><text>dge slong dag de ni dper byas te/ don de mi shes pa'i phyir don de yang bstan par bya ste/ dge slong dag nyi ma shar ces bya ba ni de bzhin gshegs pa yang dag par rdzogs pa'i sangs rgyas kyi tshig bla dgas so/ /bya rog zer ro zhes</text></item>
<item><p>106b4</p><section>'dul ba</section><text>bya ba ni chos kyi snod gang zag rnams kyi tshig bla dgas so/ /zhing pa zhing rmed ces bya ba ni sbyin par byed pa dang / sbyin bdag rnams kyi tshig bla dgas so/ /ma lus par rku ba rnams ni ngu'o zhes bya ba ni bdud kyi 'khor gyi tshig</text></item>
<item><p>106b5</p><section>'dul ba</section><text>bla dgas so/ /de lta bas na dge slong dag ston pa ni nyan thos dag la thugs brtse bas thugs rje'i don ston pa/ phan par dgongs pa/ thugs rje bzhin bas na khyod la don byas kyis khyod kyis de bya ba'i rigs so/ /</text></item>
<item><p>106b6</p><section>'dul ba</section><text>de 'di ltar dgon pa dang / shing drung dang / khang stong dang / ri dang / grog po dang / ri phug dang / sog ma'i phung po dang / bla gab med pa dang / dur khrod dang / nags tshal gyi phyogs dang / bas mthar gnas par bya ste/ dge slong dag</text></item>
<item><p>106b7</p><section>'dul ba</section><text>bag med par ma byed cig /phyis 'gyod par gyur ta re/ ngas bstan pa 'di ni ngas rjes su bstan pa'o/ /bcom ldan 'das kyis dgon par gnas par gsungs pas na/ phyis 'gyod par gyur ta re/ 'di ni ngas bstan</text></item>
<item><p>106b8</p><section>'dul ba</section><text>pa'o zhes gsungs pa'i bar du snga ma bzhin no/ /dge slong dag dgon pa dang / nags tshal gyi phyogs dang / bas mtha' la gnas shing bsam gtan byed pa la zhugs so/ /mnyan du yod pa na khyim bdag gzhan zhig gis dgon pa la</text></item>
<item><p>107a1</p><section>'dul ba</section><text>gnas pa'i dge slong dag gi phyir dgon par khyim brtsigs te ji tsam zhig na bsod snyoms pa gzhan zhig gzhongs spyad pa spyod cing mnyan du yod par phyin nas de yang slar khyim du 'ongs te 'dug pa dang / de dus phyi</text></item>
<item><p>107a2</p><section>'dul ba</section><text>zhig na de'i skra dang kha spu ring por gyur nas snga dro'i dus na sham thabs bgos te/ lhung bzed dang chos gos khyer te song ba dang / de la khyim bdag des 'phags pa skra dang kha spu ring ngo zhes smras pa dang / des bzhin bzangs 'breg</text></item>
<item><p>107a3</p><section>'dul ba</section><text>mkhan med do zhes smras nas/ khyim bdag gis 'phags pa de ltar na bzhud cig dang bdag gis 'breg mkhan gtang ngo zhes smras pa dang / des bsod snyoms bslangs nas slar song ba dang / des 'breg mkhan yang btang ngo / /bsod</text></item>
<item><p>107a4</p><section>'dul ba</section><text>snyoms pa de rab tu le lo can zhig ste/ de gding ba'i steng du 'dug bzhin skra bregs pa dang / skra yang gding ba'i steng du lhung bas zad par 'dor ma nus so/ /khyim bdag des bsams pa/ 'breg mkhan khyod song la dge slong de'i</text></item>
<item><p>107a5</p><section>'dul ba</section><text>skra dang kha spu dag bregs sam ma bregs ltos shig ces smras pa dang / de der song ngo / /song nas gding ba'i steng du 'dug pa dang / de'i gos la skra dag chags nas khyim bdag des bsod snyoms pa de la mgu ba dag byas nas slar</text></item>
<item><p>107a6</p><section>'dul ba</section><text>khyim du song ba dang / de'i chung mas jo bo'i sras ci khyod 'breg mkhan gyi khyim na 'dug 'dug /des gos la ltas na skra chags shing 'dug pa mthong nas des bsams pa/ bsod snyoms pa de gding ba'i steng du 'dug bzhin</text></item>
<item><p>107a7</p><section>'dul ba</section><text>du skra ma bregs grang zhes de bltar 'gro'o snyam bsams nas/ der song ste bltas pa dang / de'i gding ba skra dag gis gang zhing 'dug pa mthong nas/ 'phags pa gding ba'i steng du skra mi 'breg pa tsam yang mi shes sam zhes nyes pa ngor brjod</text></item>
<item><p>107a8</p><section>'dul ba</section><text>pa dang / bsod snyoms pa de gnong nas spa gong ste ngo tsha nas cang mi zer bar 'dug go/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag khyim bdag de dag</text></item>
<item><p>107b1</p><section>'dul ba</section><text>'phya ba ni yus te/ de bas na dge slong gding ba'i steng na 'dug cing skra ma 'breg shig /bcom ldan 'das kyis dge slong dag gding ba'i steng na 'dug cing skra ma 'breg shig ces bka' stsal pa dang / dge slong dag gis gnas khang dang / bkad sa dang /</text></item>
<item><p>107b2</p><section>'dul ba</section><text>sgo khang du skra bregs nas de nyid nyes pa'i dmigs su gyur nas bcom ldan 'das kyis bka' stsal pa/ gang dge 'dun gyi phyag dar byed pa'i gnas der skra ma 'breg shig /bregs na 'das pa dang bcas par 'gyur ro/ /bcom ldan</text></item>
<item><p>107b3</p><section>'dul ba</section><text>'das kyis gang dge 'dun gyi phyag dar bya ba'i gnas der skra ma 'breg shig ces gsungs pa dang / dge slong kha cig rgas shing 'khogs la rid par gyur/ kha cig ni na bar gyur te/ phyi rol du 'gro mi nus/ mi na ba dag kyang tsha zhing char pa bab</text></item>
<item><p>107b4</p><section>'dul ba</section><text>par gyur pa dang / de dag kyang phyir 'byung mi nus nas gnod par gyur to/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ gang dge slong dag rgas shing 'khogs la</text></item>
<item><p>107b5</p><section>'dul ba</section><text>rid par gyur pa dang / na ste mi bde ba dag ni snga gang du skra breg par gyis shig /mi na ba dag tsha zhing char pa bab par gyur te/ phyi rol du 'byung du mi bde na de yang snga gang du skra breg par gyis shig /sa'i dngos po thams cad du</text></item>
<item><p>107b6</p><section>'dul ba</section><text>yang sa gzhi byi bdar bya/ yang na ni byed du chug shig /skra ni bsdus la phyag dar khrod du bor cig /sen mo gcod pa yang go rims 'di bzhin no/ /gang mi bde bar gyur pa de la rjes su bcas kyi mi bde ba med pa de dag ni de</text></item>
<item><p>107b7</p><section>'dul ba</section><text>ltar ma byed cig /byed na 'das pa dang bcas par 'gyur ro/ /gleng gzhi ni mnyan du yod pa na ste/ de'i tshe na dge slong zhig na bar gyur nas des rtsa ba dang / sdong bu dang / 'dab ma dang / 'bras bu rnams kyi sman gyis gsos kyang de'i</text></item>
<item><p>107b8</p><section>'dul ba</section><text>nad sos par ma gyur nas/ ji tsam zhig na sman pa gtsug lag khang du 'ongs pa dang / de la dge slong dag gis bzhin bzangs dge slong 'di 'dra bar na bar gyur na sman dpyad kyi thabs ston ces smras pa dang / des 'phags pa phyi dro</text></item>
<item><p>108a1</p><section>'dul ba</section><text>phye zo shig dang sos par 'gyur ro zhes smras pa dang / de dag gis bzhin bzangs phyi dro phye bza' bar bcom ldan 'das kyis ma gnang na nged cag gis ji ltar phyi dro phye bza' bar bya zhes smras pa dang / des 'phags pa khyed cag gi</text></item>
<item><p>108a2</p><section>'dul ba</section><text>ston pa ni thugs rje can yin gyis gnang bar 'gyur ro zhes smras so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag ba lang rgan po so med pa dag</text></item>
<item><p>108a3</p><section>'dul ba</section><text>gis nas ji ltar zos pa de bzhin du 'byung ba yod de/ de lta bas na rjes su gnang ba ni ba glang rgan pos zos pa'i nas las phyer thogs te byin cig /de la the tshom ma byed cig /de la phye de byin kyang sos par ma gyur nas/</text></item>
<item><p>108a4</p><section>'dul ba</section><text>dge slong dag gis sman pa la zhib tu smras pa dang / des 'phags pa dag de ni ro yal bas mi phan te nas gzhan las phye byos la byin cig ces smras so/ /de ltar gyur pa dge slong dag gis bcom ldan 'das la gsol pa dang /</text></item>
<item><p>108a5</p><section>'dul ba</section><text>bcom ldan 'das kyis bka' stsal pa/ de lta bas na gzhan gyis ma zos pa'i nas las phyer byos te tshags kyis tshogs la byin cig ces bka' stsal pa dang / dge slong dag gis de bzhin du byin yang sos par ma gyur nas/</text></item>
<item><p>108a6</p><section>'dul ba</section><text>dge slong dag gis sman pa la zhib tu smras pa dang / des 'phags pa 'de' gu byos la byin cig dang sos par 'gyur ro zhes smras pa dang / de ltar gyur pa dag dge slong dag gis bcom ldan 'das la gsol nas/ bcom ldan</text></item>
<item><p>108a7</p><section>'dul ba</section><text>'das kyis bka' stsal pa/ de ste sman pas bsgo na phye la 'de' gu byos la byin cig /de bzhin du phye las zan du byas pa dang / de nyid kyang rung ste thams cad byin cig /de la the tshom ma byed cig /gleng gzhi ni mnyan du yod</text></item>
<item><p>108a8</p><section>'dul ba</section><text>pa na ste/ de'i tshe mnyan du yod pa na dge slong gzhan zhig na bar gyur nas/ des rtsa ba dang / sdong bu dang / 'dab ma dang 'bras bu'i sman rnams kyis gsos kyang sos par ma gyur nas phyi zhig na sman pa gtsug lag khang du 'ongs pa dang /</text></item>
<item><p>108b1</p><section>'dul ba</section><text>dge slong dag gis dris pa/ bzhin bzangs dge slong 'di na ba'i thabs 'di lta bu zhig na sman dpyad ston cig ces smras pa dang / des 'phags pa dag phyi dro khu sha byin cig dang sos par 'gyur ro zhes smras pa dang / de dag gis bzhin</text></item>
<item><p>108b2</p><section>'dul ba</section><text>bzangs phyi dro za bar bcom ldan 'das kyis ma gnang na de la phyi dro khu sha ji ltar bza' zhes smras pa dang / des 'phags pa dag khyed kyi ston pa ni thugs rje can yin gyis gnang bar 'gyur ro zhes smras so/ /de ltar gyur pa dge slong dag gis</text></item>
<item><p>108b3</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ dge slong dag dred mo zhes bya ba'i srog chags zhig yod de/ des sha ji ltar zos pa de bzhin du 'byung gis de lta bas na rjes su gnang ba ni dred mos zos pa'i sha</text></item>
<item><p>108b4</p><section>'dul ba</section><text>las khu shar byos te byin cig /de la the tshom ma byed cig /de dag gis dred mos zos pa'i sha las khu shar byas te byin yang sos par ma gyur nas/ dge slong dag gis sman pa la zhib tu smras pa dang / des 'phags pa dag de ni ro yal zin</text></item>
<item><p>108b5</p><section>'dul ba</section><text>pas sha sar pa las byas pa byin cig dang sos par 'gyur ro zhes smras so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ste sman pas sha sar pa las khu shar byos</text></item>
<item><p>108b6</p><section>'dul ba</section><text>la byin cig ces bsgo na ni de lta bas na rjes su gnang ba ni sha sar pa las khu shar gyis la dar gyis tshogs te byin cig /dge slong dag gis de bzhin du byin yang sos par ma gyur nas/ dge slong dag gis sman pa la zhib tu smras</text></item>
<item><p>108b7</p><section>'dul ba</section><text>pa dang / des 'phags pa dag snag tshog byos la byin cig ces smras pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ste sman pas snag tshogs byin cig ces</text></item>
<item><p>108b8</p><section>'dul ba</section><text>bsgo na ni byin cig /de la sogs te gtubs pa dang / skam po thams cad kyang byin cig /de la the tshom ma byed cig /gleng gzhi'i sgo gsum pa'i mdo'i tshigs su bcad pa gsum pa'o/ / mdor na/ dud pa btung dang seng</text></item>
<item><p>109a1</p><section>'dul ba</section><text>ras dang / /snar blugs pa dang phor bu dang / /khab ral dang ni mig byug pa/ /drang srong chen pos gnang ba'o/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /</text></item>
<item><p>109a2</p><section>'dul ba</section><text>sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis dud pa btung ba'i sbub bu chongs shig ces gsungs na ji lta bu bcang bar bgyi/ u pA li rin po che las byas pa ma gtogs so btsun pa bcom</text></item>
<item><p>109a3</p><section>'dul ba</section><text>ldan 'das kyis seng ras chongs shig ces gsungs na ji lta bu bcang bar bgyi/ bal las byas pa dang / zar ma las byas pa dang / ras las byas pa'o/ /btsun pa bcom ldan 'das kyis sna'i nang du blugs pa chongs shig ces gsungs na ji lta bu</text></item>
<item><p>109a4</p><section>'dul ba</section><text>bcang bar bgyi/ u pA li rin po che las byas pa ma gtogs so/ /btsun pa bcom ldan 'das kyis rjes bzhin btung ba'i phor bu chongs shig ces gsungs na ji lta bu bcang bar bgyi/ u pA li de ni rin po che ma gtogs pa'o/ /</text></item>
<item><p>109a5</p><section>'dul ba</section><text>btsun pa bcom ldan 'das kyis khab ral chongs shig ces gsungs na ji lta bu bcang bar bgyi/ u pA li de ni rin po che las byas pa ma gtogs so/ /btsun pa bcom ldan 'das kyis mig byug pa'i sman gyi snod chongs</text></item>
<item><p>109a6</p><section>'dul ba</section><text>shig ces gsungs na ji lta bu bcang bar bgyi/ u pA li de ni rin po che las byas pa ma gtogs pa'o/ /gleng gzhi'i sgo gsum pa'i mdo'i tshigs su bcad pa bzhi pa'o/ / mdor na/ phor bu dang yang skud ris dang / /</text></item>
<item><p>109a7</p><section>'dul ba</section><text>rkang gnas pa dang rkang rten dang / /bkru sman dag dang rngan pa dang / /shi bar gyur pa'i chos gos so/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /</text></item>
<item><p>109a8</p><section>'dul ba</section><text>sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis sman gyi phor bu chongs shig ces gsungs na ji lta bu bcang bar bgyi/ u pA li de ni rin po che las byas pa</text></item>
<item><p>109b1</p><section>'dul ba</section><text>ma gtogs pa'o/ /btsun pa bcom ldan 'das kyis skud ris chongs shig ces gsungs na ji lta bu bcang bar bgyi/ u pA li skud pa bdun la byas pa ste/ bal dang / ldum bu sha na ka dang / ras bal dang / gso ma dang / rtswa du gu la dang / ldum bu ko tam pa</text></item>
<item><p>109b2</p><section>'dul ba</section><text>dang / srin bal gyi skud pa las byas pa'o/ /btsun pa bcom ldan 'das kyis rkang rten chongs shig ces gsungs na ji lta bu bcang bar bgyi/ u pA li de ni rin po che las byas pa ma gtogs pa'o/ /btsun pa bcom ldan 'das kyis khri dang</text></item>
<item><p>109b3</p><section>'dul ba</section><text>rkang rten chongs shig ces gsungs na ji lta bu bcang bar bgyi/ u pA li de ni rin po che las byas pa ma gtogs pa'o/ /gleng gzhi ni mnyan du yod pa na ste/ mnyan du yod pa na khyim bdag gzhan zhig na bar gyur nas des sman pa la</text></item>
<item><p>109b4</p><section>'dul ba</section><text>dris pa bzhin bzangs bdag nad 'di 'dra ba zhig gis btab na sman dpyad ston cig ces smras pa dang / des khyim bdag snum bag sngar zo shig dang phyis bkru sman gtang ngo zhes smras pa dang / de snum bag za ba la zhugs so/ /</text></item>
<item><p>109b5</p><section>'dul ba</section><text>ji tsam zhig na de'i grong du nye bar 'gro ba'i dge slong der 'ongs nas des khyim bdag ci byed cing 'dug ces smras pa dang / des ji ltar gyur pa zhib tu smras so/ /des khyim bdag kho bo bkru sman gtong ba rab tu mkhas kyis sman pa</text></item>
<item><p>109b6</p><section>'dul ba</section><text>la sbyin pa de kho bo la byin cig dang / ngas khyod la bkru sman btang ngo zhes smras pa dang / khyim bdag des legs kyis de bzhin du bgyi'o zhes smras nas des de bkru sman btang nas gtsug lag khang du langs te song ngo / /</text></item>
<item><p>109b7</p><section>'dul ba</section><text>khyim bdag de'i bkru sman mchod nas de'i nye du dag song ste sman pa la dris pa/ khyim bdag de bkru sman mchod na thabs ji lta bur bgyi zhes smras pa dang / de la bkru sman sus blud/ de dag gis 'phags pa 'di zhes bya bas blud do</text></item>
<item><p>109b8</p><section>'dul ba</section><text>zhes smras pa dang / de khros nas de nyid kyi gan du song la dris shig ces smras so/ /de dag gis de de'u shi ba las sos nas de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de lta bas</text></item>
<item><p>110a1</p><section>'dul ba</section><text>na dge slong dag gis rngan pa len cing sman ma gtong shig /de ste bkru sman btang na yang gud du ma 'gro shig /de 'dra ba'i rkyen cig byung na yang sman dpyad ston la song shig /de bzhin du ma byas par song na yang 'das pa dang bcas par 'gyur ro/ /</text></item>
<item><p>110a2</p><section>'dul ba</section><text>gleng gzhi ni mnyan du yod pa na ste/ nor bdag gis nor chags pa bzung ste/ des de la dus 'di tsam zhig na byin cig ces dus btab nas btang ngo / /des bsams pa/ de ltar dus btab tu zin kyang ngas dus bzhin du gzhal bar mi nus</text></item>
<item><p>110a3</p><section>'dul ba</section><text>kyis ji nas dus la bab na bros te 'gro'o snyam du bsams so/ /phyis yang bsams pa/ yul dang bral te 'gro ba yang rab tu sdug bsngal gyis ji nas nor bdag de gsad do snyam bsams nas de 'dze ta'i tshal du 'gro ba'i lam du des de</text></item>
<item><p>110a4</p><section>'dul ba</section><text>bsad do/ /ji tsam zhig na drug sde dag gis de mthong nas de dag gis bsams pa/ bdag cag gis phyag dar khrod kyi gos rnyed do snyam bsams nas des bshu bar brtsams pa dang / de'i gnyen dag gnas der 'ongs nas de dag gis</text></item>
<item><p>110a5</p><section>'dul ba</section><text>de mthong ste ngu ba la zhugs nas khyed cag gis bsad do zhes smras pa dang / de dag gis nged kyis ni ma bsad kyi gdon mi za bar dgras bsad do zhes smras so/ /de ltar gyur pa dge slong dag gis bcom ldan 'das la gsol pa dang / bcom</text></item>
<item><p>110a6</p><section>'dul ba</section><text>ldan 'das kyis bka' stsal pa/ dge slong dag de'i gnyen rnams dogs pa skyes pa ni yus te/ de bas na dge slong dag gis de 'dra ba'i phyag dar khrod ni ma len cig /gang gi tshe na skye bo mang po dag gis rtogs par gyur pa</text></item>
<item><p>110a7</p><section>'dul ba</section><text>de'i tshe na blang bar bya ste/ de ltar ma byas na 'das pa dang bcas par 'gyur ro/ /gleng gzhi'i sgo gsum pa'i mdo'i tshigs su bcad pa lnga pa'o// // 'dul ba gzhung dam pa/ bam po sum bcu rtsa lnga pa/</text></item>
<item><p>110a8</p><section>'dul ba</section><text>mdor na/ lcags kyi gong bu gzar bu dang / /rgyab khur rked pa mgo bo dang / /pha dang ma la gos dang zas/ /spu can chos gos gsum pa'o/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi</text></item>
<item><p>110b1</p><section>'dul ba</section><text>kun dga' ra ba na bzhugs so/ /sangs rgyas bcom ldan 'das la tshe dang ldan pa/ u pA lis zhus pa/ btsun pa bcom ldan 'das kyis lcags kyi gong bu lcags thag gis thogs shig ces gsungs na lcags thag ji lta bur</text></item>
<item><p>110b2</p><section>'dul ba</section><text>gdags par bgyi/ u pA li de ni rin po che las byas pa ma gtogs pa'o/ /btsun pa bcom ldan 'das kyis sman gyi gzar bu chongs shig ces gsungs na ji lta bu bcang bar bgyi/ u pA li de ni rin po che las byas pa ma gtogs</text></item>
<item><p>110b3</p><section>'dul ba</section><text>pa'o/ /btsun pa bcom ldan 'das kyis dge slong dag rgyab dang rked pa dang mgo la khur ma khyer cig ces gsungs na/ btsun pa dge slong ma dag gis kyang rgyab dang rked pa dang mgo la khur mi bkur bar bgyi 'am/ u pA li dge</text></item>
<item><p>110b4</p><section>'dul ba</section><text>slong ma dag gis kyang rgyab dang rked pa dang mgo la khur ma khyer cig /de ste khyer na 'das pa dang bcas par 'gyur ro/ /gleng gzhi ni mnyan du yod pa na ste/ mnyan du yod pa na khyim bdag gzhan zhig gis rigs mnyam</text></item>
<item><p>110b5</p><section>'dul ba</section><text>pa las chung ma zhig blangs te/ de dang lhan cig rtse dga' yongs su spyod do/ /de dang lhan cig tu rtse dga' yongs su spyad nas dus phyi zhig na de'i chung ma sems can dang ldan par gyur nas/ de zla ba brgyad dam dgu lon pa dang /</text></item>
<item><p>110b6</p><section>'dul ba</section><text>de la bu gzugs legs pa blta na sdug pa/ bzang ba/ yan lag thams cad dang ldan pa'i khye'u zhig btsas te/ de dag gis skyes pa'i skyes ston chen po byas nas ming btags so/ /de bsrings bskyed de cher gyur pa</text></item>
<item><p>110b7</p><section>'dul ba</section><text>dang / ji tsam dus phyi zhig na pha ma la ma gsol bar bcom ldan 'das kyi bstan pa la rab tu byung ngo / /de snga dro sham thabs bgos nas lhung bzed dang chos gos khyer te mnyan du yod par bsod snyoms la zhugs pa dang / de'i pha rgan</text></item>
<item><p>110b8</p><section>'dul ba</section><text>pos mthong nas bu khyod rab tu byung na nged cag sus gso bar 'gyur zhes smras pa dang / de spa gong nas cang mi smra bar gyur to/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>111a1</p><section>'dul ba</section><text>dge slong dag pha dang ma ni bu'i dka' ba byed pa yin te/ de lta bas na bu rab tu byung yang pha ma gnyis kyi bza' ba dang bgo ba dag sbyor bar rjes su gnang ngo / /bcom ldan 'das kyis rab tu byung yang pha ma gnyis kyi bza' ba dang bgo ba dag</text></item>
<item><p>111a2</p><section>'dul ba</section><text>sbyor cig ces gsungs pa dang / dge slong dag gis ji ltar sbyar ba mi shes nas/ bcom ldan 'das kyis bka' stsal pa/ gang lhung bzed dang chos gos lhag par gyur pa des sbyar bar byos shig /de ste med na sbyin bdag las slongs te sbyor</text></item>
<item><p>111a3</p><section>'dul ba</section><text>cig /de ste dge 'dun du gtogs la dge 'dun gyi rnyed pa dbang bar gyur na de'i phyed byin cig /de ste bsod snyoms pa zhig na bsod snyoms kyi phyed sbyin par gyis shig /de ltar ma byas na 'das pa dang bcas par 'gyur ro/ /gleng gzhi</text></item>
<item><p>111a4</p><section>'dul ba</section><text>ni mnyan du yod pa na ste/ mnyan du yod pa nas mi ring ba zhig na ri brags kyi grong zhig yod de ri brags kyi grong de na gtsug lag khang zhig yod pa de'i nang na rgan zhugs gzhan zhig gnas te/ de nas dus phyi zhig na mchod rten la</text></item>
<item><p>111a5</p><section>'dul ba</section><text>phyag 'tshal ba'i phyir mnyan du yod par song ngo / /drug sde rnams ni chos kyis kyang drug sde'i nang na gcig gis ni 'dze ta'i tshal gyi sgo srung bas na tshe dang ldan pa nye dga' bo sgo na 'dug pa des mgo dkar la smin ma ring ba zhig rgyang</text></item>
<item><p>111a6</p><section>'dul ba</section><text>ring po nas 'ong ba mthong nas des bsams pa/ dge slong gnas brtan gang zhig 'dir 'ong bsur 'gro 'am snyam bsams te/ de sngar song ba dang / des gnas brtan bde bar 'ongs sam zhes smras so/ /des slob dpon phyag</text></item>
<item><p>111a7</p><section>'dul ba</section><text>'tshal lo/ /phyag 'tshal lo zhes smras pa dang / tshe dang ldan pa nye dga' bos bsams pa/ rgan zhugs 'dis slob dpon yang mi shes/ mkhan po yang mi shes par rig nas des rgan zhugs tshur shog /gtsug lag khang du 'dong</text></item>
<item><p>111a8</p><section>'dul ba</section><text>ngo zhes smras so/ /des gtsug lag khang du khrid nas ngal sor bcug pa dang / de cung zad cig 'dug nas slob dpon bdag ni mchod rten la phyag 'tshal du mchi'o zhes smras pa dang / nye dga' bos sdod cig dang 'du ba'i dus la bab pa dang bya'o</text></item>
<item><p>111b1</p><section>'dul ba</section><text>zhes smras pa dang / des slob dpon bdag gis chos gos gsum ga yang khyer te ma 'ongs pas 'gro'o zhes smras pa dang / nye dga' bos rgan zhugs sdod cig dang / 'dir chos gos gsum byin gyis brlab par bya'o zhes smras nas/ ji tsam na 'dus par gyur pa dang / des de la par</text></item>
<item><p>111b2</p><section>'dul ba</section><text>thang ni mthang gos su byin gyis brlabs/ la ba ni stod g.yogs su byin gyis brlabs/ be'u ras ni sbyar mar byin gyis brlabs te/ de nas la ba dang be'u ras gnyis phrag pa la bzhag nas par thang gis dkris pa'i steng du the gus dkris te dam du bcings nas de nas 'dus pa'i nang du btang</text></item>
<item><p>111b3</p><section>'dul ba</section><text>ba dang / dge slong dag gis mthong nas/ dge slong kun du bcings pa kha cig ni nyes pa ngor brjod do/ /kha cig gis ni rgan zhugs pha bi ci'i phyir smyon thabs byed ces smras pa dang / des tshe dang ldan pa dag 'di ni kho bo'i chos gos gsum yin te kho bo ni glo bur du 'ongs</text></item>
<item><p>111b4</p><section>'dul ba</section><text>na gang du gzhag ces smras pa dang de dag gis chos gos gsum de 'dra ba yin nam zhes smras pa dang / des gang la med pa de ci 'dra bar 'gyur zhes smras so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ gang</text></item>
<item><p>111b5</p><section>'dul ba</section><text>nyes pa'i dmigs su gyur pa de ni dge slong dag gis spu ring po las chos gos gsum du byin gyis brlabs pa ste/ de lta bas na dge slong dag gis spu ring po las chos gos gsum du byin gyis brlab par mi gnang bar dgongs nas bka' stsal pa/ dge slong dag dge</text></item>
<item><p>111b6</p><section>'dul ba</section><text>slong rnams nyes pa ngor brjod pa ni yus te nyes pa'i dmigs su gyur pa de ni spu ring po las chos gos gsum du byin gyis brlabs pa ste/ de lta bas na dge slong dag spu ring po las chos gos gsum byin gyis ma brlab shig /de ste byin gyis brlabs na</text></item>
<item><p>111b7</p><section>'dul ba</section><text>'das pa dang bcas par 'gyur ro/ /bcom ldan 'das kyis dge slong dag spu ring po las chos gos gsum du byin gyis ma brlab shig ces gsungs pa dang / dad pa'i bram ze dang khyim bdag gis la ba dang phrug stan dang be'u ras dag phul ba dang / dge slong dag the tshom</text></item>
<item><p>111b8</p><section>'dul ba</section><text>skyes nas ma blangs pa dang / des 'phags pa dag nam sangs rgyas bcom ldan 'das 'jig rten du mi 'byung ba'i tshe na ni mu stegs can dag yon gnas lags na/ da ni sangs rgyas bcom ldan</text></item>
<item><p>112a1</p><section>'dul ba</section><text>'das 'jig rten du byung bas khyed cag yon gnas yin te/ da khyed kyis ma blangs na bdag cag gi dge ba'i zong med bzhin du 'jig rten pha rol du ji ltar 'gro zhes smras pa dang / de dag cang mi zer bar gyur to/ /</text></item>
<item><p>112a2</p><section>'dul ba</section><text>de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag dad pa'i bram ze dang khyim bdag zer ba ni bden te/ de lta bas na ngas rjes su</text></item>
<item><p>112a3</p><section>'dul ba</section><text>gnang gis long la spu thung rnams ni lhag pa'i gos su byin gyis rlobs shig /spu ring po rnams ni yon bdag gir byin gyis rlobs la bcang bar gyis shig /gleng gzhi'i sgo gsum pa'i mdo'i tshigs su</text></item>
<item><p>112a4</p><section>'dul ba</section><text>bcad pa drug pa'o/ / mdor na/ dbu dang sen mo'i mchod rten dang / /kha dog dkar po mar me dang / /khyim dang mar me snod dag dang / /bal glang btsun mo rta babs so/ /sangs rgyas bcom ldan 'das</text></item>
<item><p>112a5</p><section>'dul ba</section><text>mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /khyim bdag mgon med zas sbyin ni chos kyis nang par sngar langs nas/ bcom ldan 'das dang dge slong gi dge 'dun</text></item>
<item><p>112a6</p><section>'dul ba</section><text>gyi zhabs la phyag 'tshal du 'gro'o/ /ji tsam dus phyi zhig na bcom ldan 'das kyis sems can gyi bsod nams kyi don bstan pa'i phyir 'breg mkhan bkug nas skra dang kha spu yang bregs pa dang / de nas khyim</text></item>
<item><p>112a7</p><section>'dul ba</section><text>bdag mgon med zas sbyin 'dze ta'i tshal du song nas/ bcom ldan 'das la mgo bos phyag 'tshal nas bcom ldan 'das kyis rjes su gnang na bdag gis dbu dang sen mo'i mchod rten brtsig par bgyi zhes gsol</text></item>
<item><p>112a8</p><section>'dul ba</section><text>pa dang / bcom ldan 'das kyis bka' stsal pa/ de lta bas na khyim bdag ngas rjes su gnang gis rtsigs shig /des gzhi yangs pa'i gnas shig tu mdza' bo dang phu nu dang gnyen dag dang lhan cig tu rim gro</text></item>
<item><p>112b1</p><section>'dul ba</section><text>cher byas nas/ bcom ldan 'das kyi dbu dang sen mo'i mchod rten yang skye bo thams cad kyis blta na sdug pa zhig brtsigs na rdo thal gyis ma byugs pas mi mdzes par gyur nas/ de yang bcom ldan 'das kyi</text></item>
<item><p>112b2</p><section>'dul ba</section><text>drung du song nas/ zhabs la mgo bos phyag 'tshal te gsol pa/ bcom ldan 'das bdag gis bcom ldan 'das kyi dbu dang sen mo'i mchod rten skye bo thams cad kyis blta na sdug pa zhig brtsigs na rdo thal</text></item>
<item><p>112b3</p><section>'dul ba</section><text>gyis ma byugs kyi bar du mi mdzes par gyur na/ de la bcom ldan 'das kyis rjes su gnang bar mdzod cig dang / bdag gis rdo thal gyis byug par bgyi'o zhes gsol pa dang / bcom ldan 'das kyis bka'</text></item>
<item><p>112b4</p><section>'dul ba</section><text>stsal pa/ de lta bas na khyim bdag ngas rjes su gnang gis rdo thal gyis skus shig /des rdo thal gyis bskus nas dri dang / bdug pa dang / me tog gis mchod pa byas so/ /mtshan mo mar me med pas mi</text></item>
<item><p>112b5</p><section>'dul ba</section><text>mdzes par gyur nas/ de yang bcom ldan 'das gang na ba der song nas bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces gsol to/ /bcom ldan 'das</text></item>
<item><p>112b6</p><section>'dul ba</section><text>bdag gis bcom ldan 'das kyi dbu dang sen mo'i mchod rten rdo thal gyis bskus nas dri dang byug pa dang me tog dag gis mchod pa bgyis na/ mtshan mo zhugs mar ma mchis te mi mdzes par gyur na/ de la bcom</text></item>
<item><p>112b7</p><section>'dul ba</section><text>ldan 'das kyis rjes su gnang na/ bdag gis bcom ldan 'das kyi dbu dang sen mo'i mchod rten mchod pa bgyis la mtshan mo zhugs mar gyi phreng ba bud do zhes gsol pa dang / bcom ldan 'das kyis bka'</text></item>
<item><p>112b8</p><section>'dul ba</section><text>stsal pa/ de lta bas na khyim bdag ngas rjes su gnang gis de la mchod pa gyis te/ nub mo dbu dang sen mo'i mchod rten gyi steng du mar me'i phreng ba bus shig /de nas mar zags nas mchod rten gyi kha dog dkar po</text></item>
<item><p>113a1</p><section>'dul ba</section><text>yang ma rung bar gyur te/ des bcom ldan 'das la zhus pa dang / bcom ldan 'das kyis bka' stsal pa/ mar me'i phreng ba 'og tu zhog shig /des mar me'i phreng ba 'og tu bzhag pa dang / khyis mar me 'thungs nas</text></item>
<item><p>113a2</p><section>'dul ba</section><text>snod kyang khyer ro/ /de yang bcom ldan 'das gang na ba der song nas zhabs la phyag 'tshal te gsol pa/ bcom ldan 'das bdag gis bcom ldan 'das kyi dbu dang sen mo'i mchod rten gyi 'og tu zhugs mar gyi phreng</text></item>
<item><p>113a3</p><section>'dul ba</section><text>ba bzhag na/ khyi dag gis mar 'tshal nas zhugs mar gyi snod kyang 'tshal te mchis na/ bcom ldan 'das kyis rjes su gnang bar mdzod cig dang / bdag gis zhugs mar gyi khang bu bgyi'o zhes gsol pa dang / bcom ldan 'das</text></item>
<item><p>113a4</p><section>'dul ba</section><text>kyis bka' stsal pa/ de bas na khyim bdag ngas rjes su gnang gis de ltar byos shig /des mar me'i khang bu dag kyang byas so/ /dbu dang sen mo'i mchod rten la ba lang dag gis bsnyogs pa dang / de yang bcom ldan 'das gang na ba der song nas</text></item>
<item><p>113a5</p><section>'dul ba</section><text>zhabs la phyag byas te 'di skad ces gsol to/ /bcom ldan 'das bdag gis bcom ldan 'das kyi dbu dang sen mo'i mchod rten brtsigs pa la ba glang dag gis bsnyogs par gyur na/ bcom ldan 'das kyis de la rjes su gnang bar</text></item>
<item><p>113a6</p><section>'dul ba</section><text>mdzod cig dang / bdag gis stegs bus bskor bar bgyi'o zhes gsol pa dang / bcom ldan 'das kyis bka' stsal pa/ de lta bas na khyim bdag ngas rjes su gnang gis bskor bar byos shig /des stegs bus bskor na rta babs</text></item>
<item><p>113a7</p><section>'dul ba</section><text>med pa dang / mi mdzes par gyur te/ de yang bcom ldan 'das gang na ba der song nas zhabs la phyag 'tshal te gsol pa/ bcom ldan 'das bdag gis bcom ldan 'das kyi dbu dang sen mo'i mchod rten gyi tha ma stegs bus bskor na</text></item>
<item><p>113a8</p><section>'dul ba</section><text>stegs bu de'i rta babs ma mchis te mi mdzes na/ de la bcom ldan 'das kyis rjes su gnang bar mdzod cig dang / bdag gis stegs bu'i rta babs bgyi'o zhes gsol pa dang / bcom ldan 'das kyis bka' stsal pa de lta bas na khyim bdag</text></item>
<item><p>113b1</p><section>'dul ba</section><text>ngas rjes su gnang gis byos shig ces bka' stsal pa dang / des rta babs byas te yo byad thams cad bsogs nas bcom ldan 'das kyi dbu dang sen mo'i mchod rten la mdza' bo dang phu nu dang gnyen dag bsogs nas mchod pa chen po byas so/ /</text></item>
<item><p>113b2</p><section>'dul ba</section><text>skye bo mang po dag de lta bu mthong nas rab tu mos te/ de dag dad pa skyes nas de dag gis kyang rnam pa de lta bur bcom ldan 'das kyi dbu dang sen mo'i mchod rten dag gnas gnas su brtsigs so/ /de nas bcom ldan 'das mnyan du yod pa na ji srid</text></item>
<item><p>113b3</p><section>'dul ba</section><text>dgyes pa'i bar du bzhugs nas rgyal po'i khab gang na ba der gzhongs spyad pa spyod cing rgyal po'i khab tu byon to/ /rgyal po'i khab kyi 'od ma'i tshal bya ka lan dA ka gnas pa na bzhugs so/ /rgyal po gzugs can snying pos bcom</text></item>
<item><p>113b4</p><section>'dul ba</section><text>ldan 'das dbus 'gyur 'chang nas gzhongs spyad pa spyod cing rgyal po'i khab tu byon to/ /rgyal po'i khab kyi 'od ma'i tshal bya ka lan dA ka gnas pa na bzhugs par thos te thos nas rgyal po'i mthu chen po dang / yo lang chen pos</text></item>
<item><p>113b5</p><section>'dul ba</section><text>nang gi btsun mo dang / gzhon nu dang / blon po dang / nang gi skye bo dag dang lhan cig tu bcom ldan 'das gang na ba der song ste phyin pa dang / bcom ldan 'das kyi zhabs la mgo bos phyag 'tshal te phyogs gcig tu 'khod do/ /</text></item>
<item><p>113b6</p><section>'dul ba</section><text>bcom ldan 'das kyis de'i bsam pa dang / bag la nyal ba dang / khams dang / rang bzhin mkhyen nas 'phags pa'i bden pa bzhi rtogs par 'gyur ba'i chos de lta bu bshad de/ de thos pa dang rgyal po gzugs can snying</text></item>
<item><p>113b7</p><section>'dul ba</section><text>pos lha stong phrag brgyad bcu dang lhan cig tu 'jig tshogs su lta ba'i ri'i rtse mo nyi shu ye shes kyi rdo rjes bcom nas rgyun du zhugs pa'i 'bras bu mngon du byas so/ /des bden pa mthong nas lha stong phrag brgyad bcu dang lhan cig tu bcom</text></item>
<item><p>113b8</p><section>'dul ba</section><text>ldan 'das la dus gsum du ltar 'dong ngo / /des dus phyi zhig na dpyid kyi dus la bab pas shing rtsi dag kyang me tog rgyas/ ngang pa dang / khrung khrung dang / rma bya dang / ne tso dang / skeg dang / ko ki la dang / dzi ba dzi ba ka la sogs pa yang skad 'byin par</text></item>
<item><p>114a1</p><section>'dul ba</section><text>byed pa'i nags stug po de na nang gi btsun mo dag gis bskor cing 'dug 'dug pa las/ de la nang gi btsun mo dag gis gsol pa/ lha bdag cag gis nyin re re zhing bcom ldan 'das kyi zhal lta zhing mchi bar mi nus na lha</text></item>
<item><p>114a2</p><section>'dul ba</section><text>nang gi btsun mo dag gi dbus su de bzhin gshegs pa'i dbu dang sen mo'i mchod rten zhig brtsig par mdzod cig dang / de la bdag cag gis rim gro bskyed de me tog dang / dri dang / byug pa dang / spos dang / gdugs dang / rgyal mtshan dang /</text></item>
<item><p>114a3</p><section>'dul ba</section><text>ba dan dag gis mchod par bgyi'o zhes gsol pa dang / des bcom ldan 'das la gsol ba btab ste/ bcom ldan 'das kyi dbu dang sen mo stsol cig dang / bdag cag gis de bzhin gshegs pa'i dbu dang sen mo'i mchod rten nang gi</text></item>
<item><p>114a4</p><section>'dul ba</section><text>btsun mo dag gi dbus su brtsig go zhes gsol pa dang / de nas bcom ldan 'das kyis dbu dang sen mo stsal nas des bsti stang dang rim gro cher byas te/ nang gi btsun mo dag dang lhan cig tu de bzhin gshegs pa'i dbu dang sen mo'i</text></item>
<item><p>114a5</p><section>'dul ba</section><text>mchod rten nang gi btsun mo'i dbus su brtsigs nas/ de la nang gi btsun mo dag gis mar me dang / spos dang / me tog dang / dri dang / byug pa dag gis rab tu mchod pa byas so/ /gang gi tshe rgyal po ma skyes dgra la mi dge ba'i</text></item>
<item><p>114a6</p><section>'dul ba</section><text>bshes gnyen lha sbyin gyis sbad nas pha chos can chos bzhin du rgyal po byed pa 'tsho ba dang yongs su phral nas bdag nyid rgyal por zhugs so/ /de'i tshe na bcom ldan 'das kyi bstan pa la chos kyi sbyin pa thams cad</text></item>
<item><p>114a7</p><section>'dul ba</section><text>gcad par khrims bcas pas sus kyang de bzhin gshegs pa'i dbu dang sen mo'i mchod rten la bya ba mi byed do/ /gang gi tshe bcwa lnga'i skabs 'byed pa'i dus la bab pa de'i tshe na yang dbu dang sen mo'i mchod rten la su yang</text></item>
<item><p>114a8</p><section>'dul ba</section><text>phyag dar dang / mar me dang / me tog dag gis mchod pa mi byed do/ /de nas btsun mo dag gis dbu dang sen mo'i mchod rten la rnam pa de lta bu mthong nas rgyal po gzugs can snying po dran te de dag mi dga' ste mya ngan byed cing kyi hud chos kyi</text></item>
<item><p>114b1</p><section>'dul ba</section><text>rgyal po dang bral bar gyur nas bdag cag gi bsod nams kyang zad par gyur to zhes zer zhing ngu bar gyur to/ /de'i nang nas btsun mo dpal gyi blo gros ma zhes bya ba zhig gis 'tsho ba la ma bltas par sangs rgyas kyi yon tan rjes su dran nas dbu dang sen mo'i</text></item>
<item><p>114b2</p><section>'dul ba</section><text>mchod rten gyi phyag dar byas te mar me'i phreng ba dag phul lo/ /ji tsam na ma skyes dgra khang steng du byung ste bltas pa dang snang ba chen po byung ba mthong nas ma bi ci zhig ces dris pa dang / gzhan zhig gis dpal gyi blo gros mas dbu dang sen mo'i mchod</text></item>
<item><p>114b3</p><section>'dul ba</section><text>rten la zhugs mar gyi phreng ba phul lo zhes smras pa dang / dpal gyi blo gros ma bos nas ci'i phyir rgyal po'i khrims las 'gal bar bya zhes smras pa dang / btsun mos kho mos rgyal po'i khrims dang 'gal mod kyi/ 'on kyang kho mos</text></item>
<item><p>114b4</p><section>'dul ba</section><text>chos kyi rgyal po gzugs can snying po'i khrims las ma 'gal lo zhes smras pa dang / de khros te 'khor lo 'phangs nas de 'tsho ba dang phral ba dang / de bcom ldan 'das la sems mngon par dad bzhin du dus las 'das pa dang / sum</text></item>
<item><p>114b5</p><section>'dul ba</section><text>bcu rtsa gsum gyi lha'i gnas bzang por skyes so/ /de'i tshe na lha rnams mdun sar 'dus so/ /de nas lha'i bu mo dpal gyi blo gros ma dpag tshad kho ra khor yug tu snang ba'i 'od kyis lus bskor nas lha'i mdun sar song ngo / /de</text></item>
<item><p>114b6</p><section>'dul ba</section><text>nas brgya byin lha'i dbang pos dpag tshad kho ra khor yug tu rgya cher snang ba'i 'od mthong nas dris pa/ gser gyis lus la su yis bskus/ /pad mo ud pal bzhin 'dra ba/ /dpal ldan mi mtshungs ci las byung / /khyod</text></item>
<item><p>114b7</p><section>'dul ba</section><text>las 'dir ni 'od byung ba/ /ci phyir khyod gdong pad mo kha 'bus 'dra/ /khyod ni gser gyi 'od 'dra ba/ /ci yi 'bras bu lha mo bdag la smros/ /gang gi las la byung ba spyod/ /lha mos smras pa/ 'jig rten gsum gyi</text></item>
<item><p>114b8</p><section>'dul ba</section><text>mgon po ni/ /skye bo rnams kyi mar me ste/ /sangs rgyas mchog gi mtshan mthong bas/ /mun sel de la mar me phul/ /nyon mongs mun pa sel la phul/ /zla ba'i 'od zer 'dra ba'i 'od mthong nas/ /thub pa gsal ba'i</text></item>
<item><p>115a1</p><section>'dul ba</section><text>dngos po ste/ /ston pa'i 'od mthu mthong bas na/ /gsung ba mchog la phyag byas pas/ /de yi las kyis 'dir skyes te/ /bdag la rab tu gsal zhing mdzes/ /bdag gdong blta na sdug pa ni/ /pad mo zla bzhin rnam par dag /</text></item>
<item><p>115a2</p><section>'dul ba</section><text>brgya byin gyis smras pa/ e ma'o zhing 'di yon tan can/ /nyes pa thams cad rnam spangs la/ /mtho ris gang du skye ba yi/ /khyod kyis sa bon der btab bo/ /gser bzhin spungs la dkar ba yi/ /rnam pa mchog la sus mi</text></item>
<item><p>115a3</p><section>'dul ba</section><text>mchod/ /sangs rgyas pad mo kha 'byes bzhin/ /gang du lhag pas bskyed pa pad mo spyan/ /yan lag mchog rnams 'bar ba ste/ /spyan ni me tog ka ma la dang 'dra/ /chos nyid kyis lha'i bu pho 'am lha'i bu mo yang</text></item>
<item><p>115a4</p><section>'dul ba</section><text>rung ste/ sum bcu rtsa gsum du skyes nas ring po ma lon par gang nas shi 'phos pa dang / gang du skyes pa dang / las gang yin pas skyes pa ste/ sems 'di gsum skye bar 'gyur ro/ /lha'i bu mo dpal gyi blo gros mas bdag gang</text></item>
<item><p>115a5</p><section>'dul ba</section><text>nas shi 'phos shes bltas na mi las so/ /gang du snyam pa dang / sum bcu rtsa gsum gyi lha'i khams bzang por skyes par mthong ngo / /las gang yin zhe na/ bcom ldan 'das la sems rab tu dad pa'o snyam du sems nas</text></item>
<item><p>115a6</p><section>'dul ba</section><text>de nas dpal gyi blo gros mas 'di snyam du bdag gis zhag lon la bcom ldan 'das kyi zhal blta bar mi rigs kyi ci nas bdag gis zhag ma lon par bcom ldan 'das la blta ba'i phyir 'gro'o snyam bsams nas/ de nas lha'i bu mo</text></item>
<item><p>115a7</p><section>'dul ba</section><text>dpal gyi blo gros mas dri ma med pa'i 'tsher ba'i rna cha ni thogs/ lus do shal dang se mo dos brgyan te/ lha'i me tog ud pa la dang / pad mo dang / ku mu da dang / pun da ri ka dang / man da ra ba la sogs pa'i me tog dag gis</text></item>
<item><p>115a8</p><section>'dul ba</section><text>phang pa bkang nas 'od ma'i tshal bya ka lan da ka gnas pa rgya chen pos thams cad 'od kyis snang bar byas te/ bcom ldan 'das la me tog gis mngon par gtor nas chos nyan pa'i phyir song ba dang / bcom ldan 'das kyis de'i</text></item>
<item><p>115b1</p><section>'dul ba</section><text>bsam pa dang / bag la nyal ba dang / khams dang / rang bzhin mkhyen nas ji ltar 'phags pa'i bden pa bzhi rab tu rtogs par 'gyur ba de lta bu'i chos bshad de thos nas/ lha'i bu mo dpal gyi blo gros mas 'jig tshogs su lta ba'i</text></item>
<item><p>115b2</p><section>'dul ba</section><text>ri'i rtse mo nyi shu ye shes kyi rdo rjes bcom nas rgyun du zhugs pa'i 'bras bu mngon du byas so/ /des bden pa mthong nas brjod par bya ba rnam gsum brjod do/ /btsun pa bdag la 'di ltar ni phas kyang ma bgyis/ mas</text></item>
<item><p>115b3</p><section>'dul ba</section><text>kyang ma bgyis/ rgyal pos kyang ma bgyis/ lhas kyang ma bgyis/ sdug pas kyang ma bgyis/ phu nu dang gnyen gyis kyang ma bgyis/ tshe snga ma la ma bgyis/ bram ze dang dge sbyong gis kyang ma bgyis te/ bcom ldan 'das</text></item>
<item><p>115b4</p><section>'dul ba</section><text>kyis bdag gi mchi ma dang khrag gi rgya mtsho ni skams/ rus pa'i ri las ni bsgral/ ngan song gi sgo ni bskum/ mtho ris dang thar pa'i sgo ni phye ste bdag ni lha dang mi'i gnas su gzhag go zhes gsol to/ /smras pa</text></item>
<item><p>115b5</p><section>'dul ba</section><text>khyod kyi mthus ni rab gsal ba/ /ngan song lam ste nyes mang po/ /mtho ris bsod nams sgo yang phye/ /mya ngan 'das pa'i lam yang bdag gis thob/ /khyod la brten nas nyes pa rnams kyang spangs/ /bdag gis rtag tu</text></item>
<item><p>115b6</p><section>'dul ba</section><text>rnam dag mig kyang thob/ /'phags pa dga' zhing zhi ba'i lam yang thob/ /sdug bsngal mtsho las pha rol bdag rgal nas/ /'gro ba na yang lha mi rnams kyis mchod/ /skye rga 'chi ba'i nyes pa dang bral ba/ /srid pa</text></item>
<item><p>115b7</p><section>'dul ba</section><text>stong du 'ang rab tu mthong bar dka'/ /de ring thub pa'i zhal mthong 'bras bu thob/ /btung nas se mo do yang rab tu 'phyang / /zhabs gnyis la yang phyag byas dga' ba skyes/ /rgyal la g.yas kyi phyogs nas bskor</text></item>
<item><p>115b8</p><section>'dul ba</section><text>byas nas/ /lha yi 'jig rten khams su mngon du song / /de nas lha'i bu mo dpal gyi blo gros ma tshong pa khe rnyed pa bzhin/ zhing pa lo legs pa bzhin/ dpa' bo g.yul las rgyal ba bzhin/ nad pa nad thams cad las thar</text></item>
<item><p>116a1</p><section>'dul ba</section><text>ba bzhin/ longs spyod gang dang ldan pas bcom ldan 'das kyi drung du 'ongs pa'i longs spyod de nyid dang bdag gi gnas su song ngo / /dge slong dag srod dang tho rangs mi nyal zhing thub pa la brtson zhing 'khod pa dang / bcom ldan 'das kyi der 'od</text></item>
<item><p>116a2</p><section>'dul ba</section><text>rgya cher snang ba mthong ngo / /mthong nas bcom ldan 'das la zhus pa/ ci bcom ldan 'das bcom ldan 'das la zhal lta ba'i phyir tshangs pa 'khor gyi bdag po 'am/ brgya byin lha'i dbang po 'am/ 'jig rten skyong ba bzhi 'am/ gang zhig gis bcom ldan 'das kyi</text></item>
<item><p>116a3</p><section>'dul ba</section><text>zhal ltar mchis shes gsol pa dang / bcom ldan 'das kyis bka' stsal pa/ dge slong dag tshangs pa 'khor gyi bdag po yang ma yin/ brgya byin lha'i dbang po yang ma yin/ 'jig rten skyong ba bzhi la sogs pa lhags pa 'ang ma</text></item>
<item><p>116a4</p><section>'dul ba</section><text>yin mod kyi rgyal po gzugs can snying po'i chung ma dpal gyi blo gros ma zhes bya ba zhig gis bdag gi 'tsho ba la ma bltas te/ de bzhin gshegs pa'i dbu dang sen mo'i mchod rten la mar me'i phreng ba phul ba dang / de nas rgyal po</text></item>
<item><p>116a5</p><section>'dul ba</section><text>ma skyes dgras 'khor lo 'phangs te 'tsho ba dang phral lo/ /de nga la sems mngon par dad bzhin du dus 'das nas sum bcu rtsa gsum du gnas bzang po'i lhar skyes so/ /de nub mo nga'i drung du 'ongs te de la ngas chos bshad nas</text></item>
<item><p>116a6</p><section>'dul ba</section><text>des bden pa mthong ste bdag gi gnas su song ngo / /de lta bas na dge slong dag bsod nams la 'jigs par ma byed cig /de ci'i phyir zhe na/ de ni bde ba'i tshig bla dgas so/ /mos pa dang / sdug pa dang / shin du</text></item>
<item><p>116a7</p><section>'dul ba</section><text>sdug pa dang / yid du 'ong bar gyur pa ni 'di lta ste/ bsod nams so/ /dge slong dag khyed cag gis bsod nams ma yin pa la 'jigs par gyis shig /de ci'i phyir zhe na/ de ni sdug bsngal gyi tshig bla dgas so/ /</text></item>
<item><p>116a8</p><section>'dul ba</section><text>ma mos pa dang / mi sdug pa dang / shin du mi sdug pa dang / yid du mi 'ong ba ni 'di lta ste/ bsod nams ma yin pa'o/ /dge slong dag ngas yun ring po nas kyang mngon par mthong ste/ yun ring po nas bsod nams byas pa/</text></item>
<item><p>116b1</p><section>'dul ba</section><text>rnam par smin pa la mos pa dang / sdug pa dang / shin du sdug pa dang / yid du 'ong ba dag myong bar 'gyur ro/ /dge slong dag ngas lo bdun gyi bar du byams pa'i sems bsgoms pas bskal pa 'jig pa dang rtas pa bdun gyi bar du 'jig</text></item>
<item><p>116b2</p><section>'dul ba</section><text>rten 'dir ma 'ongs so/ /'jig rten 'jig pa'i tshe kun snang ba'i lha'i ris su skyes so/ /rtas pa'i tshe tshangs pa'i gzhal med khang stong par skyes nas der yang ngas tshangs pa dang tshangs chen gyi bdag por gyur nas ngas zil gyis</text></item>
<item><p>116b3</p><section>'dul ba</section><text>gnon gyi gzhan gyis ma yin no/ /sems can brgya phrag bcu la dbang sgyur te/ sems can gyi nang na mchog tu bsngags so/ /stong phrag sum bcu rtsa drug gi bar du brgya byin lha'i dbang por gyur to/ /brgya phrag grangs med</text></item>
<item><p>116b4</p><section>'dul ba</section><text>pa'i bar du 'khor los sgyur ba'i rgyal por gyur te/ mtha' bzhi btul nas rin po che bdun dang ldan no/ /rin po che sna bdun ni rnam pa 'di lta bu yin te/ 'di lta ste/ 'khor lo rin po che dang / bal glang rin po che dang / rta</text></item>
<item><p>116b5</p><section>'dul ba</section><text>rin po che dang / nor bu rin po che dang / chung ma rin po che dang / khyim bdag rin po che dang / dmag mi rin po che dang / bdun no/ /nga la bu yang stong tshang nas de dag kyang dpa' ba dang / nus pa dang / gzugs su ldan pa/ pha</text></item>
<item><p>116b6</p><section>'dul ba</section><text>rol gyi sde tshar gcod pa ste/ de yang ngas 'di ltar rgya mtsho'i mtha' tshun chad sa chen po 'di chos kyis btul gyi/ dbyug pa dang mtshon gyis gnon cing mi bde ba med par gnas so/ /de'i tshe yang nga 'di snyam du las gang</text></item>
<item><p>116b7</p><section>'dul ba</section><text>gi 'bras bu rnam par smin pas bdag 'dir mthu che rdzu 'phrul che bar gyur snyam bsams nas/ yang 'di snyam du las 'di'i 'bras bu gsum dang las 'di'i 'bras bu rnam par smin pa gsum gyis bdag 'di ltar mthu</text></item>
<item><p>116b8</p><section>'dul ba</section><text>che rdzu 'phrul che bar gyur te/ gsum gang zhe na/ 'di lta ste/ sbyin pa dang / gdul ba dang / dul ba'o snyam du bsams nas/ bcom ldan 'das kyis de skad gsungs nas yang ston pas 'di skad gsungs so/ /dge zhing bde bar</text></item>
<item><p>117a1</p><section>'dul ba</section><text>'dod pa yi/ /bsod nams rnam par smin la ltos/ /lo bdun bar du dge slong dag /byams par byed pa'i sems bsgoms pas/ /bskal pa 'jig cing rtas 'gyur ba/ /bdun du 'jig rten 'dir ma 'ongs/ /'jig pa'i</text></item>
<item><p>117a2</p><section>'dul ba</section><text>tshe na bdag nyid ni/ /'jig rten kun snang dang bar gnas/ /rtas nas tshangs pa'i 'jig rten na/ /tshangs chen dbang sgyur gnas su yang / /lan bdun gyi ni bar du gnas/ /sum bcu rtsa drug bar du ni/ /lha yi rgyal po byas par gyur/ /</text></item>
<item><p>117a3</p><section>'dul ba</section><text>brgya phrag grangs med bar du yang / /rgyal po rab tu 'jigs grags byas/ /rgyal rigs rgyal thabs spyi bor blugs/ /'dzam bu gnas kyi dbang por gyur/ /dbyug dang mtshon gyis ma yin par/ /'jig rten 'di yang thul bar byas/ /</text></item>
<item><p>117a4</p><section>'dul ba</section><text>chos nyid kyis ni rkyen med par/ /yang dag rjes su slob par gyur/ /chos kyi 'khor lo rab bskor nas/ /sa yi dkyil 'khor 'di dag tu/ /phyug cing longs spyod che ba der/ /de 'dra'i rigs su nga yang skyes/ /nor rdzas thams</text></item>
<item><p>117a5</p><section>'dul ba</section><text>cad phun sum tshogs/ /rin chen sna bdun de bzhin te/ /nor dang yo byad mang por ldan/ /rgyal po grags shing 'jigs par gyur/ /mthu chen de yi rgyu yis ni/ /gang du skyes pa'i mchog tu gyur/ /sangs rgyas 'jig rten phan</text></item>
<item><p>117a6</p><section>'dul ba</section><text>pa can/ /de yis 'di ltar bshad pa'o/ /ngo mtshar che ba 'di shes pa/ /de yang rdzu 'phrul chung ma yin/ /mkhas pa gang gis dad mi 'gyur/ /de ste rigs ni dma' gyur kyang / /de la phan par 'dod pa dang / /mthu rnams</text></item>
<item><p>117a7</p><section>'dul ba</section><text>chen por mngon 'dod pa/ /dam pa'i chos la bla mar byos/ /sangs rgyas bstan la dran par gyis/ /bcom ldan 'das kyis de skad gsungs pa dang / dge slong dag yid mgu ste bcom ldan 'das kyis gsungs pa la mngon par dga'o/ /gleng gzhi'i</text></item>
<item><p>117a8</p><section>'dul ba</section><text>nang nas sgo gsum pa'i mdo'i tshigs su bcad pa bdun pa'o/ / mdor na/ khyim rmang rta babs bcas pa dang / /ba gam stegs bu bcas pa ste/ /ka ba mtshal gyis byugs pa dang / /rtsig pa rgya skyegs ri mo bri/ /sangs rgyas bcom ldan</text></item>
<item><p>117b1</p><section>'dul ba</section><text>'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs so/ /khyim bdag mgon med zas sbyin pa bcom ldan 'das gang na ba der song nas/ bcom ldan 'das kyi zhabs la mgo bos phyag 'tshal te/ bcom ldan 'das</text></item>
<item><p>117b2</p><section>'dul ba</section><text>la 'di skad du de ste bcom ldan 'das kyis rjes su gnang na bdag gis bcom ldan 'das kyi dbu dang sen mo'i mchod rten la mtha' ma dri gtsang khang gis bskor la rta babs kyang gzugs par bgyi'o zhes gsol pa dang / bcom ldan 'das kyis</text></item>
<item><p>117b3</p><section>'dul ba</section><text>bka' stsal pa/ de lta bas na khyim bdag rjes su gnang gis byos shig /yang bcom ldan 'das de ste rjes su gnang na bdag gis bcom ldan 'das kyi dbu dang sen mo'i mchod rten la ba gam bgyi'o zhes gsol pa dang / bcom ldan 'das</text></item>
<item><p>117b4</p><section>'dul ba</section><text>kyis bka' stsal pa/ khyim bdag de lta bas na ngas rjes su gnang gis byos shig /de nas yang bcom ldan 'das kyis de ste rjes su gnang ba na bdag gis ba gam gyis bskor ba bgyi'o zhes gsol pa dang / bcom ldan 'das kyis bka'</text></item>
<item><p>117b5</p><section>'dul ba</section><text>stsal pa/ de lta bas na khyim bdag ngas rjes su gnang gis byos shig /yang bcom ldan 'das kyis de ste rjes su gnang na bdag gis ka ba dag mtshal gyis byug go zhes gsol pa dang / bcom ldan 'das kyis bka' stsal pa/</text></item>
<item><p>117b6</p><section>'dul ba</section><text>khyim bdag de lta bas na rjes su gnang gis byos shig /yang bcom ldan 'das kyis de ste rjes su gnang na bdag gis rtsig ngos rgya skyegs kyis bri bar bgyi'o zhes gsol pa dang / bcom ldan 'das kyis bka' stsal pa/</text></item>
<item><p>117b7</p><section>'dul ba</section><text>khyim bdag de lta bas na rjes su gnang gis bris shig /gleng gzhi'i nang nas sgo gsum pa'i mdo'i tshigs su bcad pa brgyad pa'o/ / mdor na/ ba lang so dang tha gu dang / /phreng ba rin chen phreng ba can/ /g.yogs ma dang</text></item>
<item><p>117b8</p><section>'dul ba</section><text>ni snying po dang / /snying po yi ni sgo yang ngo / /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /bcom ldan 'das kyis dbu dang sen mo'i mchod rten la mchod</text></item>
<item><p>118a1</p><section>'dul ba</section><text>pa dang / bkur sti byos shig ces gsungs na/ dge slong dag gis mchod rten la mchod pa byed pa na phur bu btab nas me tog gi phreng ba btags pa dang / bram ze dang khyim bdag dad pa dag gis mthong nas ci'i phyir 'di ltar dge</text></item>
<item><p>118a2</p><section>'dul ba</section><text>slong dag gis ston pa'i mchod rten phur bu med pa la phur bu btab ces dpyas 'dogs so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ bram ze dang khyim bdag</text></item>
<item><p>118a3</p><section>'dul ba</section><text>'phya ba ni yus te/ de lta bas na mchod rten la phur bus ma btab par ba lang gi so lta bu chung ngus thob shig /bcom ldan 'das kyis ba glang gi so lta bu chung ngus thob shig ces bka' stsal pa dang / dge slong dag gis mchod rten la khung</text></item>
<item><p>118a4</p><section>'dul ba</section><text>bu brkos te bal glang gi so lta bu 'dzugs pa la zhugs pa dang / bcom ldan 'das kyis mchod rten la khung bu brkos te ba glang gi so lta bu ma gzugs par mchod rten rtsig pa'i tshe na tshugs shig ces bka' stsal to/ /dge slong dag</text></item>
<item><p>118a5</p><section>'dul ba</section><text>mchod pa byed pa na mchod rten la 'dzegs nas me tog gi phreng ba rnams mgur chu'i bre la 'dogs pa dang / bram ze dang khyim bdag dag gis mthong nas ci'i phyir 'di ltar dge slong dag gis 'di ltar ston pa'i mchod rten la rdog pas rdzi zhing</text></item>
<item><p>118a6</p><section>'dul ba</section><text>'dong zhing 'dong zhes 'phyas 'dogs so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ bram ze dang khyim bdag rnams 'phya ba ni yus te/ de lta bas na dge</text></item>
<item><p>118a7</p><section>'dul ba</section><text>slong dag gis ston pa'i mchod rten la rdog pas rdzi zhing ma 'dong shig /de ste mchod pa'i phyir na ni khyim pas 'dzegs shig /de med na dge tshul pas rkang pa gnyis khrus la dris byug gam gos kyis dkris te 'dzegs shig /</text></item>
<item><p>118a8</p><section>'dul ba</section><text>de dag kyang med na dge slong gis ston par 'du shes zhog la dus la bab par soms te de ltar de bzhin du 'dzegs la dri'i ri mo byos shig /mchod rten che ste 'dzeg mi nus pa dang / bcom ldan 'das kyis bka' stsal pa/ thag pas</text></item>
<item><p>118b1</p><section>'dul ba</section><text>thogs te 'dzegs shig /dbu dang sen mo'i mchod rten la me tog gi phreng ba dbul ba phul ba dang / de dag rnyis te mi mdzes par gyur nas/ khyim bdag skyabs med zas sbyin gyis bcom ldan 'das kyi dbu dang sen mo'i mchod rten la me tog gi phreng ba phul ba dang</text></item>
<item><p>118b2</p><section>'dul ba</section><text>de dag rnyis te mi mdzes nas/ de ste bcom ldan 'das kyis gnang na ni bcom ldan 'das kyi dbu dang sen mo'i mchod rten la rin po che'i phreng ba dbul lo zhes gsol pa dang / bcom ldan 'das kyis bka' stsal pa/ de lta bas na khyim bdag gnang</text></item>
<item><p>118b3</p><section>'dul ba</section><text>gis phul cig /dbu dang sen mo'i mchod rten la bya rog la sogs pa bya rnams 'khod de de dag gi rtug pas mchod rten ma rung bar gyur pa dang / khyim bdag mgon med zas sbyin gyis bcom ldan 'das la dbu dang sen mo'i mchod rten la bya rog la</text></item>
<item><p>118b4</p><section>'dul ba</section><text>sogs pa bya rnams mchis shing rtug pas mchod rten ma rung bar bgyis na/ de ste bcom ldan 'das kyis gnang na/ bcom ldan 'das kyi dbu dang sen mo'i mchod rten la g.yog pa'i snying pos g.yog go zhes gsol pa dang /</text></item>
<item><p>118b5</p><section>'dul ba</section><text>bcom ldan 'das kyis khyim bdag de lta bas na gnang gis g.yog pa'i snying pos g.yogs shig ces bka' stsal pa dang / des g.yog pa'i snying pos g.yogs so/ /g.yogs pa de dbyar 'drul zhing mun pas mi snang bar</text></item>
<item><p>118b6</p><section>'dul ba</section><text>gyur pa dang / khyim bdag mgon med zas sbyin gyis bcom ldan 'das la bdag gis dbu dang sen mo'i mchod rten la g.yog pa'i snying pos g.yogs pa de da ltar dbyar gyi chab kyis rul te mun par gyur nas mi mngon na</text></item>
<item><p>118b7</p><section>'dul ba</section><text>de ste bcom ldan 'das kyis gnang na bdag gis chab sgo gdod do zhes gsol pa dang / bcom ldan 'das kyis bka' stsal pa/ de lta bas na khyim bdag gnang gis sgo thod cig /gleng gzhi'i nang nas sgo gsum pa'i mdo'i</text></item>
<item><p>118b8</p><section>'dul ba</section><text>tshigs su bcad pa dgu pa'o/ / mdor na/ khar ba la sogs mchod rten bya/ /gser dang dngul la sogs pa dang / /rgyal mtshan gyis su 'di la bskor/ /'bru mar la sogs chag chag gdab/ /sangs rgyas bcom ldan 'das</text></item>
<item><p>119a1</p><section>'dul ba</section><text>mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /khyim bdag mgon med zas sbyin bcom ldan 'das gang na ba der song ste phyin pa dang / bcom ldan 'das kyi zhabs la mgo bos phyag 'tshal te</text></item>
<item><p>119a2</p><section>'dul ba</section><text>bcom ldan 'das la 'di skad ces bcom ldan 'das kyis de ste gnang na bdag gis bcom ldan 'das kyi khar ba'i mchod rten bgyi'o zhes gsol pa dang / bcom ldan 'das kyis bka' stsal pa/ khyim bdag de lta bas na gnang gis byos</text></item>
<item><p>119a3</p><section>'dul ba</section><text>shig /yang bcom ldan 'das kyis de ste gnang na gser gyi mchod rten bgyi'o zhes gsol pa dang / bcom ldan 'das kyis bka' stsal pa/ khyim bdag de lta bas na gnang gis byos shig /de bzhin du dngul las byas pa</text></item>
<item><p>119a4</p><section>'dul ba</section><text>dang / bai dUr+ya las byas pa dang / shel las byas pa rgya cher byos shig /de ste yang bcom ldan 'das kyis gnang na bdag gis bcom ldan 'das kyi dbu dang sen mo'i mchod rten la rgyal mtshan 'bul lo zhes gsol pa dang /</text></item>
<item><p>119a5</p><section>'dul ba</section><text>bcom ldan 'das kyis bka' stsal pa/ khyim bdag de lta bas na gnang gis phul cig /bcom ldan 'das kyis rgyal mtshan phul cig ces gsungs pa dang / des ci 'dra ba zhig dbul ba mi shes nas/ bcom ldan 'das kyis</text></item>
<item><p>119a6</p><section>'dul ba</section><text>bka' stsal pa/ rgyal mtshan bzhi ste/ seng ge'i rgyal mtshan dang / chu srin gyi rgyal mtshan dang / klu'i rgyal mtshan dang / khyu mchog gi rgyal mtshan no/ /de ste yang bcom ldan 'das kyis gnang na bdag gis bcom ldan 'das kyi dbu dang</text></item>
<item><p>119a7</p><section>'dul ba</section><text>sen mo'i mchod rten la 'bru mar gyis chag chag gdab bo zhes gsol pa dang / bcom ldan 'das kyis bka' stsal pa/ de lta bas na khyim bdag gnang gis chag chag thob shig /yang gsol pa/ de ste bcom ldan 'das kyis</text></item>
<item><p>119a8</p><section>'dul ba</section><text>gnang na bdag gis bcom ldan 'das kyi dbu dang sen mo'i mchod rten la ldong ros kyis byug go zhes gsol pa dang / bcom ldan 'das kyis bka' stsal pa/ de lta bas na khyim bdag gnang gis yugs shig /ji ltar ldong ros kyis</text></item>
<item><p>119b1</p><section>'dul ba</section><text>byug pa de bzhin du tsan dan gyis byug pa yang rgya cher byos shig /gleng gzhi'i nang nas sgo gsum pa'i mdo'i tshigs su bcad pa bcu pa ste/ gleng gzhi'i nang nas sgo gsum pa rdzogs s+ho// //</text></item>
<item><p>119b2</p><section>'dul ba</section><text>mdor bsdus par na/ sgo leb dang yang de ltar dbyar/ /drug sde dag dang btso blag mkhan/ /gzhong pa gtan pa de bzhin te/ /kun tu rgyu dang skyin po dang / /chag chag btab pa rung ba dang / /de bzhin mdo rnams bsdus par brjod/ /</text></item>
<item><p>119b3</p><section>'dul ba</section><text>mdor na/ sgo leb dang ni pus khyud dang / /dra ba dang yang gzugs 'khor dang / /zhing dang 'bras dang skye ba dang / /nor las skyes dang gos rnams so/ /sangs rgyas bcom ldan 'das mnyan du yod pa'i 'dze ta'i tshal mgon med</text></item>
<item><p>119b4</p><section>'dul ba</section><text>zas sbyin gyi kun dga' ra ba na bzhugs so/ /sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis sgo leb la lag gzungs byos shig ces gsungs na ci 'dra ba las</text></item>
<item><p>119b5</p><section>'dul ba</section><text>bgyi/ u pA li rin po che ma gtogs pa'o/ /yang gsol pa/ btsun pa bcom ldan 'das kyis dge slong gis pus 'khyud chongs shig ces gsungs na/ ji ltar bcang bar bgyi/ u pA li skud pa sna bdun te/ bal</text></item>
<item><p>119b6</p><section>'dul ba</section><text>gyi dang / ldum bu sha na ka'i dang / ras kyi skud pa dang / zar ma'i dang / rtswa du gu la'i dang / ko tam ba ka'i dang / srin bal rnams so/ /yang gsol pa/ btsun pa bcom ldan 'das kyis dra ba byos shig ces gsungs na ji lta</text></item>
<item><p>119b7</p><section>'dul ba</section><text>bu las bgyi/ u pA li rnam pa bzhi ste/ rtswa mon 'dzo'u dang / bal ba dza dang / zar ma'i dang / ras kyi skud pa las so/ /yang gsol pa/ btsun pa bcom ldan 'das kyis dra ba'i gzugs 'khor byos</text></item>
<item><p>119b8</p><section>'dul ba</section><text>shig ces gsungs na/ ji lta bu las bgyi/ u pA li rin po che ma gtogs pa'o gleng gzhi ni mnyan du yod pa na ste mnyan du yod pa na khyim bdag gzhan zhig dad cing des la dge bar sems pa zhig 'dug ste/ de na gcer bu pa'i dge bsnyen pa'i</text></item>
<item><p>120a1</p><section>'dul ba</section><text>bu mo chung mar blangs te des de la bzang mo sangs rgyas ni ston pa/ chos ni rgyal mtshan/ dge slong ni yon gnas te/ de dag la bya ba byos shig ces bsgo ba dang / de g.yos kun tu spyod de g.yo med pa ltar jo bo'i sras</text></item>
<item><p>120a2</p><section>'dul ba</section><text>legs kyis de bzhin du bgyi'o zhes smras pa dang / khyim bdag de'i khyim du nyin cig bzhin dge 'dun gyis bskos pa'i dge slong rnams bshos gsol lo/ /de nas dus phyi zhig na khyim bdag de ri brags kyi grong gzhan</text></item>
<item><p>120a3</p><section>'dul ba</section><text>zhig tu don cung zad cig yod par gyur te/ des chung ma de la bsgo ba/ bzang mo kho bo yul 'di zhes bya ba'i drung gi grong du don cung zad cig yod par gyur te der 'gros/ khyod kyis de bzhin du sbyin gnas rnams la bshos</text></item>
<item><p>120a4</p><section>'dul ba</section><text>gsol cig ces byas pa dang / de g.yos kun tu spyod de/ g.yo med pa ltar jo bo'i sras legs kyis bshos gsol lo zhes smras so/ /de song nas bdag gis chung ma la bsgo zin na dge slong la yang bsgo'o snyam</text></item>
<item><p>120a5</p><section>'dul ba</section><text>du sems te de gtsug lag khang du song nas/ dge bskos kyi rkang pa la phyag 'tshal te smras pa/ 'phags pa bdag yul 'di zhes bya ba'i ri brags kyi grong der don cung zad cig mchis par gyur te bdag der mchis khyod kyis</text></item>
<item><p>120a6</p><section>'dul ba</section><text>de bzhin du dge 'dun gyis bskos pa'i dge slong gtang bar gsol/ des khyim bdag de bzhin du legs kyis gtang ngo zhes smras so/ /de nas khyim bdag des ston pa dang / chos dang / dge 'dun la phyag byas te ri brags kyi</text></item>
<item><p>120a7</p><section>'dul ba</section><text>grong der song ngo / /dge 'dun gyis bskos pa'i dge slong dag phan tshun tshe dang ldan pa khyim bdag de'i chung ma ma dad pas gdugs tshod las snga zad du 'dong ngo zhes gtam byas na de dag gdugs tshod las sngar dong ba dang /</text></item>
<item><p>120a8</p><section>'dul ba</section><text>khyim bdag de'i chung mas mthong nas 'phags pa khyed ha cang sngar byon te ci de dag gi sug las gzhan ma mchis sam zhes nyes pa ngor brjod pa dang / de dag spa gong nas cang mi zer bar gdugs tshod bab kyi bar du 'khod</text></item>
<item><p>120b1</p><section>'dul ba</section><text>nas zan zos te dong ngo / /des phyi de nyin mo zas dag snga zad du sbyar te stan bting nas bya ra byed cing 'dug go/ /dge slong dag gdugs tshod bab khar dong ba dang / des mthong nas dpyas pa dang / dge slong dag gcig la gcig tshe dang ldan pa gnyis</text></item>
<item><p>120b2</p><section>'dul ba</section><text>kar yang 'phyas/ ji lta bu yang rung zos la dong nas tshangs pa mtshungs par spyod pa la bsgo ste phyin chad 'dir ni dge slong dag kyang mi 'dong bar bya'o zhes smras nas zan zos te gtsug lag khang du dong ngo / /dge slong de dag gis ji lta bur</text></item>
<item><p>120b3</p><section>'dul ba</section><text>gyur pa bzlas pa dang / dge slong dag phyis der mi 'dong bar gyur to/ /ji tsam na khyim bdag de slar 'ongs nas bzang mo yon gnas dag bsgo ba bzhin du bshos gsol tam zhes dris pa dang / des jo bo'i sras nyi ma gnyis shig /</text></item>
<item><p>120b4</p><section>'dul ba</section><text>gshegs te bshos gsol nas ma gshegs par gyur to zhes smras pa dang / de skad thos nas gtsug lag khang du song ste/ 'phags pa ci'i slad du dge 'dun gyis bskos pa'i dge slong rnams ma btang zhes smras pa dang /</text></item>
<item><p>120b5</p><section>'dul ba</section><text>de dag gis ji ltar gyur pa thams cad bzlas so/ /des 'phags pa de ltar na bdag gi zhing las skye ba'i 'bras de 'phags pa rnams la dbul gyis khyed 'dir gsol cig ces smras pa dang / des khyim bdag mi 'tshal lo/ /</text></item>
<item><p>120b6</p><section>'dul ba</section><text>de ci'i phyir zhe na/ ma btsos pa'i 'bru len par bcom ldan 'das kyis ma gnang ngo zhes smras pa dang / de cang mi zer bar 'dug go/ /de ltar gyur pa dge slong dag gis bcom ldan 'das la gsol pa dang / bcom ldan 'das</text></item>
<item><p>120b7</p><section>'dul ba</section><text>kyis bka' stsal pa/ de lta bas na gnang gis dge 'dun gyi phyir 'bras long la the tshom du ma byed cig /gleng gzhi ni mnyan du yod pa na ste/ mnyan du yod pa na khyim bdag gzhan zhig gis gang zag gzhan zhig gi phyir gnas</text></item>
<item><p>120b8</p><section>'dul ba</section><text>khang zhig brtsigs te bzhag nas de'i nang du mal stan dag kyang mang du phul te bzhag pa dang / dge slong dag gis mdzod chen po'i nang du gcig tu bsdus te bzhag go/ /dge slong des khyim bdag de la smras pa dang / des 'phyas 'dogs so/ /</text></item>
<item><p>121a1</p><section>'dul ba</section><text>de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag khyim bdag de 'phya ba ni yus te/ de bas na mal stan ji ltar bsngos pa bzhin du spyad</text></item>
<item><p>121a2</p><section>'dul ba</section><text>par bya ste/ der gang dag gnas pa de nyid dbang ngo / /de nas yang khyim bdag des gnas khang der gos kyi rnyed pa mang zhig phul ba dang / de la mal stan 'ged pas dge 'dun gyi rnyed pa'i nang du brubs pa dang / dge slong des khyim</text></item>
<item><p>121a3</p><section>'dul ba</section><text>bdag de la smras so/ /de yang 'phyas 'dogs so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag khyim bdag de 'phya ba ni yus te/ yon bdag gi</text></item>
<item><p>121a4</p><section>'dul ba</section><text>dbang du byas long la dge slong dag khyim gyi rnyed pa de ni der gang gnas pa de dag nyid dbang ngo / /de dag gis dge slong de la 'thob pa gzhan dag ma byin pa dang / bcom ldan 'das kyis bka' stsal pa/ der yang dge 'dun gyir gtogs</text></item>
<item><p>121a5</p><section>'dul ba</section><text>pa'i rnyed pa de dag las kyang byin cig /des kyang de la longs spyod du gyis la the tshom du ma byed cig /gleng gzhi'i nang nas sgo bzhi pa'i mdo'i tshigs su bcad pa dang po'o// // 'dul ba gzhung dam pa/ bam po sum bcu</text></item>
<item><p>121a6</p><section>'dul ba</section><text>rtsa drug pa/ mdor na/ gang zhig gang du gnas pa dang / /dge slong des kyang de rung ba/ /las kyang sar pa'i yo byad dag /zas dang mar me rung ba'o/ /sangs rgyas bcom ldan 'das mnyan du yod pa'i 'dze ta'i tshal mgon med zas sbyin</text></item>
<item><p>121a7</p><section>'dul ba</section><text>gyi kun dga' ra ba na bzhugs so/ /mnyan du yod pa na khyim bdag gzhan zhig gis gtsug lag khang du gnas khang dag brtsigs nas der mal stan kyang phul/ rnyed pa dag kyang bcas pa dang / dge slong dag mal stan de dag kyang dge 'dun</text></item>
<item><p>121a8</p><section>'dul ba</section><text>gyi nang du brubs te rnyed pa yang spyir bgos so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dngos po nges par 'gyur ba la ma bskyod cig /de na nges par gnas pa gang</text></item>
<item><p>121b1</p><section>'dul ba</section><text>yin pa de dag gis spyad par bya ste/ rnyed pa yang bdag gir byos shig /dge slong dag gis de la rnyed pa gzhan ma byin pa dang / bcom ldan 'das kyis bka' stsal pa/ gnyi ga yang byin la ci bder spyod par bya ste/ 'on kyang dge slong rnams la ji</text></item>
<item><p>121b2</p><section>'dul ba</section><text>ltar rgan rims su bsko bar bya'o/ /gleng gzhi ni mnyan du yod pa na ste/ mnyan du yod pa na khyim bdag gzhan zhig 'dug pa de'i drung du bsod snyoms pa gzhan zhig der song nas skyabs su 'gro ba dang / bslab pa'i gnas la bzhag go/ /</text></item>
<item><p>121b3</p><section>'dul ba</section><text>dus phyi zhig na yang nor las bsod nams su bya ba'i dngos po bdun po'i yon tan brjod pa dang / khyim bdag de rab tu dad par gyur nas/ 'phags pa bdag gis kyang nor las byas pa'i bsod nams kyi dngos po cung zad cig</text></item>
<item><p>121b4</p><section>'dul ba</section><text>bgyi'o zhes smras pa dang / bsod snyoms pa des/ khyim bdag de bzhin du byos shig ces smras pa dang / 'phags pa ci zhig bgyi/ dge 'dun gyi gtsug lag khang byos shig /'phags pa bdag la kar sha pa Na ni mchis na/ bsod</text></item>
<item><p>121b5</p><section>'dul ba</section><text>nams bya ba'i grogs dag ma mchis so/ /khyim bdag kar sha pa Na khyer te shog shig /ngas khyod kyi bsod nams kyi grogs bya'o zhes smras pa dang / des kar sha pa Na rnams byin nas las sar pa byed pa yang bskos so/ /</text></item>
<item><p>121b6</p><section>'dul ba</section><text>des kar sha pa Na rnams gnas khang gi nang du bcug ste bzhag nas las cung zad tsam yang ma brtsams so/ /khyim bdag des 'di snyam du bdag gi gtsug lag khang ci tsam zhig byas pa ltar 'gro'o zhes bsams nas de der 'ongs na/ cung</text></item>
<item><p>121b7</p><section>'dul ba</section><text>zad tsam yang ma byas par mthong ngo / /des bsod snyoms pa la 'phags pa ci'i phyir las dag ma brtsams zhes dris pa dang / las sar pa byed pas 'dir yo byad dag dgos so zhes smras pa dang / khyim bdag gis bdag gis</text></item>
<item><p>121b8</p><section>'dul ba</section><text>kar sha pa Na phul ba de la las sar pa bya ba'i yo byad dag ci'i phyir mi sbyar/ des smras pa/ khyim bdag ngas phyogs bzhi'i dge 'dun gyi rdzas ma rung bar ji ltar bya zhes smras pa dang / 'phags pa de la nongs pa ma mchis kyis gyis</text></item>
<item><p>122a1</p><section>'dul ba</section><text>shig /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ste khyim bdag gis bsgo na las sar pa'i yo byad de dag las sbyor cig /de la the tshom du ma</text></item>
<item><p>122a2</p><section>'dul ba</section><text>byed cig /des de las sar pa'i yo byad sbyar te/ bsod snyoms pa des las sar pa yang byas nas bsod snyoms slong du song ba dang / khyim bdag des mthong nas 'phags pa khyod ni bsod snyoms spyod na bdag gis gtsug lag khang</text></item>
<item><p>122a3</p><section>'dul ba</section><text>gi las sar pa su bgyid ces smras pa dang / khyim bdag sems can thams cad ni zas la gnas na ci nga ltogs bzhin du khyod kyi gtsug lag khang gi las sar pa byed dam/ los kyang bsod snyoms la 'jug mod ces smras</text></item>
<item><p>122a4</p><section>'dul ba</section><text>pa dang / des 'phags pa de lta na las sar pa'i rgyu de las bshos bu mdzod ces smras pa dang / des ci'i phyir na ngas phyogs bzhi'i dge 'dun gyir bsngos pa bza' zhes smras pa dang / des 'phags pa de la gnod pa med</text></item>
<item><p>122a5</p><section>'dul ba</section><text>kyis zo shig ces smras nas/ de ltar gyur pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de ste khyim bdag gis bsgo na de nyid la zan du zo shig /de la the tshom du</text></item>
<item><p>122a6</p><section>'dul ba</section><text>ma byed par bza' bar gyis shig /de nas bsod snyoms pa de zas mi bzang ba zos pas gram par gyur pa dang / bcom ldan 'das kyis zas ngan pa ma za shig ces gsungs pa dang / zas bzang du za bar gyur nas/ bcom ldan</text></item>
<item><p>122a7</p><section>'dul ba</section><text>'das kyis bka' stsal pa/ zas bzang por yang ma za bar ji ltar gtsug lag khang gzhan gyi bza' ba'i thang de bzhin du zo shig /snum bag ma rnyed nas/ bcom ldan 'das kyis bka' stsal pa/ ji ltar gtsug lag khang gzhan na</text></item>
<item><p>122a8</p><section>'dul ba</section><text>snum bag rnyed pa de ltar bya ste/ de la the tshom du ma byed cig /bsod snyoms pa des las sar pa'i yo byad dag blta ba'i phyir 'bru mar bsod snyoms su blangs pa dang / bcom ldan 'das kyis bka' stsal pa/ las sar pa'i rgyu las 'bru</text></item>
<item><p>122b1</p><section>'dul ba</section><text>mar nyos shig /yo byad gzhan rnams ji dgos pa yang de las sbyar bar bya ste/ de la the tshom ma byed cig /gleng gzhi'i nang nas sgo bzhi pa'i mdo'i tshigs su bcad pa gnyis pa'o/ / mdor na/ dge 'dun rnams kyi mal stan ni/ /bla gab med</text></item>
<item><p>122b2</p><section>'dul ba</section><text>par mi bgo dang / /tshon dang lhung bzed las byed mi bgo ste/ /srod 'das mtshan mo mal stan bgo mi bya/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /drug</text></item>
<item><p>122b3</p><section>'dul ba</section><text>sde dag gis dge 'dun gyi mal stan bgos nas tshon gyi las byed gos 'khru/ 'tshed/ lhung bzed kyi las byed pas gos rnams mes tshig /dri ma can du yang gyur cing / tshon gyis kyang ma rung bar gyur to/ /de ltar gyur pa dge</text></item>
<item><p>122b4</p><section>'dul ba</section><text>slong dag gis bcom ldan 'das la gsol pa dang / bcom ldan 'das kyis bka' stsal pa/ dge 'dun gyi gos gyon la tshon gyi las ma byed cig /lhung bzed kyi las dang / gzhan yang shing gsheg pa'i las dag ma byed cig /byas nas</text></item>
<item><p>122b5</p><section>'dul ba</section><text>'das pa dang bcas par 'gyur ro/ /gleng gzhi ni mnyan du yod pa na ste/ yang drug sde dag gis dge 'dun gyi gos rnams gyon nas bla gab med par tshon rtsi'i las byed cing char bab bzhin du 'dug nas gos ma rung bar gyur te/ de ltar</text></item>
<item><p>122b6</p><section>'dul ba</section><text>gyur pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge 'dun gyi gos rnams gyon la bla gab med par char bab bzhin du ma 'dug shig /'dug na 'das pa dang bcas par</text></item>
<item><p>122b7</p><section>'dul ba</section><text>'gyur ro/ /gleng gzhi ni mnyan du yod pa na ste/ drug sde dag gzhongs spyad pa spyod pa las ri brags kyi grong gzhan zhig tu mtshan mo srod 'das te phyin pa dang / ri brags kyi grong de na gtsug lag khang zhig yod pa der 'ongs nas dge slong dag</text></item>
<item><p>122b8</p><section>'dul ba</section><text>gis so sor bshes pa'i gnas su ngal bso ba la zhugs so/ /de dag gis smras pa/ tshe dang ldan pa dag ngal bso ba ni phyis byas/ mal stan bged pa bos la rgan rims bzhin du mal stan dang / gnas khang bgos shig /de dag gis</text></item>
<item><p>123a1</p><section>'dul ba</section><text>tshe dang ldan pa dge slong kha cig nyal nas srod kyang 'khor na gnod par byas te ci rung gis/ gang du bshes pa'i gnas su nyol cig dang / sang nam langs nas gnas khang dang mal stan bgo bar bya'o zhes smras pa dang / de dag gis</text></item>
<item><p>123a2</p><section>'dul ba</section><text>tshe dang ldan pa dag ston pa bzhugs bzhin du khyed kyis bstan pa dag zhig par bya 'am/ gnas khang dang mal stan dag nged cag dang rgan rims su bgos shig ces smras pa dang / mal stan 'god pas gnas khang dang mal stan dag 'ged pa la zhugs</text></item>
<item><p>123a3</p><section>'dul ba</section><text>nas gsar bu rnams la ma bgos par nam nangs nas drug sde dag cung zad cig nyal nas/ nang par sngar langs te mal stan dag slar phul nas dong ba dang / dge slong dag gis ci'i phyir na mal stan dag slar phul/ de dag gis tshe dang ldan pa</text></item>
<item><p>123a4</p><section>'dul ba</section><text>dag nged cag mchod rten la phyag 'tshal du 'ongs te da ni slar 'dong ngo zhes smras pa dang / de dag gis tshe dang ldan pa dag de ltar na khyed cag gis mtshan rangs dge slong dag gtses te ci bya zhes smras pa dang / de dag gis tshe dang ldan pa dag bstan</text></item>
<item><p>123a5</p><section>'dul ba</section><text>pa brtan par bya ba'i phyir byas kyi/ nged la nyes pa ci yod ces smras pa dang / dge slong dag gis dpyas btags so/ /de ltar gyur pa de dge slong dag gis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>123a6</p><section>'dul ba</section><text>de lta bas na mtshan mo srod 'khor phan chad stan dag ma bgo shig /de ste glo bur du nub mo 'ongs na gang mdza' ba'i gnas su 'dug la/ de ste nam langs nas kyang 'dug par gyur na gnas khang yang bsgos shig /mal stan yang byin</text></item>
<item><p>123a7</p><section>'dul ba</section><text>cig /gleng gzhi ni mnyan du yod pa na ste/ drug sde dag gzhongs spyad pa spyod cing dong nas ri brags kyi grong gzhan zhig tu phyin nas ri brags kyi grong de na gtsug lag khang zhig yod pa der phyin nas dge slong dag gis gang mdza'</text></item>
<item><p>123a8</p><section>'dul ba</section><text>ba'i gnas su bzhag ste/ de nas mal stan bgo bar byed pa na rgan rims kyi khri'u'i steng du de dag nan gyis 'dug nas de dag la rgan rims kyis kyang bslang bar ma nus so/ /gang gi tshe mal stan dag bgos pa</text></item>
<item><p>123b1</p><section>'dul ba</section><text>dang / de'i tshe rgan rims kyi khri'u de dag lhan cig spyod pa dang / nye gnas rnams la byin nas mal stan ma thob pa rnams 'phya bar gyur to/ /de ltar gyur pa dge slong dag gis bcom ldan 'das la gsol pa dang /</text></item>
<item><p>123b2</p><section>'dul ba</section><text>bcom ldan 'das kyis bka' stsal pa/ dge slong dag dge slong gsar bu rnams 'phya ba yus te/ de bas na rgan rims kyi khri'u dag dang / chung ngu na stan dag kyang rgan rims su bgos shig /gleng gzhi'i nang nas sgo bzhi pa'i mdo'i tshigs</text></item>
<item><p>123b3</p><section>'dul ba</section><text>su bcad pa gsum pa'o/ / mdor na/ snam phyi sa dang bkru ba'i sa/ /gci ba'i sa dang rkang pa bkrus/ /phyi ba snod dang gzar bu dang / /rnam pa sna tshogs de bzhin no/ /sangs rgyas bcom ldan 'das mnyan du yod pa na 'dze ta'i tshal mgon</text></item>
<item><p>123b4</p><section>'dul ba</section><text>med zas sbyin gyi kun dga' ra ba na bzhugs so/ /drug sde dag snam phyi sa'i sgo na 'chag cing gtam zer zhing 'dug nas/ dge slong dag la gnod par byed de/ tshe dang ldan pa dag skad cig sdod cig /nged cag rgan rims su bya'o zhes</text></item>
<item><p>123b5</p><section>'dul ba</section><text>smras nas de dag gis de'i nye 'khor du ston cing kha ton yang byed/ btso blag gi las kyang byed nas/ dge slong dag snam phyi sar 'dong du yang ngo tsha nas bshang gci la sogs pa yang bag yangs su byar med/ ji ltar 'ongs pa</text></item>
<item><p>123b6</p><section>'dul ba</section><text>bzhin nang du 'jug tu yang med par de dag gis bgags pa dang / de dag thams cad nad du gyur te de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>123b7</p><section>'dul ba</section><text>de lta bas na dge slong dag gis snam phyi sar song nas gtam zer zhing ma 'dug shig /de'i nyen kor du ston par yang ma byed cig /klog par yang ma byed cig /kha ton yang ma byed cig /btso blag gi las kyang ma byed cig /</text></item>
<item><p>123b8</p><section>'dul ba</section><text>dge slong dag gis snam phyi sa na gtam zer zhing 'dug gam/ rims bzhin du byed dam/ de'i nye 'khor du ston tam/ kha ton byed dam/ klog gam/ btso blag gi las byed na 'das pa dang bcas par 'gyur ro/ /dge slong dag bkrus na</text></item>
<item><p>124a1</p><section>'dul ba</section><text>'khru zhing 'dug pa ma zin par drug sde dag gis nged rgan no zhes zer nas bslang ngo / /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis bkru</text></item>
<item><p>124a2</p><section>'dul ba</section><text>sar dge slong bkru ba ma zin pa ma bslang shig /bslang na 'das pa dang bcas par 'gyur ro/ /dge slong dag gci sar song ba dang / phyis drug sde dag der 'ongs te/ nged cag rgan gyis ji ltar rgan rims su 'jug go zhes smras pa dang / de dag 'phya</text></item>
<item><p>124a3</p><section>'dul ba</section><text>bar gyur to/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag rgan rims su gci sar ma 'jug par ji ltar 'ongs pa'i</text></item>
<item><p>124a4</p><section>'dul ba</section><text>rims bzhin du zhugs shig /dge slong dag gis ji ltar rgan rims bzhin du 'jug na 'das pa dang bcas par 'gyur ro/ /drug sde dag gis dge slong dag rkang pa 'khru zhing 'dug pa la/ bkru ma</text></item>
<item><p>124a5</p><section>'dul ba</section><text>zin par rkang pa 'khru ba'i 'og gzhi rgan rims su bya'o zhes te khyer ba dang / de dag 'phya bar gyur to/ /de ltar gyur pa dge slong dag gis bcom ldan 'das la gsol pa dang / bcom ldan</text></item>
<item><p>124a6</p><section>'dul ba</section><text>'das kyis bka' stsal pa/ dge slong dag gis dge slong dag gi rkang pa bkru ma zin par rkang pa bkru ba'i gzhi ji ltar rgan rims bzhin du ma bkur cig /dge slong gis dge slong gi rkang pa</text></item>
<item><p>124a7</p><section>'dul ba</section><text>bkru ba ma zin par rkang pa bkru ba'i gzhi rgan rims bzhin du khyer na 'das pa dang bcas par 'gyur ro/ /drug sde dag gis dge slong dag gdong phyi bas gdong phyis ma zin par rgan rims su bya'o zhes zer</text></item>
<item><p>124a8</p><section>'dul ba</section><text>nas gdong phyi ba khyer ba dang / de dag 'phya bar gyur to/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge slong dag</text></item>
<item><p>124b1</p><section>'dul ba</section><text>gi gdong phyi ba ma zin par rgan rims su ma bkur cig /dge slong gis dge slong dag gi gdong phyi ba ma zin par gdong phyi ba rgan rims su khyer na 'das pa dang bcas par 'gyur ro/ /de bzhin du snod dang / gzar bu dang / kha</text></item>
<item><p>124b2</p><section>'dul ba</section><text>gzar la sogs pa yang rgyas par sbyar bar bya'o/ /gleng gzhi'i nang nas sgo bzhi pa'i mdo'i tshigs su bcad pa bzhi pa'o/ / mdor na/ bum pa dang ni gzhong khung dang / /lhung bzed nag po btung phor</text></item>
<item><p>124b3</p><section>'dul ba</section><text>dang / /spu gri'i bdar dang sen bcad pa/ /smang tshar dang ni rkang rten no/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga'i ra ba na bzhugs so/ /drug sde</text></item>
<item><p>124b4</p><section>'dul ba</section><text>dag gis dge slong dag btso blag gi las byed pa ma zin par dge 'dun gyi tshon gyi bum pa rgan rims bzhin du bya'o zhes zer te khyer ba dang de dag 'phya bar gyur nas/ de ltar gyur pa dge slong dag gis bcom ldan 'das</text></item>
<item><p>124b5</p><section>'dul ba</section><text>la gsol pa dang / bcom ldan 'das kyis bka' stsal pa/ dge slong dag gis btso blag gi las byed pa ma zin par dge 'dun gyi tshon gyi bum pa dag rgan rims su ma bkur cig /dge slong gis dge</text></item>
<item><p>124b6</p><section>'dul ba</section><text>slong dag gi btso blag gi las byed pa ma zin par dge 'dun gyi tshon gyi bum pa rgan rims su khyer na 'das pa dang bcas par 'gyur ro/ /bum pa la ji lta ba de bzhin du gzhong khung la yang de bzhin no/ /drug sde dag</text></item>
<item><p>124b7</p><section>'dul ba</section><text>gis dge slong dag zas za ba ma zin par lhung bzed nag po rgan rims su bya'o zhes zer nas khyer ba dang de dag 'phya bar gyur nas/ dge slong dag gis bcom ldan 'das la gsol pa dang / bcom ldan</text></item>
<item><p>124b8</p><section>'dul ba</section><text>'das kyis bka' stsal pa/ dge slong gis dge slong dag zan bza' ba ma zin par lhung bzed nag po rgan rims su ma bkur cig /dge slong gis dge slong dag zan bza' ba ma zin par lhung bzed nag po rgan</text></item>
<item><p>125a1</p><section>'dul ba</section><text>rims su khyer na de dag 'das pa dang bcas par 'gyur ro/ /drug sde dag gis dge slong dag zan za zhing skom phyed tsam 'thungs pa dang / btung ba'i phur bu rgan rims su bya'o zhes zer nas khyer te de dag 'phya bar gyur</text></item>
<item><p>125a2</p><section>'dul ba</section><text>nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge slong dag zan za zhing skom phyed tsam 'thungs pa la btung ba'i phor bu rgan rims</text></item>
<item><p>125a3</p><section>'dul ba</section><text>su ma bkur cig /dge slong dag gis dge slong dag zan za zhing skom phyed tsam 'thungs pa la phor bu rgan rims su khyer na 'das pa dang bcas par 'gyur ro/ /drug sde dag gis dge slong dag skra phyed tsam bregs pa dang / spu gri yang</text></item>
<item><p>125a4</p><section>'dul ba</section><text>rgan rims su bya'o zhes zer te khyer ro/ /de dag 'phya bar gyur nas de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge slong skra dang</text></item>
<item><p>125a5</p><section>'dul ba</section><text>kha spu phyed tsam bregs pa la spu gri rgan rims su ma bkur cig /dge slong dag gis dge slong dag skra dang kha spu phyed tsam bregs pa dang spu gri rgan rims su khyer na 'das pa dang bcas par 'gyur ro/ /</text></item>
<item><p>125a6</p><section>'dul ba</section><text>drug sde dag gis dge slong dag skra dang kha spu 'breg pa'i spu gri rnon por bya ba'i bdar la phyed tsam bdar ba dang / bdar rgan rims su bya'o zhes zer te khyer ba dang / de dag 'phya bar gyur to/ /de ltar gyur pa dge slong</text></item>
<item><p>125a7</p><section>'dul ba</section><text>dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge slong dag gi skra dang kha spu breg pa bdar la phyed tsam bdar nas rgan rims su ma bkur cig /dge slong</text></item>
<item><p>125a8</p><section>'dul ba</section><text>dag gis dge slong dag skra dang kha spu breg pa'i spu gri bdar la phyed tsam bdar ba la rgan rims su khyer na 'das pa dang bcas par 'gyur ro/ /drug sde dag gis dge slong dag sen mo phyed tsam bcad pa dang / sen mo bcad pa rgan</text></item>
<item><p>125b1</p><section>'dul ba</section><text>rims su bya'o zhes zer nas khyer ro/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis sen mo phyed tsam bcad pa la sen mo gcod pa rgan</text></item>
<item><p>125b2</p><section>'dul ba</section><text>rims su ma bkur cig /dge slong gis dge slong dag gi sen mo phyed tsam bcad pa las sen mo gcod pa rgan rims su khyer na 'das pa dang bcas par 'gyur ro/ /drug sde dag gis dge slong dag sna spu phyed tsam btogs pa</text></item>
<item><p>125b3</p><section>'dul ba</section><text>dang / sna spu btog pa'i smang tshar rgan rims su bya'o zhes zer te khyer ro/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag sna spu phyed tsam btogs</text></item>
<item><p>125b4</p><section>'dul ba</section><text>pa la sna spu btog pa'i smang tshar rgan rims su ma bkur cig /khyer na 'das pa dang bcas par 'gyur ro/ /drug sde dag gis dge slong dag dge 'dun gyi khri rkang rten du bcas pa la nyal zhing 'dug pa dang / rgan rims su bya'o</text></item>
<item><p>125b5</p><section>'dul ba</section><text>zhes zer te khyer ba dang / de dag 'phya bar gyur nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag dge 'dun gyi khri rkang rten can gyi steng</text></item>
<item><p>125b6</p><section>'dul ba</section><text>du nyal ba la rgan rims su ma bkur cig /dge slong dag gis dge slong dag khri rkang rten can gyi steng du nyal zhing 'dug pa la rkang rten rgan rims su khyer na 'das pa dang bcas par 'gyur ro/ /gleng gzhi'i nang nas sgo bzhi</text></item>
<item><p>125b7</p><section>'dul ba</section><text>pa'i mdo'i tshigs su bcad pa lnga pa'o/ / mdor na/ gtan pa skud pa gnyis pa dang / /gri dang khab dang blang ba dang / /gzhan yang 'di ltar ma zin par/ /bslang bar bya ba ma yin pa'o/ /sangs rgyas bcom</text></item>
<item><p>125b8</p><section>'dul ba</section><text>ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /drug sde dag gis shing leb kyi steng du sbyar ma dang / stod g.yogs dang / mthang gos dag dge 'dun gyi shing</text></item>
<item><p>126a1</p><section>'dul ba</section><text>leb kyi steng du phyed tsam bting ba dang / rgan rims su bya'o zhes zer te khyer ro/ /de dag 'phya bar gyur nas/ dge slong dag gis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>126a2</p><section>'dul ba</section><text>dge slong dag dge 'dun gyi shing leb kyi steng du sbyar ma dang stod g.yogs dang mthang gos dag phyed tsam bting ba la dge 'dun gyi shing leb de rgan rims su ma bkur cig /dge slong dag gis dge slong gi dge 'dun gyi shing</text></item>
<item><p>126a3</p><section>'dul ba</section><text>leb kyi steng du sbyar ma dang / stod g.yogs dang mthang gos dag phyed tsam bting ba la dge 'dun gyi shing leb rgan rims su khyer na 'das pa dang bcas par 'gyur ro/ /drug sde dag gis dge slong dag gi chos gos</text></item>
<item><p>126a4</p><section>'dul ba</section><text>dge 'dun gyi skud pas phyed tsam drubs pa dang rgan rims su bya'o zhes zer nas khyer ba dang / de dag 'phya bar gyur te de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal</text></item>
<item><p>126a5</p><section>'dul ba</section><text>pa/ dge slong gis dge slong dag gi chos gos dge 'dun gyi skud pas phyed tsam btsems pa las rgan rims su ma bkur cig /dge slong dag gis dge slong dag gi chos gos dge 'dun gyi skud pas phyed tsam btsems</text></item>
<item><p>126a6</p><section>'dul ba</section><text>pa las rgan rims su khyer na 'das pa dang bcas par 'gyur ro/ /drug sde dag gis dge slong dag gi chos gos dag tshon las phyed tsam btso blag byas te/ dge 'dun gyi btso blag gi srad bu la bres pa dang / rgan</text></item>
<item><p>126a7</p><section>'dul ba</section><text>rims bzhin bya'o zhes zer te khyer ro/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge slong dag gi gos phyed tsam btso blag byas nas/</text></item>
<item><p>126a8</p><section>'dul ba</section><text>dge 'dun gyi btso blag gi srad bu la bres pa rgan rims su ma bkur cig /dge slong dag gis dge slong dag gi gos phyed tsam btso blag byas pa dge 'dun gyi btso blag gi srad bu la bres pa rgan rims su khyer na 'das pa dang</text></item>
<item><p>126b1</p><section>'dul ba</section><text>bcas par 'gyur ro/ /drug sde dag gis dge slong dag gi chos gos dge 'dun gyi gris phyed tsam dras pa dang / rgan rims su bya'o zhes zer te khyer ba dang / de dag 'phya bar gyur te/ de ltar gyur pa dge slong dag gis bcom ldan 'das</text></item>
<item><p>126b2</p><section>'dul ba</section><text>la gsol pa dang / bcom ldan 'das kyis bka' stsal pa/ dge slong dag gis dge 'dun gyi gris chos gos phyed tsam dras pa rgan rims su ma bkur cig /dge slong dag gis dge slong gi chos gos dge 'dun gyi gris phyed tsam</text></item>
<item><p>126b3</p><section>'dul ba</section><text>dras pa rgan rims su khyer na 'das pa dang bcas par 'gyur ro/ /drug sde dag gis dge slong dag chos gos dge 'dun gyi khab kyis phyed tsam drubs pa la rgan rims bzhin bya'o zhes zer nas khyer ba dang / de dag 'phya bar</text></item>
<item><p>126b4</p><section>'dul ba</section><text>gyur te/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge slong dag gi chos gos dge 'dun gyi khab kyis phyed tsam drubs pa rgan</text></item>
<item><p>126b5</p><section>'dul ba</section><text>rims su ma bkur cig /dge slong dag gis dge slong gi chos gos dge 'dun gyi khab kyis phyed tsam drubs pa rgan rims su khyer na 'das pa dang bcas par 'gyur ro/ /drug sde dag gis dge slong dag skra phyed tsam</text></item>
<item><p>126b6</p><section>'dul ba</section><text>bregs pa dang / dge 'dun gyi skra bzed pa'i ras rgan rims bzhin bya'o zhes zer te khyer ba dang / de dag 'phya bar gyur to/ /de ltar gyur pa dge slong dag gis bcom ldan 'das la gsol pa dang / bcom ldan 'das</text></item>
<item><p>126b7</p><section>'dul ba</section><text>kyis bka' stsal pa/ dge slong dag gis dge slong dag skra phyed tsam bregs pa dang / dge 'dun gyi skra bzed pa'i ras rgan rims su ma bkur cig /dge slong dag gis dge slong dag skra phyed tsam bregs pa dang / dge 'dun gyi</text></item>
<item><p>126b8</p><section>'dul ba</section><text>skra bzed pa'i ras rgan rims su khyer na 'das pa dang bcas par 'gyur ro/ /drug sde dag gis gang yang rung ba'i gnas su gzhan dang gzhan gyi las ma zin par dge 'dun gyi stan gyi steng na 'dug pa dang / rgan rims bzhin</text></item>
<item><p>127a1</p><section>'dul ba</section><text>bya'o zhes zer nas bslang ste btang nas de dag 'phya bar gyur to/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag dge slong dag gis gang</text></item>
<item><p>127a2</p><section>'dul ba</section><text>yang rung ba'i gnas su gzhan dang gzhan gyi las ma zin par dge 'dun gyi stan gyi steng du 'dug pa la rgan rims su bya'o zhes ma bslang shig /dge slong dag gis dge slong dag gang yang rung ba'i gnas su gzhan dang gzhan gyi las</text></item>
<item><p>127a3</p><section>'dul ba</section><text>ma zin bzhin du dge 'dun gyi stan gyi steng na 'dug pa la rgan rims su bya'o zhes bslang ste btang na 'das pa dang bcas par 'gyur ro/ /gleng gzhi'i nang nas sgo bzhi pa'i mdo'i tshigs su bcad pa drug pa'o/ / mdor na/ mu stegs</text></item>
<item><p>127a4</p><section>'dul ba</section><text>kun tu rgyu ba dang / /mngon mtshan bdag shi byin pa med/ /yid ches par ni gzung ba lnga/ /gnyer phyir nye spyod dge slong ma'o/ /sangs rgyas bcom ldan 'das rgyal po'i khab 'od ma'i tshal bya ka lan da ka gnas pa na bzhugs te/</text></item>
<item><p>127a5</p><section>'dul ba</section><text>bcom ldan 'das kyis gang gi tshe yul mnyam dka'i rgyal po gzugs can snying po mkhas pa can lha stong phrag brgyad bcu dang / yul mnyam dka'i bram ze dang / khyim bdag brgya phrag stong dang bcas te bcom ldan 'das kyis</text></item>
<item><p>127a6</p><section>'dul ba</section><text>bden pa la bkod pa de'i tshe na rgyal po'i khab tu 'di ltar kye khyed cag rgyal po'i khab na gnas pa dang / yul so so nas lhags pa'i skye bo mang po dag nyon cig /rgyal po nga'i yul na su yang rkun po ma byed cig /gang gis</text></item>
<item><p>127a7</p><section>'dul ba</section><text>byas pa de ngas yul dang phral te gtang ngo / /nor bdag la ni nga nyid kyi mdzod dang bang ba nas sbyin no zhes dril chen bsgrags so/ /gang gi tshe bcom ldan 'das kyis yul ko sa la'i rgyal po gsal rgyal dar la bab pa lta bu'i</text></item>
<item><p>127a8</p><section>'dul ba</section><text>mdo sdes btul ba de'i tshe na des kyang mnyan du yod par 'di ltar rgyal po nga'i yul na su yang rkun po ma byed cig /gang gis nga'i yul du rkun po byas pa de chad pa gsad pas bcad la/ nor bdag la ni nga nyid kyi bang ba dang</text></item>
<item><p>127b1</p><section>'dul ba</section><text>mdzod nas sbyin no zhes dril chen bsgrags so/ /de'i tshe na gang yul mnyam dka' na gnas pa'i rkun po rnams dang gang yul ko sa la na gnas pa'i rnams de'i sa 'tshams kyi bar du dong nas 'khod do/ /yul mnyam dka' na gnas</text></item>
<item><p>127b2</p><section>'dul ba</section><text>pa'i rkun po rnams dang / yul ko sa la na gnas pa'i rnams thams cad sa mtshams kyi bar du dong ste 'khod nas/ 'dron pa mang po dag 'dzoms so zhes de skad kyi sgra kun du grags so/ /de dag gis thos nas yul mnyam dka'i 'dron</text></item>
<item><p>127b3</p><section>'dul ba</section><text>pa mang po bsel dang lhan cig yul ko sa lar 'dong ngo / /yul ko sa la nas kyang yul mnyam dkar de bzhin du 'dong ste/ ji tsam du dus phyi zhig na yul mnyam dka' nas 'dron pa mang po bsel dang bcas te/ yul ko sa</text></item>
<item><p>127b4</p><section>'dul ba</section><text>lar dong ba dang / de dag gang gi tshe 'tshams las 'das nas yul ko sa lar phyin pa de'i tshe de nas ded dpon gyis smras pa/ kye ko sa la'i rgyal po gsal rgyal ni mi srun la gtum zhing khro ste dpa' zhing mthu dang ldan no zhes</text></item>
<item><p>127b5</p><section>'dul ba</section><text>grag gis/ gal te 'dron pa mang po dang bdag cag rnams bcom na yang bsab par nus kyis/ bsel ba de dag slar khye shig ces smras pa dang / 'dron pa mang po dag gis smras pa/ de ltar na de bzhin du bgyi'o zhes smras</text></item>
<item><p>127b6</p><section>'dul ba</section><text>nas bsel de dag slar bkye'o/ /rkun po rnams kyis bya ra btsugs te bsdad pa dang / bya ra bas bsel ba slar log pa mthong nas/ des kye bsel ba rnams slar log gis 'dron pa mang po gzhom mo zhes smras nas</text></item>
<item><p>127b7</p><section>'dul ba</section><text>'dron pa mang po de dag shing sa la'i dgon par phyin pa dang / bcom mo/ /de la tshong pa kha cig ni bsad/ kha cig ni bros so/ /de la bros pas mgo rdul gyis gang bar byas te rgyal po gsal rgyal gyi drung du song nas/</text></item>
<item><p>127b8</p><section>'dul ba</section><text>lha la bdag cag ni tshong pa lags na/ khyed kyi yul du phyin na tshong pa ma lags par gyur to/ /ci byas/ lha bdag cag ni rkun pos bcom mo/ /rgyal po gsal rgyal gyis 'phags skyes po la bka' stsal pa/ gzhon nu myur</text></item>
<item><p>128a1</p><section>'dul ba</section><text>du rings par song la rkun po dang nor rnams zung la 'on cig ces bsgo ba dang / lha de bzhin du bgyi'o zhes nas dmag dpon 'phags skyes pos yul ko sa la'i rgyal po gsal rgyal las mnyan te/ dpung gi tshogs yan lag bzhi</text></item>
<item><p>128a2</p><section>'dul ba</section><text>pa bal glang gi tshogs dang / rta'i tshogs dang / shing rta'i tshogs dang / dpung bu chung gi tshogs rnams go cha bskon te myur bar rings su shing sa la'i dgon par dong ba dang / rkun po dag de'i bar dgon pa na shing sa la stug po'i nang du zhugs te bag</text></item>
<item><p>128a3</p><section>'dul ba</section><text>yangs su nor bgod cing 'khod pa dang / 'phags skyes pos de'i steng du brdzis te/ de dag ltar rkun po kha cig ni bsad/ kha cig ni bros/ kha cig ni gson por bzung ngo / /de nas rkun po'i g.yul las rgyal te/ rkun po dang bcom pa'i</text></item>
<item><p>128a4</p><section>'dul ba</section><text>nor rdzas dag khyer te/ rgyal po'i drung du song ste/ rkang pa la gtugs nas/ lha 'di dag ni rkun po'i nor ro zhes smras pa dang / rgyal pos tshong pa dag la kye de dag bdag bdag gi nor dag ngo shes par byos la slar khyer cig ces</text></item>
<item><p>128a5</p><section>'dul ba</section><text>bsgo ba dang / de na mu stegs kun du rgyu ba dang / dge slong dag kyang bcom pa'i nang du gtogs nas rgyal pos de thams cad phrogs pa'i nor rdzas slar byin pa dang / kun du rgyu ba'i rang gi gos btsag gi nang du btsos pa dang / dge slong dag gi</text></item>
<item><p>128a6</p><section>'dul ba</section><text>yang khyer ro/ /dge slong dag gis bdag cag gi gos btsag gi nang du btsos pa ngo ma shes nas de dag kun du rgyu ba dang / lhan cig tu thab mo byung ba dang / kun du rgyu ba mang po de dag gis de dag gcig pa dang / rgyal po'i drung du song</text></item>
<item><p>128a7</p><section>'dul ba</section><text>ste/ lha bdag cag gi gos btsag gi nang du btsos pa mu stegs can kun du rgyu bas 'tshal te slar mi ster to zhes smras pa dang / rgyal pos mu stegs kun du rgyu ba de dag bkug ste/ kwa'i 'phags pa dag gi gos dag ci'i phyir</text></item>
<item><p>128a8</p><section>'dul ba</section><text>bkur gyis slar phul cig ces bsgo ba dang / de dag gis lha btsag gi nang du btsos pa 'di dag ni bdag cag gi gos so zhes smras pa dang / rgyal pos 'phags pa dag khyed kyi gang yin pa shes par gyis la khyer cig ces smras</text></item>
<item><p>128b1</p><section>'dul ba</section><text>so/ /dge slong dag gis gcig nas gcig tu phyung ste bltas pa dang / kha cig ngo shes te lha 'di dag ni bdag cag gi gos so zhes smras pa dang / rgyal pos mu stegs can kun du rgyu ba dag la e ma'o mu stegs can kun du rgyu ba 'jab</text></item>
<item><p>128b2</p><section>'dul ba</section><text>bur rku ba rkun ma yin na/ khyed cag ni rkun po chen po yin no zhes smras pa dang / de dag lan med nas cang mi zer bar 'khod do/ /rgyal pos smras pa/ kye 'phags pa khyed cag gis da phan chad chos gos la mngon mtshan bya ba'i</text></item>
<item><p>128b3</p><section>'dul ba</section><text>rigs so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag rgyal po de skad zer ba yus te/ de bas na chos gos dag mngon mtshan thob shig /kha</text></item>
<item><p>128b4</p><section>'dul ba</section><text>chag dang 'or thabs su drubs shig /sgro gu yang thogs shig /bcom ldan 'das kyis mngon mtshan thob shig ces gsungs na/ dge slong dag gis mi shes nas/ bcom ldan 'das kyis bka' stsal pa/ chos gos</text></item>
<item><p>128b5</p><section>'dul ba</section><text>kyi mthar snag tsha'i thig le byos shig / gleng gzhi ni mnyan du yod pa na ste/ mnyan du yod pa na khyim bdag gzhan zhig gis de'i rigs mnyam pa zhig las chung ma zhig blangs nas/ de dang lhan cig tu rtse dga' yongs su</text></item>
<item><p>128b6</p><section>'dul ba</section><text>spyod do/ /de dang lhan cig tu rtse dga' yongs su spyod pa las de dus phyi zhig na chung ma sems can dang ldan par gyur nas/ de zla ba brgyad dam dgu 'das pa dang / bu khye'u zhig btsas te zhag bdun gsum nyi shu gcig gi</text></item>
<item><p>128b7</p><section>'dul ba</section><text>bar du btsas pa'i btsas ston chen po byas so/ /de rigs dang 'thun par ming yang btags nas de bsrings bskyed de cher gyur pa dang / dus phyi zhig na de'i ma dus las 'das so/ /khyim bdag des kyang chung ma zhig blangs</text></item>
<item><p>128b8</p><section>'dul ba</section><text>nas de dang lhan cig tu rtse dga' yongs su spyod do/ /rtse dga' yongs su spyad pa las dus phyi zhig bu pho gsum zhig btsas te/ de dag kyang rigs dang 'thun par ming btags so/ /'di ltar dgra'i nang na chen chun 'thab pa</text></item>
<item><p>129a1</p><section>'dul ba</section><text>gcugs che ste/ mos ma shi ba'i bu khye'u chen po de la rtag par gtses pa dang / de ma dran nas yi chad de yul gzhan du song ba las legs par gsungs pa'i chos 'dul ba la rab tu byung ngo / /de nas dus phyi zhig na khyim bdag de na</text></item>
<item><p>129a2</p><section>'dul ba</section><text>bar gyur nas/ de rtsa ba dang / sdong bu dang / lo ma dang / me tog dang / 'bras bu dag gis sman byas kyang de'i nad tha gi bar ma gyur nas/ de na ba'i sdug bsngal gyis ring po mi thogs par dus 'da' bar shes nas/ des khyim tshes dag</text></item>
<item><p>129a3</p><section>'dul ba</section><text>bsogs te 'dus nas de'i nang du bu la smras pa bu dag khyed cag gi phu bo chen po dge sbyong shAkya'i sras kyi nang du rab tu byung ba de yang khyed kyis nor skal byin ces smras nas/ bsags pa kun mtha' zad par 'gyur/ /mtho ba'i</text></item>
<item><p>129a4</p><section>'dul ba</section><text>mtha' ni 'jig par 'gyur/ /'dus pa'i mtha' ni 'gyes par 'gyur/ /chos kyi mtha' ni zhi bar 'gyur/ /dus kyi chos dang ldan par gyur to/ /de'i bu ljongs spyod cing 'dug pa des bdag gi pha dus 'das so zhes thos te/ de yang</text></item>
<item><p>129a5</p><section>'dul ba</section><text>'di snyam du bdag song la ma yar mo dang nu bo dag gi mya ngan bsang gis chos bshad du 'gro'o snyam du sems nas/ de ji tsam dga' ba'i bar du gzhongs spyad de/ mnyan du yod pa gang na ba de logs su gzhongs spyod cing song ngo / /</text></item>
<item><p>129a6</p><section>'dul ba</section><text>rim bzhin du spyod cing mnyan du yod par phyin nas lam gyi ngal bsos te bdag gi khyim du 'ongs pa dang / nang gi skye bo dag gis mthong nas ngus te ngu ba'i sgra dag khyim tshes dag gis thos nas de dag 'dus te kha cig ni skad phyung</text></item>
<item><p>129a7</p><section>'dul ba</section><text>ste ngu / kha cig ni mig mchi mas gang zhing 'dug nas/ so so'i skye bo dag ni 'dod chags dang ldan pas gnyen dang bral bar gyur pas mya ngan gyis mig mchi mas gang ngo / /de yang ngu ga khyer zhing 'dug go/ /de na rgan mo</text></item>
<item><p>129a8</p><section>'dul ba</section><text>gzhan zhig gis bu khyod kyi phas ni nor skal byin par nged kun gyis kyang thos na ma ngu shig /skye ba yod na 'chi bar 'gyur ro zhes smras pa dang / des cung zad tsam zhig gi bar du sems shing 'dug nas/ des ma yar mo</text></item>
<item><p>129b1</p><section>'dul ba</section><text>dang nu bo dag la chos bshad do/ /de dag mya ngan cung zad sangs nas/ de dag gis khyod kyi nor skal dag long shig ces smras pa dang / des bsams pa/ bcom ldan 'das kyis nga 'das nas byin pa ni med do zhes gsungs na/ ji ltar blang snyam</text></item>
<item><p>129b2</p><section>'dul ba</section><text>du bsams nas/ tshe dang ldan pa dag nga ni rab tu byung ba la nor rdzas kyis byar med pa'i steng du bcom ldan 'das kyis kyang nga 'das nas byin pa med do zhes gsungs kyis/ khyed cag nyid khyer cig ces smras pa dang / de dag gis</text></item>
<item><p>129b3</p><section>'dul ba</section><text>nyes pa ngor brjod pa/ 'phags pa long la sbyin pa yang byin cig /bsod nams kyang byos shig /de la nyes pa ci zhig yod ces smras so/ /de ltar gyur pa dge slong dag la smras pa dang / dge slong dag gis bcom ldan 'das la</text></item>
<item><p>129b4</p><section>'dul ba</section><text>gsol nas/ bcom ldan 'das kyis bka' stsal pa/ dge slong dag khyim pa la ni re ba yod/ rab tu byung ba la ni re ba med pa'i phyir te/ khyim pa dag la ni nga 'das na byin cig pa ni khyim bdag gi ste brtsan no/ /rab tu byung</text></item>
<item><p>129b5</p><section>'dul ba</section><text>ba la ni de lta bu med do/ /de bas na khyim pas de bur bsams te byin pa long shig /sangs rgyas dang chos dang dge 'dun la bya ba'i phyir te de la the tshom du ma byed cig /gleng gzhi ni mnyan du yod pa na ste/ dge slong dag lci ba'i ri</text></item>
<item><p>129b6</p><section>'dul ba</section><text>lu dang / so shing dang / bkru ba'i yo byad dang / ba lang gi lci ba rnams 'chag sa dang khyams dang sgo khang dag tu bor nas ljongs spyad pa spyod du 'dong ngo / /de dag la dge slong dag gis the tshom skyes nas ma spyad do/ /</text></item>
<item><p>129b7</p><section>'dul ba</section><text>de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ yid gcugs pa rnam pa lnga las ni long shig /mdza' ba dang / yid 'dres pa dang / bla ma dang / mi 'gyur ba dang /</text></item>
<item><p>129b8</p><section>'dul ba</section><text>thos na dga' bar 'gyur ba'i ste/ yid gcugs pa rnam pa de lnga la ni spyad par bya ste/ de la the tshom du ma byed cig /gleng gzhi ni mnyan du yod pa na ste/ mnyan du yod pa na khyim bdag gzhan zhig 'dug pa des rigs mnyam pa las</text></item>
<item><p>130a1</p><section>'dul ba</section><text>chung ma zhig blangs nas/ de dang lhan cig tu rtse dga' yongs su spyod do/ /de la rtse dga' yongs su spyad pa las dus phyi zhig na chung ma sems can dang ldan par gyur nas/ de zla ba brgyad dam dgu 'das pa dang / bu mo zhig btsas nas de zhag</text></item>
<item><p>130a2</p><section>'dul ba</section><text>bdun gsum nyi shu rtsa gcig gi bar du btsas pa'i btsas ston chen po byas nas rigs dang 'thun par ming btags te/ de bsrings bskyed de cher gyur pa dang / khyim bdag gzhan zhig gis de bslangs te/ de rdzangs la sogs pa brdzongs te</text></item>
<item><p>130a3</p><section>'dul ba</section><text>btang ngo / /dus phyi zhig na khyim pa de dus 'das nas de khyo dang bral ba'i mya ngan gyis gdungs nas legs par gsungs pa'i chos 'dul ba la rab tu byung ngo / /de dus phyi zhig na mu ge byung nas bsod snyoms slong zhing 'dug pa dang /</text></item>
<item><p>130a4</p><section>'dul ba</section><text>de bsod snyoms spyod pa las srang zhig tu de'i phas mthong nas/ des smras pa/ bu mo da ltar gang na ji ltar 'tsho zhing 'dug ces smras pa dang / des pha mu ge byung nas bdag rab tu bkres shing 'dug go zhes smras pa dang / des bu mo de</text></item>
<item><p>130a5</p><section>'dul ba</section><text>ltar na khyod rab tu ma byung na ni ngas khyed la mi 'dod bzhin du sbyin na/ da bsod snyoms ma byed par bdag gi khyim du zan za zhing dbyar mo khang du song zhig /des khas blangs nas de grogs gcig dang gnyis kyis zos shing dbyar mo khang du song ngo / /</text></item>
<item><p>130a6</p><section>'dul ba</section><text>zhag du ma zhig gi bar du der zos nas/ bu bsod snyoms pa gnyis ni zas sbyin par mi nus kyis/ khyod gcig pu 'dir zan zos shing song shig ces smras pa dang / des pha bcom ldan 'das kyis gcig pur grong du 'gro</text></item>
<item><p>130a7</p><section>'dul ba</section><text>bar ma gnang ngo zhes smras pa dang / de cang mi zer bar 'dug go/ /de ltar gyur pa dge slong ma dag la smras pa dang / dge slong ma dag gis dge slong la smras nas/ dge slong dag gis bcom ldan 'das</text></item>
<item><p>130a8</p><section>'dul ba</section><text>la gsol nas/ bcom ldan 'das kyis bka' stsal pa/ de ltar na ngas gnang gis dus 'di 'dra ba la ni dge slong mas dge slong ma'i dge 'dun la gnyen dang / lhan cig 'dre bar nye spyod kyi sdom pa gsol</text></item>
<item><p>130b1</p><section>'dul ba</section><text>cig /gsol pa ni 'di ltar gyis shig /stan bting ba la gaN DI brdungs te/ dge slong ma'i dge 'dun dag 'dus shing 'khod pa dang / ji ltar rgan rims su phyag byos la/ rgan rims kyi mdun du pha gu 'am stan nang</text></item>
<item><p>130b2</p><section>'dul ba</section><text>tshangs can gyi steng du 'dug nas thal mo sbyor la tshig 'di skad ces smros shig /gson cig 'phags ma'i dge 'dun ma rnams bdag ming 'di zhes bgyi bas/ 'di 'dra ba'i mu ge'i dus la bab nas bsod snyoms</text></item>
<item><p>130b3</p><section>'dul ba</section><text>bslang ba yang mi nus na/ 'phags ma'i dge 'dun ma la bdag ming 'di zhes bgyi ba 'phags ma'i dge 'dun ma las gnyen dang lhan cig tu 'dre bar nye spyod kyi sdom pa gsol na/ 'phags ma'i dge 'dun ma dag gis bdag ming 'di</text></item>
<item><p>130b4</p><section>'dul ba</section><text>zhes bgyi ba la gnyen dang lhan cig 'dre bar nye spyod kyi sdom pa gsol cig /brtse ba can brtse ba'i phyir ro/ /de ltar lan gnyis lan gsum du brjod par bya'o/ /de'i 'og tu dge slong ma gcig gis gsol ba gyis la las byos</text></item>
<item><p>130b5</p><section>'dul ba</section><text>shig /gson cig 'phags ma'i dge 'dun ma rnams/ dge slong ma ming 'di zhes bgyi ba 'di 'di ltar mu ge'i dus la bab ste/ 'phags ma'i dge 'dun ma dag las gnyen dang lhan cig tu 'dre bar nye spyod kyi sdom pa gsol na/ de ste</text></item>
<item><p>130b6</p><section>'dul ba</section><text>'phags ma'i dge 'dun ma rnams kyis dus la bab cing bzod na 'phags ma'i dge 'dun ma rnams kyis gnong la/ 'phags ma'i dge 'dun gyis dge slong ma ming 'di zhes bgyi ba 'di gnyen dang lhan cig tu 'dre bar nye spyod kyi</text></item>
<item><p>130b7</p><section>'dul ba</section><text>sdom pa stsol cig /'di ni gsol ba'o/ /las kyang 'di bzhin du bya'o/ /gson cig 'phags ma'i dge 'dun ma rnams/ dge slong ma ming 'di zhes bgyi ba 'di 'di ltar mu ge'i dus la bab ste/ 'phags ma'i dge 'dun ma rnams</text></item>
<item><p>130b8</p><section>'dul ba</section><text>la gnyen dang lhan cig 'dre bar nye spyod kyi sdom pa gsol te/ de las 'phags ma'i dge 'dun ma rnams kyis dge slong ma ming 'di zhes bgyi ba 'di 'di ltar mu ge'i dus la bab na gnyen dang lhan cig 'dri bar</text></item>
<item><p>131a1</p><section>'dul ba</section><text>nye spyod kyi sdom pa gsol na/ 'phags ma rnams las gang la dge slong ma ming 'di zhes bgyi ba mu ge'i dus la bab ste/ gnyen 'dun dang lhan cig tu 'dre bar nye spyod kyi sdom pa stsal bar bzod pa ni cang ma gsung shig /mi bzod pa ni smros shig /</text></item>
<item><p>131a2</p><section>'dul ba</section><text>'phags ma'i dge 'dun gyis dge slong ma ming 'di zhes bgyi bas gnyen dang lhan cig tu 'dre bar nye spyod kyi sdom pa stsal te de de bzhin du 'dzin to/ /dge slong mas gnyen dang lhan cig tu 'dre bar nye spyod kyi sdom pa dge 'dun ma dag gis byin par gyur na/ gcig</text></item>
<item><p>131a3</p><section>'dul ba</section><text>pu gnyen gyi khyim du zas za bar gyis la de la the tshom du ma byed cig /nam mu ge'i tshe ni rjes su gnang ngo / /de ma yin par ma gnas shig /mu ge ma byung bar gnas na 'das pa dang bcas par 'gyur ro/ /gleng gzhi'i nang nas sgo bzhi pa'i mdo'i</text></item>
<item><p>131a4</p><section>'dul ba</section><text>tshigs su bcad pa bdun pa'o/ / mdor na/ bskyi ba la ni rnam pa gnyis/ /ras la yang ni rnam gsum ste/ /nyo bar yang ni 'dod pa dang / /sder bsdus par ni gyur pa'o/ /sangs rgyas bcom ldan 'das mnyan du yod pa'i 'dze</text></item>
<item><p>131a5</p><section>'dul ba</section><text>ta'i tshal mgon med zas sbyin gyi kun dga' ra ba na bzhugs so/ /dge slong gzhan zhig gis khyim bdag cig las kar sha pA Na zhig bskyis pa dang / de dus kyi mtha' zhig tu ci zhig gis dus 'das nas/ dge slong de ji ltar</text></item>
<item><p>131a6</p><section>'dul ba</section><text>dus 'das pa khyim bdag des thos so/ /dge slong de ji ltar dus 'das pa khyim bdag des thos nas gtsug lag khang du song ste shes bzhin du dge slong dag la dris pa/ 'phags pa 'di zhes bgyi ba'i dge slong de gang na</text></item>
<item><p>131a7</p><section>'dul ba</section><text>mchis/ de dag gis smras pa/ bzhin bzangs dus 'das so/ /'phags pa des bdag gi kar sha pa Na zhig bskyis te 'tshal to/ /bzhin bzangs de ni dur khrod du bskyal kyis der song ste dos shig /'phags pa khyed</text></item>
<item><p>131a8</p><section>'dul ba</section><text>kyis de'i lhung bzed dang / chos gos bgos na bdag gis ji ltar dur khrod du song ste bda'/ khyod kyis stsol cig ces smras pa dang / de ltar gyur pa dge slong rnams kyis bcom ldan 'das la gsol nas/ bcom ldan 'das kyis</text></item>
<item><p>131b1</p><section>'dul ba</section><text>bka' stsal pa/ dge slong dag khyim bdag des ni legs par smras te/ de'i nor las bskyis pa dge slong dag gis byin cig /de dag gis gang nas sbyin pa mi shes nas/ bcom ldan 'das kyis bka' stsal pa/ de'i lhung bzed dang</text></item>
<item><p>131b2</p><section>'dul ba</section><text>chos gos yod pa las byin cig /dge slong de dag gis lhung bzed dang chos gos de dag byin pa dang / lhung bzed dang chos gos de dag ma 'dod nas/ bcom ldan 'das kyis bka' stsal pa/ tshongs la byin cig /dge slong dag gis</text></item>
<item><p>131b3</p><section>'dul ba</section><text>de dag thams cad byin no/ /bcom ldan 'das kyis bka' stsal pa/ ji tsam blangs pa de tsam du byin la lhag ma bgos shig /mnyen du yod pa na dge slong gzhan zhig gis khyim bdag cig las kar sha pa Na zhig bskyis pa dang / de dus</text></item>
<item><p>131b4</p><section>'dul ba</section><text>kyi mtha' zhig tu ci zhig gis 'das pa dang / dge slong de dag gis snga ma bzhin du lhung bzed dang chos gos btsongs nas de la byin no/ /khyim bdag gis smras pa/ 'phags pa der bdag las 'di tsam zhig 'tshal te/ bdag la ni</text></item>
<item><p>131b5</p><section>'dul ba</section><text>'di las ma stsal kyis/ gzhan yang stsol cig ces smras pa dang / de lta bur gyur pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de la de'i lhung bzed dang chos gos ni</text></item>
<item><p>131b6</p><section>'dul ba</section><text>'di las med do zhes bsgo zhig /de ste yid mi ches na go bar gyis shig /go bar bsgo yang mi btub na de la dge 'dun gyi 'am/ gang zag gzhan gyi las ni ma sbyin cig /rigs kyi gzu bo rnams kyis go bar bsgo la</text></item>
<item><p>131b7</p><section>'dul ba</section><text>thong shig /gleng gzhi ni mnyan du yod pa na/ dge slong zhig gis gos 'tshong ba las ras shig rin ma byin par blangs pa las dge slong de dus 'das nas/ dge slong de dus 'das so zhes gos kyi bdag po des thos nas/ de gtsug lag</text></item>
<item><p>131b8</p><section>'dul ba</section><text>khang du 'ongs te shes bzhin du dge slong rnams la 'phags pa dge slong ming 'di zhes bgyi ba 'di ga la mchis shes dris pa dang / de dag gis smras pa/ bzhin bzangs dus 'das so/ /'phags pa des bdag las ras shig rin sbyin</text></item>
<item><p>132a1</p><section>'dul ba</section><text>par byas te khyer ro/ /bzhin bzangs de dur khrod du bskyal gyis der song la dos shig /'phags pa de'i chos gos dang lhung bzed ni khyed rnams kyis bgos na/ bdag ci phyir dur khrod du song ste bda'/ khyed rnams kyis byin cig</text></item>
<item><p>132a2</p><section>'dul ba</section><text>de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ dge slong rnams gos 'tshong ba 'di smra ba ni bden gyis de ni byin cig /dge slong rnams kyis de'i ras nyid byin pa dang</text></item>
<item><p>132a3</p><section>'dul ba</section><text>des 'phags pa rnams bdag la des rin thang 'di tsam du 'tshal to zhes smras pa dang / bcom ldan 'das kyis de nyid tshongs la byin cig ces bka' stsal pa dang / dge slong rnams kyis de btsong bar brtsams pa dang snga ma'i rin thang</text></item>
<item><p>132a4</p><section>'dul ba</section><text>du ma lon nas/ bcom ldan 'das kyis bka' stsal pa/ lhag ma ni chos gos dang lhung bzed rnams tshongs la byin cig /gleng gzhi ni mnyan du yod pa na/ dge slong zhig gis tha ga pa la ras 'thag pa'i phyir skud pa dang rngan pa byin pa las/</text></item>
<item><p>132a5</p><section>'dul ba</section><text>dge slong de dus 'das pa dang / dge slong rnams kyis tha ga pa la bos te bzhin bzangs khyod la dge slong ming 'di zhes bya bas ras 'thag pa'i phyir skud pa dang rngan pa byin pa de slar phul cig ces smras pa dang / des 'phags</text></item>
<item><p>132a6</p><section>'dul ba</section><text>pa rnams bdag gis de la ras sbyin par byas kyi/ skud pa dang rngan pa ni ma lags so zhes smras pa dang / dge slong rnams kyis de ji ltar bya ba ma shes nas/ de ltar gyur pa dge slong rnams kyis bcom ldan 'das la gsol pa dang / bcom</text></item>
<item><p>132a7</p><section>'dul ba</section><text>ldan 'das kyis dge slong rnams la bka' stsal pa tha ga pa smra ba ni bden gyis ras su long shig ces bka' stsal pa dang / dge slong rnams kyis phra mo las bkug pa dang / de la 'phags pa rnams bdag gis de la sbom po sbyin par byas so zhes</text></item>
<item><p>132a8</p><section>'dul ba</section><text>smras pa dang / bcom ldan 'das kyis bka' stsal pa/ dge slong de ni dus 'das kyis ji ltar byin pa de lta bu long shig /gleng gzhi ni mnyan du yod pa na ste/ dge slong zhig gis gos 'tshong ba la kAr sha pA Na byin te/ ras shig byin cig ces smras</text></item>
<item><p>132b1</p><section>'dul ba</section><text>pa dang / dge slong de dus 'das nas dge slong rnams kyis gos 'tshong ba la bos te/ bzhin bzangs khyod la dge slong ming 'di zhes bya bas ras kyi rin zhig byin pa de 'on cig ces smras pa dang / des 'phags pa rnams de la ras su sbyin par bgyis</text></item>
<item><p>132b2</p><section>'dul ba</section><text>so zhes smras pa dang / dge slong rnams kyis de la ji ltar bya ba mi shes so/ /de ltar gyur pa dge slong rnams kyis bcom ldan 'das la gsol nas/ bcom ldan 'das kyis dge slong rnams gos 'tshong ba de smra ba ni bden gyis/ ras su</text></item>
<item><p>132b3</p><section>'dul ba</section><text>long shig ces smras pa dang / dge slong rnams kyis phra mo bkug nas des 'phags pa rnams bdag gis de la sbom po dbul bar bgyis so zhes smras pa dang / bcom ldan 'das kyis bka' stsal pa/ dge slong de ni dus 'das</text></item>
<item><p>132b4</p><section>'dul ba</section><text>na ji lta bu byin pa de bzhin long shig / //'dul ba gzhung dam pa/ bam po sum bcu rtsa bdun pa/ gleng gzhi ni mnyan du yod pa na ste/ drug sde rnams 'jig rten pa la grags par gyur te/ gang su yang rung nyo ba dang / btsong ba de dag</text></item>
<item><p>132b5</p><section>'dul ba</section><text>de dag gi drung du dong nas/ 'phags pa dngos po 'dis ci ri zhes 'dri'o/ /de nas mnyan du yod pa na khyim bdag gnyis shig gcig ni gos nyo/ gcig ni 'tshong ste/ de gnyis rin thang gi gtam smra zhing 'khod pa'i steng du nye dga'</text></item>
<item><p>132b6</p><section>'dul ba</section><text>bo phyogs der 'ongs pa dang / de gnyis kyis 'phags pa nye dga' bos bcad pa brtsan no/ /gcig na re yang de bzhin du brtsan par bya'o zhes smras nas/ de gnyis kyis tshe dang ldan pa nye dga' bo la 'phags pa gos 'di'i rin ji tsam</text></item>
<item><p>132b7</p><section>'dul ba</section><text>zhes smras pa dang / des gcig la gsang ste bzhin bzangs khyod nyo ba 'am 'on te 'tshong ba zhes dris so/ /des bdag ni nyo ba'o zhes smras pa dang / nye dga' bos 'di ni kAr Sha pa Na nyi shu ri zhes smras nas/</text></item>
<item><p>132b8</p><section>'dul ba</section><text>gnyis pa la yang gsang ste/ bzhin bzangs ci khyod nyo ba 'am 'on te 'tshong ba zhes dris pa dang / des 'phags pa bdag ni 'tshong ba zhes</text></item>
<item><p>133a1</p><section>'dul ba</section><text>smras pa dang / nye dga' bos 'di ni kAr Sha pA Na bzhi bcu ri zhes smras pa dang / de gnyis gsang ste bslus nas yang gnyi ga'i mngon sum du khyed cag ji lta bur legs pa de lta bur byos shig ces smras so/ /de la gang 'tshong ba</text></item>
<item><p>133a2</p><section>'dul ba</section><text>des 'di ni kAr ShA pa Na bzhi bcu ri'o zhes smras pa dang / gang nyo ba des bdag gis dad pa dang yid ches pa las 'di ni kAr Sha pA Na nyi shu ri'o zhes smras pa dang / des smras pa/ khyod kyis dad pa dang yid ches pa su yin/ 'phags pa nye dga' bo yin no/ /</text></item>
<item><p>133a3</p><section>'dul ba</section><text>bdag cag gnyis la des shes bzhin du gtses te/ bdag la des kAr Sha pa Na bzhi bcu ri'o zhes smras so/ /des smras pa/ bdag la yang des shes bzhin du gnyis ka la slu ba'i phyir mdor na des gnas ngan len la mtshungs par spyod kyis</text></item>
<item><p>133a4</p><section>'dul ba</section><text>phyin chad dgos pa yod na yang de la mi 'dri'o zhes smras so/ /de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ dge slong rnams khyim bdag de gnyis 'phya ba ni yus kyis/ de bas</text></item>
<item><p>133a5</p><section>'dul ba</section><text>na dge slong rnams kyis dngos po gang la yang rin thang ma gcod cig /khyim pa rtsod pa'i drung na ma 'dug shig /dge slong gang gis dngos po la gang yang rin bcad dam/ khyim pa rtsod pa'i drung na 'dug na 'das pa dang bcas par 'gyur ro/ /</text></item>
<item><p>133a6</p><section>'dul ba</section><text>bcom ldan 'das kyis dngos po gang la yang dge slong gis rin thang ma gcod cig ces gsungs na/ dge slong gis chos gos dang / gos nyo bar 'dod pa'i phyir tshong dus su song ste/ der khyim pa dang lhan cig tu kAr Sha pA Na 'am/</text></item>
<item><p>133a7</p><section>'dul ba</section><text>pA Na gcig gam/ pA Na bzhi 'am/ bzhi cha'i phyed dam/ bzhi cha'i phyed kyi phyed bskyod pa dang / des khros te 'phags pa bdag cag ni spogs pa yin na/ khyed cag kyang lhag par spogs byed pa chen po'o zhes smras pa dang /</text></item>
<item><p>133a8</p><section>'dul ba</section><text>de ltar gyur pa dge slong dag gis bcom ldan 'das la gsol te/ bcom ldan 'das kyis bka' stsal pa/ dge slong rnams de dag de skad zer ba ni yus kyis/ de lta bas na dge slong rang gis nyo bar ma byed cig bcom ldan</text></item>
<item><p>133b1</p><section>'dul ba</section><text>'das kyis dge slong rang gis nyo bar ma byed cig ces gsungs pa dang / dge slong rnams kyis ji ltar nyo bar bya ba mi shes nas/ bcom ldan 'das kyis bka' stsal pa/ gtsug lag khang na gnas pa'i dge bsnyen pha la tshol cig /</text></item>
<item><p>133b2</p><section>'dul ba</section><text>gtsug lag khang na gnas pa 'am/ dge bsnyen dad pa med la nges par nyo bar 'dod par gyur na/ gtan la bab pa'i tshig lan gnyis lan gsum du smra bar bya ste/ kAr Sha pA Na la sogs pa'i tshul gyis bskyed par mi bya'o/ /dge slong gis</text></item>
<item><p>133b3</p><section>'dul ba</section><text>nyo bar 'dod kyang rung ste/ kAr Sha pA Na la sogs pa'i tshul gyis tshig lan gnyis lan gsum du 'das par bskyed cing smra na 'das pa dang bcas par 'gyur ro/ /sangs rgyas dang / chos dang / dge 'dun gyi phyir rin thang bskyed kyang nyes</text></item>
<item><p>133b4</p><section>'dul ba</section><text>pa med do/ /gleng gzhi'i sgo bzhi pa'i mdo'i tshigs su bcad pa brgyad pa'o/ / mdor na/ rtsa bas 'tsho ba las par mi bya ste/ /rnam pa bzhi ni mi bgo ste/ /bsrung ba dang yang mang du bya/ /ca co mang po 'byin pa'o/ /sangs rgyas bcom</text></item>
<item><p>133b5</p><section>'dul ba</section><text>ldan 'das rgyal po'i khab 'od ma'i tshal bya ka lan dA ka gnas pa na bzhugs so/ /gang gi tshe rgyal po gzugs can snying pos dge slong gi dge 'dun rnams la bza' shing drung stong dang ldan pa'i kun dga'i ra ba zhig phul ba de'i tshe na/</text></item>
<item><p>133b6</p><section>'dul ba</section><text>dge slong rnams kyis 'bras bu zos nas phyal bar bor bas na mda' lta bu'i nags su gyur to/ /de nas dus phyi zhig na rgyal po lam de phyogs su phyin pa dang / des de dag mthong nas/ des blon po rnams la mda' lta bu'i</text></item>
<item><p>133b7</p><section>'dul ba</section><text>nags su gyur pa'i kun dga'i ra ba 'di su'i zhes smras pa dang / blon pos lha bza' shing drung stong dang ldan pa'i kun dga' ra ba dag lhas 'phags pa rnams la phul ba de nyid 'di lags te/ de dag gis 'bras bu zos nas phyal</text></item>
<item><p>133b8</p><section>'dul ba</section><text>bar bor bas na da ni mda' lta bu'i nags su gyur to zhes smras pa dang / rgyal pos smras pa/ kye 'phags pa de dag 'di la zhal ta dang las mi byed dam/ des lha de dag bsam gtan dang kha ton la zhugs pas 'di'i sug</text></item>
<item><p>134a1</p><section>'dul ba</section><text>las dang zhal ta mi bgyid do zhes smras pa dang rgyal po cang mi smra bar 'dug go/ /de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ de lta bas na rtsa bas 'tsho ba la phyal</text></item>
<item><p>134a2</p><section>'dul ba</section><text>bar ma dor bar las gyis shig /dge slong rnams kyis sus las bya ba mi shes nas/ bcom ldan 'das kyis bka' stsal pa/ gnas 'cha' ba rnams kyis byos shig /de rga bas na de dag gis las bya bar mi nus te/ bcom ldan</text></item>
<item><p>134a3</p><section>'dul ba</section><text>'das kyis bka' stsal pa/ dge 'dun thams cad kyis las byos shig /de las kha cig ni rid rgas 'khogs/ kha cig ni na bas las byed mi nus/ drug sde rnams ni byed du mi btub pas na las ma byas pa dang / bcom ldan</text></item>
<item><p>134a4</p><section>'dul ba</section><text>'das kyis bka' stsal pa/ 'khor rnam par dbye bas 'khor rnam par phye la skal skal du gos te las byos shig /dge slong rnams lung nod pa dang / klog pa dang / kha ton byed pa dang / tshul bzhin yid la byed pa rnams dang</text></item>
<item><p>134a5</p><section>'dul ba</section><text>sde de la zhugs pa dang / bcom ldan 'das kyis bka' stsal pa/ de 'ba' shig la yang 'jug par mi bya ste/ la lar so shing bza' bar bya/ la lar gdong bkru bar bya/ la lar ni rkang pa bkru bar bya/ dge slong de dag gis de</text></item>
<item><p>134a6</p><section>'dul ba</section><text>bzhin du las byas nas 'bras bu rgyal te smin par gyur pa dang / ji tsam na dge slong dag cig glo bur du 'ongs pa dang / de dag gis 'bras bu rgyas zhing smin pa de dag mthong nas/ de dag gis tshe dang ldan pa'i rnams bdag</text></item>
<item><p>134a7</p><section>'dul ba</section><text>cag kyang a mra smin pa'i 'bras bu bza' bar bgyi na kho bo cag kyang dbang ngam zhes smras pa dang / dge slong rnams kyis 'di dag ni bdag cag gis sngar bgos na bzar ga la yod ces smras pa dang / de dag 'phya bar gyur nas/</text></item>
<item><p>134a8</p><section>'dul ba</section><text>de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ glo bur du 'ongs pa rnams la yang byin cig /dge slong rnams kyis bgos pa'i lhag ma la byin nas/ bcom ldan 'das</text></item>
<item><p>134b1</p><section>'dul ba</section><text>kyis bka' stsal pa/ dge slong rnams rnam pa 'di bzhi ni mi bgo ste/ bzhi gang zhe na/ 'di lta ste/ phyogs bzhi'i dge 'dun thams cad dbang ba dang / mchod rten thams cad dbang ba dang / nad pa thams cad kyi rung ba dang / rin thang nar</text></item>
<item><p>134b2</p><section>'dul ba</section><text>mar bza' ba thams cad do/ /de bas na dge slong rnams kyis rtsa bas 'tsho ba rnyed dam/ 'bras bu 'am/ me tog la sogs pa gang zag rnams kyis yongs su spyod pa bzhin du yongs su spyod cig /de dag mngon sum du dbang ba</text></item>
<item><p>134b3</p><section>'dul ba</section><text>yin pas na zhal ta byos la me tog dang 'bras bu rnams ni dge 'dun la rims shig /bcom ldan 'das kyis mngon sum du dbang ba yin pas so sor zhal ta byos la me tog dang 'bras bu rnams dge 'dun la rims shig ces</text></item>
<item><p>134b4</p><section>'dul ba</section><text>gsungs pa dang / dge slong rnams kyis de dag zhal ta byas pas me tog dang 'bras bu smin pa dang / de dag yal bar bor nas me tog dang 'bras bu rnams rkun po rnams kyis khyer ba dang / bcom ldan 'das kyis srungs</text></item>
<item><p>134b5</p><section>'dul ba</section><text>ma zhog shig ces gsungs nas/ dge slong rnams kyis nyung ngu zhig bzhag ste/ de nyid nyes pa'i dmigs su gyur nas/ bcom ldan 'das kyis bka' stsal pa/ mang du 'khor la de dag las phyed ni sngar zan zo shig /</text></item>
<item><p>134b6</p><section>'dul ba</section><text>bcom ldan 'das kyis shing thog a mra'i 'bras bu smin pa dge 'dun la rims shig ces gsungs pa dang / gang gi tshe smin par gyur pa de'i tshe srin bus zos par gyur nas/ bcom ldan 'das kyis bka' stsal pa/ gnas</text></item>
<item><p>134b7</p><section>'dul ba</section><text>'cha' ba rnams kyis so sor brtag par byos shig so sor brtag par byed pa de dag ca co che nas dge slong rnams kyis de las bzlog kyang de dag mi btub pa dang / de ltar gyur pa dge slong rnams kyis bcom ldan 'das la gsol</text></item>
<item><p>134b8</p><section>'dul ba</section><text>nas/ bcom ldan 'das kyis bka' stsal pa/ 'phags pa'i mi smra bas so sor brtag par bya ste ca co ma smra shig /smra na 'das pa dang bcas par 'gyur ro/ /gleng gzhi'i sgo bzhi pa'i mdo'i tshigs su bcad pa dgu pa'o/ /</text></item>
<item><p>135a1</p><section>'dul ba</section><text>mdor na/ rung bar bya dang dge tshul pha/ /bdag gis byin gyis brlabs pa dang / /blangs shing byin len byed pa dang / /yang na de ltar bstan pa dang / /'tshams bcing ba dang stong pa dang / /thab mo dang ni rdzogs pa'o/ /bcom ldan 'das</text></item>
<item><p>135a2</p><section>'dul ba</section><text>rgyal po'i khab 'od ma'i tshal bya ka lan da ka gnas pa na bzhugs so/ /bcom ldan 'das kyis shing thog a mra'i 'bras bu brims shig ces gsungs pa dge slong rnams sus brim pa mi shes nas/ bcom ldan 'das kyis bka' stsal pa/ rung bar byed pas brims shig /rung</text></item>
<item><p>135a3</p><section>'dul ba</section><text>bar byed pa med na dge tshul phas byos shig /dge tshul pha med na dge slong rang gis lag pa bkrus te byin len byos la so sor rung bar bgyis te brim par byos shig /bcom ldan 'das kyis dge slong rang gi lag pa khrus la byin len byos te so sor rung</text></item>
<item><p>135a4</p><section>'dul ba</section><text>bar byos la brims shig ces bka' stsal pa dang / 'bras bu mang pos gang ba'i skon bu gcig pus ma theg nas/ bcom ldan 'das kyis bka' stsal pa/ khyim pas kyang grogs byos la gnyi gas brim par bya ste/ gang khyim pas rims</text></item>
<item><p>135a5</p><section>'dul ba</section><text>pa de ni byin len du bya'o/ /gang dge slong gis brims pa de ni byin len bya mi dgos so/ /a mra gzhan zhim por grags pa zhig yod na/ de dag bsres la rims la brims pa dang / thams cad thob par gyur nas/ bcom ldan 'das kyis de dag</text></item>
<item><p>135a6</p><section>'dul ba</section><text>so sor brims shig ces gsungs so/ /bcom ldan 'das kyis a mra gang zhim por grags pa so sor brims shig ces gsungs pa dang / drug sde rnams kun dga'i ra bar dong nas de dag gis a mra zhim por grags pa de rang gis</text></item>
<item><p>135a7</p><section>'dul ba</section><text>blangs nas/ gtsug lag khang du 'ongs te byin len byas shing zos pa dang / dge slong rnams kyis smras pa/ tshe dang ldan pa dag a mra zhim po de dag ma brims na ci'i phyir zad dam zhes dris pa dang / srung ma rnams kyis de dag brim du ga la mchis/</text></item>
<item><p>135a8</p><section>'dul ba</section><text>drug sde rnams kyis blangs te gtsug lag khang du dong nas byin len byas te zos so zhes smras pa dang / dge slong rnams 'phya'o/ /de ltar gyur pa dge slong rnams kyis bcom ldan 'das la gsol nas/ bcom ldan 'das</text></item>
<item><p>135b1</p><section>'dul ba</section><text>kyis dgongs pa/ dge slong rnams gang su zhig sngar blangs la phyis byin len byed na nyes pa'i dmigs su 'gyur te/ de bas na dge slong gis sngar blangs pa las phyis byin len mi bya'o snyam du mkhyen nas/ dge slong dag drug sde rnams</text></item>
<item><p>135b2</p><section>'dul ba</section><text>kyis ni mi rigs par byas kyis de bas na dge slong rnams sngar blangs pa las phyis byin len ma byed cig /sngar blangs pa phyis byin len byas na 'das pa dang bcas par 'gyur ro/ /gleng gzhi ni mnyan du yod pa na ste/ dge slong rnams me tog dang /</text></item>
<item><p>135b3</p><section>'dul ba</section><text>'bras bu dang / bca' ba dang / gzhan yang bza' ba dang / btung ba 'drim pa la 'dzub mos bstan cing 'di byin cig /'di dag byin cig ces smra na de yongs su zos pa dang / brim pa ma snyoms par gyur nas/ 'dod chags dang ma bral ba'i</text></item>
<item><p>135b4</p><section>'dul ba</section><text>dge slong kha cig gis dpyas pa dang / de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ dge slong dag 'phya ba ni yus te/ de bas na dge slong gis 'dzub mos 'di</text></item>
<item><p>135b5</p><section>'dul ba</section><text>byin cig /'di dag byin cig ces bstan cing bza' bar mi bya'o/ /dge slong gis 'dzub mos 'di byin cig 'di dag byin cig ces bstan cing zos na 'das pa dang bcas par 'gyur ro/ /btung ba med pa ni drod chung bas smin pa 'dod pa dang / drod</text></item>
<item><p>135b6</p><section>'dul ba</section><text>che bas ma smin pa 'dod pa'o/ /gleng gzhi ni mnyan du yod pa na ste/ drug sde rnams ljongs spyad pa spyod pa na ri brags kyi grong gzhan zhig gi gtsug lag khang zhig tu phyin na de'i dge slong dag nyin par spyod pa'i phyir</text></item>
<item><p>135b7</p><section>'dul ba</section><text>dong ste/ gtsug lag khang de stong par lus pa dang / drug sde po rnams dga' bo dang nye dga' bo gtsug lag khang stong pa 'tshams ma bcad pa 'dir bdag cag rnams kyis 'dir gnas na ji ltar gnas par bya/</text></item>
<item><p>135b8</p><section>'dul ba</section><text>'tshams bcad kyis tshur shog ces smras nas/ de dag gis legs kyis de bzhin du bya'o zhes smras nas/ de dag gis 'tshams bcad ma thag tu snga na gnas pa'i dge slong dag lhags pa dang / drug sde po</text></item>
<item><p>136a1</p><section>'dul ba</section><text>rnams kyis de la ngal so shig ces byas na/ de dag gis smras pa/ tshe dang ldan pa rnams 'di ltar khyed cag ni glo bur du lhags pa'o/ /nged ni snga nas gnas pas na khyed cag la bdag cag gis ngal</text></item>
<item><p>136a2</p><section>'dul ba</section><text>so shig ces bya ba'i rigs so zhes pa dang / drug sde po rnams kyis smras pa/ tshe dang ldan pa dag bdag cag gis kyang 'tshams bcad do/ /de dag gis smras pa/ bdag cag gis kyang sngar 'tshams</text></item>
<item><p>136a3</p><section>'dul ba</section><text>bcad do zhes smras nas/ dge slong de dag ci 'tshams snga ma brtsan nam/ 'on te phyi ma brtsan zhes te the tshom skyes pa dang / de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka'</text></item>
<item><p>136a4</p><section>'dul ba</section><text>stsal pa/ dge slong glo bur ba rnams gtsug lag khang du zhugs ma thag tu stong par mthong na yang 'tshams gcad par mi bya'o/ /lam gyis ngal bso ste shin du brtags nas snga na gnas pa med na gdod 'tshams gcad par bya'o/ /gzhan</text></item>
<item><p>136a5</p><section>'dul ba</section><text>du na gcad par mi bya'o/ /gleng gzhi ni mnyan du yod pa na ste/ 'dze ta'i tshal gyi sgor khyim pa gnyis shig thab mo byung ste/ de na dge slong gcig 'dus pa de la gcig gis dbang bcugs nas/ des de la rgyal po'i pho brang du</text></item>
<item><p>136a6</p><section>'dul ba</section><text>che bzhi byas te gcig shos po chad pas bcad pa dang / des de la 'phya'o/ /de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ dge slong dag khyim pa de 'phya ba ni</text></item>
<item><p>136a7</p><section>'dul ba</section><text>yus kyis/ de bas na dge slong rnams thab mo byed pa'i drung na ma 'dug par che gzhi yang ma byed par byol te song shig /dge slong thab mo byed pa'i drung na 'dug cing che bzhi byed na 'das pa dang bcas par 'gyur ro/ /gleng gzhi'i sgo</text></item>
<item><p>136a8</p><section>'dul ba</section><text>bzhi pa'i mdo'i tshigs su bcad pa bcu pa'o/ /gleng gzhi'i sgo bzhi pa rdzogs s+ho// // mdor bsdus pa'o/ /byang chub sems dpa' gzugs rnams dang / /yul skor dang ni</text></item>
<item><p>136b1</p><section>'dul ba</section><text>yon gyi snod/ /kun 'dus pa dang stegs bu dang / /rnga chen 'khor lo tha ma'o/ /mdor na/ drang srong chen pos gnang bar gsungs pa ni/ /byang chub sems dpa'i sku gzugs dang / /stegs bu dang ni rgyal mtshan dang / /</text></item>
<item><p>136b2</p><section>'dul ba</section><text>ba dan lcags kyi ka ba'o/ /gleng gzhi ni mnyan du yod pa na ste/ khyim bdag mgon med zas sbyin gyis bcom ldan 'das kyis gnang na/ bdag gis bcom ldan 'das byang chub sems dpa'i sku gzugs bgyi'o zhes</text></item>
<item><p>136b3</p><section>'dul ba</section><text>gsol pa dang / bcom ldan 'das kyis bka' stsal pa/ khyim bdag gnang gis byos shig /bcom ldan 'das de ste bcom ldan 'das kyis gnang na bdag gis byang chub sems dpa'i gzugs la rgyal mtshan gyis</text></item>
<item><p>136b4</p><section>'dul ba</section><text>bskor ro zhes gsol pa dang / bcom ldan 'das kyis bka' stsal pa/ khyim bdag gnang gis skor shig /bcom ldan 'das de ste bcom ldan 'das kyis gnang na bdag gis gzugs stegs bus bskor ro zhes</text></item>
<item><p>136b5</p><section>'dul ba</section><text>gsol pa dang / bcom ldan 'das kyis bka' stsal pa/ khyim bdag gnang gis stegs bus bskor cig yang de ste bcom ldan 'das kyis gnang na bdag gis gzugs la lcags kyi ka bas bskor ro zhes gsol pa</text></item>
<item><p>136b6</p><section>'dul ba</section><text>dang / bcom ldan 'das kyis bka' stsal pa/ khyim bdag gnang gis skor cig /yang de ste bcom ldan 'das kyis gnang na bdag gis lcags kyi ka ba'i steng du ba dan gdags par bgyi'o zhes gsol pa dang /</text></item>
<item><p>136b7</p><section>'dul ba</section><text>bcom ldan 'das kyis bka' stsal pa/ khyim bdag gnang gis thogs shig /gleng gzhi'i sgo lnga pa'i mdo'i tshigs su bcad pa dang po'o// // mdor na/ byang chub sems dpa'i yul</text></item>
<item><p>136b8</p><section>'dul ba</section><text>bskor dang / /de bzhin rgyan dang byug pa dang / /khyogs dang shing rta ba dan dang / /gdugs dang rgyal mtshan snyan gyi rgyan/ /sangs rgyas bcom ldan 'das mnyan du yod pa'i 'dze ta'i tshal mgon med zas sbyin gyi kun dga'</text></item>
<item><p>137a1</p><section>'dul ba</section><text>ra ba na bzhugs so/ /khyim bdag mgon med zas sbyin gyis de ste bcom ldan 'das kyis gnang na bdag gis byang chub sems dpa'i gzugs kyis yul bskor bar bgyi'o zhes gsol pa dang / bcom ldan 'das</text></item>
<item><p>137a2</p><section>'dul ba</section><text>kyis bka' stsal pa/ khyim bdag gnang gis skor cig /byang chub sems dpa'i rgyan med de mi mdzes nas khyim bdag mgon med zas sbyin pas de ste bcom ldan 'das kyis gnang na/ bdag gis byang chub sems</text></item>
<item><p>137a3</p><section>'dul ba</section><text>dpa'i gzugs la rgyan 'bul lo zhes gsol pa dang / bcom ldan 'das kyis bka' stsal pa/ khyim bdag gnang gis phul la rkang pa'i rgyan dang rna ba'i rgyan la sogs pa yang phul cig /de ste bcom ldan 'das kyis gnang na</text></item>
<item><p>137a4</p><section>'dul ba</section><text>bdag gis byang chub sems dpa'i gzugs la dri'i rgyan gyis brgyan par bgyi'o zhes gsol pa dang / bcom ldan 'das kyis bka' stsal pa/ khyim bdag gnang gis brgyan par byos shig /byang chub sems dpa'i</text></item>
<item><p>137a5</p><section>'dul ba</section><text>gzugs grong khyer du rkang pas khyer ba dang / khyim bdag mgon med zas sbyin gyis de ste bcom ldan 'das kyis gnang na bdag gis byang chub sems dpa'i gzugs khyogs las grong khyer du bkur bar bgyi'o zhes</text></item>
<item><p>137a6</p><section>'dul ba</section><text>gsol pa dang / bcom ldan 'das kyis bka' stsal pa/ khyim bdag gnang gis khyer cig /khyogs las khyer yang mi mdzes par gyur nas khyim bdag mgon med zas sbyin gyis de ste bcom ldan 'das kyis</text></item>
<item><p>137a7</p><section>'dul ba</section><text>gnang na bdag gis byang chub sems dpa'i gzugs shing rta las bkur bar bgyi'o zhes gsol pa dang / bcom ldan 'das kyis bka' stsal pa/ khyim bdag gnang gis de bzhin du byos shig /shing rta yang ba dan dang gdugs</text></item>
<item><p>137a8</p><section>'dul ba</section><text>med pas mi mdzes par gyur nas/ khyim bdag mgon med zas sbyin gyis de ste bcom ldan 'das kyis gnang na bdag gis shing rta'i steng du ba dan dang gdugs dang rgyal mtshan la sogs pas brgyan par bgyi'o zhes</text></item>
<item><p>137b1</p><section>'dul ba</section><text>gsol pa dang / bcom ldan 'das kyis bka' stsal pa/ khyim bdag gnang gis brgyan par byos shig /byang chub sems dpa'i gzugs la me tog gis snyan gyi gong ma brgyan na mi mdzes par gyur nas/ khyim bdag mgon med zas sbyin gyis de</text></item>
<item><p>137b2</p><section>'dul ba</section><text>ste bcom ldan 'das kyis gnang na bdag gis byang chub sems dpa'i gzugs kyi dbu'i snyan gyi gong du me tog gi rgyan dbul lo zhes gsol pa dang / bcom ldan 'das kyis bka' stsal pa/ khyim bdag gnang gis phul cig /gleng gzhi'i sgo</text></item>
<item><p>137b3</p><section>'dul ba</section><text>lnga pa'i mdo'i tshigs su bcad pa gnyis pa'o// // mdor na/ yon phul ba dang yon dbul ba/ /de bzhin phreng ba'i snod rnams dang / /rol mo rnams kyang mi dgag cing / /rgyan tshogs rnams kyang mi gzhig go/ /sangs rgyas bcom ldan</text></item>
<item><p>137b4</p><section>'dul ba</section><text>'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs so/ /khyim bdag mgon med zas sbyin gyis de ste bcom ldan 'das kyis gnang na bdag gis byang chub sems dpa'i gzugs kyi zhabs</text></item>
<item><p>137b5</p><section>'dul ba</section><text>la yon dbul lo zhes gsol pa dang / bcom ldan 'das kyis bka' stsal pa/ khyim bdag gnang gis phul cig /de'i mchod ston gyi tshe yul sna tshogs na gnas pa'i dge slong dang / dge slong ma dang / dge bsnyen dang / dge bsnyen ma dang /</text></item>
<item><p>137b6</p><section>'dul ba</section><text>gzhan yang blta bar 'dod pa'i phyir phal mo che lhags pa rnams kyis de la yon dbul ba mangs pas rnyed pa de sus bkur ba dge slong rnams kyis mi shes nas/ bcom ldan 'das kyis bka' stsal pa/ dge slong gis bkur bar</text></item>
<item><p>137b7</p><section>'dul ba</section><text>bya'o zhes pa dang / dge slong gnas brtan dag gis khyer ba dang mi dga' ba skyes nas/ bcom ldan 'das kyis bka' stsal pa/ gnas bca' bar byed pa dang / gzhan yang gzhon pa dang rgan pa rnams kyis bkur bar bya'o/ /dge slong</text></item>
<item><p>137b8</p><section>'dul ba</section><text>gnas brtan dang / gnas brtan dag gis ni bsrung bar byos shig /yon phul ba dang / me tog dang / gos la sogs pa shing rta'i thog tu bzhag pa dang / kha cig lhung ba ma byin par len pa dag gis thugs thub tu khyer nas/ khyim bdag</text></item>
<item><p>138a1</p><section>'dul ba</section><text>mgon med zas sbyin gyis de ste bcom ldan 'das kyis gnang na bdag gis shing rta'i steng du phreng ba'i snod bgyi'o zhes gsol pa dang / bcom ldan 'das kyis bka' stsal pa/ khyim bdag gnang gis byos shig /dge slong rnams</text></item>
<item><p>138a2</p><section>'dul ba</section><text>kyis rol mo rnams kyang ma zhi/ skye bo rnams kyang so sor ma gyes par gzugs kyi rgyan rnams sbas pa dang / bram ze dang khyim bdag dad pa dag gis 'phags pa dag bdag cag ji ltar dad pa de bzhin du ma dad pa yang skyes te/</text></item>
<item><p>138a3</p><section>'dul ba</section><text>kye ma'o khyed kyis rol mo rnams kyang zhi la/ skye bo mang po yang so sor gyes nas gzugs kyi rgyan rnams bkrol na ci nyes shes dpyas pa dang / de ltar gyur pa dge slong rnams kyis bcom ldan 'das la gsol nas/</text></item>
<item><p>138a4</p><section>'dul ba</section><text>bcom ldan 'das kyis bka' stsal pa/ dge slong dag bram ze dang / khyim bdag rnams 'phya ba ni yus te/ de bas na rol mo rnams kyang ma zhi/ skye bo mang po yang so sor ma gyes par dge slong rnams kyis gzugs kyi rgyan ma rtul cig /</text></item>
<item><p>138a5</p><section>'dul ba</section><text>brtul na 'das pa dang bcas par 'gyur ro/ /gleng gzhi'i sgo lnga pa'i mdo'i tshigs su bcad pa gsum pa'o// // mdor na/ kun 'dus pa dang dus ston dang / /dpyid zla tha chungs zhal bsro dang / /lo lnga dang ni drug byas la/ /mchod</text></item>
<item><p>138a6</p><section>'dul ba</section><text>ston chen po tha ma'o/ /sangs rgyas bcom ldan 'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs so/ /khyim bdag mgon med zas sbyin gyis yul so so na gnas pa'i dge slong dang / dge</text></item>
<item><p>138a7</p><section>'dul ba</section><text>slong ma dang / dge bsnyen dang / dge bsnyen ma rnams mthong ba dang / yid dga' ba skyes nas des bsams pa/ bcom ldan 'das kyis bka' stsal pa/ dge slong rnams 'di ltar dus su sbyin pa ni rnam pa lnga ste/ lnga gang zhe na/</text></item>
<item><p>138a8</p><section>'dul ba</section><text>glo bur du 'ongs pa dang / 'dod pa rnams la sbyin pa byin pa 'di ni sbyin pa'i dus dang po'o/ /nad pa dang nad g.yog la sbyin pa byin pa 'di ni sbyin pa'i dus gnyis pa'o/ /lo nyes shing phongs brel ba la sbyin pa byin pa 'di ni</text></item>
<item><p>138b1</p><section>'dul ba</section><text>sbyin pa'i dus gsum pa'o/ /gang su la yang rung ste lo thog gsar pa dang / 'bras bu gsar pa dang / gsar thog de dag des thog mar tshul khrims dang ldan pa yon tan dang ldan pa la byin zhing / de'i 'og tu bdag za ba 'di ni sbyin</text></item>
<item><p>138b2</p><section>'dul ba</section><text>pa'i dus bzhi pa'o/ /gang su yang rung ste/ rlung ldang ba 'am/ yul rmugs pa 'am/ char 'bab pa 'am/ grang ba la sogs pa de lta bu'i rnam pas rlung ldang ba dang / yul rmugs pa dang / char 'bab pa dang / grang ba la zan nam/</text></item>
<item><p>138b3</p><section>'dul ba</section><text>skyo ma 'am/ thug pa 'am/ skom la sogs pa de dag phyir byung ste/ dge 'dun la 'bul zhing 'phags pa 'di zos na lus kyang mi gsher/ chos gos la yang char gyis mi phog ste bde ba la reg cing gnas par 'gyur ro zhes sbyin pa</text></item>
<item><p>138b4</p><section>'dul ba</section><text>'di ni sbyin pa'i dus lnga pa'o/ /de ltar na 'di ni yul so so na gnas pa'i dge slong dang / dge slong ma dang / dge bsnyen dang / dge bsnyen ma la sogs pa lam gyi ngal ba rnams la de ste bcom ldan 'das kyis gnang na bdag gis de dag 'dus</text></item>
<item><p>138b5</p><section>'dul ba</section><text>pa'i zas sbyar ro snyam du bsams te/ bcom ldan 'das ga la ba der song ste drung du phyin pa dang / bcom ldan 'das kyi zhabs la mgo bos phyag 'tshal te phyogs gcig tu 'dug go/ /phyogs gcig tu 'dug nas bcom</text></item>
<item><p>138b6</p><section>'dul ba</section><text>ldan 'das la 'di skad ces gsol to/ /btsun pa bcom ldan 'das glo bur du mchi ba yul so so na gnas pa la sbyin pa byin pa 'di ni sbyin pa'i dus dang po zhes bya ba nas/ snga ma ltar bde ba la reg par gnas par bya ba 'di ni</text></item>
<item><p>138b7</p><section>'dul ba</section><text>dus kyi sbyin pa lnga pa'o zhes bya ba'i bar du sbyin pa'i dus lngar gsungs na/ da 'dir byang chub sems dpa'i mchod pa chen po la yul so so nas mchis pa'i dge slong dang / dge slong ma dang / dge bsnyen dang / dge bsnyen ma la</text></item>
<item><p>138b8</p><section>'dul ba</section><text>sogs pa glo bur du mchis pa lam gyis yongs su gdungs pa de rnams la de ste bcom ldan 'das kyis gnang na bdag gis 'dus pa de dag gi zas sbyar ro zhes gsol pa dang / bcom</text></item>
<item><p>139a1</p><section>'dul ba</section><text>ldan 'das kyis bka' stsal pa/ khyim bdag gnang gis sbyor cig /bcom ldan 'das la khyim bdag mgon med zas sbyin gyis bcom ldan 'das zla ba gang la btsas shes zhus pa dang / bcom ldan 'das kyis bka' stsal pa/ khyim bdag</text></item>
<item><p>139a2</p><section>'dul ba</section><text>dpyid zla tha chungs la btsas so/ /de ste bcom ldan 'das kyis gnang na bdag gis bcom ldan 'das kyi pho brang gi zhal bsro bar sbyar ro zhes gsol pa dang / bcom ldan 'das kyis bka' stsal pa/ khyim bdag gnang gis sbyor cig /yang bcom</text></item>
<item><p>139a3</p><section>'dul ba</section><text>ldan 'das lo du lags nas dbu skra bregs shes gsol pa dang / bcom ldan 'das kyis bka' stsal pa/ khyim bdag lo lnga lon pa na'o/ /de ste bcom ldan 'das kyis gnang na bdag gis bcom ldan 'das la lo lnga zhing lan cig mchod ston sbyar/</text></item>
<item><p>139a4</p><section>'dul ba</section><text>zhes gsol pa dang / bcom ldan 'das kyis bka' stsal pa/ khyim bdag gnang gis sbyor cig /yang bcom ldan 'das kyis gtsug phud lo du lags nas bzhag ces gsol pa dang / bcom ldan 'das kyis bka' stsal pa/ khyim bdag lo drug na'o/ /</text></item>
<item><p>139a5</p><section>'dul ba</section><text>de ste bcom ldan 'das kyis gnang na bdag gis gtsug phud kyi mchod ston sbyar ro zhes gsol pa dang / bcom ldan 'das kyis bka' stsal pa/ khyim bdag gnang gis sbyor cig /yang zla ba gang la bcom ldan 'das kyis bla na med pa'i ye shes mngon du chud ces</text></item>
<item><p>139a6</p><section>'dul ba</section><text>gsol pa dang / bcom ldan 'das kyis bka' stsal pa/ khyim bdag dpyid zla tha chungs la'o/ /de ste bcom ldan 'das kyis gnang na bcom ldan 'das 'dzam bu'i grib ma la gzugs bzhugs pa la mchod ston chen po sbyar ro zhes gsol pa dang / bcom ldan</text></item>
<item><p>139a7</p><section>'dul ba</section><text>'das kyis bka' stsal pa/ khyim bdag gnang gis sbyor cig /gleng gzhi'i sgo lnga pa'i mdo'i tshigs su bcad pa bzhi pa'o// // mdor na/ rtswa stan dang ni the tshom dang / /snga phyi dag tu 'dug pa dang / /ca co dag dang lam rnams dang / /gaN DI dung dang rnga</text></item>
<item><p>139a8</p><section>'dul ba</section><text>rdung ba'o/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga'i ra ba na bzhugs so/ /bcom ldan 'das kyis 'dus pa'i zas sbyor cig ces gsungs pa dang / dge slong mang po rnams stan</text></item>
<item><p>139b1</p><section>'dul ba</section><text>med par gyur nas/ bcom ldan 'das kyis bka' stsal pa/ rtswa'i stan sbyar te der 'dug la bza' bar bya'o/ /bcom ldan 'das kyis rtswa'i stan la 'dug par bya'o zhes gsungs pa dang / dge slong rnams zan zos pa dang the tshom skyes nas rtswa stan de</text></item>
<item><p>139b2</p><section>'dul ba</section><text>khyer te dong nas/ bcom ldan 'das kyis bka' stsal pa/ stan khyer te ma 'dong bar phung por byos te zhog la/ gang gi tshe dus ston yongs su rdzogs par gyur pa de'i tshe thams cad 'or cig /dge slong rnams ston mo'i dus la snga phyir 'dug pas gzhan zan zos</text></item>
<item><p>139b3</p><section>'dul ba</section><text>te song bar gyur/ gzhan gdod 'ongs pa ma thob ste brel bar gyur nas/ bcom ldan 'das kyis go rims ji lta ba bzhin du 'dug shig ces gsungs so/ /dge slong mang po 'dus pa dang ca cor gyur pas dus ma shes nas/ bcom ldan</text></item>
<item><p>139b4</p><section>'dul ba</section><text>'das kyis dus brjod par byos shig ces gsungs pa dang / de dag de nyid du dus la bab bo/ /dus la bab bo zhes brjod pa dang / bcom ldan 'das kyis bka' stsal pa/ gaN DI brdung bar byos shig /de ltar yang gzhan dag la gsal bar ma gyur</text></item>
<item><p>139b5</p><section>'dul ba</section><text>nas/ de la bcom ldan 'das kyis sngar ni gaN DI chung ngu rdungs la/ phyis gaN DI rdungs shig ces gsungs so/ /de ltar yang gzhan nyin par gnas par song ba rnams kyis ma thos nas/ bcom ldan 'das kyis dung kha bsdoms te rnga yang</text></item>
<item><p>139b6</p><section>'dul ba</section><text>rdungs shig ces gsungs so/ /gleng gzhi'i sgo lnga pa'i mdo'i tshigs su bcad pa lnga pa'o/ / mdor na/ der ni rnga yang brdung bar bya/ /de nas shing rta dbyung ba dang / /dngos po byung dang rnyed pa dang / /ji ltar tshul bzhin bsgo bar bya'o/ /</text></item>
<item><p>139b7</p><section>'dul ba</section><text>sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ba na bzhugs te/ bcom ldan 'das kyis gaN DI dang dung kha bsdoms pa dang rnga rdungs shig ces bka' stsal na/ de dag gis gaN DI brdungs pa'i</text></item>
<item><p>139b8</p><section>'dul ba</section><text>rjes bzhin brdungs pa dang / nad pa dang las la gtogs pa rnams la gnod par gyur nas/ bcom ldan 'das kyis bka' stsal pa/ gang gi tshe nad pa rnams zas mnos zin par gyur la/ las byed pa rnams kyang zas zos zin pa</text></item>
<item><p>140a1</p><section>'dul ba</section><text>de'i tshe na gaN DI dang dung kha bsdoms pa dang / rnga rdungs shig /mchod ston zin kyang so so na gnas pa'i dge slong dang / dge slong ma dang / dge bsnyen dang / dge bsnyen ma la sogs pa so sor ma dong ba dang / bcom ldan 'das kyis shing rta phyung shig dang</text></item>
<item><p>140a2</p><section>'dul ba</section><text>de dong nas rang 'dong ngo zhes gsungs pa dang / mchod ston de'i tshe dge slong rnams kyis rnyed pa grub pa de ji ltar bgo ba mi shes nas/ bcom ldan 'das kyis bka' stsal pa/ ji ltar rgan rims su mnyam par gos shig /dge slong mang po 'dus pa de dag ca</text></item>
<item><p>140a3</p><section>'dul ba</section><text>co byed pa dang / bcom ldan 'das kyis bka' stsal pa/ bcu zhing gcig tu bgo bar bya'o/ /brgya zhing gcig tu'o/ /de'i 'og tu stong zhing gcig tu rnyed pa bgo bar byos shig /sangs rgyas bcom ldan 'das la tshe dang ldan pa u pA lis zhus pa/ btsun</text></item>
<item><p>140a4</p><section>'dul ba</section><text>pa gal te bcu'i nang nas gcig dus las 'das na gum pa'i yod byad su dbang zhes zhus pa dang / bcom ldan 'das kyis bka' stsal pa/ u pA li de ste bgo ba'i tshe dus 'das na shi ba'i yo byad dge 'dun 'dus pa dbang gis spyir gos shig /</text></item>
<item><p>140a5</p><section>'dul ba</section><text>'on te bgos nas dus 'das na ni dgu po rnams kyis 'thob bo/ /de bzhin du brgyad stong sde rnams la yang sbyar bar bya'o/ /gleng gzhi'i sgo lnga pa'i mdo'i tshigs su bcad pa drug pa'o/ /gleng gzhi'i sgo lnga pa rdzogs te/ gleng gzhi</text></item>
<item><p>140a6</p><section>'dul ba</section><text>rnams rdzogs s+ho// // rkyang pa'i sgo'i mdor na/ phyag ni thog mar bya ba dang / /gnyis pa'i snod rnams ma nges pa/ /gsum du yo byad rnams kyang ste/ /de ni rkyang bar btags pa'o/ /mdor bsdus pa na/</text></item>
<item><p>140a7</p><section>'dul ba</section><text>phyag 'tshal ba dang gsing ma dang / /de bzhin 'jog dang nyal dang khyi/ /de bzhin btung phor bu ram shing / /de bzhin mar dang rtsa ba sdong po rnams/ /mdo rnams bsdus par gsungs pa'o/ /sangs rgyas bcom ldan 'das mnyan du yod pa na</text></item>
<item><p>140a8</p><section>'dul ba</section><text>'dze ta'i tshal mgon med zas sbyin gyi kun dga' ra ba na bzhugs so/ /de'i tshe na dge slong gnyis shig rnam par gdon mi za ba'i gtam smra ba las gcig la gcig tshig rtsub po smras nas de la gzhon nus rgan po la rab tu spyos te/</text></item>
<item><p>140b1</p><section>'dul ba</section><text>de gnas khang du zhugs te 'dug pa dang / gzhon nus bdag gis rgan pa la rab tu spyos kyis song ste bzod par gsol lo snyam bsams nas/ des de'i gnas khang du song ste rkang pa gnyis la gtugs nas btsun pa bdag gis khyod la rab tu spyos</text></item>
<item><p>140b2</p><section>'dul ba</section><text>pa bzod par mdzod cig ces bzod pa gsol bar byed pa dang / de cher khros nas gtses te gnod pa byas so zhes smras pa dang / dge slong dag gis thos nas brgyugs te tshe dang ldan pa ci'i phyir 'o dod 'bod ces dris pa dang / des smras pa/ tshe dang ldan</text></item>
<item><p>140b3</p><section>'dul ba</section><text>pa 'di 'di ltar bdag gi gnas khang du 'ongs te gnod pa byed pa la ltos/ de dag gis de la tshe dang ldan pa ci'i phyir khyod kyis dge slong rgan pa 'di la gtses shes smras pa dang / des kyang ji ltar gyur pa smras nas de dag cang mi smra bar 'dug go/ /des</text></item>
<item><p>140b4</p><section>'dul ba</section><text>bsams pa de'i phyir na bcom ldan 'das kyis phyag byos shig par gsungs te/ ji nas nga'i nyan thos rnams byams pa'i sems dang / phan pa'i sems dang / brtse ba'i sems kyis rang gi don sgrub par 'gyur ro zhes gsungs na 'di ltar 'di ni bdag</text></item>
<item><p>140b5</p><section>'dul ba</section><text>mthong nas mi dga' ba dang / khros par gyur na bdag gis 'di la bzod par byas te ci rung gis 'gro'o snyam bsams nas de song nas phyis de la phyag kyang mi byed na bzod par byed pa lta ci smos/ de nas dus phyi zhig na dge slong rgan pa de dge</text></item>
<item><p>140b6</p><section>'dul ba</section><text>slong gzhan zhig dang lhan cig 'chag cing gtam zer zhing 'khod pa dang / dge slong de yang dge slong dag la phyag 'tshal ba las phyogs der 'ongs pa dang / 'chag pa'i grogs kyis dge slong des de la smras pa/ tshe dang ldan pa 'di</text></item>
<item><p>140b7</p><section>'dul ba</section><text>lta bu'i dge slong tshul khrims dang ldan pa 'di la ci'i phyir bzod par ma byas/ rgan pa des 'di ni 'di ltar sdig pa'i sems khro ba can te/ ltos shig dang da yang khyod la phyag byed kyi nga la mi byed do zhes smras pa dang /</text></item>
<item><p>140b8</p><section>'dul ba</section><text>de bzhin des phyag byas pa dang / des smras pa/ tshe dang ldan pa khyod kyis sdig pa'i sems can de mthong ngam/ tshe dang ldan pa mthong ngo / /de nas des de la tshe dang ldan pa bdag gis gzhan du thos na gzhan du mthong</text></item>
<item><p>141a1</p><section>'dul ba</section><text>ste/ khyod ni ngo tsha zhes 'gyod pa can bslab pa la mos pa'o zhes thos na/ khyod ci'i phyir de ltar ma yin zhes smras pa dang / des btsun pa bdag gis ji ltar bgyi/ tshe dang ldan pa dge slong tshul khrims dang ldan</text></item>
<item><p>141a2</p><section>'dul ba</section><text>pa 'di lta bu la khyod kyis ci'i phyir bzod pa mi bya zhes smras pa dang / des ji ltar gyur pa rgyas par smras pa dang / de 'phya bar gyur nas/ de ltar gyur pa dge slong rnams kyis bcom ldan 'das la gsol te/ bcom ldan</text></item>
<item><p>141a3</p><section>'dul ba</section><text>'das kyis bka' stsal pa/ dge slong rnams dge slong de 'phya ba ni yus kyis/ gang rnam par 'khon pa de bzod par bya'o/ /bcom ldan 'das kyis gang 'khon pa de bzod par bya'o zhes gsungs pa dang / gzhan</text></item>
<item><p>141a4</p><section>'dul ba</section><text>zhig bzod par byas kyang ma bzod nas/ bcom ldan 'das kyis bka' stsal pa/ gang mi spyod pa de nye spyod du phyin pa dang phyag byos shig /des kyang nad med cig ces smra 'am yang na phyag byos shig /de ltar mi</text></item>
<item><p>141a5</p><section>'dul ba</section><text>byed na gnyis ka la 'das pa dang bcas par 'gyur ro/ /bcom ldan 'das kyis 'khon pa'i dge slong la bzod par bya'o zhes gsungs pa dang / dge slong gnyis shig rnam par gdon mi za ba'i gtam smra ba las</text></item>
<item><p>141a6</p><section>'dul ba</section><text>'khrugs pa dang / mtshang 'dru ba dang / 'thab pa dang / rtsod par gyur te/ de gnyis las dge slong gzhon pas dge slong rgan pa la tshig drag po mi snyan pas blong zhing khros te smras pa dang / rab tu khros nas gnas</text></item>
<item><p>141a7</p><section>'dul ba</section><text>khang du zhugs te sgo bcad nas des ngan du smras pa'i tshig de lta bu sgom zhing 'dug go/ /de'i bar du sangs rgyas bcom ldan 'das kyis mi mkhyen pa dang / ma gzigs pa dang / ma chud pa dang / rnam par mi mkhyen pa med</text></item>
<item><p>141a8</p><section>'dul ba</section><text>de sangs rgyas bcom ldan 'das dag ni chos nyid kyis thugs rje chen po can 'jig rten la phan 'dogs pa la zhugs pa/ srung ba gcig pu dpa' ba/ gcig pu zhi gnas dang lhag mthong la gnas pa/</text></item>
<item><p>141b1</p><section>'dul ba</section><text>gdul ba'i dngos po gsum la mkhas pa/ chu bo bzhi las rgal ba/ rdzu 'phrul gyi rkang pa bzhi'i mthil la rab tu brtan pa/ mi 'jigs pa bzhis 'jigs pa med pa/ yan lag lnga rab tu rnam par spangs pa/</text></item>
<item><p>141b2</p><section>'dul ba</section><text>'gro ba lnga las yang dag par 'das pa/ yan lag drug dang ldan pa/ pha rol du phyin pa drug yongs su rdzogs pa/ rtag tu drug la gnas pa/ byang chub kyi yan lag bdun gyi me tog gis brgyan pa/</text></item>
<item><p>141b3</p><section>'dul ba</section><text>lam yan lag brgyad pa ston pa/ mthar gyis gnas shing snyoms par 'jug pa dgu la mkhas pa/ stobs bcu'i stobs dang ldan pa/ phyogs bcur snyan par grags pa/ brgya phrag bcu las dbang sgyur ba'i</text></item>
<item><p>141b4</p><section>'dul ba</section><text>mchog tu byung bas gang 'gribs/ gang 'phel/ gang sdug bsngal du gyur/ gang dog par gyur/ gang gnod par gyur/ gang sdug bsngal dang dog pa dang gnod par gyur/ gang ngan song la gzhol/ gang ngan</text></item>
<item><p>141b5</p><section>'dul ba</section><text>song la 'bab/ gang ngan song la rab tu bstan/ gang ngas ngan song las bton te mtho ris su thar pa'i 'bras bu la so sor dgod par bya/ gang dge ba'i rtsa ba ma bskyed pa rnams ni bskyed par bya/ gang gis bskyed</text></item>
<item><p>141b6</p><section>'dul ba</section><text>pa rnams ni yongs su smin par bya/ gang yongs su smin pa rnams ni rnam par dgrol bar bya'o zhes nyin lan gsum mtshan lan gsum du sangs rgyas kyi spyan gyis 'jig rten la gzigs shing ye shes snang ba la 'jug go/ /</text></item>
<item><p>141b7</p><section>'dul ba</section><text>yang gsungs pa/ chu srin gnas pa'i rgya mtsho ni/ /dus las 'da' bar 'gyur srid kyi/ /gdul bar bya ba'i bu rnams la/ /sangs rgyas dus 'da' mi srid do/ /de nas bcom ldan 'das gnas gzhan zhig tu 'dzum</text></item>
<item><p>141b8</p><section>'dul ba</section><text>pa mdzad do/ /chos nyid kyis gang gi tshe sangs rgyas bcom ldan 'das rnams 'dzum pa mdzad pa de'i tshe na zhal nas 'od zer sngon po dang / ser po dang / dmar po dang / dkar po la sogs pa byung ste/</text></item>
<item><p>142a1</p><section>'dul ba</section><text>la la ni 'og tu 'gro'o/ /la la ni steng du 'gro ste/ de la gang 'og tu song ba des ni yang 'tsho ba dang / thig nag po dang / 'dus pa dang / 'o dod 'bod pa dang / 'o dod 'bod pa chen po dang / gdung ba dang / rab tu gdung ba</text></item>
<item><p>142a2</p><section>'dul ba</section><text>dang / bstir med pa dang / chu bur dang / rgyun du chu bur dang / a Ta Ta dang / ha ha ba dang / hu hu ba dang / ud pa la dang / pad mo dang / pad mo chen po la sogs pa'i sems can dmyal bar song ste/ gang tsha ba'i sems</text></item>
<item><p>142a3</p><section>'dul ba</section><text>can dmyal ba la des bab pa ni bsil bar gyur/ gang grang ba'i sems can dmyal ba de la bab pa ni dro bar gyur te/ des sems can de dag de lta bus gzir ba'i khyad par de dag bde bar byas pa dang / de dag 'di snyam du kye bdag</text></item>
<item><p>142a4</p><section>'dul ba</section><text>cag rnams 'di nas shi 'phos sam 'on te gzhan du skyes shes bsams na/ de dag la rab tu dad pa bskyed pa'i phyir bcom ldan 'das kyis sprul pa btang nas de dag gis sprul pa mthong ba dang / 'di snyam du kye bdag cag rnams</text></item>
<item><p>142a5</p><section>'dul ba</section><text>'di nas shi 'phos par gyur pa yang med/ gzhan du skyes pa yang med kyis/ sngon ma byung ba'i sems can 'di mthong ba'i mthus na bdag cag gzir ba'i khyad par rnams bde bar gyur to snyam du bsams nas de dag</text></item>
<item><p>142a6</p><section>'dul ba</section><text>sprul pa la sems mngon par dga' bar gyur pa dang / dmyal bas gzir ba'i las zad par byas te gang du bden par gyur pa'i snod du der lha dang mi'i 'tshams 'dzin to/ /gang steng du song ba des ni rgyal chen bzhi'i ris kyi lha dang /</text></item>
<item><p>142a7</p><section>'dul ba</section><text>sum bcu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs lha nye phan dang / tshangs chen dang / chung snang dang / tshad med snang dang /</text></item>
<item><p>142a8</p><section>'dul ba</section><text>kun snang dang / dge ba dang / tshad med dge ba dang / dge rgyas dang / sprin med dang / bsod nams 'phel dang / 'bras bu che ba dang / mi che ba dang / mi gdung ba dang / shin du mthong ba dang / gya nom snang ba dang /</text></item>
<item><p>142b1</p><section>'dul ba</section><text>'og min gyi lhar song nas mi rtag pa dang / sdug bsngal ba dang / stong pa nyid dang / bdag med pa rnams bsgrags te tshigs su bcad pa gnyis kyang brjod do/ /'byung bar bya phyir brtsam par byos/ /sangs rgyas</text></item>
<item><p>142b2</p><section>'dul ba</section><text>bstan la brtson par byos/ /'dam bu'i khyim la glang chen bzhin/ /'chi bdag sde rnams gzhom par byos/ /gang zhig rab tu bag yod par/ /chos 'dul 'di la spyod 'gyur ba/ /skye ba'i 'khor ba rab spangs nas/ /sdug</text></item>
<item><p>142b3</p><section>'dul ba</section><text>bsngal tha mar 'byin par 'gyur/ /de nas 'od zer des stong gsum gyi stong chen po'i 'jig rten gyi khams bskor nas bcom ldan 'das kyi phyi bzhin du 'brang ngo / /de dag gal te bcom ldan 'das kyis 'das pa'i las la lung ston</text></item>
<item><p>142b4</p><section>'dul ba</section><text>bzhed par gyur na bcom ldan 'das kyi rgyab tu nub bo/ /ma 'ongs pa'i dus la lung ston par bzhed par gyur na mdun du nub bo/ /dmyal bar lung ston par bzhed par gyur na zhabs kyi mthil du nub bo/ /byol song du skye bar lung</text></item>
<item><p>142b5</p><section>'dul ba</section><text>ston par bzhed par gyur na rting par nub bo/ /yi dags su skye bar lung ston par bzhed par gyur na zhabs kyi mthe bor nub bo/ /mir skye bar lung ston par bzhed par gyur na pus mor nub bo/ /stobs kyi 'khor los sgyur ba'i</text></item>
<item><p>142b6</p><section>'dul ba</section><text>rgyal por lung ston bzhed par gyur na phyag g.yon pa'i mthil du nub bo/ /'khor los sgyur ba'i rgyal por lung ston bzhed par gyur na phyag g.yas pa'i mthil du nub bo/ /lhar skye bar lung ston bzhed par gyur na lte bar nub bo/ /</text></item>
<item><p>142b7</p><section>'dul ba</section><text>nyan thos kyi byang chub tu lung ston bzhed par gyur na zhal du nub bo/ /rang byang chub tu lung ston bzhed par gyur na smin 'tshams su nub bo/ /bla na med pa yang dag par rdzogs pa'i byang chub tu lung ston bzhed par gyur na</text></item>
<item><p>142b8</p><section>'dul ba</section><text>spyi bo'i gtsug tu nub bo/ /de nas 'od zer des bcom ldan 'das la lan gsum bskor ba byas nas bcom ldan 'das kyi zhabs kyi rting bar nub pa dang / de nas sangs rgyas bcom ldan 'das la tshe dang ldan pa kun</text></item>
<item><p>143a1</p><section>'dul ba</section><text>dga' bos zhus pa/ ji ltar snang bar byed pa shar ba bzhin/ /zhal gyi nang nas byung ba mang po ni/ /kha dog rnam pa sna tshogs stong ldan pa/ /gang gis phyogs bcu kun tu snang gyur pa'o/ /</text></item>
<item><p>143a2</p><section>'dul ba</section><text>yang tshigs su bcad de gsol pa/ rgod pa zhum rgyags spangs nas bral gyur pa/ /skye bo rnams kyi rgyur gyur sangs rgyas te/ /rgyal ba dgra rgyal dung dang pad mo bzhin dkar ba/ /rgyu med 'dzum pa nye bar ston mi mdzad/ /</text></item>
<item><p>143a3</p><section>'dul ba</section><text>brtan pa'i thugs mnga' de dus rang gis mkhyen mdzod cig /rgyal ba'i dbang la thos 'tshal nyan rnams la/ /brtan zhing thub pa'i khyu mchog dam pa yis/ /the tshom byung ba dge bas rnam par bsol/ /don med par ni</text></item>
<item><p>143a4</p><section>'dul ba</section><text>rgya mtsho ri rgyal brtan/ /rdzogs pa'i sangs rgyas 'dzum pa mi ston te/ /brtan pas gang phyir 'dzum pa bstan pa de/ /skye bo mang po 'di dag thos par mos/ /de nas bcom ldan 'das kyis bka' stsal pa/ kun dga'</text></item>
<item><p>143a5</p><section>'dul ba</section><text>bo de de bzhin te/ de de bzhin no/ /kun dga' bo de bzhin gshegs pa dgra bcom pa yang dag par rdzogs pa'i sangs rgyas ni rgyu med rkyen med par 'dzum pa mi mdzad do/ /kun dga' bo gang dge slong gzhon pa</text></item>
<item><p>143a6</p><section>'dul ba</section><text>des dge slong la tshig ngan pas mtshang brus shing smras pas khros pa mthong ngam/ bcom ldan 'das mthong ngo / /de gnas khang du zhugs te sgo bcad nas de'i tshig ngan du smras pa de phyi phyir sgom zhing 'dug go/ /de khros pas</text></item>
<item><p>143a7</p><section>'dul ba</section><text>kun du khebs nas phyi phyir bsgoms pas na zhe sdang gi sa bcu rab tu byung ste/ de dus 'das te shi 'phos nas de'i gnas khang de nyid du sbrul gdug par skye bar 'gyur ro// //'dul ba gzhung dam pa/</text></item>
<item><p>143a8</p><section>'dul ba</section><text>bam po sum bcu rtsa brgyad pa/ de ltar bcom ldan 'das tshe dang ldan pa kun dga' bo dang lhan cig gtam gsung ba'i bar du dge slong de yang tshig ngan du smras pa de lan mang du bsgoms shing shin du khro bas kun du khebs te mang du</text></item>
<item><p>143b1</p><section>'dul ba</section><text>byas pas zhe sdang gi sa bcu po thob pas na de 'chi 'phos dus 'das te de'i gnas khang nyid du sbrul gdug par skyes so/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo skyes bu gti</text></item>
<item><p>143b2</p><section>'dul ba</section><text>mug can de ni gnas khang de nyid du sbrul gdug par skyes kyis der song la drung du phyin na nga'i tshig gis nad med cig ces byos la/ 'di skad du 'di ltar khyod nga'i bstan pa la rab tu byung ste/ dge sbyong gi 'bras bu bzhi las gang yang rung</text></item>
<item><p>143b3</p><section>'dul ba</section><text>dge sbyong gi 'bras bu rtogs par 'gyur ba las da khyod khros pa'i dbang gis na 'dir sbrul gdug par skyes kyis dge slong de la bzod par byos shig /'di las yang dus 'das na sems can dmyal bar skyes sa re zhes sgo shig /btsun pa bka' bzhin</text></item>
<item><p>143b4</p><section>'dul ba</section><text>'tshal zhes nas tshe dang ldan pa kun dga' bos bcom ldan 'das las mnyan nas dge slong de khrid de dge slong de'i gnas khang du song nas sgo la dal nas bkas kyis brdungs te smras pa/ bzhin bzangs khyod la bcom ldan 'das nad med cig ces gsungs te/</text></item>
<item><p>143b5</p><section>'dul ba</section><text>'di ltar khyod nga'i bstan pa la rab tu byung la dge sbyong gi 'bras bu bzhi las gang yang rung dge sbyong gi 'bras bu rtogs par 'gyur ba las da khyod khros pa'i dbang gis na 'dir sbrul gdug par skyes kyis dge slong 'di la bzod par byos shig /</text></item>
<item><p>143b6</p><section>'dul ba</section><text>'di nas dus byas nas kyang sems can dmyal bar skyes sa re zhes gsung ngo / /de nas de nyid du khros pa'i dug btang nas gnas khang nas phyir ma byung zhing 'dug pa dang / de nas bcom ldan 'das kyis tshe dang ldan pa maud gal gyi bu chen po la</text></item>
<item><p>143b7</p><section>'dul ba</section><text>maud gal gyi bu tshur shog /khyod kyis sbrul gdug pa gang na ba der song la phyin pa dang / 'di skad du dge slong de la bzod par byos shig ces bka' stsal pa dang / des kyang der song ste smras pa dang / de lde mig khyog po'i</text></item>
<item><p>143b8</p><section>'dul ba</section><text>bu ga nas mgo tsam bstan te phyir nang du zhugs so/ /dge slong gis dge slong la sems kyis gnod par byas pas rang gi gnas khang du sbrul du skyes so zhes sgra de lta bu mnyan du yod par kun du grags pa dang /</text></item>
<item><p>144a1</p><section>'dul ba</section><text>ko sa la'i rgyal po gsal rgyal nang gi btsun mo dang / gzhon nu dang / blon po dang / grong mi dang / gzhongs su bcas pas gang sgra de thos pa dang ltad mo lta 'dod pas de'i yid bskyod nas 'dze ta'i tshal du dong ngo / /</text></item>
<item><p>144a2</p><section>'dul ba</section><text>de nas bcom ldan 'das kyang nyan thos chen po kun shes kauN+Di n+yA dang / rlangs pa dang / ming chen dang / ma 'gags pa dang / shA ri'i bu dang / maud gal gyi bu chen po dang / 'od snang dang / kun dga' bo dang / nam gru la sogs</text></item>
<item><p>144a3</p><section>'dul ba</section><text>pas bskor te rgyal po gsal rgyal dang de'i gnas khang du bzhud nas bcom ldan 'das kyis de nyid kyi skad du gsungs pa dang / de rtabs bzhin du gnas khang nas phyir byung ngo / /de nas bcom ldan 'das kyis de khrid nas gtsug lag</text></item>
<item><p>144a4</p><section>'dul ba</section><text>khang nas phyir phyung ste 'dze ta'i tshal gyi sgor 'khor brgya phrag du ma dang / dge slong gi dge 'dun gyi mdun na gdan bting ba de la bzhugs pa dang / de nas sbrul gdug pa de phan tshun kun du skye bo mang po la bltas te skrag nas bcom ldan 'das kyi</text></item>
<item><p>144a5</p><section>'dul ba</section><text>gdan logs su rgan rims kyi mthar bcom ldan 'das la lta bzhin du 'khyil te 'dug go/ /bcom ldan 'das kyis de la bka' stsal pa/ bzhin bzangs 'di ltar khyod nga'i bstan pa la rab tu byung nas dge sbyong gi 'bras bu bzhi las</text></item>
<item><p>144a6</p><section>'dul ba</section><text>gang yang rung dge sbyong gi 'bras bu rtogs par 'gyur ba las da khyod 'dir shin du khro bas kun tu khebs nas lan mang du bsgoms la dge slong la yang sems gdug pa bskyed pas da ltar sbrul gdug par skyes te/ 'tshe ba dang</text></item>
<item><p>144a7</p><section>'dul ba</section><text>gsod pa la chags shing gzhan gyi srog 'phrog cing gzhan 'tsho ba dang phral nas 'tsho bar byed de 'di nas shi 'phos na rgyud gang du skye/ gang du skye bar 'gyur/ gang du mngon par skye bar 'gyur/ bcom ldan 'das kyis gang gi tshe de'i</text></item>
<item><p>144a8</p><section>'dul ba</section><text>rigs dran par byas pa de'i tshe ngu bar gyur to/ /de nas bcom ldan 'das kyis de'i tshe tshigs su bcad de gsungs pa/ khyod ni byol song skye gnas gyur/ /mi dal bar yang skyes gyur na/ /don med par ni ci phyir ngu / /da ni ci zhig byar</text></item>
<item><p>144b1</p><section>'dul ba</section><text>yod kyis/ /rgyal ba thugs rje ldan mnga' la/ /sems kyis legs par dad skyes dang / /byol song skye gnas 'di spangs te/ /de nas mtho ris 'gro bar 'gyur/ /sangs rgyas bcom ldan 'das kyis chos bstan pa chud mi zos pas de'i kun</text></item>
<item><p>144b2</p><section>'dul ba</section><text>du gnas pa de dang bral bar gyur te/ de nas bcom ldan 'das kyis dge slong de la bka' stsal pa/ tshur shog dge slong khyod kyis sbrul gdug pa de la bzod pa byos shig /bcom ldan 'das bdag gis ji ltar bzod par bgyi/ ci de'i rkang pa</text></item>
<item><p>144b3</p><section>'dul ba</section><text>la gtug par bgyi 'am zhes gsol pa dang / bcom ldan 'das kyis de la ji ltar sngon gyi dge slong yin par mngon du byas te the tshom du mi bya bar bya/ gtug par bya'o zhes bka' stsal pa dang / ston pa'i bka' bzhin des rkang pa la</text></item>
<item><p>144b4</p><section>'dul ba</section><text>gtugs pa dang / des de'i mgo bo la reg par byas pa dang / de gnyis skye bo mang pos mthong ba dang rab tu ngo mtshar skyes nas bcom ldan 'das kyis skye bo mang po de dag la de'i phyir de lta bu'i tshul du chos bshad de/ de thos pas na srog</text></item>
<item><p>144b5</p><section>'dul ba</section><text>chags brgya stong du ma rnams kyis ni khyad par chen po rtogs par gyur to/ /sbrul gdug pa de yang bcom ldan 'das la sems mngon par dad nas de dus 'das pa dang sum bcu rtsa gsum gyi lha'i gnas bzang por skyes so/ /</text></item>
<item><p>144b6</p><section>'dul ba</section><text>de nas bcom ldan 'das kyis dge slong rnams la bka' stsal pa/ de bas na dge slong rnams 'di dang gzhan dag kyang khro bas kun tu khebs na nyes pa'i dmigs su 'gyur te/ de bas na dge slong gis khros pa'i dge slong la ji</text></item>
<item><p>144b7</p><section>'dul ba</section><text>ltar de'i khros pas khebs par gnas pa/ rnam par byang bar gnas pa de lta de lta bur gsol lo/ /des kyang sems kyis bzod par byos shig /gang snga dro khros pa la des phyi dro bzod par gsol cig /gang phyi dro</text></item>
<item><p>144b8</p><section>'dul ba</section><text>khros pa la ni des nub mo'o/ /gang nub mo khros pa la ni des phyi de nyin mo bzod par gsol cig ces gsungs nas/ bcom ldan 'das gdan las bzhengs te nang du yang dag 'jog la 'jug pa'i phyir gtsug</text></item>
<item><p>145a1</p><section>'dul ba</section><text>lag khang du gshegs so/ /chos nyid kyis lha'i bu 'am lha'i bu mo yang rung skyes nas ring po ma lon par gang nas shi 'phos gang du skyes/ las gang yin zhes sems pa rnam pa 'di gsum skyes te/ sbrul gdug pa las</text></item>
<item><p>145a2</p><section>'dul ba</section><text>shi 'phos nas/ sum bcu rtsa gsum gyi lha'i ris bzang por skyes te bcom ldan 'das la sems mngon du dad pa bskyed par mthong ngo / /de nas sngon gyi sbrul gdug pa lha'i bu des 'di snyam du bdag 'dir zhag lon te/ bcom</text></item>
<item><p>145a3</p><section>'dul ba</section><text>ldan 'das ltar 'gro bar mi rigs kyi/ bdag 'dir zhag ma lon par bcom ldan 'das la ltar 'gro'o snyam du sems nas/ de nas lha'i bu sngon sbrul gdug pa de dri ma med pa'i rna cha 'phyang bzhin du thogs shing do shal dang /</text></item>
<item><p>145a4</p><section>'dul ba</section><text>se mo dos lus brgyan te/ de nyid kyi nub mo lha'i me tog ud pA la dang / pad mo dang / ku mu da dang / pun da ri ka dang / man dA ra ba la sogs pas bang ba bkang ste snang ba chen pos 'dze ta'i tshal thams cad du snang bar byas nas bcom ldan</text></item>
<item><p>145a5</p><section>'dul ba</section><text>'das la me tog gis gtor te chos nyan pa'i phyir bcom ldan 'das kyi spyan sngar 'dug go/ /bcom ldan 'das kyis de'i bsam pa dang / bag la nyal ba dang / khams dang / rang bzhin mkhyen nas de 'dra ba'i 'phags pa'i bden pa bzhi</text></item>
<item><p>145a6</p><section>'dul ba</section><text>yang dag par rtogs par 'gyur ba'i chos bstan nas lha'i bu sngon gyi sbrul gdug pa des thos pa dang / 'jig tshogs su lta ba'i ri'i rtse mo nyi shu ye shes kyi rdo rjes bcom ste rgyun du zhugs pa'i 'bras bu mngon du byas so/ /</text></item>
<item><p>145a7</p><section>'dul ba</section><text>des bden pa mthong bas dga' ba'i tshig gsum smras te/ btsun pas phan btags pa 'di lta bu ni mas kyang ma bgyis/ phas kyang ma bgyis/ rgyal pos kyang ma bgyis/ lhas kyang ma bgyis/ sdug pas kyang ma bgyis/</text></item>
<item><p>145a8</p><section>'dul ba</section><text>bdag gi gnyen mang pos kyang ma bgyis/ sngon gyi pha mes rnams kyis kyang ma bgyis/ dge sbyong dang bram zes kyang ma bgyis te/ bcom ldan 'das kyis bdag gi khrag dang mchi ma'i rgya mtsho ni bskams/ rus pa'i ri las ni</text></item>
<item><p>145b1</p><section>'dul ba</section><text>brgal/ ngan song gi sgo ni bcad/ mtho ris dang thar pa'i sgo ni phye nas lha dang mi'i gnas su bzhag go/ /khyod mthus shin du mi bzad ngan song gi/ /nyes pa mang du ldan pa'i lam rnams bcad/ /mtho ris 'gro ba'i lam phyir bsod</text></item>
<item><p>145b2</p><section>'dul ba</section><text>nams mchog /mya ngan 'da' lam bdag gis de ring thob/ /khyod la brten pas nyes pa med pa yi/ /bdag deng shin du gtsang ba rnam dag mig /'phags pa'i yid du 'ong ba'i zhi gnas thob/ /bdag gis sdug bsngal rgya mtsho pha</text></item>
<item><p>145b3</p><section>'dul ba</section><text>rol rgal/ /skye bo lha dang lha min mi yis mchod/ /skye rga na dang 'chi las rnam par bral/ /srid pa stong du'ang mthong bar shin du dka'/ /thub khyod deng bdag mthong bas 'bras bur bcas/ /de nas se mo do ni 'phyang bzhin du/ /zhabs</text></item>
<item><p>145b4</p><section>'dul ba</section><text>gnyis la ni phyag byas dga' ba skyes/ /dgra thul de la g.yas su bskor nas ni/ /lha yi 'jig rten lha yi yul der song / /de nas lha'i bu sngon sbrul gdug pa de tshong pa khe thob pa ltar/ chun pa lo legs pa ltar/ dpa' bo g.yul las</text></item>
<item><p>145b5</p><section>'dul ba</section><text>rgyal ba ltar/ nad pa nad thams cad las thar ba ltar/ ji lta bu'i longs spyod dang / bcom ldan 'das kyi drung du 'ongs pa de lta bu'i longs spyod dang / rang gi gnas su song ba dang / dge slong dag srod dang tho rangs la mi nyal bar</text></item>
<item><p>145b6</p><section>'dul ba</section><text>thub par brtson par spyod pa rnams kyis mthong ba bcom ldan 'das kyi drung na rgya cher snang ba mthong nas the tshom du gyur te/ bcom ldan 'das la bcom ldan 'das ci mdang mtshan mo bcom ldan 'das la tshangs pa 'khor gyi bdag po</text></item>
<item><p>145b7</p><section>'dul ba</section><text>ltar mchis sam/ lha'i dbang po brgya byin dang / 'jig rten skyong ba bzhi dag blta ba'i phyir mchis sam zhes zhus pa dang / dge slong rnams tshangs pa'i 'khor gyi bdag po yang ma yin/ lha'i dbang po brgya byin yang ma yin/ 'jig rten</text></item>
<item><p>145b8</p><section>'dul ba</section><text>skyong ba bzhi la sogs pas de la blta ba'i phyir 'ongs pa yang ma yin gyi/ gang sbrul gdug pa dge slong gis bzod par byas pa de nga la sems mngon du dad nas dus las 'das pa dang / sum bcu rtsa gsum ris kyi lha'i gnas bzang</text></item>
<item><p>146a1</p><section>'dul ba</section><text>por skyes nas de 'di ltar mdang nga'i drung du 'ongs te ngas de la chos bstan pa dang / bden pa mthong nas rang gi gnas su song ngo / /de bas na dge slong rnams kyis 'di ltar bslab par bya ste/ gang gis bzod par bya ba dang / bzod pa'i yon</text></item>
<item><p>146a2</p><section>'dul ba</section><text>tan brjod par bya ba de ltar dge slong dag khyed kyis bslab par bya'o/ /bcom ldan 'das kyis de skad ces bka' stsal pa dang / dge slong de dag yid mgu nas bcom ldan 'das kyis gsungs pa la mngon par dga'o/ /gleng gzhi ni mnyan du</text></item>
<item><p>146a3</p><section>'dul ba</section><text>yod pa na ste/ bcom ldan 'das la tshe dang ldan pa u pA lis zhus pa/ btsun pa bsnyen par rdzogs par bgyid na tshe dang ldan pa rnams bdag la bsnyen par rdzogs par ma byed cig ces mchi bzhin dge slong rnams kyis bsnyen par rdzogs</text></item>
<item><p>146a4</p><section>'dul ba</section><text>par bgyis na bsnyen par rdzogs pa zhes bgyi 'am/ bsnyen par ma rdzogs pa zhes bgyi/ u pA li bsnyen par rdzogs pa zhes mi bya ste/ bsnyen par rdzogs par byed pa rnams kyang 'das pa dang bcas par 'gyur ro/ /u pA li</text></item>
<item><p>146a5</p><section>'dul ba</section><text>de ci'i phyir zhe na/ bsnyen par rdzogs pa nyid kyang bslab pa 'bul na bsnyen par ma rdzogs shes bya na bsnyen par rdzogs par byed pa'i tshe lta ci smos/ yang bcom ldan 'das la tshe dang ldan pa u pA lis zhus pa/ bcom ldan</text></item>
<item><p>146a6</p><section>'dul ba</section><text>'das kyis dge tshul pha rnams lo nyi shu lon nas bsnyen par rdzogs par byos shig ces gsungs na/ dge tshul pha gzhan dag bdag gi lo grangs ni ma 'tshal/ de lus bong ni che ste/ de dge slong rnams kyis lo grangs ma</text></item>
<item><p>146a7</p><section>'dul ba</section><text>rtogs pas the tshom skyes te bsnyen par rdzogs par mi bgyid na de dag la ji ltar nan tan bgyi zhes zhus pa dang / bcom ldan 'das kyis bka' stsal pa/ u pA li de lta bu ni mtshan las so sor rtogs la bsnyen par</text></item>
<item><p>146a8</p><section>'dul ba</section><text>rdzogs par byos shig /de la the tshom du ma byed cig /bcom ldan 'das kyis de ltar mtshan las rtogs la bsnyen par rdzogs par gyis shig ces gsungs pa dang / dge slong rnams kyis de gcer bur phyung ste mtshan</text></item>
<item><p>146b1</p><section>'dul ba</section><text>rtog pa la zhugs pa dang / de shin du ngo tsha nas bcom ldan 'das kyis bka' stsal pa/ gcer bur ma dbyung bar bso 'am gos kyi gdang la lhung bzed dam chos gos kyi snod zhog la 'di phob shig ces smros la/ de ni mchan khung</text></item>
<item><p>146b2</p><section>'dul ba</section><text>dang mtshan la rtogs te de ste yod na bsnyen par rdzogs par bya'o/ /de ste med na bsnyen par rdzogs par mi bya'o/ /yang zhus pa/ btsun pa dge slong rnams kyis dge slong la dge slong ma'i las kyis bsnyen par rdzogs par bgyis</text></item>
<item><p>146b3</p><section>'dul ba</section><text>na bsnyen par rdzogs pa zhes bgyi 'am/ bsnyen par ma rdzogs pa zhes bgyi/ u pA li bsnyen par rdzogs pa zhes ni bya ste bsnyen par rdzogs par byed pa rnams ni 'das pa dang bcas par 'gyur ro/ /btsun pa dge slong ma la</text></item>
<item><p>146b4</p><section>'dul ba</section><text>dge slong dang / dge slong ma rnams kyis dge slong gi las kyis bsnyen par rdzogs par bgyis na bsnyen par rdzogs pa zhes bgyi 'am bsnyen par ma rdzogs pa zhes bgyi/ u pA li bsnyen par rdzogs pa zhes bya ste/ dge 'dun gnyi ga yang</text></item>
<item><p>146b5</p><section>'dul ba</section><text>'das pa dang bcas par 'gyur ro/ /rkyang pa'i sgo dang po'i mdo'i tshigs su bcad pa thog ma'o/ / mdor na/ gsing ma grong dang bsdus pa dang / /sems bskyed pas ni gso sbyin dang / /gsad pa gsum yang de bzhin</text></item>
<item><p>146b6</p><section>'dul ba</section><text>te/ /rnam 'byed dge 'dun lhag ma'o/ /sangs rgyas bcom ldan 'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs so/ /dge slong dag cig 'dron pa mang po dang lhan cig ljongs spyod du dong</text></item>
<item><p>146b7</p><section>'dul ba</section><text>ba dang / de dag de'i tshe gso sbyin la bab nas de dag gis sa gsing ma'i phyogs shig mthong nas de dag gis smras pa/ tshe dang ldan pa dag tshur sheg /sa gsing ma'i phyogs pha bi la gso sbyin bya'o zhes der de dag gso sbyin byed</text></item>
<item><p>146b8</p><section>'dul ba</section><text>pa la zhugs pa dang / 'dron pa mang po dag 'das nas de dag kyang phyi bzhin 'dong ba las bar du rkun pos bcom ste gtsug lag khang du phyin pa dang / dge slong rnams kyis mthong ste bde bar 'ongs sam/ tshe dang ldan pa dag bde bar 'ongs</text></item>
<item><p>147a1</p><section>'dul ba</section><text>sam/ ci bde bar spyad dam zhes smras pa dang / bde bar ga la spyad/ ci nyes/ bdag cag ni rkun pos bcom mo/ /de lta bur gyur pa dge slong rnams la smras pa dang / dge slong rnams kyis bcom ldan 'das la gsol nas/</text></item>
<item><p>147a2</p><section>'dul ba</section><text>bcom ldan 'das kyis bka' stsal pa/ gsing ma la chags pa'i phyir gso sbyin ma byed cig /bcom ldan 'das kyis grong dang nye ba'i 'khor du gso sbyin byos shig ces gsungs pa dang / de las dge slong phyed ni grong du zhugs</text></item>
<item><p>147a3</p><section>'dul ba</section><text>phyed ni phyi rol du 'khod pas de dag ma 'dus par gyur nas gso sbyin ma byas te/ de ltar gyur pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ gang grong na gnas pa rnams ni</text></item>
<item><p>147a4</p><section>'dul ba</section><text>grong du gso sbyin byos shig /de bzhin du dge slong rnams gso sbyin bya ste gso sbyin la ma sdod cig /sdod na 'das pa dang bcas par 'gyur ro/ /dge slong dag cig tshong pa'i 'dron pa mang po dang lhan cig tu lam du zhugs pa dang / dge</text></item>
<item><p>147a5</p><section>'dul ba</section><text>slong gis tshong pa la bzhin bzang bdag cag gso sbyin byed kyis de'i bar du skad cig sdod cig ces smras pa dang / de dag gis 'phags pa rnams 'di phyogs na rkun pos 'jigs kyis phyi bzhin spyon cig bsdad do zhes smras pa dang /</text></item>
<item><p>147a6</p><section>'dul ba</section><text>der sdod grang der sdod grang snyam nas dge slong rnams phyi bzhin du 'brang zhing de dag dong ba las nam nangs so/ /dge slong rnams kyis de ltar gyur pa bcom ldan 'das la gsol nas/ bcom ldan 'das kyis bka' stsal pa/ dge</text></item>
<item><p>147a7</p><section>'dul ba</section><text>slong rnams gso sbyin gyi tshe gso sbyin ma byas par ma 'gro shig /yang na 'gro bzhin du gso sbyin byos shig /dge slong dag gis 'gro bzhin du gso sbyin byed pa la zhugs pa dang / tshong pa rnams kyis 'phags pa bdag cag ni rkun</text></item>
<item><p>147a8</p><section>'dul ba</section><text>pos 'jigs pas cang mi smra bar 'gro na khyed ci'i phyir ca co byed ces smras nas/ de ltar gyur pa dge slong de dag gis bcom ldan 'das la gsol pa dang / bcom ldan 'das kyis bka' stsal pa/ gso sbyin rgyas par ma byed par</text></item>
<item><p>147b1</p><section>'dul ba</section><text>mdor byos shig /dge slong rnams kyis mdor byed pa la zhugs pa dang / 'on kyang tshong pa de dag gis dpyas nas/ bcom ldan 'das kyis bka' stsal pa/ sems bskyed pa tsam gyis byin gyis rlobs shig /de bas na dge slong rnams</text></item>
<item><p>147b2</p><section>'dul ba</section><text>chos gos byin gyis brlab pa dang / gos bsngo ba dang / gso sbyin dang / tshul nas byung ba 'di bzhi ni sems bskyed pa tsam gyis 'grub bo/ /de yang 'di ltar bya ste/ sangs rgyas la dmigs pa'i dran pa nye bar bzhag ste/ sems bskyed par byos la</text></item>
<item><p>147b3</p><section>'dul ba</section><text>gso sbyin byin gyis rlobs shig /de nas tshig tu yang brjod par bya ste/ deng dge 'dun rnams kyi bco lnga'i gso sbyin te/ bdag dge slong ming 'di zhes bya ba'i yang bco lnga'i gso sbyin te/ bdag ming 'di zhes bya ba'i bar chad kyi chos</text></item>
<item><p>147b4</p><section>'dul ba</section><text>rnams kyang yongs su dag go zhes rang gis brjod de gso sbyin byin gyis brlabs la/ gang gi tshe dge 'dun 'dus pa phrad pa de'i tshe dge 'dun dang lhan cig tu gso sbyin bya'o/ /de ltar lan gnyis de ltar lan gsum du brjod de gso sbyin de ltar bya'o/ /</text></item>
<item><p>147b5</p><section>'dul ba</section><text>gso sbyin mi bya ba ni ma yin no/ /ma byas na 'das pa dang bcas par 'gyur ro/ /gleng gzhi ni mnyan du yod pa na ste/ dge slong dag cig gzhongs spyad pa spyod pa na rkun pos zin nas de dag gis kye bsam rlag tu 'khod de ci byed kyis/ mgo</text></item>
<item><p>147b6</p><section>'dul ba</section><text>reg 'di dag gsad do zhes smras pa dang / dge slong dag gis bsams pa/ bdag cag ni gsad par chad par lta snyam nas de dag gis rkun po la kye ci'i phyir nged gsad ces smras pa dang / rkun pos smras pa/ khyed la rgyal po dang / phyug po dang / tshong dpon</text></item>
<item><p>147b7</p><section>'dul ba</section><text>dang / ded dpon rnams rab tu dad pas khyed kyis de dag la smras pa dang / de dag gis nged la gnod par byed do zhes smras pa dang / de na dge slong gzhon nu cig gis brdzun du smras pa las byung ba'i nyes pa ltung ba byung ste/ des tshe</text></item>
<item><p>147b8</p><section>'dul ba</section><text>dang ldan pa rnams bdag gis ltung ba byung ba bshags pa de'i bar du bsdad par ci gnang zhes smras pa dang / de dag gis de ltar na gnas 'di nyid du shogs shig ces smras pa dang / des dge slong gi mdun du 'chags pa</text></item>
<item><p>148a1</p><section>'dul ba</section><text>la zhugs te/ dgongs shig tshe dang ldan pa rnams/ bdag ming 'di zhes bgyi ba shes bzhin gyi brdzun smras pa las byung ba'i ltung ba'i nyes pa mchis te/ bdag gis tshe dang ldan pa'i mdun du bshags so/ /'thol</text></item>
<item><p>148a2</p><section>'dul ba</section><text>lo/ /mi 'chab bo/ /bshags shing 'thol na bdag la bde bar 'gyur gyi/ ma bshags ma 'thol na ni ma yin no/ /des smras pa/ nye bar mthong ngam/ mthong ngo / /phyin chad sdom par dam 'cha' 'am dam 'cha'o/ /de ltar lan</text></item>
<item><p>148a3</p><section>'dul ba</section><text>gnyis lan gsum du smras pa dang / rkun po de thams cad kyis thos nas de dag gis smras pa/ 'phags pa khyed rnams brdzun mi smra 'am/ bzhin bzang mi smra'o zhes smras pa dang / de dag mngon du dad nas 'phags pa rnams de ltar na/</text></item>
<item><p>148a4</p><section>'dul ba</section><text>deng la su la yang ma smra shig ces smras pa dang / nad med cig su la yang mi smra'o zhes smras te dong nas de dag gtsug lag khang du lhags pa dang / the tshom skyes nas de ltar gyur pa dge slong rnams kyis bcom ldan 'das la gsol</text></item>
<item><p>148a5</p><section>'dul ba</section><text>nas/ bcom ldan 'das kyis bka' stsal pa/ dge slong rnams nags tshal gyi dbang po rkun po'i drung du bshags pa yin gyis de la the tshom du ma byed cig /gleng gzhi ni mnyan du yod pa na ste/ dge slong gzhan</text></item>
<item><p>148a6</p><section>'dul ba</section><text>zhig ljongs spyad pa spyod pa la rkun pos zin nas de dag gis bsam rlag tu 'khod de ci byed kyis mgo reg 'di dag gsad do zhes smras pa dang / dge slong dag gis bsams pa/ bdag cag ni gsad par chad par lta snyam</text></item>
<item><p>148a7</p><section>'dul ba</section><text>nas de dag gis rkun po la kye ci'i phyir nged gsad ces pa dang / rkun pos smras pa/ khyed la rgyal po dang / phyug po dang / tshong dpon dang / ded dpon rnams mngon par dad pas na khyed kyis de dag la smras pa dang / de dag gis nged la</text></item>
<item><p>148a8</p><section>'dul ba</section><text>don med par byed do zhes smras nas/ dge slong rnams kyis smras pa/ thong shig dang su la yang mi smra'o/ /de dag gis de ste khyed kyis bcwa lnga'i dus na gcig tu 'dus shing 'don pa de nged cag la rgyas par smra bar dam 'cha' na gtang ngo</text></item>
<item><p>148b1</p><section>'dul ba</section><text>zhes smras pa dang / de na dge slong cig gzhung kha don du lobs pas de bsad kyis 'jigs pas skrag pas so sor thar pa myur du bton pa dang / de dag mngon par dad nas 'phags pa khyed kyis de thams cad yang dag par bzung ste srung ngam/</text></item>
<item><p>148b2</p><section>'dul ba</section><text>zhes smras pa dang / de dag gis tshe dang ldan pa 'di ni ston pa'i bka' yin na ci'i phyir yang dag par 'dzin cing mi srung zhes smras pa dang / de dag gis 'phags pa rnams legs kyis bzhud la su la yang ma gsungs shig ces smras pa dang / nad</text></item>
<item><p>148b3</p><section>'dul ba</section><text>med cig mi smra'o zhes smras te dong nas de dag gtsug lag khang du phyin pa dang / de dag the tshom skyes te de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ dge slong rnams</text></item>
<item><p>148b4</p><section>'dul ba</section><text>nags tshal gyi dbang po rkun po'i drung du kha thon blags pa ni legs par blags pa yin gyis de la the tshom du ma byed cig /gleng gzhi ni mnyan du yod pa na ste/ dge slong dag cig yul be'u zhes bya ba nas ljongs spyad pa spyod cing dong ba dang /</text></item>
<item><p>148b5</p><section>'dul ba</section><text>rkun pos zin nas de dag gis kye bsam rlag tu 'khod de ci byed kyis mgo reg 'di dag gsad do zhes smras pa dang / de la rkun po cig dge slong gi rgyus shes pas des de dag mthong ba dang / snying rje skyes nas des de dag thar bar bya ni ma nus</text></item>
<item><p>148b6</p><section>'dul ba</section><text>kyi snying brtse ba'i phyir kye 'di dag gsad de ci rung gis rtswa ma brngas pa la bcings te rdzas phrogs la dong dang de nyid rang bkres shing nyam chung bas gdungs te srog dang bral grang zhes smras pa dang / de'i nang nas gcig gis smras pa/ kye 'di</text></item>
<item><p>148b7</p><section>'dul ba</section><text>de skad smra na ji ltar bya zhes smras pa dang / kha cig gis smras pa/ de ltar bya ba ni legs so zhes nas de dag gis de la phrogs nas rtswa ma brngas pa la bcings te dong ngo / /yul be'u zhes bya ba'i rgyal po 'char po dpung gi tshogs yan lag</text></item>
<item><p>148b8</p><section>'dul ba</section><text>bzhi pa dang ri dgas shor ba'i phyir dong ba dang / de dag gis de dag rgyang ring po nas mthong nas des blon po la kye snang ba pha bi ri dgas ma yin nam zhes dris pa dang / des lha ma 'tshal to zhes smras nas rgyal po der nye bar</text></item>
<item><p>149a1</p><section>'dul ba</section><text>song nas mi yin par mthong ba dang / des kye mu stegs gcer bu pa yin nam ci zhes smras pa dang / de dag las gcig gis lha de bzhin no zhes smras pa dang / de dag la dge slong gi rgyus shes pa zhig gis smras pa/ lha de</text></item>
<item><p>149a2</p><section>'dul ba</section><text>ni mu stegs gcer bu pa ma lags kyis/ lha shAkya'i bu'i dge slong ngo / /ji ltar shes/ lha de ltar logs gcig ni gnag /gnyis pa ni dkar ro zhes smras pa dang / de nas rgyal pos de la dris pa/ 'phags pa khyod ci'i phyir 'di ltar</text></item>
<item><p>149a3</p><section>'dul ba</section><text>'dug /lha bdag cag rkun pos bcom mo/ /'phags pa 'o na ci'i phyir de ltar 'dug /lha 'di ltar bcings so/ /'phags pa 'di 'dra bar bcings pa ci'i phyir gcad de mi 'dong / lha bcom ldan 'das kyis bdag cag gi bslab par</text></item>
<item><p>149a4</p><section>'dul ba</section><text>bcas pa sa bon gyi grong dang srog chags kyi grong bshig gam bshig tu bcug na ltung ba'o zhes bya ba'i bslab pa'i bcings pas bcings so zhes smras pa dang / rgyal po de dad cing mngon par dga' nas des de dag bkrol te re re la yang</text></item>
<item><p>149a5</p><section>'dul ba</section><text>chos gos gsum gsum bskon no/ /de dag gtsug lag khang du phyin pa dang / bdag cag gis rgyal po'i mdun du de ltar ltung ba smras so zhes te the tshom skyes pa dang / des de ltar gyur pa dge slong rnams la rgyas par smras nas dge</text></item>
<item><p>149a6</p><section>'dul ba</section><text>slong rnams kyis bcom ldan 'das la gsol te/ bcom ldan 'das kyis bka' stsal pa/ rgyal po 'di ni rgyal rigs spyi bo nas dbang bskur ba/ 'jig rten pa thams cad kyi gtso bo yin pas na gang smras pa de ni legs par smras</text></item>
<item><p>149a7</p><section>'dul ba</section><text>pa yin gyis de la the tshom du ma byed cig /gleng gzhi ni mnyan du yod pa na ste/ sangs rgyas bcom ldan 'das la tshe dang ldan pa u pA lis zhus pa/ btsun pa nongs pa dang bcas pas nongs pa dang bcas pa'i mdun du nongs pa bshags su rung ngam</text></item>
<item><p>149a8</p><section>'dul ba</section><text>u pA li mi rung ngo / /de ste dngos po mi mthun na ni rung ngo / /gleng gzhi ni mnyan du yod pa na ste/ dge slong gcig la dge 'dun gyi lhag ma'i nyes pa byung nas de 'gyod pa skyes pa dang / de skya bo bseng bseng por gyur la rid cing nyam chung ste/</text></item>
<item><p>149b1</p><section>'dul ba</section><text>rmya la lus ma rtas par gyur nas de la dge slong dag gis smras pa/ tshe dang ldan pa khyod ci'i phyir skya bo bseng bseng por gyur la rid cing nyam chung la rmya ste lus ma rtas par gyur pa de'i nad smros shig ces smras pa dang / de cang mi smra nas nam</text></item>
<item><p>149b2</p><section>'dul ba</section><text>de dang mdza' ba'i dge slong gis mthong ste dris pa dang / des de la rgyas par smras pa dang / des tshe dang ldan pa de lta na dge slong rnams la brjod kyis shogs shig ces smras so/ /de ltar brjod na bdag nyid mchi'o zhes smras pa dang / des de lta</text></item>
<item><p>149b3</p><section>'dul ba</section><text>na tshur shog /yul gzhan du dong la der de dag bshags so zhes smras pa dang / des kyang khas blangs nas de dang de lhan cig tu yul gzhan du song ba las de lam phyed du dus 'das pa dang / dge slong des bsams pa/ gang gis don gyi phyir</text></item>
<item><p>149b4</p><section>'dul ba</section><text>bdag 'gro ba de ni dus 'das na da ci'i phyir 'gro/ phyir ldog go snyam nas de phyir log pa dang / de la dge slong dag gis bde bar 'ongs sam/ tshe dang ldan pa bde bar 'ongs sam/ ci khyed bde bar spyad dam zhes smras pa dang / de ngu bar</text></item>
<item><p>149b5</p><section>'dul ba</section><text>gyur nas de la dge slong dag gis tshe dang ldan pa ci'i phyir ngu zhes smras pa dang / gang bdag dang lhan cig tu song ba'i dge slong de dus 'das pa'i phyir ro zhes smras pa dang / de dag gis tshe dang ldan pa ci'i phyir ngu / 'dus byas thams</text></item>
<item><p>149b6</p><section>'dul ba</section><text>cad ni chos nyid kyis de bzhin no zhes smras so/ /des de ni nyes pa dang bcas bzhin du dus 'das so zhes smras pa dang / dge slong rnams kyis des dmyal bar ring du gnas par gyur pas na ngu ba 'di ni rigs so zhes smras pa dang /</text></item>
<item><p>149b7</p><section>'dul ba</section><text>de ltar gyur pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong rnams rigs kyi bu de ni nyes pa de las phyin te/ ngas ni bsam pa las nyes pa phyin par gsungs kyis</text></item>
<item><p>149b8</p><section>'dul ba</section><text>chad pa'i las kyis ni ma yin no/ /de lta bas na gang de ltar rang bzhin gyis ngo tsha ba dang ldan pa des gcig gi mdun du shogs shig par gnang ngo / /des ni gcig gi mdun du shogs shig /de la the tshom ma byed cig ces</text></item>
<item><p>150a1</p><section>'dul ba</section><text>gsungs pa dang / 'dod chags dang bral ba ma yin pa skye bo tha dad pa mdo sde 'dzin pa dang / 'dul ba 'dzin pa dang / ma lta bu 'dzin pa kha cig dang / dge 'dun gyi gnas brtan dang / grags pa dang / bsod nams chen po kha cig</text></item>
<item><p>150a2</p><section>'dul ba</section><text>gis ma brtags pas na dge 'dun gyi lhag ma'i nyes pa byung ste/ de dag chad par spyod pa la lhan cig spyod pa dang / nye gnas dang bram ze dang khyim bdag dang gzhan yang rung nyung ngu thos pa'i dge slong rnams kyis kyang dpyas/ kha cig ni mi gda' bar</text></item>
<item><p>150a3</p><section>'dul ba</section><text>gyur te/ de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ de dag gis kyang phyis mi bya bar shin du bsam pa brtun te gcig po'i mdun du shogs shig /'di la the</text></item>
<item><p>150a4</p><section>'dul ba</section><text>tshom ma byed cig /rkyang pa'i nang nas sgo dang po'i mdo'i tshigs su bcad pa gnyis pa'o/ / mdor na/ gzhag pa'i rigs pa gzhag par bya/ /bdun lon nas kyang 'gro bar bya/ /mnyam du ma zin de bzhin te/ /gang gi ko ba</text></item>
<item><p>150a5</p><section>'dul ba</section><text>mi rung ba'o/ /sangs rgyas bcom ldan 'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs so/ /tshe dang ldan pa kun dga' bo la gtsug lag khang skyong gi res bab bo/ /yul ko sa la'i</text></item>
<item><p>150a6</p><section>'dul ba</section><text>rgyal po gsal rgyal 'dze ta'i tshal du 'ongs nas bcom ldan 'das kyi zhabs la phyag 'tshal te/ tshe dang ldan pa kun dga' bo gang na ba der song ste drung du phyin pa dang / rkang pa la phyag 'tshal nas chos nyan pa'i phyir mdun du 'dug</text></item>
<item><p>150a7</p><section>'dul ba</section><text>go/ /de nas tshe dang ldan pa kun dga' bos mdo sde la zhugs nas de las phye nas cung zad tsam zhig rgyas par bshad nas/ mdor 'chad pa la zhugs pa dang / rgyal pos 'phags pa bdag la brel ba med kyis mdor ma bshad</text></item>
<item><p>150a8</p><section>'dul ba</section><text>cig ces smras so/ /de bzhin du lan gsum du smras pa dang / tshe dang ldan pa kun dga' bos rgyal po chen po khyod la brel ba med kyang bdag la brel ba yod do zhes smras pa dang / 'phags pa kun dga' bo ci zhig brel ces</text></item>
<item><p>150b1</p><section>'dul ba</section><text>smras pa dang / khang skyong bya dgos so zhes smras pa dang / 'phags pa kun dga' bo yang las kyi res mdzad dam/ lha bdag ni dge 'dun gyi nang du gtogs pas na las bgyi 'tshal lo zhes smras pa dang / rgyal pos 'di bdag gis bya ba</text></item>
<item><p>150b2</p><section>'dul ba</section><text>yin no snyam du bsams nas/ de bcom ldan 'das gang na ba der song ste phyin pa dang / bcom ldan 'das kyi zhabs la phyag 'tshal nas 'di skad ces gsol to/ /btsun pa bdag ni rgyal po rgyal thabs spyi bo nas dbang bskur ba ste/</text></item>
<item><p>150b3</p><section>'dul ba</section><text>gang bdag gis bgyi ba'i las ni bdag bgyid do/ /gang nang gi btsun mos bgyi ba'i rigs pa yang nang gi btsun mos bgyid do/ /gang gzhon nus bgyi ba'i rigs pa yang gzhon nus so/ /gang blon po 'am/ blon po chen po 'am/ dmag</text></item>
<item><p>150b4</p><section>'dul ba</section><text>dpon nam/ grong mi 'am/ gzhongs pa yang rung ste gzhongs pa nyid kyis las bgyid do/ /bcom ldan 'das kyang bla na med pa'i chos kyi rgyal po ste/ e ma'o bcom ldan 'das brtse ba can gyis kyang bzhag par 'os pa gzhag la las</text></item>
<item><p>150b5</p><section>'dul ba</section><text>kyi res mi bsko bar ci gnang zhes gsol pa dang / rgyal po gsal rgyal gyis gsol pa bzhin bcom ldan 'das kyis cang mi gsung bas zhal gyis bzhes so/ /rgyal po gsal rgyal gyis kyang cang mi gsung bas zhal gyis bzhes par rig nas</text></item>
<item><p>150b6</p><section>'dul ba</section><text>rgyal po gsal rgyal bcom ldan 'das kyi zhabs la phyag 'tshal nas bcom ldan 'das kyi drung nas song ngo / /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song la mnyan du yod pa na gnas</text></item>
<item><p>150b7</p><section>'dul ba</section><text>shing 'khod pa'i dge slong thams cad 'dun khang du sdus shig ces gsungs pa dang / btsun pa bka' bzhin 'tshal zhes nas tshe dang ldan pa kun dga' bos bcom ldan 'das las mnyan te mnyan du yod pa na dge slong ji snyed</text></item>
<item><p>150b8</p><section>'dul ba</section><text>gnas pa de thams cad 'dun khang du bsdus nas/ bcom ldan 'das gang na ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go/ /tshe dang ldan pa kun dga' bos bcom ldan 'das la 'di</text></item>
<item><p>151a1</p><section>'dul ba</section><text>skad ces gsol to/ /btsun pa mnyan du yod pa na dge slong ji snyed gnas shing mchis pa de thams cad 'dun khang du 'dus te mchis lags na/ bcom ldan 'das kyis da dus la bab par dgongs shig /de nas bcom ldan 'das</text></item>
<item><p>151a2</p><section>'dul ba</section><text>'dun khang gang na ba der bzhud de byon nas dge slong gi dge 'dun gyi mdun na gdan bting ba la bzhugs te bzhugs nas bcom ldan 'das kyis dge slong dag la bka' stsal pa/ dge slong dag deng ko sa la'i rgyal po gsal rgyal</text></item>
<item><p>151a3</p><section>'dul ba</section><text>nga'i drung du 'ongs te/ e ma'o bcom ldan 'das gzhag pa'i rigs pa rnams ni zhog la/ las kyi ris la bka' stsal pa'i mi rigs so zhes zer gyis khyed cag gis deng phan chad gzhag pa'i rigs pa rnams las la ma bsko bar zhog cig /</text></item>
<item><p>151a4</p><section>'dul ba</section><text>bcom ldan 'das kyis gzhag pa'i rigs pa rnams las la ma bsko shig ces gsungs pa dang / dge slong dag gis gang gzhag par rigs pa ma shes nas/ bcom ldan 'das kyis bka' stsal pa/ mdo sde 'dzin pa dang /</text></item>
<item><p>151a5</p><section>'dul ba</section><text>'dul ba 'dzin pa dang / ma lta bu 'dzin pa dang / mang po 'chad pa dang / dge 'dun gyi gnas brtan dag ni gzhag par rigs pa'o/ /de la mdo sde 'dzin pa ni de nyid las so/ /de bzhin du 'dul ba 'dzin pa dang / ma lta bu 'dzin pa dang /</text></item>
<item><p>151a6</p><section>'dul ba</section><text>mang po la 'chad pa dang / dge 'dun gyi gnas brtan dag kyang de nyid las yin no/ /bcom ldan 'das kyis mdo sde 'dzin pa dang / 'dul ba 'dzin pa dang / ma lta bu 'dzin pa de ni de nyid las yin no zhes gsungs pa dang /</text></item>
<item><p>151a7</p><section>'dul ba</section><text>drug sde dag gis mdo sde'i le'u gcig gnyis blags nas nged cag ni mdo sde 'dzin pa yin pas na nged la las kyi res ma dbab cig ces smras pa dang / de ltar gyur pa dge slong dag gis bcom ldan 'das la gsol pa dang /</text></item>
<item><p>151a8</p><section>'dul ba</section><text>bcom ldan 'das kyis bka' stsal pa/ gang mdo sde thams cad 'dzin pa ste/ de ni las la ma bsko shig de bzhin du phas pham pa gcig gam gnyis lhogs pa dag gis nged kyang 'dul ba 'dzin pa'o/ /de bzhin du rab tu byed pa</text></item>
<item><p>151b1</p><section>'dul ba</section><text>gnyis blags pas kyang nga ni ma lta bu 'dzin pa yin gyis las kyi res la ma bsko shig ces smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ gang 'dul ba</text></item>
<item><p>151b2</p><section>'dul ba</section><text>thams cad 'dzin pa dang / ma lta bu thams cad 'dzin pa ni las la ma bsko shig /gleng gzhi ni mnyan du yod pa na ste/ de'i tshe yul ko sa la'i rgyal po gsal rgyal ri brags kyi grong dag cig log nas dmag ru gcig btang ba dang / de dag</text></item>
<item><p>151b3</p><section>'dul ba</section><text>gis slar bcom btags nas lhags so/ /de bzhin du lan gnyis lan gsum du btang yang slar btags bcom nas lhags so/ /blon po dag gis gsol pa/ lha ri brags kyi grong dag gi mthu ni cher gyur/ lha'i mthu ni 'gribs na de</text></item>
<item><p>151b4</p><section>'dul ba</section><text>la lha nyid gshegs na ni ri brags kyi grong de dag kyang gdod khugs par 'gyur gyi gzhan gyis mi nus so zhes smras pa dang / rgyal pos nga'i yul na ji snyed mtshon cha'i mthus 'tsho ba de thams cad ma 'khod par sheg shig ces dril chen po</text></item>
<item><p>151b5</p><section>'dul ba</section><text>bsgrags so/ /de nas rgyal po mthu chen po dang lhan cig tu grong rdal der lhags nas thams cad bskor te 'khod do/ /'on kyang de dag nags tshal stug po la brten nas ma phebs pa dang / blon pos lha khyim bdag mgon med zas sbyin de</text></item>
<item><p>151b6</p><section>'dul ba</section><text>bsod nams rab tu rgyas shing lha rnams kyis yongs su zin pas de 'dir mchis na gdon mi 'tshal bar ri brags kyi grong phebs par 'gyur ro zhes smras pa dang / de nas rgyal pos khyim bdag mgon med zas sbyin la bsti stang</text></item>
<item><p>151b7</p><section>'dul ba</section><text>cher byas nas khyim bdag khyod kyi ngo blta bar 'dod do zhes yi ge spring ngo / /de yi ge de thos ma thag tu rings bzhin du song ste ri brags kyi grong rdal der phyin to/ /'on kyang grong rdal de ma phebs nas khyim bdag mgon med zas sbyin de ring du thogs</text></item>
<item><p>151b8</p><section>'dul ba</section><text>par gyur nas/ de dge slong rnams ma mthong ba'i phyir skya bo bseng bseng po rid cing lus ma rtas par gyur nas/ rgyal pos mthong ste dris pa/ khyim bdag khyod bu dag dran nam zhes smras pa dang / des lha bdag bu dran pa ni ma</text></item>
<item><p>152a1</p><section>'dul ba</section><text>lags kyi/ 'phags pa rnams blta bar 'tshal ba'i slad du'o zhes smras pa dang / rgyal pos blon po dag la ngas bka' stsal pa skad du ma zer bar ci nas 'phags pa rnams 'dir byon pa'i thabs su sbyor cig ces yi</text></item>
<item><p>152a2</p><section>'dul ba</section><text>ge spring ba dang / blon po dag gis yi ge blags nas gros byed pa la zhugs te/ kye de la thabs ji ltar bya zhes smras pa dang / blon po rgan po gzhan zhig gis de lta blas de'i thabs shig bdag gis sbyar la dgye bar bya'o zhes smras nas/</text></item>
<item><p>152a3</p><section>'dul ba</section><text>des 'dze ta'i sgo na ar Da tshangs sbyin gyi bskyed mos tshal zhig yod pa rnyings te/ mda' lta bu'i tshal du gyur pa de bcos legs byas/ mchod rten gyi dag ra nas bskyed mos tshal der yur ba drang ngo zhes srad bu bres pa dang / de dag nyid la</text></item>
<item><p>152a4</p><section>'dul ba</section><text>gnod pas na lha lta zhing 'dong bar 'gyur ro zhes te/ de nas de dag gis bskyed mos tshal rnying pa de 'chos pa la zhugs/ dbu dang sen mo'i mchod rten gyi dbus su srad bu bres na srad bu 'di'i rgyud bzhin du yur ba brko'o zhes smras pa dang /</text></item>
<item><p>152a5</p><section>'dul ba</section><text>dge slong gtsug lag khang na gnas pa dang / nyin par spyod du dong ba de dag 'dus te blon po de'i gan du dong nas bzhin bzang 'di ci zhig rtsom zhes smras pa dang / 'phags pa rnams lhas bdag cag la nga'i pha'i bskyed mos</text></item>
<item><p>152a6</p><section>'dul ba</section><text>tshal rnying pa chos shig dang / nga der 'ong ngo zhes yi ge mchis pas na 'di dag bdag cag gis phyi bdar bgyis te der chu drang ba'i yur ba brko'o zhes smras pa dang / ci khyed kyis bcom ldan 'das kyi dbu dang sen mo'i mchod rten gzhig</text></item>
<item><p>152a7</p><section>'dul ba</section><text>gam/ de ltar ma byed cig ces smras pa dang / 'phags pa dag lha'i bka' bzhin ni bdag cag gis mi bgyir mi rung ste/ bdag cag la mgo gnyis su ma mchis kyis lha'i bka' bcag tu mi rung ngo zhes smras pa dang / bzhin</text></item>
<item><p>152a8</p><section>'dul ba</section><text>bzangs nged kyis lha la gsol gyis de'i bar du sdod cig ces smras pa dang / 'phags pa bdag cag gis bsdad kyis gsol ba mdzad du gsol zhes smras pa dang / bzhin bzangs lha 'dug pa der ji srid yod/ 'phags pa</text></item>
<item><p>152b1</p><section>'dul ba</section><text>lam ring ngo / /bzhin bzangs zhag gcig nas bdun gyis slar 'khor tam/ slar mi 'khor to/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ltar na dge</text></item>
<item><p>152b2</p><section>'dul ba</section><text>slong dag sangs rgyas dang chos dang dge 'dun gyi phyir zhag bzhi bcur byin gyis rlobs la 'tshams kyi phyi rol du 'dong bar gnang ngo / /dge slong dag gis ji ltar byin gyis brlab pa ma shes nas/ bcom ldan 'das kyis bka' stsal pa/</text></item>
<item><p>152b3</p><section>'dul ba</section><text>stan rnams thing ste gaN DI rdungs la dris pa'i lan glon pa'i dge slong cig bskos te dge 'dun thams cad 'dus nas 'khod pa dang / sngar dge slong gcig gam gnyis sam/ gsum yang rung dad par gyis te/ sangs rgyas srung dang /</text></item>
<item><p>152b4</p><section>'dul ba</section><text>chos byin dang / dge 'dun sde khyed rnams gnas 'di'i 'tshams kyi nang du dbyar snga ma 'am/ phyi ma yang rung tshul du zhugs pa las dge 'dun gyi don gyi phyir zhag bzhi bcur byin gyis brlabs te/ 'tshams kyi phyi rol du dong la khyed dbyar gyi</text></item>
<item><p>152b5</p><section>'dul ba</section><text>gnas 'dir te/ dbyar 'dir gnas par dad dam zhes bsgo la/ de ste dad na de'i 'og tu dge slong gcig gis gsol ba dang las byos shig /gson cig btsun pa'i dge 'dun rnams/ sangs rgyas srung dang / chos byin dang / dge 'dun sde 'di</text></item>
<item><p>152b6</p><section>'dul ba</section><text>dag 'tshams kyi nang gnas 'dir dbyar snga ma 'am phyi ma tshul du zhugs pa las/ 'di dag dge 'dun gyi don gyi phyir zhag bzhi bcur byin gyis brlabs te/ 'tshams kyi phyi rol du 'dong zhing 'di dag dbyar gnas 'di lags te/ dbyar 'dir gnas</text></item>
<item><p>152b7</p><section>'dul ba</section><text>na de ste dge 'dun rnams kyis bzod cing dus la bab na dge 'dun gyis gnong la/ dge 'dun gyis sangs rgyas srung dang / chos byin dang / dge 'dun sde dag zhag bzhi bcur skos shig /sangs rgyas srung dang / chos byin dang /</text></item>
<item><p>152b8</p><section>'dul ba</section><text>dge 'dun sdes dge 'dun gyi don gyi phyir zhag bzhi bcur byin gyis brlabs te 'tshams kyi phyi rol du dong la/ de dag dbyar gnas 'di lags te dbyar 'dir gnas so/ /'di ni gsol ba 'o/ /las kyang 'di bzhin du byos shig /</text></item>
<item><p>153a1</p><section>'dul ba</section><text>gson cig btsun pa'i dge 'dun rnams/ sangs rgyas srung dang / chos byin dang / dge 'dun sde 'di dag dge 'dun gyi don gyi phyir zhag bzhi bcur byin gyis brlabs te mtshams kyi phyi rol du 'dong zhing / 'di dag</text></item>
<item><p>153a2</p><section>'dul ba</section><text>dbyar gnas 'di lags te/ tshe dang ldan pa rnams las gang la sangs rgyas srung dang / chos byin dang / dge 'dun sde dag gis dge 'dun gyi don gyi phyir zhag bzhi bcur bsko bar bzod pa de dag ni cang ma gsung shig /gang mi bzod pa</text></item>
<item><p>153a3</p><section>'dul ba</section><text>de dag ni smros shig /dge 'dun gyis sangs rgyas srung dang / chos byin dang / dge 'dun sde 'di dag dge 'dun gyi don gyi phyir zhag bzhi bcur byin gyis brlabs te 'tshams kyi phyi rol du mchis la de dag dbyar gnas 'di</text></item>
<item><p>153a4</p><section>'dul ba</section><text>lags te dbyar 'dir gnas par dge 'dun gyis bzod cing gnang bas na cang mi gsung ste de de bzhin du 'dzin to/ /gang la dge 'dun gyis zhag bzhi bcur bskos pa de dag byin gyis rlobs te/ 'tshams kyi phyi rol du dong shig</text></item>
<item><p>153a5</p><section>'dul ba</section><text>de la the tshom du ma byed cig /byin gyis brlab pa ni 'di bzhin du gyis shig /dge slong gcig gi mdun du thal mo sbyor la 'dug ste tshig 'di skad du dgongs shig /tshe dang ldan pa/ bdag ming 'di zhes bgyi ba 'tshams</text></item>
<item><p>153a6</p><section>'dul ba</section><text>kyi nang gnas dbyar snga ma 'am phyi ma yang rung zla ba gsum mtshungs pa las/ bdag ming 'di zhes bgyi ba dge 'dun gyi don gyi phyir zhag bzhi bcur byin gyis brlabs te 'tshams kyi phyi rol du mchis la bdag gi</text></item>
<item><p>153a7</p><section>'dul ba</section><text>dbyar 'di lags te dbyar 'dir gnas so/ /de bzhin du lan gnyis lan gsum du smros shig /sangs rgyas bcom ldan 'das la tshe dang ldan pa u pA lis zhus pa/ btsun pa zhag gcig tu byin gyis brlabs</text></item>
<item><p>153a8</p><section>'dul ba</section><text>la 'tshams kyi slad rol du mchi bar rung ngam/ u pA li rung ngo / /de bzhin du zhag gnyis sam/ zhag gsum 'am/ zhag bzhi 'am/ zhag lnga 'am/ zhag drug gam/ zhag bdun nam/ zhag brgyad dam/ zhag dgu 'am/ zhag bcu 'am/</text></item>
<item><p>153b1</p><section>'dul ba</section><text>zhag nyi shu 'am/ zhag sum bcu 'am/ zhag bzhi bcu'i bar du byin gyis brlabs te mtshams kyi phyi rol du 'gro bar rung ngo / /btsun pa zhag bzhi bcu phan chad byin gyis brlab par rung ngam/ u pA li mi rung ngo / /</text></item>
<item><p>153b2</p><section>'dul ba</section><text>de ci'i phyir zhe na/ u pA li 'tshams kyi nang du ni zhag mang du gnas par bya'i 'tshams kyi phyi rol du ni zhag nyung ngu gnas par bya'o/ /yang gsol pa/ btsun pa bcom ldan 'das kyis zhag gcig tu byin gyis brlab par byos</text></item>
<item><p>153b3</p><section>'dul ba</section><text>shig ces gsungs na/ su'i mdun du byin gyis brlab par bgyi/ u pA li de ni dge slong gcig gi gan du'o/ /de bzhin du zhag gnyis sam/ zhag gsum mam/ zhag bzhi 'am/ zhag lnga 'am/ zhag drug gi bar du byin gyis</text></item>
<item><p>153b4</p><section>'dul ba</section><text>brlab par bya'o/ /zhag drug phan chad nas zhag bzhi bcu'i bar du ni dge 'dun la gsol te bskos na dge 'dun nam gang zag gi mdun du yang rung ci dga' bar byin gyis rlobs shig /sangs rgyas bcom ldan 'das</text></item>
<item><p>153b5</p><section>'dul ba</section><text>la tshe dang ldan pa u pA lis zhus pa/ btsun pa lpags pa mi rung ba de'i sha yang mi rung ba lags sam/ u pA li lpags pa mi rung ba de'i sha yang mi rung ba'o/ /de'i rgyus pa dang / rus pa dag kyang mi rung ba'o/ /rkyang pa'i sgo dang</text></item>
<item><p>153b6</p><section>'dul ba</section><text>po'i mdo'i tshigs su bcad pa gsum pa'o// // 'dul ba gzhung dam pa/ bam po sum bcu rtsa dgu pa/ mdor na/ gzugs can snying po mal gos dang / /</text></item>
<item><p>153b7</p><section>'dul ba</section><text>phyi mo dus 'das de bzhin te/ /bya rog 'ug pa bya rgod dang / /de dag bza' bar mi bya'o/ /sangs rgyas bcom ldan 'das rgyal po'i khab 'od ma'i tshal bya ka lan dA ka gnas pa na bzhugs pa'i tshe gang gi tshe rgyal po</text></item>
<item><p>153b8</p><section>'dul ba</section><text>ma skyes dgra lha sbyin gyis bslus nas de'i pha chos can chos bzhin du rgyal po byed pa 'tsho ba dang phral ba de'i tshe mal gos dag mthong ba dang ngu bar gyur nas/ blon po dag gis lha rgyal po bgres po ni 'phags pa dag la</text></item>
<item><p>154a1</p><section>'dul ba</section><text>dgyes na gzims cha 'di dag kyang dge 'dun la dbul ba'i rigs so zhes smras pa dang / des mal gos de dag gtsug lag khang du phul lo/ /dge slong dag gis de sgo khang du bting ste bzhag go/ /de dus phyi</text></item>
<item><p>154a2</p><section>'dul ba</section><text>zhig na rgyal pos gtsug lag khang du 'ongs nas des de mthong ba dang ngu bar gyur to/ /blon po dag gis 'phags pa dag khyed la sbyin pa ni mi mthong bar bya ba'i phyir na sgo khang du bting ba 'di ni nyes pa'i dmigs su gyur to zhes</text></item>
<item><p>154a3</p><section>'dul ba</section><text>smras pa dang / de dag cang mi zer bar 'dug go/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis sgo khang du ma gding shig ces bka' stsal nas/ yang thog tu bting ba dang /</text></item>
<item><p>154a4</p><section>'dul ba</section><text>de nyid nyes pa'i dmigs su gyur nas/ bcom ldan 'das kyis yang thog du gding bar ma byed cig ces bka' stsal pa dang / gnas khang du bting ste bzhag go/ /ma dad pa dag gis rgyal po'i mal gos ni dge slong dag gis</text></item>
<item><p>154a5</p><section>'dul ba</section><text>nges par btsongs te zos pas na de sngon snang na da mi snang ngo zhes dpyas pa dang / bcom ldan 'das kyis bka' stsal pa/ tshes brgyad dam/ bcu bzhi'i tshe yang thog du thing la zhog shig /ma dad pa dag gis mthong nas</text></item>
<item><p>154a6</p><section>'dul ba</section><text>lha'i mal stan dag ni dge slong dag gis btsongs nas zos te med do zhes smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ yon du phul ba'i dngos po</text></item>
<item><p>154a7</p><section>'dul ba</section><text>'di ni rgyal po gzugs can snying po'i yin no zhes mtha' ma la yi ger bris te zhog shig /gleng gzhi ni mnyan du yod pa na ste/ de'i tshe na yul ko sa la'i rgyal po gsal rgyal gyi phyi mo sdug cing yid du 'ong ba zhig dus 'das pa dang /</text></item>
<item><p>154a8</p><section>'dul ba</section><text>de phyir phyung ste bsregs nas shi ba'i cho ga byas te nang par sngar gos kyang gsher/ skra yang gsher bzhin du bcom ldan 'das gang na ba der song ste phyin nas bcom ldan 'das kyi zhabs la mgo bos phyag 'tshal nas phyogs</text></item>
<item><p>154b1</p><section>'dul ba</section><text>gcig tu 'dug go/ /phyogs gcig tu 'dug pa dang / bcom ldan 'das kyis yul ko sa la'i rgyal po gsal rgyal la 'di skad ces bka' stsal to/ /rgyal po chen po nang par sngar skra yang gsher/ gos kyang gsher bzhin du 'dir ci</text></item>
<item><p>154b2</p><section>'dul ba</section><text>la 'ongs/ btsun pa bdag gi phyi mo rab tu sdug cing yid du 'ong ba zhig dus 'das pa dang / de phyir phyung ste bsregs nas shi ba'i cho ga bgyis te/ de'i phyir nang par sngar gos kyang gsher/ skra yang gsher bzhin du 'dir mchis so/ /</text></item>
<item><p>154b3</p><section>'dul ba</section><text>rgyal po chen po phyi mo rab tu sdug gam/ btsun pa rab tu sdug cing yid du mchi ste/ btsun pa phyi mo sos par byas bal glang mang po 'tshal zhes mchi ba zhig mchis na yang bdag gis bal glang mang po yang gtong ngo / /</text></item>
<item><p>154b4</p><section>'dul ba</section><text>de bzhin du rta mang po dang / shing rta mang po dang / rgyal srid phyed 'tshal na yang phyi mo sos na rgyal srid phyed kyang gtong phod do/ /btsun pa bdag gis de la de bzhin du mya ngan dang / de bzhin du nyon mongs pa dang / de bzhin du mya</text></item>
<item><p>154b5</p><section>'dul ba</section><text>ngan gyis gzir bzhin du bsgrims kyang phyi mo sdug cing yid du 'ong ba dus 'das pa dang / bdag gis 'di snyam du nga sems so/ /bcom ldan 'das kyis legs par gsungs pa ni ngo mtshar che ste/ sems can thams cad dang /</text></item>
<item><p>154b6</p><section>'dul ba</section><text>srog chags thams cad dang / 'byung po thams cad 'tsho ba'i mtha' ni 'chi bar 'gyur ro/ /mthar ni 'chi ba la thug pas na skyes na 'chi'o zhes bcom ldan 'das kyis gsungs pa ni ngo mtshar che'o zhes gsol pa dang / rgyal po</text></item>
<item><p>154b7</p><section>'dul ba</section><text>chen po de de bzhin no/ /de de bzhin te/ sems can thams cad dang / srog chags thams cad dang / 'byung po thams cad kyang 'tsho ba'i mtha' ni 'chi bar 'gyur te/ mthar 'chi ba la thug pas na skyes phan chad mi 'chi ba med do/ /</text></item>
<item><p>154b8</p><section>'dul ba</section><text>rgyal po chen po gang rgyal rigs che zhing mtho ba dang / bram ze'i rigs che zhing mtho ba dang / khyim bdag gi rigs che zhing mtho ba de dag kyang 'tsho ba'i mtha' ni 'chi bar 'gyur te/ mthar 'chi ba la thug pas na skyes phan chad mi 'chi ba med do/ /yang rgyal po</text></item>
<item><p>155a1</p><section>'dul ba</section><text>chen po rgyal thabs spyi bo nas dbang bskur ba skye bo mang po la dbang zhing brtson 'grus thob pa/ sa gzhi chen po'i dkyil 'khor yang rab tu btul cing gnas par byed pa de lta bu dag kyang 'tsho ba'i mtha' ni</text></item>
<item><p>155a2</p><section>'dul ba</section><text>'chi bar 'gyur te/ mthar 'chi ba la thug pas na skyes phan chad mi 'chi ba med do/ /rgyal po chen po yang 'di ltar rgyal po las drang srong du gnas na gnas pa 'bras bu rang lhung za ba rtsa ba dang 'bras bus 'tsho ba de lta bu yang</text></item>
<item><p>155a3</p><section>'dul ba</section><text>'tsho ba'i mtha' ni 'chi bar 'gyur te/ mthar 'chi ba la thug pas na skyes phan chad mi 'chi ba med do/ /rgyal po chen po 'di ltar yang lha tshe ring po kha dog dang ldan pa mang ba gzhal med khang mthon po na 'dug kyang de dag gnas de nas</text></item>
<item><p>155a4</p><section>'dul ba</section><text>'chi 'pho ba'i chos su 'gyur ro/ /'di ltar yang rgyal po chen po dgra bcom pa zag pa zad pa/ bya ba bsgrubs pa khur bor ba/ rang gi don thob pa/ srid par sbyor ba zad pa/ yang dag pa'i bka' la sems kyis rnam par grol ba</text></item>
<item><p>155a5</p><section>'dul ba</section><text>de dag gi lus kyang rje ba'i chos su 'gyur ro/ /yang 'di ltar rgyal po chen po rang sangs rgyas bse ru 'dra ba/ bdag gcig pu dul ba/ bdag gcig pu zhi ba/ bdag gcig pu mya ngan las zlo ba de dag kyang lus rje ba'i chos su</text></item>
<item><p>155a6</p><section>'dul ba</section><text>'gyur ro/ /yang 'di ltar rgyal po chen po de bzhin gshegs pa dgra bcom pa yang dag par rdzogs pa'i sangs rgyas stobs bcu dang ldan pa/ mi 'jigs pa bzhis mi 'jigs pa/ khyu mchog gi dam pa/ seng ge'i sgra sgrogs pa de lta bu'i</text></item>
<item><p>155a7</p><section>'dul ba</section><text>sku yang rje ba'i chos su 'gyur ro/ /rgyal po chen po rnam pa de lta bu thams cad kyang de bzhin du rig par gyis shig /gang sems can thams cad dang / srog chags thams cad dang / 'byung po thams cad kyang 'tsho ba'i mtha' ni 'chi bar 'gyur</text></item>
<item><p>155a8</p><section>'dul ba</section><text>te/ mthar 'chi ba la thug pas na skyes phan chad mi 'chi ba med de/ sems can thams cad kyang 'tsho ba'i mtha' ni 'chi bar 'gyur te/ ji ltar las byas de yis ni/ /bsod nams sdig pa'i 'bras bur 'gro/ /sdig pa'i las ni</text></item>
<item><p>155b1</p><section>'dul ba</section><text>dmyal bar ltung / /bsod nams byas pas mtho ris 'gro/ /kha cig lam la bsgoms pas ni/ /zag pa med par mya ngan 'da'/ /sangs rgyas dang ni rang sangs rgyas/ /sangs rgyas kyi ni nyan thos rnams/ /lus ni rnam</text></item>
<item><p>155b2</p><section>'dul ba</section><text>par 'dor 'gyur na/ /skye dgu ma rabs smos ci dgos/ /de nas yul ko sa la'i rgyal po gsal rgyal bcom ldan 'das kyis gsungs pa la mngon par dga' ste rjes su yi rang nas/ bcom ldan 'das kyi zhabs la mgo</text></item>
<item><p>155b3</p><section>'dul ba</section><text>bos phyag 'tshal te/ bcom ldan 'das kyi drung nas song ste/ bdag gi khyim du phyin pa dang / phyi mo'i mal gos stong par mthong nas yang sdug pa shi ba'i mya ngan gyis sems 'khrugs nas blon po dag la smras pa/ kye ngas mal gos 'di mthong nas</text></item>
<item><p>155b4</p><section>'dul ba</section><text>rab tu mi dga' ba skyes kyis song la 'phags pa'i dge 'dun dag la 'di phul cig /de dag gis kyang 'dze ta'i tshal du 'phags pa'i dge 'dun dag la phul ba dang / dge slong dag gis sgo khang du bting ste bzhag go/ /de nas dus phyi zhig na rgyal po de gtsug</text></item>
<item><p>155b5</p><section>'dul ba</section><text>lag khang du 'ongs nas des de mthong ba dang / de ngus so/ /blon po dag gis 'phags pa dag gis 'di mi bstan pa'i phyir khyed la dbul na sgo khang du bting ba de nyid nyes pa'i dmigs su gyur to zhes smras pa dang / de dag cang mi zer bar 'dug nas/ de ltar</text></item>
<item><p>155b6</p><section>'dul ba</section><text>gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ sgo khang du ma gding bar yang thog tu thing shig /de yang nyes pa'i dmigs su gyur nas/ bcom ldan 'das kyis bka' stsal pa/ yang</text></item>
<item><p>155b7</p><section>'dul ba</section><text>thog tu ma gding bar gnas khang du thing shig /de gnas khang du bting ba dang / ma dad pa dag gis rgyal mo'i mal gos ni dge slong rnams kyis btsongs te zos gor ma chag /snga na ni snang na da mi snang ngo zhes 'phya ba dang / bcom ldan 'das</text></item>
<item><p>155b8</p><section>'dul ba</section><text>kyis bka' stsal pa/ tshes brgyad dam bcu bzhi'i dus su yang thog tu thing la zhog shig /ma dad pa dag gis mthong nas/ 'di ni lha mo'i mal gos ma yin gyi/ dge slong dag gis nges par btsongs te zos so zhes</text></item>
<item><p>156a1</p><section>'dul ba</section><text>smras pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ yul ko sa la'i rgyal po gsal rgyal gyis phul ba'i gos so zhes yi ger bris te zhog shig /gleng</text></item>
<item><p>156a2</p><section>'dul ba</section><text>gzhi ni mnyan du yod pa na ste/ de'i tshe mnyan du yod par ser ba drag po zhig bab nas der ri dgas dang bya mang zhig shi'o/ /skye bo mang po dag tho rangs sngar langs nas ri dgas dang bya gang bzar rung ba la sogs pa ni bsdus te khyer/ bya rog la sogs</text></item>
<item><p>156a3</p><section>'dul ba</section><text>te bzar mi rung ba ni bor ro/ /drug sde rnams chos kyis mang du za zhing ring du nyal lo/ /de dag ring zhig nas nam langs te thos ma thag tu myur du rings par dong nas de dag gis bya rog dang / 'ug pa dang / bya rgod dang / bya chu skyar mo dag blangs te 'ong</text></item>
<item><p>156a4</p><section>'dul ba</section><text>ba bram ze dang khyim bdag gis mthong nas de dag gis 'phags pa 'dis ci zhig bya zhes smras pa dang / de dag gis bza'o zhes smras nas/ 'phags pa 'di dag ni bzar mi rung gis bor cig kye gzhan rnyed na yang blang na 'di ci'i phyir mi bza'/ de ltar</text></item>
<item><p>156a5</p><section>'dul ba</section><text>gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag bya rog la sogs pa sha bzar mi rung ba'i sha ma za shig /zos na 'das pa dang bcas par 'gyur ro/ /rkyang pa'i sgo dang po'i</text></item>
<item><p>156a6</p><section>'dul ba</section><text>mdo'i tshigs su bcad pa bzhi pa'o/ / mdor na/ khyi dang khra dang 'ug pa dang / /mi sha za ba'i bya dag dang / /rta dang dre 'u wa dang ni/ /spre'u rnams bza' bar mi bya'o/ /sangs rgyas bcom ldan 'das mnyan du yod pa'i 'dze ta'i</text></item>
<item><p>156a7</p><section>'dul ba</section><text>tshal mgon med zas sbyin gyi kun dga' ra ba na bzhugs so/ /mu ge byung nas khyim pa dag khyi'i sha za ba la zhugs pa dang / drug sde dag mnyan du yod par bsod snyoms la dong ste/ khyim gang nas gang du 'ongs pa de dang der 'phags pa cung</text></item>
<item><p>156a8</p><section>'dul ba</section><text>zad tsam yang ma mchis so zhes smras pa dang / de nas yang khyim bdag gzhan zhig tu 'ongs pa dang / de na rdze'u nang du khyi sha zhig 'tshod de khol zhing 'dug go/ /khyim bdag gi chung mas 'phags pa cung zad kyang ma mchis kyis</text></item>
<item><p>156b1</p><section>'dul ba</section><text>bzhud cig ces smras pa dang / de dag gis smras pa/ rdze'u nang na khol zhing 'dug pa de ci yin/ 'phags pa 'di ni khyi sha'o/ /ci khyed cag khyi sha za 'am/ 'phags pa mu ge byung bas na 'tshal lo/ /de ltar na nged cag kyang</text></item>
<item><p>156b2</p><section>'dul ba</section><text>byin cig /'phags pa khyed kyang gsol lam/ kye nged cag gi srog khyed la rten na khyed cag za na nged cag kyang ci'i phyir mi bza'/ de dag gis byin no/ /de byin pa dang khyer te song ngo / /khyi dag gis snar bsnams pa tshor nas</text></item>
<item><p>156b3</p><section>'dul ba</section><text>de dag gis bskor cing / bdag bdag gi skad kyis zugs shing ngu ste phyi bzhin du 'brang ba bram ze dang khyim bdag gis mthong nas de dag gis smras pa/ 'phags pa ci'i slad du khyi dag gis gtses bzhin du 'dong / de dag</text></item>
<item><p>156b4</p><section>'dul ba</section><text>gis smras pa/ bdag cag bsod snyoms khyi sha cung zad cig rnyed do/ /'phags pa ci khyed cag khyi'i sha za 'am/ kye 'di lta bu bsod snyoms mi rnyed pa'i dus na nged cag ci ltogs bzhin du 'chi 'am/ de ltar gyur pa dge slong</text></item>
<item><p>156b5</p><section>'dul ba</section><text>dag gis bcom ldan 'das la gsol to/ /bcom ldan 'das kyis dgongs pa/ gang dge slong dag gis khyi sha zos pas ni nyes pa'i dmigs su gyur te/ de bas na dge slong dag khyi sha ma za shig /dge slong dag gis khyi sha</text></item>
<item><p>156b6</p><section>'dul ba</section><text>zos na 'das pa dang bcas par 'gyur ro/ /gleng gzhi ni mnyan du yod pa na ste/ drug sde dag gis khra dang / 'ug pa dang / bya mi sha za ba de dag gi sha yang za ba dang / bram ze dang khyim bdag ma dad pa dag 'phya bar gyur nas/ de ltar</text></item>
<item><p>156b7</p><section>'dul ba</section><text>gyur pa dge slong dag gis bcom ldan 'das la gsol to/ /bcom ldan 'das kyis bka' stsal pa/ dge slong dag khra dang / 'ug pa dang / mi sha za ba dag gi bya'i sha ma za shig /dge slong dag gis khra dang / 'ug pa</text></item>
<item><p>156b8</p><section>'dul ba</section><text>dang / mi sha za ba dag gi bya'i sha zos na 'das pa dang bcas par 'gyur ro/ /gleng gzhi ni mnyan du yod pa na ste/ ma byin par len pa dag gis yul ko sa la'i rgyal po gsal rgyal gyi dre'u zhig brkus te khrid nas</text></item>
<item><p>157a1</p><section>'dul ba</section><text>nags stug po'i nang du bsad de sha khyer nas mgo sug bor te dong ngo / /drug sde rnams chos kyis goms pa ni nang par sngar langs nas khang steng du byung ste phyogs bzhir bltas nas dud pa gang na che ba dang / bya rgod</text></item>
<item><p>157a2</p><section>'dul ba</section><text>gang na lding ba phyogs bzhir bltas nas der dong ngo / /de dag gis nags stug po na bya rgod lding ba mthong nas/ de dag nags stugs por rgyug cing rings par dong ba dang / nags stug po de na dre'u'i mgo dang rkang lag dang</text></item>
<item><p>157a3</p><section>'dul ba</section><text>mjug ma dag mthong nas/ de dag gis smras pa/ dga' bo nye dga' bo rdul khrod pa zhig rnyed na blang ngam zhes pa dang / legs kyis blang ngo zhes nas de dag gcig tu bsdus pa dang / dre'u rdzi yan man tshol bas mthong nas de dag gis</text></item>
<item><p>157a4</p><section>'dul ba</section><text>smras pa/ 'phags pa dag ni drang srong gi rgyal mtshan 'dzin na ci'i phyir ngan du spyod pa mdzad/ nged cag gis ci zhig nyes shes smras pa dang / rgyal po'i dre'u ni khyed cag gis bsad do zhes smras pa dang / sdig pa zhi bar gyur cig nged cag</text></item>
<item><p>157a5</p><section>'dul ba</section><text>ni mi gsod do/ /'o na sus bsad ces pa dang / ma byin par len pa dag gis bsad de/ nged cag gis ni mgo dang / rkang pa dang / mjug ma dag rdul khrod par byin gyis brlabs so/ /de dag gis ci 'phags pa khyed cag dre'u sha</text></item>
<item><p>157a6</p><section>'dul ba</section><text>mnabs sam zhes smras pa dang / za'o zhes smras pas de dag 'phya bar gyur to/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ gang dge slong dag srog chags dre'u</text></item>
<item><p>157a7</p><section>'dul ba</section><text>sha zos pa ni nyes pa'i dmigs su 'gyur te/ de bas na dge slong dag gis srog chags rmig zlum gyi sha ma za shig /de ste zos na 'das pa dang bcas par 'gyur ro/ /gleng gzhi ni mnyan du yod pa na ste/ drug sde dag gis</text></item>
<item><p>157a8</p><section>'dul ba</section><text>wa'i sha zos pa dang / bram ze dang khyim bdag gis mthong nas smras pa/ btsun pa 'di ci lags/ wa'i sha'o/ /ci 'phags pa dag kyang wa'i sha mnabs sam/ za'o zhes smras pa dang / de dag 'phya bar gyur nas de ltar gyur</text></item>
<item><p>157b1</p><section>'dul ba</section><text>pa dge slong dag gis bcom ldan 'das la gsol to/ /bcom ldan 'das kyis bka' stsal pa/ dge slong dag bram ze dang khyim bdag rnams 'phya ba ni yus te/ dge slong dag de bas na wa'i sha ma za shig /dge slong dag gis wa'i sha</text></item>
<item><p>157b2</p><section>'dul ba</section><text>zos na 'das pa dang bcas par 'gyur ro/ /gleng gzhi ni mnyan du yod pa na ste/ 'dze ta'i tshal na spre'u zhig shing ka nas shing kar rgyu ba las lhung nas dus 'das te/ drug sde dag gis rdze'u zhig gi nang du bcug ste 'tshed pa dang / bud</text></item>
<item><p>157b3</p><section>'dul ba</section><text>med gzhan zhig bu chung ngu zhig stor nas de tshol zhing 'dze ta'i tshal du 'ongs na/ drug sde rnams rdze'u'i nang du spre'u btsos pa mthong ngo / /mthong nas des drug sde dag gis bdag gi bu 'dir ma btsos sam snyam bsams te rtog pa la</text></item>
<item><p>157b4</p><section>'dul ba</section><text>zhugs pa dang / ji tsam zhig na lhung lhung khol ba dang spre'u'i lag pa gyen du byung ba dang / des brang brdungs te kyi hud bu kyi hud bu zhes smras pa dang / de'i rkang pa yang byung ste/ kyi hud bu kyi hud bu zhes yang smras pa dang / drug sde dag gis ci'i</text></item>
<item><p>157b5</p><section>'dul ba</section><text>phyir de ltar byed ces smras pa dang / des rkang lag byung ba 'di ni bdag gi bu'o zhes smras pa dang / ji tsam nas mjug ma yang byung ngo / /drug sde dag gis ci khyod kyi bu mjug ma yod dam zhes smras pa dang / de skyengs te smras pa/</text></item>
<item><p>157b6</p><section>'dul ba</section><text>'phags pa 'di ni spre'u 'am/ de dag gis smras pa spre'u 'o/ /'phags pa dag spre'u sha yang mnabs sam/ des za'o zhes smras pa dang / de dag 'phya bar gyur nas de ltar gyur pa dge slong dag gis bcom ldan 'das la gsol to/ /</text></item>
<item><p>157b7</p><section>'dul ba</section><text>bcom ldan 'das kyis bka' stsal pa/ dge slong dag spre'u ni mi sha dang 'dras/ de bas na dge slong dag spre'u'i sha ma za shig /dge slong dag gis spre'u'i sha zos na 'das pa dang bcas par 'gyur ro/ /rkyang pa'i sgo dang po'i</text></item>
<item><p>157b8</p><section>'dul ba</section><text>mdo'i tshigs su bcad pa lnga pa'o/ / mdor na/ phor bu gos dang lpags pa dang / /'dab ma'i phor bus mi sbyin no/ /lcags kyi sbu bu ma gtogs par/ /nor bu khar bas btang ba'o/ /</text></item>
<item><p>158a1</p><section>'dul ba</section><text>sangs rgyas bcom ldan 'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs so/ /de'i tshe na mnyan du yod pa na dge slong gzhan zhig na ste/ de rab tu nad kyis gzir nas de sman pa'i</text></item>
<item><p>158a2</p><section>'dul ba</section><text>drung du song ste nad med cig ces nas bzhin bzangs bdag ni rnam pa 'di lta bu zhig tu na bar gyur na sman gyi thabs ston cig ces smras pa dang / sman pas 'phags pa mas gtang ba'i sman gyis shig ces smras pa dang / des bzhin</text></item>
<item><p>158a3</p><section>'dul ba</section><text>bzangs bcom ldan 'das kyis ma gnang ngo zhes smras pa dang / 'phags pa khyed kyi ston pa ni thugs rje can lags kyis rjes su gnang bar 'gyur ro zhes smras pa dang / de ltar gyur pa dge slong dag gis bcom ldan 'das la gsol</text></item>
<item><p>158a4</p><section>'dul ba</section><text>pa dang / bcom ldan 'das kyis bka' stsal pa/ de ste sman pas bsgo la des sos par 'gyur na mas gtang ba byos shig de la the tshom du ma byed cig /bcom ldan 'das kyis mas gtang ba'i sman thong shig ces gsungs pa dang /</text></item>
<item><p>158a5</p><section>'dul ba</section><text>de dag gis phor bus blugs pa dang po ste ma rung nas/ bcom ldan 'das kyis bka' stsal pa/ phor bus ma blugs shig ces gsungs pa dang / gos kyi mtha' mas blugs pa dang de yang nyes pa'i dmigs su gyur nas/</text></item>
<item><p>158a6</p><section>'dul ba</section><text>bcom ldan 'das kyis bka' stsal pa/ gos kyi mtha' mas ma blugs shig ces gsungs na/ lpags pa'i nang nas blugs pa dang de yang nyes pa'i dmigs su gyur nas bcom ldan 'das kyis bka' stsal pa/ lpags pa'i nang</text></item>
<item><p>158a7</p><section>'dul ba</section><text>nas ma blugs shig ces gsungs pa dang / mdab ma'i phor nang nas blugs te/ de yang nyes pa'i dmigs su gyur nas/ bcom ldan 'das kyis bka' stsal pa/ mdab ma'i phor bu'i nang nas ma blugs par sbu bu'i nang nas</text></item>
<item><p>158a8</p><section>'dul ba</section><text>blugs par gyis shig /des lcags kyi sbu bu nas blugs pa dang / de nang du bcug na rab tu tsha zhing rtsub par gyur nas/ bcom ldan 'das kyis bka' stsal pa/ lcags kyi sbu bu ma gtogs par nor bu'i sbu bu 'am/ khar ba'i sbu bus</text></item>
<item><p>158b1</p><section>'dul ba</section><text>gtang bar gyis shig /rkyang pa'i sgo dang po'i mdo'i tshigs su bcad pa drug pa'o/ / mdor na/ bu ram shing dang zho zhag 'bru mar dang / /gso ma bsregs pa'i thug pa dang ni mar/ /rtsa ba 'bras bu sdong po lo mar bcas/ /</text></item>
<item><p>158b2</p><section>'dul ba</section><text>thug pa thams cad glud par bya/ /sangs rgyas bcom ldan 'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs so/ /sangs rgyas bcom ldan 'das la tshe dang ldan pa u pA lis zhus pa/ btsun pa</text></item>
<item><p>158b3</p><section>'dul ba</section><text>sman gcig las de nyid snga dro ba de nyid zhag bdun pa/ de nyid nam 'tsho'i bar du rung bar 'gyur ba mchis sam/ u pA li bu ram shing ni snga dro'i 'o/ /de'i khu ba ni phyi dro ba'o/ /bu ram ni zhag bdun pa'o/ /bu ram shing dang bu ram</text></item>
<item><p>158b4</p><section>'dul ba</section><text>bsregs pa'i thal ba ni nam 'tsho'i bar du'o/ /u pA li zho ni snga dro ba'o/ /zho'i chu ni phyi dro ba'o/ /mar ni bdun pa'o/ /zho bsregs pa'i thal ba ni nam 'tsho'i bar du'o/ /u pA li sha ni snga dro ba'o/ /tshil bu ni bdun pa'o/ /sha bsregs pa'i thal</text></item>
<item><p>158b5</p><section>'dul ba</section><text>ba ni nam 'tsho'i bar du'o/ /u pA li til ni snga dro ba'o/ /til gyi mar ni bdun pa'o/ /til bsregs pa'i thal ba ni nam 'tsho'i bar du'o/ /gleng gzhi ni mnyan du yod pa na ste/ dge slong zhig na bar gyur nas sman pas mthong ste/ 'phags</text></item>
<item><p>158b6</p><section>'dul ba</section><text>pa gso ma'i thug pa byos la 'thung shig ces smras pa dang / des de ltar gyur pa dge slong rnams la smras pa dang / dge slong dag gis bcom ldan 'das la gsol nas/ bcom ldan 'das kyis bka' stsal pa/ de ltar sman pas</text></item>
<item><p>158b7</p><section>'dul ba</section><text>bsgo ba de bzhin du gyis shig de la the tshom du ma byed cig /gleng gzhi ni mnyan du yod pa na ste/ dge slong gzhan dag cig yang na bar gyur nas de dag kha cig la ni sman pas yungs kar gyi thug pa 'thung shig ces bsgo/ kha cig la</text></item>
<item><p>158b8</p><section>'dul ba</section><text>ni rtsa ba'i thug pa 'thung shig ces bsgo/ kha cig la ni sdong bu'i thug pa 'thung shig ces bsgo/ kha cig la ni 'bras bu'i thug pa 'thung shig ces bsgo ba dang / de ltar gyur pa dge slong dag gis bcom ldan 'das la gsol pa dang /</text></item>
<item><p>159a1</p><section>'dul ba</section><text>bcom ldan 'das kyis bka' stsal pa/ de lta bas na ngas rjes su gnang gis sman pas nad pa la lung bsgo na thams cad kyi thug pa'ang 'thung shig de la the tshom du ma byed cig /rkyang pa'i sgo dang po'i mdo'i tshigs su</text></item>
<item><p>159a2</p><section>'dul ba</section><text>bcad pa bdun pa'o/ / mdor na/ bu ram chu dang btung ba de bzhin te/ /zhag bdun bzhag par gyur pa dang / /gzhan gyi phyir yang bsngo ba dang / /rjes su phan gdags mya bar bya/ /sangs rgyas bcom ldan 'das mnyan du</text></item>
<item><p>159a3</p><section>'dul ba</section><text>yod pa'i 'dze ta'i tshal mgon med zas sbyin gyi kun dga' ra ba na bzhugs so/ /bcom ldan 'das nyan thos kyi dge 'dun dang bcas te gzhongs spyod cing gshegs pa dang / de dag ri brags kyi grong gzhan zhig tu phyin te/ ri brags</text></item>
<item><p>159a4</p><section>'dul ba</section><text>kyi grong de na khyim bdag gzhan zhig gnas pa de gdul ba'i dus la bab par mkhyen nas/ bcom ldan 'das ri brags kyi grong der byon pa dang / khyim bdag des bcom ldan 'das mthong nas de dad pa skyes te bcom ldan 'das kyi drung du</text></item>
<item><p>159a5</p><section>'dul ba</section><text>'ongs so/ /bcom ldan 'das kyis de'i bsam pa dang / bag la nyal ba dang / khams dang rang bzhin mkhyen nas ji ltar 'phags pa'i bden pa bzhi rtogs par 'gyur ba'i chos de lta bu bshad nas khyim bdag des thos pa dang</text></item>
<item><p>159a6</p><section>'dul ba</section><text>'jig tshogs su lta ba'i ri'i rtse mo nyi shu mtho ba ye shes kyi rdo rjes bcom nas rgyun du zhugs pa'i 'bras bu mngon du byas so/ /ji tsam dge slong de dag lam gyi ngal bas gzir nas log pa'i lha khang dang / bkad sa dang / bskyed mos tshal dang /</text></item>
<item><p>159a7</p><section>'dul ba</section><text>shing drung dag tu glos phab ste nyal zhing 'khod pa dang / khyim bdag de rab tu dad pa thob pas na bkad sa dang / lha khang dang / shing drung dag tu rim gyis dge slong dag la phyag bya ba'i phyir song ba dang / dge slong dag gnas na nyal zhing 'dug pa des mthong</text></item>
<item><p>159a8</p><section>'dul ba</section><text>nas/ 'phags pa dag bstan pa la shin du brtson par bgyi ba la ci'i slad du na gzims shing 'khod ces smras pa dang / de dag gis khyim bdag lam gyi ngal bas gzir zhing nyam chung ste dge ba'i phyogs spyod par mi nus so zhes smras pa dang /</text></item>
<item><p>159b1</p><section>'dul ba</section><text>des 'phags pa rnams de ltar na ni phyi dro bu ram gsol bar bcom ldan 'das kyis gnang na/ bdag 'tshal te mchis gsol cig ces smras pa dang / de dag las kha cig na de khyim bdag de lags kyis bza' bar bgyi'o/ /kha cig gis tshe dang</text></item>
<item><p>159b2</p><section>'dul ba</section><text>ldan pa khyim bdag 'be ra tra si dag gis bu ram bza' ba la brten nas des dgra bcom pa mngon du gyur te/ bcom ldan 'das kyis de bzhin rjes su gnang na bdag cag ni de ltar lam gyi ngal bas gzir te/ 'jig rten na ma dad pa dag ni grong na</text></item>
<item><p>159b3</p><section>'dul ba</section><text>'khod bzhin du za'o zhes mi dga' bar 'gyur gyis gud du 'dong ngo zhes smras pa dang / kha cig gis yang tshe dang ldan pa de ltar 'dong na bcom ldan 'das la zhu'o zhes smras nas/ de ltar gyur pa dge slong dag gis bcom ldan 'das la gsol to/ /</text></item>
<item><p>159b4</p><section>'dul ba</section><text>bcom ldan 'das kyis bka' stsal pa/ bu ram ni thams cad du bza' bar bya ste/ de la the tshom du ma byed cig /bcom ldan 'das kyis thams cad du bu ram zo shig ces bka' stsal nas/ dge slong de dag gis zos pa dang / de dag lam</text></item>
<item><p>159b5</p><section>'dul ba</section><text>gyi ngal bas skom gyis gdungs par gyur nas/ bcom ldan 'das kyis bka' stsal pa/ bu ram gyi chu gyis la 'thung shig /sangs rgyas bcom ldan 'das la tshe dang ldan pa u pA lis zhus pa/ btsun pa bu ram chu zhag bdun</text></item>
<item><p>159b6</p><section>'dul ba</section><text>par byin gyis brlabs te 'tshal na rung ngam/ u pA li mi rung ngo / /btsun pa ji tsam gyi bar du bzhag la btung bar bgyi/ u pA li ji tsam na dang bar gyur te skyur por ma gyur cing rang bzhin ma nyams pa'i bar du'o/ /gleng gzhi ni mnyan</text></item>
<item><p>159b7</p><section>'dul ba</section><text>du yod pa na ste/ bcom ldan 'das kyis gso sbyin dang / tshul nas byung ba dang / chos gos byin gyis brlabs pa dang / gos bsngo ba dang / gang zag gcig po mgron du bos pa dang / 'di lnga ni rang gis bsams pas 'grub bo/ /</text></item>
<item><p>159b8</p><section>'dul ba</section><text>zhes gsungs so/ /dge slong de dag gang du 'gron du bos pa der de las gzhan du yang 'gron du bos sam de las lhag par yang rung ste/ gcig tu ni bdag nyid/ gnyis su ni bdag gi sems btang nas gzhan gtang ba'o/ /</text></item>
<item><p>160a1</p><section>'dul ba</section><text>mu ge'i dus la bab ste dge slong rnams bsod snyoms kyis shin tu phongs par gyur to/ /dad pa'i bram ze dang khyim bdag dag gis dge slong gnas brtan dag zas la 'gron du bos pa dang / khyim bdag cig la khas blangs</text></item>
<item><p>160a2</p><section>'dul ba</section><text>te gzhan btang ngo / /bcom ldan 'das kyis bka' stsal pa/ de lta bas na ngas mu ge byung zhing sdug bsngal la rnyed dka' ba'i dus na/ ji snyed du 'gron du bos pa de thams cad bdag gir bya bar gyis de la bdag kyang zo shig /dge slong dag kyang</text></item>
<item><p>160a3</p><section>'dul ba</section><text>bgo bar bya'o/ /dge slong dag bram ze dang khyim bdag gzhan gyi der dong ba dang / de dag gis 'phags pa khyed ni bdag cag gis 'gron du ma bos kyi 'di zhes bgyi ba'i gnas brtan bdag cag gis spyan drangs so zhes smras so/ /de ltar gyur pa dge slong</text></item>
<item><p>160a4</p><section>'dul ba</section><text>dag gis bcom ldan 'das la gsol pa dang / bcom ldan 'das kyis bka' stsal pa/ bdag nyid song la byin len byas te kham gnyis sam gsum zo la 'di skad du khyim bdag dge slong 'di dag zas kyis brel te/ 'di la sbyin gyis rjes su yi</text></item>
<item><p>160a5</p><section>'dul ba</section><text>rang bar gyis shig ces smros shig /de bzhin du gnyis sam gsum 'am ji snyed 'gron du bos pa thams cad la byin cig /thams cad de ltar byas nas tha mar 'gron du bos pa ni ji tsam 'drangs par bza' bar bya ste/ 'di la the tshom du ma byed</text></item>
<item><p>160a6</p><section>'dul ba</section><text>cig /rkyang pa'i sgo dang po'i mdo'i tshigs su bcad pa brgyad pa'o/ / mdor na/ mar ram de ste 'bru mar ram/ /gzhan yang bzhag par gyur pa dang / /mig sman gyi ni gab tshe dang / /yangs pa can dang rung ba'i gnas/ /sangs rgyas bcom</text></item>
<item><p>160a7</p><section>'dul ba</section><text>ldan 'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs so/ /dge slong gzhan zhig rlung nad kyis btab pa des sman pa'i gan du song ste/ bzhin bzangs bdag la 'di 'dra ba'i nad kyis btab</text></item>
<item><p>160a8</p><section>'dul ba</section><text>na sman ston cig ces smras so/ /des 'phags pa mar 'di tsam zhig gsol dang 'tsho bar 'gyur ro zhes smras so/ /de ltar gyur pa dge slong dag la smras pa dang / dge slong dag gis bcom ldan 'das la gsol nas/ bcom ldan 'das</text></item>
<item><p>160b1</p><section>'dul ba</section><text>kyis bka' stsal pa/ de ste sman pas mar 'thung shig par bsgo na btung bar bya'o/ /dge slong des 'thungs pa dang nyin par bde yang mtshan mo yang rlung nad langs so/ /dge slong dag gis sman pa la dris pa dang / des mtshan mo yang</text></item>
<item><p>160b2</p><section>'dul ba</section><text>'thung shig ces smras so/ /dge slong dag gis bcom ldan 'das la gsol pa dang / bcom ldan 'das kyis mtshan mo yang 'thungs shig ces bka' stsal pa dang / des mang du bsags nas zhag bdun du byin gyis brlabs</text></item>
<item><p>160b3</p><section>'dul ba</section><text>te de sos par gyur to/ /gleng gzhi ni mnyan du yod pa na ste/ dge slong gzhan zhig nad kyis btab nas de yang sman pa'i drung du song ste/ nad med cig ces byas nas bzhin bzangs bdag la 'di 'dra ba'i nad cig gis btab na</text></item>
<item><p>160b4</p><section>'dul ba</section><text>sman gyi thabs ston cig ces smras so/ /des 'phags pa 'bru mar 'di tsam zhig 'thungs na sos par 'gyur ro zhes bsgo ba dang / de ltar gyur pa dge slong dag la smras pa dang / dge slong dag gis kyang bcom ldan</text></item>
<item><p>160b5</p><section>'dul ba</section><text>'das la gsol nas/ bcom ldan 'das kyis bka' stsal pa/ de ste sman pas 'bru mar 'thung shig ces bsgo na 'bru mar 'thung shig /dge slong des 'thungs pa dang / nyin par sos kyang mtshan mo yang rlung nad de langs so/ /</text></item>
<item><p>160b6</p><section>'dul ba</section><text>dge slong dag gis sman pa la dris pa dang / des mtshan mo yang 'thung shig ces bsgo'o/ /dge slong dag gis bcom ldan 'das la gsol nas/ bcom ldan 'das kyis bka' stsal pa/ mtshan mo yang 'thung shig /</text></item>
<item><p>160b7</p><section>'dul ba</section><text>des 'bru mar bsags te zhag bdun du byin gyis brlabs nas 'thungs pa dang sos par gyur to/ /gleng gzhi ni mnyan du yod pa na ste/ dge slong gzhan zhig nad kyis btab pa dang / de yang sman pa'i drung du song nas nad med cig ces smras nas/</text></item>
<item><p>160b8</p><section>'dul ba</section><text>bzhin bzangs bdag la nad 'di lta bu zhig gis btab na sman gyi thabs ston cig ces smras so/ /des mar ram 'bru mar 'di tsam zhig 'thungs na sos par 'gyur ro zhes smras pa dang / de bshes nyung bas btsal kyang ma rnyed nas yang sman pa'i drung du song nas bzhin bzangs</text></item>
<item><p>161a1</p><section>'dul ba</section><text>khyod kyis bsgo yang kho bos 'bru mar yang ma rnyed na mar lta ga la rnyed gzhan lta cung zad ci rung ston cig ces smras pa dang / des 'phags pa 'di zhes bya ba'i dge slong zhig gis 'bru mar sbyar na/ 'di zhes bya ba zhig</text></item>
<item><p>161a2</p><section>'dul ba</section><text>gis mar sbyar gyis de'i gan du song dang / gal te sbyar ba de'i lhag pa yod kyang srid do zhes smras pa dang / de dag gi drung du song nas bslangs na/ de dag gis tshe dang ldan pa de zhag bdun las 'das te sbags par gyur pas med</text></item>
<item><p>161a3</p><section>'dul ba</section><text>do zhes smras pa dang / de de ltar gyur pa dge slong dag la smras pa dang / dge slong dag gis bcom ldan 'das la gsol nas/ bcom ldan 'das kyis bka' stsal pa/ nad pa'i thabs rtogs la mar ram 'bru mar</text></item>
<item><p>161a4</p><section>'dul ba</section><text>gzhan ci yang rung bzhag pa yang blas bza' bar bya ste/ de la the tshom du ma byed cig /bcom ldan 'das kyis mar ram 'bru mar ram gzhan ci yang rung bzhag pa yang blas zo shig /de la the tshom du ma byed cig ces bka' stsal na</text></item>
<item><p>161a5</p><section>'dul ba</section><text>byin len byed pa med do/ /bcom ldan 'das kyis bka' stsal pa/ byin len byed pa'i mi med na byin len ma byas kyang blas zo shig /gang gi tshe na ba na gnang ba de sos nas ma spyod cig /spyad na 'das pa dang bcas par</text></item>
<item><p>161a6</p><section>'dul ba</section><text>'gyur ro/ /gleng gzhi ni mnyan du yod pa na ste/ sangs rgyas bcom ldan 'das la tshe dang ldan pa u pA lis zhus pa btsun pa bcom ldan 'das kyis mig sman gyi snod gab tshe chongs shig ces bka' stsal na/</text></item>
<item><p>161a7</p><section>'dul ba</section><text>ci 'dra ba bcang bar bgyi/ u pA li rin po che las byas pa ma gtogs so/ /yang zhus pa/ btsun pa bcom ldan 'das kyis yul yangs pa na mi rung ba rnam pa bcu spong la/ rung ba'i khang pa byin gyis brlab par gyis shig ces bka' stsal na/</text></item>
<item><p>161a8</p><section>'dul ba</section><text>ci btsun pa khang pa 'og rung bar byin gyis brlabs na khang pa'i steng yang rung bar byin gyis brlabs par 'gyur ram/ u pA li ji ltar steng gi bzhin du ngos kyi yang brjod par bya'o/ /rkyang pa'i sgo dang po'i mdo'i tshigs su bcad pa dgu</text></item>
<item><p>161b1</p><section>'dul ba</section><text>pa'o/ / mdor na/ rtsa sdong lo ma 'bras bu rnams/ /thams cad chang gis sbags pa dang / /kha zas med par bkrus pa dang / /yang na zas ngan de bzhin no/ /sangs rgyas bcom ldan 'das ser skya'i dngos po shing n+ya gro d+ha'i kun dga'i ra ba</text></item>
<item><p>161b2</p><section>'dul ba</section><text>na bzhugs so/ /gang gi tshe rgyal po zas gtsang mas shAkya'i rigs re re zhing yang shAkya lnga brgya zhig bcom ldan 'das kyi g.yog tu phul ba dang / de dag kyang bcom ldan 'das kyis rab tu phyung ngo / /de dag sngon lus chang gis gsos pas</text></item>
<item><p>161b3</p><section>'dul ba</section><text>na de dag chang med nas lus la nad zhugs so/ /bcom ldan 'das kyis gzigs nas/ sangs rgyas bcom ldan 'das kyis tshe dang ldan pa kun dga' bo la kun dga' bo ci'i phyir na shAkya dag /rnyi rnyi bor gyur ces bka' stsal pa dang / de ltar gyur pa</text></item>
<item><p>161b4</p><section>'dul ba</section><text>bcom ldan 'das la zhib mor gsol nas/ bcom ldan 'das kyis bka' stsal pa/ de ltar na ngas gnang ba ni chang du 'gyur ba rtsa ba dang sdong po la sogs pa bskams la phye mar gyis te ras dkar po'i nang du thum por gyis la chang gi mthu zhil ba rdza ma ma</text></item>
<item><p>161b5</p><section>'dul ba</section><text>gang ba'i nang du lhugs shig de nas slar phyung ste lag pa khrus la chu kha zas med pa dang sres te 'dang bar tshogs la 'thung shig /de skom na snga dro yang rung / phyi dro yang rung ste the tshom ma byed par 'thung shig /de ltar byos dang de dag chang la sred pa dang 'bral bar 'gyur ro/ /</text></item>
<item><p>161b6</p><section>'dul ba</section><text>dge slong khyed ston pa nga la dmigs na ni chang ma 'thung shig /ma glud cig /rtsa mchog gis kyang ma reg shig /gleng gzhi ni mnyan du yod pa na ste/ dge slong gzhan zhig na bar gyur nas de la sman pas zas ngan pa byin cig ces bsgo ba dang / de la</text></item>
<item><p>161b7</p><section>'dul ba</section><text>dge slong kha cig gis ni shes kyi kha cig gis mi shes pa de dag gis tshe dang ldan pa u pA li la dris pa dang / des de dag zhib tu smras so/ /sangs rgyas bcom ldan 'das la tshe dang ldan pa u pA lis zhus pa/ btsun pa</text></item>
<item><p>161b8</p><section>'dul ba</section><text>bcom ldan 'das dge slong swa te la zas ngan pa byin cig ces gsungs pa ni ci de yang byin len bgyi 'tshal lam/ u pA li de yang byin len byos shig /su las byin len bgyi/ u pA li de ni dge bsnyen dad pa las</text></item>
<item><p>162a1</p><section>'dul ba</section><text>so rkyang pa'i sgo dang po'i tshigs su bcad pa bcu pa ste/ sgo dang po rdzogs s+ho// // mdor bsdus par na/ snod dang chos gos gnyi ga dang / /ko sa la dang sar pa de bzhin te/ /bsgrags dang chos gos sna</text></item>
<item><p>162a2</p><section>'dul ba</section><text>tshogs dang / /lhan cig pa yang dge slong ma rnams ni/ /tha mar byas te bsdus pa'i mdor gsungs so/ /mdor na/ snod dang yo byad gtsug lag khang / /'dron pa mang bcom gos rnams dang / /gos dang</text></item>
<item><p>162a3</p><section>'dul ba</section><text>gdugs dang de bzhin shing / /dur khrod pa dang de bzhin spangs/ /sangs rgyas bcom ldan 'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs so/ /de'i tshe na khyim bdag gzhan zhig</text></item>
<item><p>162a4</p><section>'dul ba</section><text>gis ri brags kyi grong gzhan zhig tu yo byad thams cad dang ldan pa'i gtsug lag khang zhig brtsigs nas phyogs bzhi'i dge 'dun la phul lo/ /de na mal stan dang / snod spyad mang du gyur/ dge slong ni nyung du gnas te/</text></item>
<item><p>162a5</p><section>'dul ba</section><text>de'i nang nas kha cig gis tshe dang ldan pa dag mal stan dang snod spyad dang / yo byad ma spyad na de dag chud zos par 'gyur gyis/ de dag las bdag cag la spyad par ci tsam dgos pa de tsam zhig bcangs la/ de'i lhag ma rnams ni</text></item>
<item><p>162a6</p><section>'dul ba</section><text>gtsug lag khang gzhan du dbul lo zhes smras nas/ de dag gis de bzhin byas so/ /ji tsam zhig na bsod snyoms pa gzhan zhig gzhongs spyad pa spyod cing gtsug lag khang der 'ongs pa dang / dge slong de dag gis ngal</text></item>
<item><p>162a7</p><section>'dul ba</section><text>bsor bcug nas de yang dge 'dun de dag gi nang na rgan pa zhig ste/ gtsug lag khang du lam gyi ngal bso nas des de dag la tshe dang ldan pa mal stan mchis sam zhes smras na/ med do zhes smras pa dang / dge slong dag</text></item>
<item><p>162a8</p><section>'dul ba</section><text>gis ji ltar yin pa de la zhib tu smras so/ /de gding ba med par sa la de bzhin du nyal nas nang par sngar langs te/ lde mig khyog po dang / lde mig khyer nas khyim bdag de'i khyim du song ba dang / de nas khyim bdag des</text></item>
<item><p>162b1</p><section>'dul ba</section><text>de la bde bar byon tam zhes pa'i tshig brjod nas stan khyer te phyir byung ba dang / bsod snyoms pa de spyod lam zhi ba'i tshul du 'dug go/ /bsod snyoms pas kyang de la nor las bsod nams bya ba'i dngos po bdun gyi yon tan rgyas par brjod</text></item>
<item><p>162b2</p><section>'dul ba</section><text>pa dang / khyim bdag gis 'phags pa bdag gis de thams cad bgyis so zhes smras pa dang / bsod snyoms pas khyim bdag khyod kyi gtsug lag khang na mal stan dag yong med de/ mdang nga yang gding ba med par sa'i steng na de bzhin du nyal</text></item>
<item><p>162b3</p><section>'dul ba</section><text>nyal te 'dir 'ongs so/ /khyed na re de thams cad bdag gis de bzhin du bgyis so zhes zer na/ 'di ci nyes shes smras pa dang / khyim bdag gis 'phags pa kho bos ni der mal stan dang snod spyad dang / yo byad rnams mang du sbyar na</text></item>
<item><p>162b4</p><section>'dul ba</section><text>'phags pa de dag gis gtsug lag khang gzhan du gdon ma zos par btang ngo zhes smras pa dang / des khyim bdag nyid kyis gtsug lag khang gi lde mig khyog po dang / lde mig ngo shes sam zhes smras pa dang / 'phags pa shin du</text></item>
<item><p>162b5</p><section>'dul ba</section><text>'tshal to/ /des de bstan pa dang / des 'phags pa bzhud cig bdag kyang mchi'o zhes smras so/ /des bsod snyoms bsod pa dang / khyim bdag kyang rjes bzhin du 'ongs nas/ des dge slong rnams bsdus nas 'phags</text></item>
<item><p>162b6</p><section>'dul ba</section><text>pa bdag gis 'dir mal stan dang / snod spyad dang / yo byad mang du phul na de dag gar mchis zhes smras pa dang / des ji ltar gyur pa de dag thams cad khyim bdag la smras pa dang / des nyes pa ngor brjod de smras pa/ khyod</text></item>
<item><p>162b7</p><section>'dul ba</section><text>kyis ma legs par byas te/ de yang der bas na da ci slar blang du rung ngam 'on te mi rung de dag gis smras pa/ mi rung ngo / /'phags pa kho bos ni der ma phul gyis song la slar long shig /de ltar gyur pa dge slong dag gis bcom ldan 'das la</text></item>
<item><p>162b8</p><section>'dul ba</section><text>gsol pa dang / bcom ldan 'das kyis bka' stsal pa/ gtsug lag khang gzhan du ma dbul cig /ji ltar dmigs pa de bzhin spyad par bya'o/ /gzhan du na gang gis byin pa la rin thang bzhin du phob shig /gleng gzhi ni mnyan du yod pa na ste/ drug sde</text></item>
<item><p>163a1</p><section>'dul ba</section><text>rnams 'dron pa mang po dang lhan cig tu gzhongs spyad pa spyod cing dong ba dang / de dag chos kyis rdul gyis 'jigs pa na yang na ni 'dron pa dag gi mdun du dong / yang na phyi bzhin dong ngo / /ji tsam na 'dron pa mang po rnams rkun pos bcom nas</text></item>
<item><p>163a2</p><section>'dul ba</section><text>skye bo mang po rnams kyis nor bor te bros pa dang / rkun po rnams kyis nor kun bkur ma nus nas de dag gis bzang ba bdams te khyer te dong ngo / /drug sde rnams 'dron pa mang po'i phyi bzhin du 'brangs te dong ba las gnas der phyin pa dang / de dag gis</text></item>
<item><p>163a3</p><section>'dul ba</section><text>nor mang po bor ba mthong ste/ de nas dga' bo nye dga' bo phyag dar khrod pa rnyed kyis blang ngo zhes smras pa dang / de dag gis de las kyang gos rnams bdams te khyer ro/ /'dron pa mang po ram mda' dang lam srungs su bcas te slar log pa de dag</text></item>
<item><p>163a4</p><section>'dul ba</section><text>gis drug sde dag gis khyer ba rnams ngo shes nas/ de dag gis gang rkun po rnams kyis bor ba de yang dge sbyong mgo reg rnams kyis brkus so zhes bsams so/ /drug sde rnams la kha ngan du 'phags pa dag drang srong gi rgyal mtshan 'dzin pa de</text></item>
<item><p>163a5</p><section>'dul ba</section><text>lta bu'i log par spyod pa dag spyod pa zhes spyos te nyes pa ngor brjod pa dang / de dag gis 'dron pa mang po rnams rkun pos bcom ste nged kyis ni ma yin gyi/ nged kyis phyag dar khrod kyi gos rnyed do zhes smras pa dang / de dag gis phyag dar khrod kyi</text></item>
<item><p>163a6</p><section>'dul ba</section><text>gos ni ma lags so zhes smras pa dang / de lan med nas cang mi smra bar 'dug go/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong rnams 'dron</text></item>
<item><p>163a7</p><section>'dul ba</section><text>pa mang po 'phya ba ni yus te/ de bas na dge slong dag gis 'dron pa mang po bcom pa'i gos ma bkur cig /dge slong dag gis 'dron pa mang po bcom pa'i gos khyer na 'das pa dang bcas par 'gyur ro/ /</text></item>
<item><p>163a8</p><section>'dul ba</section><text>gzhan yang dad par gyur pa de dag gis 'phags pa dag ci bder snoms shig ces smras na dge slong dag the tshom du gyur nas mi len to/ /bcom ldan 'das kyis bka' stsal pa/ de ste ci bder khyer cig ces</text></item>
<item><p>163b1</p><section>'dul ba</section><text>smras na/ long la the tshom du ma byed cig /gleng gzhi ni rgyal po'i khab na ste/ dge slong drug sde dag gis bsil ba tshal gyi dur khrod du dong ba dang / shi ba'i yo byad gdugs dang / shing dang / gos dag mang po bor ba de dag</text></item>
<item><p>163b2</p><section>'dul ba</section><text>gis mthong nas de'i nang nas gcig gis dga' bo nye dga' bo phyag dar khrod kyi gos rnyed kyis bkur ro zhes smras pa dang / dga' bo legs so legs kyis bkur ro zhes smras nas de dag gis blangs te dong ngo / /dur khrod kyi</text></item>
<item><p>163b3</p><section>'dul ba</section><text>srungs ma rigs ngan dag 'ongs nas des bsams pa/ dur khrod 'di na cung zad kyang med pas na kha cig gis dur brkus par gdon mi za'o snyam bsams nas/ yang 'di snyam du gang gis brkus pa de brnyogs pas slar yang 'ong bar</text></item>
<item><p>163b4</p><section>'dul ba</section><text>gdon mi zas mngon par gab ste 'dug go snyam du bsams te nags stug po'i nang du zhugs nas nyin gcig bzhin du sdod cing 'dug pa dang / drug sde dag zhag bdun nam brgyad lon te dga' bo nye dga' bo bdag cag gis dur khrod du</text></item>
<item><p>163b5</p><section>'dul ba</section><text>ma dong nas da ring zhig lon te cung zad tsam rnyed kyang srid kyis yang 'deng ngo zhes smras pas de dag dong ngo / /ji tsam de na gos dang / gdugs dang / shing dag bor ba de dag gis blang bar brtsams pa dang rigs ngan nags tshal stug po na 'dug pa des mthong nas brgyugs te</text></item>
<item><p>163b6</p><section>'dul ba</section><text>'ongs nas/ des 'phags pa dag bdag cag phu nu dang / gnyen dang grogs po dag rgyal po'i bka' bzhin du byed pa yang dur khrod kyi gos 'di'i phyir yin na khyed cag gis ci'i phyir bdag po yod pa'i dur khrod kyi shi ba'i yo byad dag bkur</text></item>
<item><p>163b7</p><section>'dul ba</section><text>bar bya zhes smras pa dang / de dag gis bzhin bzangs nged cag gis ni phyag dar khrod pa'i gos blangs so/ /des 'phags pa 'di la de dag phyag dar khrod kyi gos yin na rab tu legs so zhes smras pa dang / de dag lan med nas cang mi</text></item>
<item><p>163b8</p><section>'dul ba</section><text>zer bar 'dug go/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag rigs ngan 'phya ba ni yus te/ de bas na dge slong dag bdag po yod pa'i dur khrod</text></item>
<item><p>164a1</p><section>'dul ba</section><text>nas phyag dar khrod kyi gos ma len cig /dge slong dag gis bdag po yod pa'i dur khrod kyi phyag dar khrod pa'i gos blangs na 'das pa dang bcas par 'gyur ro/ /gzhan yang dad par gyur pa dag gis de la 'phags pa dag ci</text></item>
<item><p>164a2</p><section>'dul ba</section><text>bde bar khyer cig ces smras pa dang / dge slong dag the tshom du gyur te ma blangs pa dang / bcom ldan 'das kyis bka' stsal pa/ de ste bde bar long shig ces zer na blang bar bya ste de la the tshom du ma byed cig /rkyang pa'i sgo</text></item>
<item><p>164a3</p><section>'dul ba</section><text>gnyis pa'i mdo'i tshigs su bcad pa dang po'o// // 'dul ba gzhung dam pa/ bam po bzhi bcu pa/ mdor na/ gos la sogs pa shing bal dang / /lha khang nas 'phrog de bzhin te/ /dge 'dun gyi ni chos gos</text></item>
<item><p>164a4</p><section>'dul ba</section><text>gsum/ /gang zag dag las bslang mi bya/ /sangs rgyas bcom ldan 'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs te/ drug sde dag bzhon pa mang po'i shing rta dang lhan cig lam du</text></item>
<item><p>164a5</p><section>'dul ba</section><text>zhugs nas lam gyi phyed du phyin pa dang / shing rta gcig gi srog shing chag nas tshong pa des srog shing yang brjes nas srog shing chag pa bor te song ngo / /nye dga' bos shing rta'i srog shing de blangs te lam po che'i bzhi mdor bor nas smras</text></item>
<item><p>164a6</p><section>'dul ba</section><text>pa/ dga' bo nye dga' bo 'di ni bdag cag gis srog shing dbang phyug ces bya ba'i lha rten du bca' ba'i phyir btsugs so zhes byas te dong ba las khyim bdag gzhan dag gis kyang der stegs bu brtsigs so/ /gzhan zhig gis kyang</text></item>
<item><p>164a7</p><section>'dul ba</section><text>de la gsol ba btab ste/ gal te bdag gis don 'di dang 'di lta bu zhig grub na bdag gis 'dir khang pa brtsigs la bram ze brgya rtsa brgyad la ston mo bya'o zhes smras pa las de yang rten cing 'brel bar 'byung ba dang ldan pas de'i</text></item>
<item><p>164a8</p><section>'dul ba</section><text>de yang grub nas des de ji ltar dam bcas pa thams cad bsgrubs nas de log pa'i lha khang du gyur te lha khang pas kyang byin gyis brlabs so/ /de nas tshong pa 'dron pa mang po dag cig lam der zhugs pa dang der gos dang /</text></item>
<item><p>164b1</p><section>'dul ba</section><text>bal dang / shing bal dag mang du phul lo/ /drug sde dag slar log pa'i tshe lha khang de rab tu rgyas par mthong nas de dag gis smras pa/ dga' bo nye dga' bo shing rta'i srog shing dbang phyug gos dang / bal dang / shing bal dag rab tu</text></item>
<item><p>164b2</p><section>'dul ba</section><text>mang shing phun sum tshogs pa de bkur ro zhes de dag gis blang bar brtsams pa dang / lha khang pa dag lhags te/ de dag gis 'phags pa dag lha khang 'di ni bdag cag gi steng 'di ni las dang byi dor bdag cag gis bgyis na lha'i gos</text></item>
<item><p>164b3</p><section>'dul ba</section><text>rnams ci'i phyir len cing dbrog /khyed cag ma byin par len pa ma spangs sam zhes smras pa dang / de dag gis bkren pa 'di ji ltar khyed kyi lha khang / nged cag gis shing rta srog shing chag pa zhig rten thabs su btsugs te bzhag go/ /</text></item>
<item><p>164b4</p><section>'dul ba</section><text>zhes smras so/ /lha khang pa des ku cho bton pa dang / de nas nye dga' bo khros nas de rdog pa gcig brgyab nas bsgyel bar byas so/ /de nas de snyems shing dregs pa rnams spa gong nas 'phags pa khyed dam gzhan gyis byas par</text></item>
<item><p>164b5</p><section>'dul ba</section><text>gyur nas yang bdag cag ni 'di la rten cing 'tsho ba yang 'di la bltas na ci'i phyir khyed kyis 'phags pa'i chos ma yin pa byed ces smras pa dang / de dag ma spobs te cang mi zer bar 'dug go/ /de ltar gyur pa dge slong dag</text></item>
<item><p>164b6</p><section>'dul ba</section><text>gis bcom ldan 'das la gsol pa dang / bcom ldan 'das kyis bka' stsal pa/ dge slong dag log par lta ba'i lha khang na gnas pa dag 'phya ba ni yus te/ de lta bas na dge slong dag gis lha khang</text></item>
<item><p>164b7</p><section>'dul ba</section><text>bdag po yod pa'i gos la sogs pa blang bar mi bya'o/ /dge slong dag gis lha khang bdag po yod pa'i gos la sogs pa blangs na 'das pa dang bcas par 'gyur ro/ /log pa'i lha khang pa dad pa gzhan</text></item>
<item><p>164b8</p><section>'dul ba</section><text>zhig gis ci bder spyod cig ces smras pa dang / dge slong de dag the tshom skyes te ma blangs nas/ bcom ldan 'das kyis bka' stsal pa/ gal te ci bder byas pa ni blang bar bya ste/</text></item>
<item><p>165a1</p><section>'dul ba</section><text>de la the tshom du ma byed cig /gleng gzhi ni mnyan du yod pa na ste/ bcom ldan 'das kyis nad pa la skul cig ces gsungs pa dang / ji tsam zhig na dge slong zhig na bar gyur pa de'i nad g.yog gis</text></item>
<item><p>165a2</p><section>'dul ba</section><text>tshe dang ldan pa dge 'dun la cung zad cig phul cig ces smras pa dang / des kyang bdag la cung zad tsam yang med mod kyi chos gos gsum dbul lo zhes smras pa dang / de cang mi zer bar 'dug go/ /de chos gos</text></item>
<item><p>165a3</p><section>'dul ba</section><text>gsum phul nas de dag gis btsongs te bgos so/ /dge slong de phyir sos te langs nas chos gos gsum gyis phongs par gyur te/ de ltar gyur pa bcom ldan 'das la dge slong dag gis gsol pa dang /</text></item>
<item><p>165a4</p><section>'dul ba</section><text>bcom ldan 'das kyis bka' stsal pa/ dge slong dag gis dge slong la dge 'dun gyi phyir chos gos gsum ma bslang shig bslangs na 'das pa dang bcas par 'gyur ro/ /dge 'dun gyis kyang ma blang shig /</text></item>
<item><p>165a5</p><section>'dul ba</section><text>de ste blangs na yang ma 'ged cig /bgos na 'das pa dang bcas par 'gyur ro/ /rkyang pa'i sgo gnyis pa'i mdo'i tshigs su bcad pa gnyis so/ / mdor na/ gnyi ga la yang gnang ba dang / /rnam pa</text></item>
<item><p>165a6</p><section>'dul ba</section><text>tha dad rjes su gnang / /sum cha dang yang dge tshul dang / /dge slob ma dang dge tshul ma/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /</text></item>
<item><p>165a7</p><section>'dul ba</section><text>dge slong drug bcu zhig ljongs rgyu ba spyod cing ri brags kyi grong zhig tu phyin nas de na khyim bdag dad pa zhig gnas pas des de dag de'i khyim du bshos la spyan drangs nas des dge slong re re zhing ras yug re re dbul lo snyam du bsams so/ /de dag zan za</text></item>
<item><p>165a8</p><section>'dul ba</section><text>ba la zhugs pa dang / dge slong ma drug bcu zhig kyang ljongs rgyu ba spyod cing ri brags kyi grong der phyin pa dang / bsod snyoms slong ba la zhugs so/ /gzhan zhig gis khyim bdag 'di'i khyim na dge slong dag bshos gsol gyis der bzhud cig</text></item>
<item><p>165b1</p><section>'dul ba</section><text>ces smras pa dang / de dag der dong ste de dag gis kyang zan zos pa dang / de nas khyim bdag des ras yug drug bcu zhig rgan rims kyi mdun du bzhag go/ /dge slong dag ji lta bur bgo ba mi shes nas/ de ltar gyur pa dge slong dag</text></item>
<item><p>165b2</p><section>'dul ba</section><text>gis bcom ldan 'das la gsol pa dang / bcom ldan 'das kyis bka' stsal pa/ dge 'dun sde gnyis kyis 'thob pa yin gyis/ dge 'dun sde gnyis su gos shig /gleng gzhi ni mnyan du yod pa na ste/ mnyan du yod pa na khyim bdag gzhan cig</text></item>
<item><p>165b3</p><section>'dul ba</section><text>gis gtsug lag khang zhig brtsigs te/ des de'i zhal bsros te/ dge 'dun sde gnyis bshos gsol nas rnyed pa yang mang du phul te dge slong dag gis bgos pa dang / dge slong dag nged cag la ni chos gos gsum dgos kyis/ dge tshul pha dag</text></item>
<item><p>165b4</p><section>'dul ba</section><text>gi stod g.yogs dang mthang gos su zad na/ ji ltar bdag cag dang mnyam par bgo zhes 'phya'o/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dang dge slong ma ni</text></item>
<item><p>165b5</p><section>'dul ba</section><text>skal ba mnyam par bgos shig /dge tshul pha dang / dge tshul ma dang / dge slob ma dag la ni sum cha cig byin cig /bcom ldan 'das kyis dge tshul pha dag la sum cha cig byin cig ces bka' stsal pa dang / ji tsam zhig na dge tshul</text></item>
<item><p>165b6</p><section>'dul ba</section><text>pha gzhan zhig lo nyi shu yang tshang zhing bsnyen par rdzogs par yang 'dod na de la dge slong gis tshe dang ldan pa lo nyi shu tshang na ci'i phyir bsnyen par rdzogs par mi byed ces smras pa dang / des kyang bcom ldan 'das kyis ni bdag cag gi rnyed</text></item>
<item><p>165b7</p><section>'dul ba</section><text>pa 'di lta bur bcas na stod g.yogs dang mthang gos su mi ldang na chos gos gsum lta ci smos/ ji ltar bsnyen par rdzogs par bya zhes smras so/ /de ltar gyur pa dge slong dag gis bcom ldan 'das la gsol pa dang /</text></item>
<item><p>165b8</p><section>'dul ba</section><text>bcom ldan 'das kyis bka' stsal pa/ dge tshul pha bsnyen par rdzogs par 'dod pa dang / dge slob ma la sum gnyis byin cig /dge tshul pha dang dge tshul ma gzhan ni skal ba sum char zad do/ /</text></item>
<item><p>166a1</p><section>'dul ba</section><text>rkyang pa'i sgo gnyis kyi mdo'i tshigs su bcad pa gsum pa'o/ / mdor na/ ko sa la na drug bcu dang / /brgya phrag phyed dang bcu gsum dang / /sgra gcan zin dang dpal sbed dang / /</text></item>
<item><p>166a2</p><section>'dul ba</section><text>gtsug lag khang dang mchod rten de bzhin te/ /gdugs dang bris pa de bzhin sbyar/ /zan la 'gron du bos pa'o/ /sangs rgyas bcom ldan 'das ko sa lar ljongs rgyu zhing spyod pa na ri brags kyi grong gzhan zhig tu byon nas ri brags kyi grong de</text></item>
<item><p>166a3</p><section>'dul ba</section><text>na khyim bdag cig gnas pas bcom ldan 'das nyan thos kyi dge 'dun du bcas par khyim du bshos la spyan drangs so/ /dge slong ma drug bcu zhig ljongs rgyu ba spyod pa na ri brags kyi grong der phyin nas de dag kyang der zan zos pa dang /</text></item>
<item><p>166a4</p><section>'dul ba</section><text>bcom ldan 'das 'khor brgya phrag phyed dang bcu gsum dang lhan cig tu bshos gsol nas/ khyim bdag des ras yug brgya phrag phyed dang bcu gsum zhig rgan rims kyi mdun du bzhag go/ /dge slong dag gis ji ltar bgo ba mi</text></item>
<item><p>166a5</p><section>'dul ba</section><text>shes nas dge slong ma dag gis de la gzhan byar ci yod/ sngon yang dge 'dun sde gnyis bshos gsol ba las bdag cag gis rnyed pa'i phyed thob na da yang bdag cag la rnyed pa'i phyed byin cig ces smras so/ /de ltar</text></item>
<item><p>166a6</p><section>'dul ba</section><text>gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ gang du dge slong ma mang la dge slong pha nyung na der rnyed pa dge 'dun gnyi gar bgos shig /gang na dge slong pha mang</text></item>
<item><p>166a7</p><section>'dul ba</section><text>la dge slong ma nyung na der mgo grangs bzhin du bgos shig /gleng gzhi ni mnyan du yod pa na ste/ khyim bdag cig gis sangs rgyas la sogs pa dge slong gi dge 'dun dag bshos la spyan drangs so/ /</text></item>
<item><p>166a8</p><section>'dul ba</section><text>dge slong gi dge 'dun dag ni dong / bcom ldan 'das ni gtsug lag khang na bzhugs te bshos tshur mnos so/ /rnam pa lnga'i phyir sangs rgyas bcom ldan 'das gtsug lag khang na bzhugs shing</text></item>
<item><p>166b1</p><section>'dul ba</section><text>bshos mnos te gsol lo/ /lnga gang zhe na/ lha rnams la chos 'chad par bzhed pa yin/ nad pa dag gzigs par bzhed pa yin/ mal stan dag gzigs par bzhed pa yin/ nang du yang dag 'jog la 'jug</text></item>
<item><p>166b2</p><section>'dul ba</section><text>par bzhed pa yin/ nyan thos rnams kyi 'dul ba la bslab pa'i gnas 'cha' bar bzhed pa yin no/ /don 'di ni bcom ldan 'das kyis nyan thos rnams kyi 'dul ba la bslab pa'i gnas bca' bar bzhed pa'i phyir gtsug</text></item>
<item><p>166b3</p><section>'dul ba</section><text>lag khang na bzhugs shing bshos mnos te gsol lo/ /khyim bdag de rgan pa dag la mngon par dad nas der rgan rims su mar dang / mar la bcos pa'i bca' ba rnams brims/ bar ma dag la ni 'bru mar las</text></item>
<item><p>166b4</p><section>'dul ba</section><text>bcos pa'i bca' ba dag brims/ gzhon nu la ni 'bru mar gyi tshigs ma dag brims so/ /de'i tshe na tshe dang ldan pa sgra gcan zin bcom ldan 'das kyi bshos mnos te/ des bcom ldan 'das kyi bshos mnos nas</text></item>
<item><p>166b5</p><section>'dul ba</section><text>'ongs pa dang / bcom ldan 'das kyis sgra gcan zin la dge slong gi dge 'dun bsod pa'i zas kyis tshim par byas sam zhes smras pa dang / des gsol pa/ btsun pa rgan pa'i rnams tshim mo/ /sgra gcan zin</text></item>
<item><p>166b6</p><section>'dul ba</section><text>khyod ci'i phyir rid cing nyam chung zhing de skad zer ba smros shig /des tshigs su bcad de smras pa/ 'bru mar gyis ni mthur 'gyur te/ /mar gyis kyang ni mdangs su 'gyur/ /'bru mar tshigs kyi tshod mas ni/ /</text></item>
<item><p>166b7</p><section>'dul ba</section><text>mdangs ma mchis na stobs lta zhig /bcom ldan 'das kyis bka' stsal pa/ sgra gcan zin ci yin pa de smros shig /des de ltar gyur pa bcom ldan 'das la zhib mor gsol to/ /bcom ldan 'das</text></item>
<item><p>166b8</p><section>'dul ba</section><text>kyis sgra gcan zin la de na gnas brtan su zhig 'dug ces bka' stsal pa dang / bcom ldan 'das mkhan po mchis so/ /sgra gcan zin la dge slong shA ri'i bus ni 'og ma dag ma brtags pas na ngan du</text></item>
<item><p>167a1</p><section>'dul ba</section><text>zos pa yin no/ /de lta bu byung ba'i phyir bcom ldan 'das kyis dge slong gi dge 'dun dag bsdus nas/ dge slong gi dge 'dun gyi mdun du gdan bting ba la bzhugs te/ nyan thos rnams kyi 'dul ba la</text></item>
<item><p>167a2</p><section>'dul ba</section><text>bslab pa'i gnas bca' ba'i phyir dge slong dang dge 'dun gyi gnas brtan dge slong gis mtshungs par spyad pa'i chos ngas bca' ste/ dge 'dun gyi gnas brtan dge slong gis zan 'drim pa'i tshe snyoms par rims shig ces</text></item>
<item><p>167a3</p><section>'dul ba</section><text>bsgo shig des tshod ma sna re re la'ang smras pa dang / bcom ldan 'das kyis bka' stsal pa/ lan tshwa 'am dang por gang brims pa de'i tshe smros shig /thams cad la ni ma yin no/ /dge 'dun gyi gnas</text></item>
<item><p>167a4</p><section>'dul ba</section><text>brtan dge slong gis ji lta bur mtshungs par spyad pa'i chos bzhin ma byas na 'das pa dang bcas par 'gyur ro/ /tshe dang ldan pa shA ri'i bus bcom ldan 'das kyis bdag gis zan zos pa smad do zhes thos nas/</text></item>
<item><p>167a5</p><section>'dul ba</section><text>des bdag gis zan zos pa ston pas smad na 'di ltar 'dug pa'i mi rigs so zhes bsams nas des skyugs te btang ngo / /dge slong dag the tshom skyes nas the tshom thams cad gcod pa sangs rgyas bcom ldan</text></item>
<item><p>167a6</p><section>'dul ba</section><text>'das la zhus pa/ btsun pa bcom ldan 'das kyis tshe dang ldan pa shA ri'i bu la zan zos pa smad pa dang / des slar skyugs pa la gzigs su gsol/ bcom ldan 'das kyis bka' stsal pa/ dge slong dag 'di</text></item>
<item><p>167a7</p><section>'dul ba</section><text>'ba' shig ma yin gyi sngon 'das pa'i dus na yang ngas de la zan zos pa smad pa dang / de'i phyir skyugs so/ /dge slong dag nyon cig /sngon byung ba ni grong khyer gzhan zhig na mang po 'chad pa'i bram ze zhig gnas te/ de bram</text></item>
<item><p>167a8</p><section>'dul ba</section><text>ze'i bu dang lhan cig tu ljongs rgyu zhing spyod pa na ri brags kyi grong zhig tu phyin nas de rdzing zhig gi 'gram du bram ze des bram ze'i bu der bzhag nas cung zad cig sdod/ nga grong du phye la sogs pa bslangs te slar 'ong ngo / /</text></item>
<item><p>167b1</p><section>'dul ba</section><text>de de na 'dug pa dang / khyi sha can zhig rdzing du chu brog 'thung du 'ongs so/ /de la bram ze'i bus kye skyes bu bdag kyang chu brog cig gsol cig ces smras so/ /des kyang lo ma la snod drubs shig ces smras pa dang / des snod drubs so/ /</text></item>
<item><p>167b2</p><section>'dul ba</section><text>des de la khyi'i lpags pa las byas pa'i sgye'u'i nang nas byung ba'i phye byin no/ /de snum pa dang bram ze'i bus phye 'di snum na ci zhig ces dris pa dang / 'di ni lpags pa las sgye'u byas pa'i mthu ste/ des sgye'u dag ci las byas pa zhib mor byas na/</text></item>
<item><p>167b3</p><section>'dul ba</section><text>bram ze'i bu des ma go'o/ /bram ze de slar 'ongs nas des bram ze'i bu khyod song la chu brog rgyu slongs shig ces smras pa dang / des chu brog 'tshal lags so zhes smras so/ /sus byin mi pha bis byin no/ /des pha bi ni khyi sha can te/</text></item>
<item><p>167b4</p><section>'dul ba</section><text>des khyod la phye byin na de khyod kyis sdig par gyur to zhes smras nas/ des de la rab tu smad pa dang / des zos pa slar bskyugs so/ /dge slong dag mi shes sam/ gang mang po 'chad pa'i bram ze de ni da ltar gyi nga nyid yin no/ /</text></item>
<item><p>167b5</p><section>'dul ba</section><text>de'i tshe de'i dus na bram ze'i bu de ni da ltar gyi dge slong shA ri'i bu ste/ de'i tshe na yang ngas zas zos pa la rab tu smad nas des skyugs so/ /da 'dir yang ngas zos pa la rab tu smad nas 'dir yang skyugs par gyur to/ /</text></item>
<item><p>167b6</p><section>'dul ba</section><text>gleng gzhi ni rgyal po'i khab na ste/ de'i tshe na rgyal po'i khab kyi grong khyer na khyim bdag me skyes kyi sring mo'i khyo gcer bu pa'i dge bsnyen dpal sbed ces bya ba zhig 'dug ste/ khyim bdag me skyes dad pa des 'di snyam du dpal sbed</text></item>
<item><p>167b7</p><section>'dul ba</section><text>'di dge 'dun dag la yon 'bul du bskul lo snyam bsams nas/ des de la dpal sbed dge 'dun dag la mchod pa dang / yon phul cig dang khyod kyi bsod nams su 'gyur ro zhes smras so/ /dpal sbed kyis smras</text></item>
<item><p>167b8</p><section>'dul ba</section><text>pa/ ngas kyang dge 'dun dag la mchod cing yon dbul bar bya/ khyod kyis kyang gang po la sogs te rab tu byung ba'i dge 'dun dag la mchod cing bshos gsol cig /me skyes kyis 'di snyam du bsams</text></item>
<item><p>168a1</p><section>'dul ba</section><text>pa/ de ste khas ma blangs na dpal sbed kyis kyang dge 'dun la mchod pa'i bar chad du 'gyur na/ sems can thams cad la sbyin pa lta nyes pa med kyis gcer bu pa'i dge 'dun dag zas byin te bdag gis des</text></item>
<item><p>168a2</p><section>'dul ba</section><text>dge 'dun la mchod cing yon 'bul ba'i bar chad mi bya'o snyam du bsams nas/ des zas sbyin no zhes khas blangs nas dpal sbed kyis 'di snyam du bdag gis dang por sangs rgyas la sogs te dge slong gi dge 'dun dag sngar</text></item>
<item><p>168a3</p><section>'dul ba</section><text>bshos gsol na ni me skyes kyis phyis zan mi sbyin gyis gang po la sogs te rab tu byung ba'i dge 'dun dag bshos sngar gsol pa dang / ngas phyis zas sbyin no snyam bsams nas/ me skyes la 'di skad ces smras so/ /me skyes khyod</text></item>
<item><p>168a4</p><section>'dul ba</section><text>kyis dang po zan byin cig dang / ngas kyang phyis dge sbyong gau ta ma dang nyan thos kyi dge 'dun dag la zan sbyin no/ /des kyang khas blangs nas de nas khyim bdag me skyes kyis gang po dag gang na 'dug pa der phyin nas gang po dang lhan cig</text></item>
<item><p>168a5</p><section>'dul ba</section><text>rab tu dga' zhing mgu ba'i gtam sna tshogs dag byas nas phyogs gcig tu 'dug go/ /phyogs gcig tu 'dug nas khyim bdag me skyes kyis gang po la 'di skad ces smras so/ /gang po khyod sang bdag gi khyim du gcer bu pa</text></item>
<item><p>168a6</p><section>'dul ba</section><text>mang po dang / dge 'dun dang lhan cig tu bshos gsol gyis khas long shig /gang pos bsams pa/ khyim bdag 'di ni gor ma chag par dge sbyong gau ta ma la sun par gyur nas bdag cag la rab tu dad par gyur te</text></item>
<item><p>168a7</p><section>'dul ba</section><text>de ni bdag cag gi rnyed pa rab tu rnyed pa ste/ gang po bdag cag gi dge 'dun gyi rigs la rab tu dad par gyur to snyam nas des khas blangs so/ /de nas khyim bdag me skyes de dag spyan drangs nas song ngo / /de nas khyim bdag me</text></item>
<item><p>168a8</p><section>'dul ba</section><text>skyes kyis de'i nub mo rab tu bsod pa'i bca' ba dang bza' ba'i kha zas dag sbyar nas/ nang par sngar langs te langs nas stan bting / ril ba dag chus bkang ste bzhag nas gang po dag la spyan 'dren pa'i dus</text></item>
<item><p>168b1</p><section>'dul ba</section><text>gsol pa/ kye gang po bshos rnams bshams kyis dus mkhyen par mdzod cig /de dag dong ba dang / dpal sbed kyis de'i gnas su 'ongs te smras pa/ 'phags pa gang po dge sbyong gau ta ma ni khyim bdag gi khyim du bzhud de de nang du bzhud</text></item>
<item><p>168b2</p><section>'dul ba</section><text>kar sgo'i them pa la zhabs bzhag nas 'dzum pa ston te/ de nas nyan thos kun dga' bo zhes bya bas stod g.yogs phyogs gcig tu bzar/ pus mo g.yas pa'i lha nga sa la btsugs te thal mo sbyar nas de bzhin gshegs pa dang</text></item>
<item><p>168b3</p><section>'dul ba</section><text>de bzhin gshegs pa'i nyan thos dag ni rgyu ma mchis rkyen ma mchis par 'dzum pa mi mdzad na/ btsun pa ci'i rgyu ci'i rkyen gyis 'dzum pa mdzad ces zhus pa dang / des kyang kun dga' bo de de bzhin no/ /de de bzhin te/ kun dga' bo de</text></item>
<item><p>168b4</p><section>'dul ba</section><text>bzhin gshegs pa dang / de bzhin gshegs pa'i nyan thos dag ni rgyu med rkyen med par 'dzum pa ston par mi mdzad de/ de ji lta bur dgongs pa bzhin lung bstan to zhes smras nas/ de la skye bo mang po dag kyang rab tu dad par gyur</text></item>
<item><p>168b5</p><section>'dul ba</section><text>gyis khyod kyis kyang khyim bdag me skyes kyi khyim du 'gro ba'i tshe de ltar bya ba'i rigs so/ /'on kyang skye bo mang po dag rab tu dad par 'gyur ro/ /des khas blangs so/ /de nas gang po gcer bu pa mang pos bskor nas khyim bdag</text></item>
<item><p>168b6</p><section>'dul ba</section><text>me skyes kyi khyim du phyin pa dang / khyim bdag me skyes kyi sgo'i them pa la rkang pa bzhag ste rta gad du bgad pa dang / de'i nang nas gcer bu pa gcig cig gis rkang pa la btud de bcom ldan 'das skyes bu dam pa khyod lta bu</text></item>
<item><p>168b7</p><section>'dul ba</section><text>rgyu med rkyen med par 'dzum pa mi mdzad do zhes dris pa dang / kye chu bo dregs bral gyi 'gram na spre'u pho zhig gis spre'u mo zhig mthong nas de la sems rab tu chags te spre'u mo de la rgal lo snyam nas brgyugs pa</text></item>
<item><p>168b8</p><section>'dul ba</section><text>dang gred de shing gi rtse mo nas rdeg 'chos nas dus 'das so/ /de'i tshe nga 'di snyam du sems te/ sems can 'di ni 'dod pa'i rgyus sdug bsngal ba cher gyur to snyam mo/ /de skad du kha nas byung ma</text></item>
<item><p>169a1</p><section>'dul ba</section><text>thag tu khyim bdag me skyes kyis thos nas des bsams pa/ bu zan mo'i bu gang po ni khab 'tshong ba slar khab rdung ba'i khyim du khab 'tshong bar sems pa bzhin te/ ji nas 'di la rkyal ka zhig bya'o snyam nas de</text></item>
<item><p>169a2</p><section>'dul ba</section><text>dag rgyu gu can mang po thams cad bde bar 'dug pa dang / khyim bdag des gtsang zhing bsod pa'i bca' ba dang bza' bas phor pa bkang nas steng du tshod ma blugs te byin no/ /gang po gcig po la ni phor pa'i zhabs su tshod ma</text></item>
<item><p>169a3</p><section>'dul ba</section><text>blugs nas steng du 'bras chan gyis g.yogs te byin no/ /gcer bu pa phal dag za zhing 'dug pa dang gang pos bsams pa/ gor ma chag par des ni nga la ston par dmigs te/ des tshod ma zhim po dang kha zas bzang po</text></item>
<item><p>169a4</p><section>'dul ba</section><text>sbyin par bsams so snyam nas ji tsam tshod ma brims zin pa dang / des bsams pa/ de ni brel bas brjed kyis bdag gis bskul lo snyam nas des bos nas khyim bdag nga la ni 'bras chan 'ba' zhig 'ongs kyis tshod ma ni med do</text></item>
<item><p>169a5</p><section>'dul ba</section><text>zhes smras pa dang / des slar tshigs su bcad de smras pa/ mi mthong ba ni mthong bar byed/ /mthong bar bya ba mi mthong ste/ /dregs bral 'gram gyi spre'u mthong la/ /phor bu'i nang gi tshod ma min/ /gang po yang de'i gdong</text></item>
<item><p>169a6</p><section>'dul ba</section><text>ltas pa dang / des phor bu'i zhabs na tshod ma 'dug pa bstan te/ gang po khyod kyis chu bo dregs bral gyi 'gram na spre'u 'dug pa ni mthong / phor bu'i nang na tshod ma 'dug pa ni ma mthong ngo zhes smras pa dang / des bsams pa/</text></item>
<item><p>169a7</p><section>'dul ba</section><text>'dis bdag skyengs par byas kyis ci nas kyang 'jig rten 'di nas pha rol gnyi gar phan par mi 'gyur ba de ltar sbyin pa'i yon tan brjod do snyam du bsams pa dang me skyes kyis de skyengs par shes nas sbyin pa'i yon tan brjod pa'i</text></item>
<item><p>169a8</p><section>'dul ba</section><text>tshe de'i mdun du ma 'dug go/ /des zan zos nas sbyin pa'i yon tan blags pa/ sbyin bdag gis ni sbyin pa'i dus/ /dge sbyong gzhan ni za ba'i dus/ /lhag ma gzhan la 'ong ba'i dus/ /</text></item>
<item><p>169b1</p><section>'dul ba</section><text>bsod nams mi dge yod ma yin/ /sgo ba zhig 'dug pa des sbyin pa'i yon tan brjod pa la nyan nyan te thos nas khros pa 'di 'dra ba'i sdig can zas zos la bsrung yang mi nus te/ 'di 'dra ba'i sbyin pa'i yon tan lta ga la srid kyis bu</text></item>
<item><p>169b2</p><section>'dul ba</section><text>zan mo'i bu 'di la rkyal ka zhig bya'o snyam nas des 'bras khu bum pa gang sgo drung du pho'o/ /sgo gtan gyi gdang phyed tsam drangs te bzhag pa dang gcer bu pa de phyir byung ba dang 'bras khu las gred de glad pa sgo gtan la phog nas khrag</text></item>
<item><p>169b3</p><section>'dul ba</section><text>byung ngo / /de nas sgo ba des mthong ste/ tshigs su bcad de smras pa/ sgo gtan phyung ba'i dus la bab/ /'bras khu pho ba'i dus bab pas/ /mgo bo snad pa'i dus yin gyis/ /dge dang mi dge'i dus med do/ /de glad pa</text></item>
<item><p>169b4</p><section>'dul ba</section><text>la khrag zag bzhin du khyim bdag dpal sbed gang na ba der song ste drung du phyin pa dang / dpal sbed kyis mthong nas btsun pa gang po ci nyes shes dris pa dang / des smras pa/ me skyes kyis 'di 'dra bar gnod pa byas so/ /</text></item>
<item><p>169b5</p><section>'dul ba</section><text>dpal sbed kyis smras pa dang / khyod ni gson por thar gyis sdod cig dang / ci nas 'di ltar dge sbyong gau ta ma nyan thos kyi dge 'dun dang bcas par kho bo'i khyim nas gson bzhin du phyir mi 'byung bar byas mi dgar</text></item>
<item><p>169b6</p><section>'dul ba</section><text>ma byed cig /dpal sbed kyis bsams pa/ 'di'i dgra la lan glan gyis spyan 'dren du 'gro'o/ /de ste dge sbyong gau ta ma de thams cad mkhyen pa yin na ni 'gron du bos kyang khas len du mi btub bo/ /de ste thams</text></item>
<item><p>169b7</p><section>'dul ba</section><text>cad mkhyen pa ma yin na ni khas len to snyam du bsams nas/ bcom ldan 'das ga la ba der song ste phyin pa dang / bcom ldan 'das dang lhan cig tu dga' ba'i gtam sna tshogs byas nas phyogs gcig tu 'dug go/ /</text></item>
<item><p>169b8</p><section>'dul ba</section><text>phyogs gcig tu 'dug nas khyim bdag dpal sbed kyis bcom ldan 'das la 'di skad ces gsol to/ /kye gau ta ma sang bdag gi khyim du dge slong gi dge 'dun dang lhan cig bshos la gshegs par zhal gyis</text></item>
<item><p>170a1</p><section>'dul ba</section><text>bzhes shig ces spyan drangs pa dang / bcom ldan 'das kyis dgongs pa/ gang gis nga las bden pa mthong bar 'gyur ba de 'di ltar byed do/ /de ste ngas khas ma blangs na ni bden pa'i bar chad dag tu 'gyur te/ ji nas</text></item>
<item><p>170a2</p><section>'dul ba</section><text>khas blang ngo snyam nas gshegs par zhal gyis bzhes so/ /dpal sbed kyis bsams pa/ 'di ni thams cad mkhyen pa ma yin te/ de ste thams cad mkhyen pa yin na ni 'di ltar khas mi len pa'i rigs na/ ji nas 'di thams cad</text></item>
<item><p>170a3</p><section>'dul ba</section><text>mkhyen du mi 'gyur bar dgra'i lan glan no snyam nas de nas de khyim du song ste/ de'i khyim gyi sgo kar dong chen po brkos nas nang du shing ka di da'i me mdag dud pa med pas bkang nas de'i steng du rtswas g.yogs nas sas bkab ste bzhag</text></item>
<item><p>170a4</p><section>'dul ba</section><text>go/ /dug rnon pos bza' ba dang btung ba sbyar to/ /de nas me skyes kyi sring mos dpal sbed la jo bo ci zhig mdzad ces dris pa dang / des smras pa/ dgra gsad par bya'o/ /jo bo la dgra su mchis dge sbyong gau ta ma'o/ /ji ste jo bo khyod kyis</text></item>
<item><p>170a5</p><section>'dul ba</section><text>dgra bcom ldan 'das yin na mdza' bo su zhig mchis kyis jo bo 'di lta bu 'phags pas chos ma yin pa'i las bya bar mi rigs par soms shig ces smras pa dang / de nas dpal sbed kyis bsams pa/ 'di yang me skyes kyi gnyen du</text></item>
<item><p>170a6</p><section>'dul ba</section><text>'ong ste dge sbyong gau ta ma la dad pas na gsang shor bar 'gyur ro snyam nas des mo mdzod kyi nang du bcug ste sgo lcags bcug nas bzhag go/ /gang po la sogs pa gcer bu pa thams cad bos nas ngas dgra bsad pa la ltar shog</text></item>
<item><p>170a7</p><section>'dul ba</section><text>shig /dge sbyong gau ta ma gsad pa'i phyir sgor dong chen po brkos nas nang du seng ldeng gi me mdag gis bkang ste bzhag /kha zas dang skom gyi nang du'ang dug rnon pos bkang ngo / /de dag yid rab tu dga' nas myur zhing rings su</text></item>
<item><p>170a8</p><section>'dul ba</section><text>dong ste yang thog gi steng du 'dzegs te 'khod nas deng bdag cag bde bar 'khod do/ /dge sbyong gau ta ma me'i dong gi nang du ji ltar tshig pa dang / dug rnon pos rab tu zhen pa dang / yan man du sa la ji ltar 'gyel ba dag blta'o/ /</text></item>
<item><p>170b1</p><section>'dul ba</section><text>dpal sbed kyis gdan bting nas bcom ldan 'das spyan 'dren pas dus gsol te/ gau ta ma bshos kyang sbyar lags kyis/ kye gau ta ma dus la bab par dgongs shig /de nas bcom ldan 'das kyis tshe dang ldan pa kun dga' bo</text></item>
<item><p>170b2</p><section>'dul ba</section><text>la bka' stsal pa/ kun dga' bo khyod song la dge slong dag la 'di skad du dpal sbed kyi khyim du de bzhin gshegs pa ma gshegs bar dge slong su yang sngar ma 'dong shig /btsun pa de bzhin du bgyi'o zhes tshe dang ldan pa kun</text></item>
<item><p>170b3</p><section>'dul ba</section><text>dga' bos bcom ldan 'das las mnyan ste/ dge slong dag la tshe dang ldan pa dag bcom ldan 'das kyis dpal sbed kyi khyim du de bzhin gshegs pa ma gshegs bar sngar dge slong su yang ma 'dong shig ces bka' stsal to zhes</text></item>
<item><p>170b4</p><section>'dul ba</section><text>bsgo'o/ /de nas bcom ldan 'das snga dro'i dus na sham thabs mnabs/ lhung bzed dang / chos gos bsnams te/ dge slong mang pos bskor nas dge slong gi dge 'dun gyis mdun du byas te dpal sbed kyi khyim gang na ba de logs su</text></item>
<item><p>170b5</p><section>'dul ba</section><text>gshegs so/ /de nas 'od ma'i tshal na gnas pa'i lha bran rnams sdug bsngal zhing yid mi dga' bas gzir te/ myur zhing rings par bcom ldan 'das gang na ba der song ste phyin pa dang / bcom ldan 'das kyi zhabs la gtugs</text></item>
<item><p>170b6</p><section>'dul ba</section><text>te snying rje'i tshig gis 'di skad du bcom ldan 'das dpal sbed kyi khyim du gshegs pa'i mi rigs so zhes gsol pa dang / bcom ldan 'das kyis bka' stsal pa/ lha de na gnod pa ci zhig yod/ bcom ldan 'das dpal sbed ni bcom ldan 'das</text></item>
<item><p>170b7</p><section>'dul ba</section><text>la ma rung bar bgyi ba'i slad du bshams so zhes smras pa dang / bcom ldan 'das kyis bka' stsal pa/ lha de bzhin gshegs pa ni gnod pa thams cad dang bral na des nga la gnod pa ci zhig byar yod/ lha bran gyis gsol pa/</text></item>
<item><p>170b8</p><section>'dul ba</section><text>bcom ldan 'das des bcom ldan 'das bgrongs pa'i slad du dong chen po'i nang du seng ldeng gi me mdag gis bkang ngo zhes smras pa dang / bcom ldan 'das kyis bka' stsal pa/ lha gang 'dod chags kyi me dang /</text></item>
<item><p>171a1</p><section>'dul ba</section><text>zhe sdang gi me dang / gti mug gi me dag kyang ye shes kyi chus btab na zhi bar 'gyur/ me'i nang na tha ma des ci zhig byar yod kyis mya ngan ma byed par 'dug shig /lha bran gyis gsol pa/ de gcig pu ma lags kyi gzhan dag</text></item>
<item><p>171a2</p><section>'dul ba</section><text>gis kyang bcom ldan 'das bgrongs pa'i slad du bya ba sbyar te/ dug rnon po mi bzad pas kha zas dang btung ba'i nang du sbyar to zhes smras pa dang / bcom ldan 'das kyis bka' stsal pa/ lha dug gi gnyen po ye shes kyis 'dod chags kyi dug</text></item>
<item><p>171a3</p><section>'dul ba</section><text>dang / zhe sdang gi dug dang / gti mug gi dug kyang rab tu btang / rab tu skyugs/ rab tu bor na dug gi nang na tha ma des byar ci zhig yod/ bdag slar log la bdag gi las la nan tan byos shig /de nas bcom ldan 'das rgyal po'i</text></item>
<item><p>171a4</p><section>'dul ba</section><text>khab tu byon pa dang / rgyal po'i khab na gnas pa'i lha dag gis snga ma bzhin du gsol pa dang / lha de dag la bcom ldan 'das kyis lha snga ma bzhin du bsgo ste slar bkye'o/ /de nas dpal sbed kyi khang pa'i sgor byon pa dang dpal sbed kyi khyim gyi</text></item>
<item><p>171a5</p><section>'dul ba</section><text>lhas snga ma bzhin du gsol pa dang / bcom ldan 'das kyis lha de dag kyang lha snga ma bzhin du bsgo ste slar bkye'o/ /de nas dpal sbed kyi chung mas bsams pa/ da ni bcom ldan 'das sgo dang por phyin cing da tsam ni dong gi steng du</text></item>
<item><p>171a6</p><section>'dul ba</section><text>zhabs gzhog go/ /da tsam ni dong gi kha rtswas g.yogs pa'i steng nas lhung ste da tsam ni bcom ldan 'das me'i nang du lhung bas dud pas kyang 'tshal/ mchi ma yang byung / me lces chos gos tshig pa'i dud pa'ang byung ngo snyam nas mi dga'</text></item>
<item><p>171a7</p><section>'dul ba</section><text>ba des khang pa'i nang du bcug pas yid mi dga' ba skyes nas mig mchi mas gang zhing ngo 'dzum gnags nas brdabs mi dge ba la rtog ste ngu zhing 'dug go/ /de nas bcom ldan 'das sems can thams cad la phan pa la rab tu 'jug pa'i yid</text></item>
<item><p>171a8</p><section>'dul ba</section><text>kyis sgo bar mar byon nas me'i dong gi steng du zhabs bzhag pa dang / de nas me'i dong gi steng du zhabs bzhag ma thag tu de thams cad kyang mtshe'u pad mo can du gyur te/ ud pa la dang / pad mo dang / ku mu da dang / pun da ri ka dag gis ni khebs/</text></item>
<item><p>171b1</p><section>'dul ba</section><text>bya ngang pa dang / ka ran da dang / ngur pa la sogs pa chu na spyod pa'i bya rnams kyis brgyan te bya de dag kyang skad sna tshogs 'byin pa ni ji ltar lha'i rdzing man da ka bzhin no/ /nam mkha' la gnas pa'i lha dag gis kyang lha'i me tog ku mu da dang /</text></item>
<item><p>171b2</p><section>'dul ba</section><text>lha'i me tog kha dog dang ldan pas steng nas gtor to/ /de nas bcom ldan 'das pad ma'i snying po'i steng dag tu zhabs bzhag ste dpal sbed kyi khyim du byon pa dang / khyim bdag dpal sbed ngo mtshar che ba'i mig gis bgrad de bltas nas/</text></item>
<item><p>171b3</p><section>'dul ba</section><text>btsun pa gang po bcom ldan 'das kyi rdzu 'phrul dang cho 'phrul la ltos shig ces smras pa dang / gang po mi dga' ba'i bzhin du bsgyur nas/ khyim bdag dge sbyong gau ta ma la dad dam de'i sgyu ma la dad dam zhes smras pa dang / dpal sbed kyis smras pa/</text></item>
<item><p>171b4</p><section>'dul ba</section><text>btsun pa gang po de ltar 'di lta bus bsgrub du rung na ni khyod kyang thams cad mkhyen pa na sgyu ma de lta bu byos la ston cig /de lta bus nga dang nga'i mdza' bo dang phu nu dag kyang bsgrub par gyis shig /gang pos bsams pa</text></item>
<item><p>171b5</p><section>'dul ba</section><text>dgos pa ma grub par gyur te/ slar 'gro'o snyam nas des de la spyos te khang pa'i steng nas babs te skyengs nas bcom ldan 'das la mngon du 'byung bar ma nus te/ de nas 'gros dal zhing bags kyis song nas gdong yang sa la bltas te</text></item>
<item><p>171b6</p><section>'dul ba</section><text>dpal sbed kyi khyim nas byung ste bros te song ngo / /de nas khyim bdag dpal sbed khyim bdag me skyes kyi sring mo gang na ba der song ste phyin nas/ sgo lcags phye ste bzang mo tshur shog /de bzhin gshegs pa'i zhabs la phyag 'tshol</text></item>
<item><p>171b7</p><section>'dul ba</section><text>cig ces smras pa dang / des bsams pa/ 'di bdag la slu bar byed do snyam nas snying rje ba'i tshig gis dal nas smras pa/ sdig pa'i grogs pos slus te bsad na bdag la bgam du ci zhig yod ces smras pa dang / des bzang</text></item>
<item><p>171b8</p><section>'dul ba</section><text>mo bden par zer te bgam pa ni ma yin gyis/ bcom ldan 'das bgrongs par ma nus pas/ da bcom ldan 'das la mngon du 'byung bar mi nus kyis/ da khrid la song shig ces smras pa dang / de nas dpal sbed</text></item>
<item><p>172a1</p><section>'dul ba</section><text>kyi chung ma de dga' ba skyes nas mgu ba'i yid kyis dpal sbed khrid de bcom ldan 'das gang na ba der song nas phyin pa dang / bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces</text></item>
<item><p>172a2</p><section>'dul ba</section><text>gsol to/ /btsun pa bzod par mdzod cig /khyim bdag 'di mi dge ba'i grogs pos bslus pas na bcom ldan 'das la mi dge ba'i rnam pa 'di lta bu dag bgyis so zhes smras pa dang / de nas bcom ldan 'das kyis</text></item>
<item><p>172a3</p><section>'dul ba</section><text>glang po che'i sna 'dra ba'i phyag brkyang nas gsungs pa/ khyim bdag longs shig dang bzod do/ /de bzhin gshegs pa la ni mdza' ba dang dgrar bye brag mi 'byed/ de bzhin gshegs pa dgra bcom pa yang dag par rdzogs pa'i</text></item>
<item><p>172a4</p><section>'dul ba</section><text>sangs rgyas ni mdza' ba dang / dgrar bye brag mi 'byed/ tsan dan dang ste 'ur mtshungs so zhes gsungs pa dang / de nas khyim bdag dpal sbed de bzhin gshegs pa la rab tu dga' ba skyes nas/ mos pa'i yid kyis bcom</text></item>
<item><p>172a5</p><section>'dul ba</section><text>ldan 'das la cung zad cig gzhes shig /bdag gis bshos da gdod sbyar ro zhes gsol pa dang / bcom ldan 'das kyis bka' stsal pa/ khyim bdag de bzhin gshegs pa la spyan 'dren pas dus gsol te/</text></item>
<item><p>172a6</p><section>'dul ba</section><text>gau ta ma bshos dag kyang sbyar lags kyis/ kye gau ta ma dus mkhyen par mdzod cig ces zer na da yang ci'i phyir na 'di skad du smra/ des gsol pa/ btsun pa bdag ni mi dge ba'i grogs po la lta bar gyur pa'i blos log par lta</text></item>
<item><p>172a7</p><section>'dul ba</section><text>ba gsum du 'gro ba'i sdig pas de la gzhol te kun la sdug par 'gro ba gnyis kyang bgags nas bcom ldan 'das la gnod par bya ba'i phyir zhugs so zhes smras pa dang / bcom ldan 'das kyis bka' stsal pa/ khyim bdag</text></item>
<item><p>172a8</p><section>'dul ba</section><text>de bzhin gshegs pa ni gnod pa thams cad dang bral na ci'i phyir nga la gnod par 'gyur/ btsun pa bdag gis dug rnon pos zhal zas dang / skyems kyi nang du sbyar gyis de dag pho la gdod sbyar ro zhes smras pa dang / bcom ldan 'das kyis bka' stsal pa/</text></item>
<item><p>172b1</p><section>'dul ba</section><text>khyim bdag gang 'dod chags kyi dug dang / zhe sdang gi dug dang / gti mug gi dug kyang rab tu skyugs shing bor na dug ngan pa 'di lta bu ci zhig byar yod kyis gang sbyar ba de khyer te shog shig /de nas bcom ldan 'das dge slong gi dge 'dun gyi</text></item>
<item><p>172b2</p><section>'dul ba</section><text>mdun du gdan bting ba la bzhugs te/ bzhugs nas/ tshe dang ldan pa kun dga' bo la bka' stsal pa/ kun dga' bo song la dge slong dag la 'di skad du nam rgan rims su 'byor tshogs so zhes skad ma phyung gi bar du su yang zan ma za</text></item>
<item><p>172b3</p><section>'dul ba</section><text>shig par sgo shig /de nas tshe dang ldan pa kun dga' bos dge slong dag la tshe dang ldan pa dag bcom ldan 'das kyis bka' stsal pa ni rgan rims su 'byor tshogs so zhes skad ma phyung gi bar du su yang zan ma za shig ces byung ngo / /de nas dge</text></item>
<item><p>172b4</p><section>'dul ba</section><text>slong gi dge 'dun de dag bde bar 'khod nas/ kha zas dag bsnyen pa dang / 'phrul dang / rdzu 'phrul dang / cho 'phrul gyis dpal sbed kyi khyim du rgan rims su 'byor tshogs shes skad phyung ba dang / kha zas dang skom dag kyang</text></item>
<item><p>172b5</p><section>'dul ba</section><text>dug med par gyur to/ /dpal sbed de dogs bzhin du kha zas dang skom dag 'drim zhing bsams pa/ rgan rims nas gzhon nu dag gi drung du 'ongs pa dang / da tsam dge slong rgan rims dag ni dug rnon pos 'gyel gor ma chag</text></item>
<item><p>172b6</p><section>'dul ba</section><text>go/ /gzhon nu nas yang rgan rims kyi drung du 'ongs nas yang 'di snyam du sems te/ de'i blo yang de lta bur skyes nas/ bcom ldan 'das ni 'dod chags dang / zhe sdang dang / gti mug gi dug spangs kyi/ nyan thos</text></item>
<item><p>172b7</p><section>'dul ba</section><text>thams cad kyi ma yin snyam du bsams nas/ de ltar dge slong dag thams cad kyis bshos gsol na gcig la yang gnod par ma gyur to/ /chung ngu na de'i lhag ma zos pa dag la yang gnod par ma gyur to/ /de nas khyim bdag dpal</text></item>
<item><p>172b8</p><section>'dul ba</section><text>sbed phyi phyir dad pa skyes so/ /de chung ma dang gnyis kyis bcom ldan 'das bshos gsol nas/ lhung bzed phyung ste phyag bcabs par shes nas stan dma' ba zhig blangs te/ bcom ldan 'das kyi spyan sngar chos nyan pa'i</text></item>
<item><p>173a1</p><section>'dul ba</section><text>phyir 'dug go/ /de nas bcom ldan 'das kyis dpal sbed dang chung ma'i bsam pa dang / bag la nyal dang / khams dang / rang bzhin dag mkhyen nas 'phags pa'i bden pa bzhi'i chos rab tu rtogs par 'gyur ba de</text></item>
<item><p>173a2</p><section>'dul ba</section><text>lta bu'i chos bshad do/ /khyim bdag dpal sbed kyis de thos nas 'jig tshogs su lta ba'i ri'i rtse mo nyi shu ye shes kyi rdo rjes bcom nas rgyun du zhugs pa'i 'bras bu mngon du byas so/ /des bden pa mthong nas dga' ba'i tshig</text></item>
<item><p>173a3</p><section>'dul ba</section><text>lan gsum smras te/ btsun pa bcom ldan 'das kyis phan btags pa 'di lta bu ni bdag la phas kyang ma bgyis/ mas kyang ma bgyis/ sdug pa dang / mdza' bo dang / gnyen dang / 'khor gyis kyang ma bgyis/</text></item>
<item><p>173a4</p><section>'dul ba</section><text>rgyal pos kyang ma bgyis/ lhas kyang ma bgyis/ snga ma'i mi dag gis kyang ma bgyis/ dge sbyong dang / bram ze dag gis kyang ma bgyis te/ bcom ldan 'das kyis bdag gi mchi ma dang khrag gi rgya mtsho ni</text></item>
<item><p>173a5</p><section>'dul ba</section><text>bskams/ rus pa'i ri las ni bsgral/ ngan song gi sgo ni bcad/ mtho ris kyi sgo ni phye ste/ bdag ni lha dang mi'i gnas su bzhag go zhes smras nas/ yang gsol pa/ nyes pa mang ba ma rungs pa/ /ngan du 'gro ba'i</text></item>
<item><p>173a6</p><section>'dul ba</section><text>lam rnams te/ /khyod kyi mthus ni de dag bcad/ /mtho ris 'gro ba'i sgo phye bsod nams can/ /mya ngan 'da' ba'i lam yang bdag gis thob/ /khyod la brtan pas thob pa nyes bral ba'i/ /bdag gi mig ni dag cing rnam par dag /</text></item>
<item><p>173a7</p><section>'dul ba</section><text>'phags pa dgyes pa'i gnas bzhi thob/ /sdug bsngal rgya mtsho pha rol rgal/ /skye bo lha min lha dang mi yis mchod/ /skye ba na ba rga shi rnam par bral/ /srid pa stong du'ang rnyed par shin du dka'/ /thub pa khyod mthong deng ni 'bras bur</text></item>
<item><p>173a8</p><section>'dul ba</section><text>ldan/ /btsun pa bdag ni mngon par rgal te mngon par rgal lo da ni bdag bcom ldan 'das dang / chos dang / dge slong gi dge 'dun la skyabs su mchis/ deng phan chad nam mtsho'i bar du srog dang bsdos te skyabs su mchi nas mngon du dad kyis/ bdag la</text></item>
<item><p>173b1</p><section>'dul ba</section><text>dge bsnyen du zung shig /btsun pa deng phan chad mu stegs can gcer bu pa dang / gcer bu ma dang / gcer bu pa'i nyan thos rnams la ni sgo bcad/ bcom ldan 'das kyi nyan thos dang / dge slong dang / dge slong ma dang / dge bsnyen pha dang / dge bsnyen ma la ni sgo dbye'o/ /</text></item>
<item><p>173b2</p><section>'dul ba</section><text>de nas bcom ldan 'das kyis khyim bdag dpal sbed la chos kyi gtam gyis yang dag par bstan/ yang dag par bstabs/ yang dag par gzeng bstod/ rab tu dga' bar byas nas gdan las bzhengs te bzhud do/ /de nas bcom ldan 'das gtsug lag khang du</text></item>
<item><p>173b3</p><section>'dul ba</section><text>byon nas dge slong gi dge 'dun gyi gud du gdan bting ba la bzhugs so/ /bzhugs nas bcom ldan 'das kyis dge slong dag la bka' stsal pa/ dge slong dag khyim bdag dpal sbed kyi khyim du de lta bu'i gnod pa dag byung ba de la der de bzhin gshegs pas</text></item>
<item><p>173b4</p><section>'dul ba</section><text>mkhyen par ma gyur na gor ma chag par dge slong mang po zhig dug gi dus byas par 'gyur/ khyim bdag des ngan du spyad pas 'tshams med pa'i sems can dmyal bar ltung ngo / /de bas na dge 'dun gyi gnas brtan gyi dge slong la mtshungs</text></item>
<item><p>173b5</p><section>'dul ba</section><text>par spyod pa'i chos bca'o/ /dge 'dun gyi gnas brtan dge slong gi rgan rims su 'dug nas kha zas dag bshams te 'ongs pa dang / sngar chung ngu na lan tshwa tsam yang ma blang shig /rgan rims su 'byor tshogs shes skad ma phyung bar blangs na</text></item>
<item><p>173b6</p><section>'dul ba</section><text>'das pa dang bcas par 'gyur ro/ /gleng gzhi ni mnyan du yod pa na ste/ de'i tshe na khyim bdag gzhan zhig gis gtsug lag khang chen po zhig rtsig pa la zhugs pa las/ des phyed tsam brtsigs pa dang dus 'das so/ /</text></item>
<item><p>173b7</p><section>'dul ba</section><text>de'i bu khyim gyi bdag por gyur nas dge slong dag gis de'i gan du song ste bzhin bzangs khyod kyi phas gtsug lag khang rtsig pa la zhugs pa dang / de yang phyed tsam zin pa dang dus 'das so/ /de ni khyod kyis mjug</text></item>
<item><p>173b8</p><section>'dul ba</section><text>bsgrub pa'i rigs so zhes smras pa dang / de dad pa chung ste gtsug lag khang de ni che bas na de tsam rtsig sus nus kyis/ de ste bcom ldan 'das kyis gnang na ni chen po de bshig la chung ngur bskyungs te</text></item>
<item><p>174a1</p><section>'dul ba</section><text>bgyi'o zhes smras pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ste rtsig mi nus na shig la chung ngur byos shig /de la the tshom du ma byed cig /</text></item>
<item><p>174a2</p><section>'dul ba</section><text>gleng gzhi ni mnyan du yod pa na ste/ khyim bdag gzhan zhig gis gtsug lag khang chung ngu zhig rtsig par zhugs pa las/ de yang phyed tsam zin pa dang dus 'das so/ /de'i bu yang khyim gyi bdag por gyur nas/ de la dge slong dag gis</text></item>
<item><p>174a3</p><section>'dul ba</section><text>de la bzhin bzangs khyod kyis phas gtsug lag khang phyed brtsigs nas lus pa de khyod kyis mjug sgrubs shig ces smras pa dang / de rab tu dang ba zhig ste 'phags pa dag bdag ni cher bgyid par dad na de ni chung ste/ bcom ldan 'das kyis</text></item>
<item><p>174a4</p><section>'dul ba</section><text>rjes su gnang na snga ma bshig la chen po zhig brtsig go zhes smras pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ste nus na chung ngu bshig ste</text></item>
<item><p>174a5</p><section>'dul ba</section><text>cher brtsig par gnang gis de la the tshom du ma byed cig /de bzhin du khyim bdag gzhan zhig gis mchod rten chen po zhig brtsig par byas pa las phyed tsam zin pa dang de dus 'das so/ /de'i bu yang khyim gyi bdag por gyur</text></item>
<item><p>174a6</p><section>'dul ba</section><text>nas de la dge slong dag gis bzhin bzangs khyod kyi phas mchod rten phyed tsam brtsigs shing 'dug na de khyod kyis mjug sgrubs shig ces smras pa dang / de yang ma dad pa zhig ste 'phags pa de che ches pas rtsig par mi nus</text></item>
<item><p>174a7</p><section>'dul ba</section><text>na/ de ste bcom ldan 'das kyis gnang na de la bdag gis de slar bshig la chung ngur bgyi'o zhes smras pa dang / de ltar gyur pa dge slong dag gis bcom ldan 'das la gsol pa dang / bcom ldan</text></item>
<item><p>174a8</p><section>'dul ba</section><text>'das kyis bka' stsal pa/ dge slong dag gtsug lag khang ni chen po las chung ngur bsgyur du yang rung cher yang rung gi/ mchod rten ni chen po las chung ngur ma bskyung shig /chung ngur byas na 'das</text></item>
<item><p>174b1</p><section>'dul ba</section><text>pa dang bcas par 'gyur ro/ /khyim bdag gzhan zhig gis yang mchod rten chung ngu zhig rtsig tu zhugs pa las phyed tsam zin pa dang de dus 'das so/ /de'i bu yang khyim gyi bdag por gyur nas dge slong dag gis de la bzhin bzangs khyod kyi</text></item>
<item><p>174b2</p><section>'dul ba</section><text>phas mchod rten rtsig tu zhugs pa las phyed tsam zin pa dang des dus las 'das na/ da khyod kyis mjug sgrubs shig ces smras pa dang / de yang rab tu dad pa zhig ste/ bdag ni cher dad pa lags kyis/ de ste bcom ldan</text></item>
<item><p>174b3</p><section>'dul ba</section><text>'das kyis gnang na bdag gis cher bskyed par bgyi'o zhes smras pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ste chung ngu bshig ste chen por</text></item>
<item><p>174b4</p><section>'dul ba</section><text>byed nus na gnang gis byos shig /de la the tshom du ma byed cig /mchod rten dang gdugs rnyings shing zhig pa yang de bzhin no/ /bcom ldan 'das kyis chos shig ces bka' stsal pa dang / gzhan zhig gis gdugs</text></item>
<item><p>174b5</p><section>'dul ba</section><text>phab nas slar ma bsgrubs kyi bar du dus 'das pa dang / bcom ldan 'das kyis bka' stsal pa/ rjes ma ma zin gyi bar du snga ma dbab par ma byed cig /de bzhin du sku gzugs 'jim pa la byas pa dag rnyings nas/ dge slong dag the tshom</text></item>
<item><p>174b6</p><section>'dul ba</section><text>skyes nas ma byas pa dang / bcom ldan 'das kyis bka' stsal pa/ de dang 'dra ba 'am/ de las lhag par ni byos shig /chung ngu ni ma yin no/ /de bzhin du ri mor bris pa dag kyang ri mo byed pa dang / dge slong dag the tshom</text></item>
<item><p>174b7</p><section>'dul ba</section><text>skyes nas ri mor ma bris nas/ bcom ldan 'das kyis bka' stsal pa/ byid na de nyid kyi rgyud slar bris shig /de bzhin du sangs rgyas kyi bka'i glegs bam dag byid par gyur nas/ dge slong dag gis the tshom skyes nas ma</text></item>
<item><p>174b8</p><section>'dul ba</section><text>bris pa dang / bcom ldan 'das kyis bka' stsal pa/ byid na sangs rgyas kyi bka' slar bris shig /de la the tshom du ma byed cig /rkyang pa'i sgo gnyis pa'i mdo'i tshigs su bcad pa bzhi pa'o// //</text></item>
<item><p>175a1</p><section>'dul ba</section><text>'dul ba gzhung dam pa/ bam po bzhi bcu rtsa gcig pa/ mdor na/ gsar bus 'jug par bya ba dang / /'khor rnams rnam pa lnga yis dang / /yon dang snod dang rol mo dang / /dge bsnyen dag ni bsgrags pa'o/ /</text></item>
<item><p>175a2</p><section>'dul ba</section><text>gleng gzhi ni mnyan du yod pa na ste/ bcom ldan 'das kyis 'dzam bu'i grib ma na bzhugs pa'i sku gzugs la dus kyi mchod rten chen po dang bcas par byos la/ grong khyer gyi nang du bkur bar gyis shig ces bka' stsal</text></item>
<item><p>175a3</p><section>'dul ba</section><text>pa dang / dge slong dag gis sus bkur bar mi shes nas/ bcom ldan 'das kyis bka' stsal pa/ dge slong gzhon nu dag gis khyer cig /bcom ldan 'das kyis dge slong gzhon nu dag gis khyer cig par bka' stsal pa dang /</text></item>
<item><p>175a4</p><section>'dul ba</section><text>de 'khor med par gyur pas na mi mdzes nas/ bcom ldan 'das kyis bka' stsal pa/ dge slong dang / dge slong ma dang / dge slob ma dang / dge tshul dang / dge tshul ma'i 'khor lnga dang chos shig /dad pa'i bram ze dang khyim bdag gis yon</text></item>
<item><p>175a5</p><section>'dul ba</section><text>phul na sus kyang ma blangs pa dang / bcom ldan 'das kyis bka' stsal pa/ dge slong dag gis blang bar byos shig /gzhon nus blang ngam rgan po rnams kyis blang ba de dag gis ma shes nas/ bcom ldan 'das kyis bka' stsal pa/</text></item>
<item><p>175a6</p><section>'dul ba</section><text>rgan po rnams kyis long shig /bcom ldan 'das kyis bka' stsal pa/ dge slong de dag gis bkur bar byos shig dang / dge slong gnas brtan dag gis khyer te ngal bar gyur nas/ bcom ldan 'das kyis bka' stsal pa/ dge slong gnas</text></item>
<item><p>175a7</p><section>'dul ba</section><text>brtan dag gis bsrungs la gzhan gyis bkur bar gyis shig /dge slong dag gis rol mo med par dong ba dang / khyim bdag mgon med zas sbyin gyis bcom ldan 'das kyis gnang na ni sku gzugs gshegs pa'i tshe bdag gis rol mo sbyar ro zhes</text></item>
<item><p>175a8</p><section>'dul ba</section><text>smras pa dang / bcom ldan 'das kyis bka' stsal pa/ khyim bdag de ltar na gnang gis sbyor cig /sangs rgyas bcom ldan 'das la tshe dang ldan pa u pA lis zhus pa/ btsun pa dge slong rol mo bgyir rung ngam/ u pA li mi rung ngo / /nam mchod</text></item>
<item><p>175b1</p><section>'dul ba</section><text>pa'i dus na 'di skad du bzhin bzangs ston pa la mchod par byos shig ces bsgo shig /rkyang pa'i sgo gnyis pa'i mdo'i tshigs su bcad pa lnga pa'o/ / mdor na/ sgrogs par byed dang snod sbed dang / /shing rta tha dad byed pa dang / /snod rnams</text></item>
<item><p>175b2</p><section>'dul ba</section><text>bged pa dud pa dang / /mdo'i tshigs su bcad par brjod pa'o/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /bcom ldan 'das kyis dus ston chen po gyis la shing</text></item>
<item><p>175b3</p><section>'dul ba</section><text>'dzam bu'i grib ma na bzhugs pa'i sku gzugs grong khyer du gshegs par rgyas par byos shig ces bka' stsal pa dang / dge slong dag gis bram ze dang khyim bdag dag la ma sbran par dong ngo / /de dag gis e ma'o 'phags pa dag nged cag la sngar</text></item>
<item><p>175b4</p><section>'dul ba</section><text>sbran na ni nged kyis yon rnams sta gon bya ba zhig ces smras pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ zhag bdun nam brgyad kyi snga rol nas dus kyi mchod ston chen po byed</text></item>
<item><p>175b5</p><section>'dul ba</section><text>do zhes grong khyer dang / tshong dus dang / srang dang / lam dang / lam gyi bzhi mdo dag tu bsgrag par byos shig /de dag gis dus ston no dus ston no zhes bsgrags pa dang / bcom ldan 'das kyis bka' stsal pa/ zhag dus thob la zhag 'di snyed</text></item>
<item><p>175b6</p><section>'dul ba</section><text>cig na dus ston byed do zhes sbron cig /de ltar byas kyang 'jig rten thams cad kyis ma thos nas bcom ldan 'das kyis bka' stsal pa/ gro ga la bris la bal glang gi steng du zhog ste/ tshong dus dang / srang dang / lam dang / lam gyi bzhi mdo</text></item>
<item><p>175b7</p><section>'dul ba</section><text>dag tu bsgrags par gyis shig /gang gi nyin mo bcom ldan 'das kyi dus ston chen po byed pa na/ bcom ldan 'das kyis dge slong gnas brtan dang / gnas brtan dag gis ni yon rnams srungs shig /gzhon nu rnams kyis ni khyer cig</text></item>
<item><p>175b8</p><section>'dul ba</section><text>ces bka' stsal pa dang / des khyer te bab bab tu bor ba dang / ma byin par len pa dag gis brkus nas/ bcom ldan 'das kyis bka' stsal pa/ snod spyad sbed pa'i dge slong skos shig /bsko ba ni 'di ltar bsko'o/ /stan bting la gaN DI brdungs</text></item>
<item><p>176a1</p><section>'dul ba</section><text>shing dris pa la len glon pa'i dge slong bskos te/ dge slong gi dge 'dun rnams tshogs shing 'khod pa dang / sngar ni dad par byos shig /khyod ming 'di zhes bya ba dge 'dun gyi snod sbed par bsko na dad dam zhes dris te/</text></item>
<item><p>176a2</p><section>'dul ba</section><text>dad na des kyang dad do zhes smros shig /de'i 'og tu dge slong cig gis gsol ba dang las byos shig /gson cig btsun pa'i dge 'dun rnams/ ming 'di zhes bgyi ba 'di dge 'dun gyi snod sbed par dad na/ de ste de dge 'dun gyi dus la bab</text></item>
<item><p>176a3</p><section>'dul ba</section><text>cing bzod na dge 'dun gyis gnang shig dang ming 'di zhes bgyi ba snod sbed par bskos te/ snod sbed pa ming 'di zhes bgyi ba dge 'dun gyi snod sbed de/ 'di ni gsol ba'o/ /las kyang 'di ltar bya ste/ gson cig btsun pa'i dge 'dun rnams</text></item>
<item><p>176a4</p><section>'dul ba</section><text>ming 'di zhes bgyi ba 'di dge 'dun gyi snod sbed par dad de/ dge 'dun gyis ming 'di zhes bgyi ba 'di snod sbed par bsko ste ming 'di zhes bgyi ba 'di dge 'dun gyi snod sbed na tshe dang ldan pa'i rnams las gang la ming 'di zhes bgyi ba snod sbed du bsko</text></item>
<item><p>176a5</p><section>'dul ba</section><text>bar bzod pa de dag ni cang ma gsung shig /gang la mi bzod pa dag ni smros shig /dge 'dun gyis ming 'di zhes bgyi ba 'di snod sbed par bsko ste/ dge 'dun gyis bzod cing gnang bas na cang mi gsung ste/ de de bzhin du</text></item>
<item><p>176a6</p><section>'dul ba</section><text>'dzin to/ /der yang rnyed pa dag mang du byung nas dge slong ma dag gis 'phags pa dag bdag cag la rnyed pa'i skal ba stsol cig ces smras kyang dge slong dag gis ma byin no/ /de dag gis phyi de nyin mo shing rta gzhan zhig</text></item>
<item><p>176a7</p><section>'dul ba</section><text>bshams pa dang / bram ze dang khyim bdag dag gis 'phags ma dag shing rta 'di nyid dam 'on te gzhan zhig ces dris na/ dge slong ma de dag gis kyang rnyed pa mang du gyur to/ /dge slong ma dag gis rnyed pa dang bkur sti la ngom par gyur</text></item>
<item><p>176a8</p><section>'dul ba</section><text>pa dge slong dag gis mthong nas 'phags pa khyed kyis kho mo cag la rnyed pa ma byin mod kyi/ bdag cag gis kyang shing rta logs shig tu bshams pas bdag cag la yang rnyed pa mang du thob par gyur to zhes smras pa dang / de ltar gyur pa dge slong</text></item>
<item><p>176b1</p><section>'dul ba</section><text>dag gis bcom ldan 'das la gsol nas/ bcom ldan 'das kyis dgongs pa/ dge slong dag gang nyes pa'i dmigs su gyur pa ni dge slong ma dag gis dus ston gyi tshe shing rta gud du bshams pas de bas na dge slong dang dge slong ma dag</text></item>
<item><p>176b2</p><section>'dul ba</section><text>gis shing rta logs shig tu mi bsham par dgongs nas/ bcom ldan 'das kyis bka' stsal pa/ dge slong dag dge slong mas ni mi rigs par byas te/ de bas na dge slong mas dus ston gyi tshe shing rta logs shig tu ma shom shig /dge slong ma</text></item>
<item><p>176b3</p><section>'dul ba</section><text>dag gis dus ston gyi tshe shing rta logs shig tu bshams na dbyen byas pa dang / nye ba'i nyes pa sbom por 'gyur ro/ /snod de dag de bzhin du 'dug pa dang dge slong dag gis ji ltar bya ba mi shes nas/ bcom ldan 'das kyis bgos shig ces</text></item>
<item><p>176b4</p><section>'dul ba</section><text>gsungs pa dang / de dag ji ltar bgo ba mi shes nas/ bcom ldan 'das kyis bka' stsal pa/ snod bged pa'i dge slong cig sko shig /bsko ba ni 'di ltar bya'o/ /stan thing ste gaN DI rdungs la dris pa la lan glon pa'i dge slong skos</text></item>
<item><p>176b5</p><section>'dul ba</section><text>la dge 'dun thams cad 'dus te 'khod pa dang sngar dad par byos shig /khyod dge 'dun gyi snod bged par bsko na dad dam zhes dris la/ de ste dad do zhes zer na de'i 'og tu dge slong gcig gis gsol ba dang las byos shig /gson cig</text></item>
<item><p>176b6</p><section>'dul ba</section><text>btsun pa'i dge slong rnams/ snod bged pa ming 'di zhes bgyi ba 'di dge 'dun gyi snod bged par ding na/ de ste dge 'dun gyi dus la bab cing bzod na/ dge 'dun gyis gnong la dge 'dun gyis ming 'di zhes bgyi ba</text></item>
<item><p>176b7</p><section>'dul ba</section><text>'di snod bged par skos shig /ming 'di zhes bgyi ba dge 'dun gyi snod bged de 'di ni gsol ba'o/ /las kyang 'di ltar byos shig /gson cig btsun pa'i dge 'dun rnams ming 'di zhes bgyi ba snod bged</text></item>
<item><p>176b8</p><section>'dul ba</section><text>par dad nas dge 'dun gyi snod bged de/ dge 'dun gyis ming 'di zhes bgyi ba dge 'dun gyi snod bged par tshe dang ldan pa rnams gang bzod pa ni cang ma gsungs shig /mi bzod pa ni smros shig /dge 'dun gyis ming 'di zhes bgyi</text></item>
<item><p>177a1</p><section>'dul ba</section><text>ba 'di snod bged par skos te/ dge 'dun gyis bzod cing gnang na cang mi gsung ste de de bzhin du 'dzin to/ /rkyang pa'i sgo gnyis kyi mdo'i tshigs su bcad pa drug pa'o/ /</text></item>
<item><p>177a2</p><section>'dul ba</section><text>mdo bar ma ste/ rnam pa tha dad byas dang yon/ /gang gi tshe na gcig las lhag /gang gi tshe na gnyis las gcig /bdag gir bya bar mi rung ngo / /sangs rgyas bcom ldan 'das mnyan du yod pa'i 'dze ta'i tshal mgon med zas sbyin gyi</text></item>
<item><p>177a3</p><section>'dul ba</section><text>kun dga' ra ba na bzhugs so/ /gang gi tshe dus ston chen po byung ba na rnyed pa mang po dang ldan par gyur nas/ dge slong dag gis ji ltar bya ba'i thabs mi shes nas/ bcom ldan 'das kyis bka' stsal pa/ gos sbed pa'i dge slong gis stan thing</text></item>
<item><p>177a4</p><section>'dul ba</section><text>la gaN DI brdungs te dris pa la lan glon pa'i dge slong bskos la dge 'dun thams cad 'dus shing 'khod pa'i nang du btsong bar bya'o/ /de dag gis sus rin thang gdab par ma shes nas/ bcom ldan 'das kyis bka' stsal pa/ dge 'dun gyi gnas</text></item>
<item><p>177a5</p><section>'dul ba</section><text>brtan gyis thob shig /de dag gis de nyid nyor bcug pa dang / de nyid la nyor ma gzhug shig /dge 'dun gyi gnas brtan gyis rin cher btab ste sus kyang ma nyos nas/ bcom ldan 'das kyis bka' stsal pa/ cher ma gdab shig ces</text></item>
<item><p>177a6</p><section>'dul ba</section><text>gsungs pa dang shin du chung ngu btab bo/ /shin du chung ngu yang ma gdab par ran par thob shig /gang gis thog mar rin thang bskyed pa de nyid nyor chug ces smras pa dang de la ma btsong bar gang gi tshe rin thang sus kyang ma bskyed na sdod</text></item>
<item><p>177a7</p><section>'dul ba</section><text>de nyid la tshong shig /drug sde dag gis rin cher btab ste rin cher bslangs na dge 'dun gyi don gyi phyir nged kyis rin thang bskyed do zhes smras pa dang / bcom ldan 'das kyis bka' stsal pa/ gang nyo ba des rin thang skyed cig /</text></item>
<item><p>177a8</p><section>'dul ba</section><text>gzhan gyis rin thang bskyed na 'das pa dang bcas par 'gyur ro/ /drug sde dag gis rin thang bskyed de nyos nas bkus shing bgos so/ /rin len pa la de nyid slar byin no/ /bcom ldan 'das kyis bka' stsal pa/ rin ma 'ongs kyi</text></item>
<item><p>177b1</p><section>'dul ba</section><text>bar du de la ma sbyin cig /rin ma byin par bgos na 'das pa dang bcas par 'gyur ro/ /rkyang pa'i sgo gnyis kyi mdo'i tshigs su bcad pa bdun pa'o/ / mdor na/ gtsug lag khang ni zhig pa dang / /lci ba'i</text></item>
<item><p>177b2</p><section>'dul ba</section><text>phyir ni dben par bya/ /nam zhig 'jigs par gyur pa na/ /skad cig brnya ba dge 'dun gyi/ /sangs rgyas bcom ldan 'das 'dze ta'i tshal mgon med zas sbyin gyi kun dga' ra ba na bzhugs so/ /bcom ldan 'das kyis dge slong dag</text></item>
<item><p>177b3</p><section>'dul ba</section><text>gnas khang lnga rtseg tu byos shig /dri gtsang khang ni bdun rtseg sgo khang yang bdun rtseg tu byos shig ces bka' stsal to/ /dge slong ma'i gnas khang ni sum rtseg go/ /dri gtsang khang ni lnga rtseg go/ /sgo khang yang lnga rtseg go/ /steng gi lcid</text></item>
<item><p>177b4</p><section>'dul ba</section><text>kyis rtsig pa 'jig tu byed de/ de ltar gyur pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ steng ma'i rim gcig phri shig /'on kyang 'jig par gyur pa dang / bcom ldan 'das kyis</text></item>
<item><p>177b5</p><section>'dul ba</section><text>bka' stsal pa/ de bzhin du rim gnyis nas bzhi'i bar du phri la 'og khang gcig pu zhog shig /gleng gzhi ni mnyan du yod pa na ste/ dge slong rnams la 'jigs pa dag byung nas/ gtsug lag khang stong par</text></item>
<item><p>177b6</p><section>'dul ba</section><text>byas te/ dge 'dun gyi mal stan yang bor nas bros te dong ba dang / ma byin par len pa dag gis brkus so/ /brkus pas dge slong dag phongs par gyur to/ /de ltar gyur pa dge slong dag gis</text></item>
<item><p>177b7</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ dge 'dun gyi mal stan bor te ma 'dong shig /gang du dong ba der khyer cig /bcom ldan 'das kyis gang du 'dong bar khyer cig ces bka' stsal pa dang / dge slong</text></item>
<item><p>177b8</p><section>'dul ba</section><text>zhig gis bgo ba dag khyer te dge slong dag dang lhan cig tu bros te dong ba dang / de na nub mo dge slong zhig gis tshe dang ldan pa 'di ni dge 'dun gyi nang na nga ni rgan te ji ltar rgan rims su dbang ngo zhes smras pa dang de byin no/ /des de byin nas ji tsam nam nangs pa dang /</text></item>
<item><p>178a1</p><section>'dul ba</section><text>des bsgo ba 'dis khyer cig ces smras pa dang / des smras pa gang gi tshe bsgo bar bgos pa de'i tshe na ni khyod rgan pos khyer la da bkur ba'i tshe ni nga la sbyin nam khyod nyid khyer cig /de ltar gyur pa dge slong dag gis bcom</text></item>
<item><p>178a2</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ gang gis 'jigs pa'i tshe khyer khyer ba de nyid kyi'o/ /gang gi tshe 'jigs pa med par gyur na yang bcom ldan 'das kyis gnang ngo zhes slar ma phul ba dang /</text></item>
<item><p>178a3</p><section>'dul ba</section><text>de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag re zhig ngas dge 'dun gyi mal stan dag gnang gi gtan du ni ma yin gyi/ 'jigs pa dang bral na slar</text></item>
<item><p>178a4</p><section>'dul ba</section><text>phul la rgan rims su byin cig /rkyang pa'i sgo gnyis kyi mdo'i tshigs su bcad pa brgyad pa'o/ / mdor na/ 'dze ta'i tshal du mchod ston tshe/ /rnga chen gyis ni 'du bar bya/ /gral ni chol bar 'khod pa dang / /dge slong las ni</text></item>
<item><p>178a5</p><section>'dul ba</section><text>zhal tar bsko/ /sangs rgyas bcom ldan 'das 'dze ta'i tshal mgon med zas sbyin gyi kun dga' ra ba na bzhugs te/ khyim bdag mgon med zas sbyin pas bcom ldan 'das la de ste bcom ldan 'das kyis gnang na bdag</text></item>
<item><p>178a6</p><section>'dul ba</section><text>gis dus ston chen po bgyi'o zhes gsol pa dang / bcom ldan 'das kyis bka' stsal pa/ khyim bdag ngas gnang gis byos shig /de 'dze ta'i tshal du dus ston byas pa dang / dge slong dag ma 'dus par gyur nas bcom ldan</text></item>
<item><p>178a7</p><section>'dul ba</section><text>'das kyis mchod ston chen po byed na gaN DI dang / rnga dang / dung bus shig dang / dge slong dag gdugs tshod la bab par dus rig par 'gyur ro zhes bka' stsal pa dang / dge slong dag rnga dang dung dag gi sgras brdegs na chol par</text></item>
<item><p>178a8</p><section>'dul ba</section><text>'khod do/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong las zhal ta ba bskos te ci nas rgan rims su 'khod cig /ji ltar rgan rims su 'khod pa dang /</text></item>
<item><p>178b1</p><section>'dul ba</section><text>nam zas dag rgan rims nas brims te/ gzhon nu'i gan du phyin tsam nas gdugs tshod kyang yol te/ dge slong dag zas kyi bar chad du gyur to/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka'</text></item>
<item><p>178b2</p><section>'dul ba</section><text>stsal pa/ lnga brgya phreng du gyis la kha zas ni rgan rims kyi mdun du zhog shig /dge slong dag gis de bzhin du byas pa dang khyim bdag ni bza' ba 'drim pa la rku'o/ /de ltar gyur pa dge slong dag gis bcom ldan 'das la gsol pa dang /</text></item>
<item><p>178b3</p><section>'dul ba</section><text>bcom ldan 'das kyis bka' stsal pa/ 'drim pa'i spyan pa dge slong skos shig /de dag kyang kha zas kyi bar chad du gyur nas/ bcom ldan 'das kyis bka' stsal pa/ de dag sngar zan byin la phyis zhal ta byed du chug shig /rkyang</text></item>
<item><p>178b4</p><section>'dul ba</section><text>pa'i sgo gnyis pa'i mdo'i tshigs su bcad pa dgu pa'o/ / mdor na/ dge slong ma ni mang du gyur/ /dge slong dang po yi rang dang / /gcig dang gnyis dang mang po dang / /bu chung rab tu dgar gyur pa'o/ /sangs rgyas bcom ldan 'das</text></item>
<item><p>178b5</p><section>'dul ba</section><text>'dze ta'i tshal mgon med zas sbyin gyi kun dga' ra ba na bzhugs te/ ri brags kyi grong gzhan zhig na khyim bdag zhig gnas pa des dge slong ma mang zhig bshos la spyan drangs nas ji tsam zhig na dge slong gcig cig 'dron pa</text></item>
<item><p>178b6</p><section>'dul ba</section><text>mang po dang lhan cig tu ljongs rgyu ba spyod cing ri brags kyi grong der phyin pa dang / de der bsod snyoms la zhugs na de na gzhan zhig gis de la 'phags pa khyim 'di na dge slong ma dag bshos gsol zhing 'khod kyis der bzhud cig ces smras</text></item>
<item><p>178b7</p><section>'dul ba</section><text>pa dang / de yang der song nas dge 'dun ma'i gnas brtan sbom mo dga' ldan 'dug ste/ des 'phags pa de ste sbyin pa'i yon tan brjod nus na ni rgan rims su bzhugs shig /de ste mi nus na phyogs gcig tu bshos mnobs</text></item>
<item><p>178b8</p><section>'dul ba</section><text>la bzhud cig ces smras pa dang / de skyengs nas des bsams pa de ste bdag gis sbyin pa'i yon tan brjod kyi bar du 'dug na ni 'dron pa mang po dag kyang dong bar 'gyur gyis phyogs gcig tu zan zos te 'gro'o snyam nas phyogs gcig tu</text></item>
<item><p>179a1</p><section>'dul ba</section><text>zan zos te song ngo / /rims bzhin du mnyan du yod par phyin pa dang / dge slong dag gis tshe dang ldan pa bde bar 'ongs sam/ ci bde bar spyad dam zhes smras pa dang / des smras pa/ ga la zhig bde bar spyad/ dge slong mas rkyal ka</text></item>
<item><p>179a2</p><section>'dul ba</section><text>byas so/ /de ji ltar byas shes smras pa dang / de ltar gyur pa rgyas par dge slong dag la smras so/ /dge slong dag gis bcom ldan 'das la gsol pa dang / bcom ldan 'das kyis bka' stsal pa/ gang na dge slong gcig dang dge slong ma</text></item>
<item><p>179a3</p><section>'dul ba</section><text>gcig gnas pa de na dge slong de gral kyang dang po/ chu yang dang po/ zan yang dang por zo shig /gang na dge slong ma gnyis sam/ gsum mam/ de las lhag pa zhig la dge slong gcig cig 'ongs na dge slong gcig pu de stan yang dang po/</text></item>
<item><p>179a4</p><section>'dul ba</section><text>chu yang dang po/ zan yang dang por zo shig /gang de ste dge slong ma dag 'ba' shig na yang rtag tu gral gyi dang por stan cig lhag par zhog la 'khod cig de ste dge tshul pha zhig 'ongs na yang de der 'dug la zo shig /de ste des mi nus par gyur na yang</text></item>
<item><p>179a5</p><section>'dul ba</section><text>dge slong mas sbyin pa'i yon tan lhogs shig /dge slong mas de ltar ma byas na 'das pa dang bcas par 'gyur ro/ /gleng gzhi ni mnyan du yod pa na ste/ khyim bdag mgon med zas sbyin pas 'dze ta'i tshal du dus ston chen po byas nas bu dang chung</text></item>
<item><p>179a6</p><section>'dul ba</section><text>ma dge 'dun la yon du phul ba dang / dge slong dag gis ji ltar bya ba mi shes nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ khyim bdag la dris shig /dris pa dang /</text></item>
<item><p>179a7</p><section>'dul ba</section><text>pha des smras pa/ 'phags pa dag thang chod cig dang bdag gis glud gsol lo/ /drug sde dag gis de la 'gran cing spel ba la zhugs pa dang / de'i nang nas chung ma bu chung ngu ma can gyis khyim bdag mgon med zas sbyin gyi rkang pa la btud de jo</text></item>
<item><p>179a8</p><section>'dul ba</section><text>bo bdag gi bu chung gis bdag ma gtang shig ces smras pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag sems can gyi nang na bud med las</text></item>
<item><p>179b1</p><section>'dul ba</section><text>snying chung ba med kyis 'jigs par ma bya shig /de bas dge slong gis bud med kyi rin thang ma gcod cig /bcad na 'das pa dang bcas par 'gyur ro/ /sbyin bdag gis ji ltar dga' zhing dga' ste byin bzhin du longs shig /rkyang pa'i mdo'i</text></item>
<item><p>179b2</p><section>'dul ba</section><text>tshigs su bcad pa bcu pa rdzogs s+ho// // mdor bsdus par na/ yo byad bus pa blun pa dang / /gang gi ba dang de yi ste/ /de ltar khye'u las bslang mi bya/ /mgon med zas sbyin de bzhin te/ /spu gri dang ni 'khor rnams dang / /chu</text></item>
<item><p>179b3</p><section>'dul ba</section><text>dang bsdus par gsungs pa'o/ /mdor na/ yo byad rnams dang gnang ba dang / /u pA lis ni dris pa ste/ /ji ltar byin gyis brlab par bya/ /yid gcugs tshigs bcad mdor gsungs pa'o/ /sangs rgyas bcom ldan 'das mnyan du</text></item>
<item><p>179b4</p><section>'dul ba</section><text>yod pa na 'dze ta'i tshal mgon med zas sbyin gyi kun dga' ra ba na bzhugs te/ dge slong dag ljongs rgyu ba spyod pa na na bar gyur te/ kha cig la sman med nas lhung bzed btsongs kyang khyim bdag gis ma nyos nas dus 'das par gyur to/ /de ltar</text></item>
<item><p>179b5</p><section>'dul ba</section><text>gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ de lta bas na gnang gis yo byad dang gos chongs shig /bcom ldan 'das kyis yo byad dang gos chongs shig ces gsungs pa dang / dge</text></item>
<item><p>179b6</p><section>'dul ba</section><text>slong dag gis bkrus nas kha bsgyur te bcangs pa dang rin chung ngur gyur to/ /bcom ldan 'das kyis bka' stsal pa/ ma bkrus kha ma bsgyur/ sar pa btags ma thag chongs shig /sangs rgyas bcom ldan 'das la tshe dang ldan</text></item>
<item><p>179b7</p><section>'dul ba</section><text>pa u pA lis zhus pa/ btsun pa bcom ldan 'das kyis dge slong dag gis yo byad bcu gsum chongs shig ces bka' stsal na ji ltar byin gyis brlab par bgyi/ u pA li so sor byin gyis brlab par bya ste/ chos gos 'di ni</text></item>
<item><p>179b8</p><section>'dul ba</section><text>sbyar mar byin gyis brlab ste/ bya ba zin pa yongs su spyad pa'o/ /de bzhin du stod g.yogs dang mthang gos dang / sham thabs dang / sham thabs kyi 'theb dang / stod chags dang / stod chags kyi 'theb dang / gdong phyis dang /</text></item>
<item><p>180a1</p><section>'dul ba</section><text>lus phyi ba dang / g.yan pa'i gos dang / skra bzed dang / g.yogs ma dang / ras chen te gos 'di ni yo byad kyi gos su byin gyis brlabs te/ na ba la dgos te bdag dang tshangs pa mtshungs par spyod pa'i phyir byin gyis</text></item>
<item><p>180a2</p><section>'dul ba</section><text>brlab bo/ /yang sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis yo byad bcu gsum byin gyis rlobs shig ces bka' stsal na/ de las lhag pa'i gos rnams ji ltar bgyi/ bcom</text></item>
<item><p>180a3</p><section>'dul ba</section><text>ldan 'das kyis bka' stsal pa/ u pA li de ni slob dpon dang / mkhan po dang / yid gcugs pa rnams la bsngos la bcang bar bya ste/ de yang 'di ltar bsngo bar bya'o/ /dge slong gcig gi mdun du 'dug la 'di skad smros shig /</text></item>
<item><p>180a4</p><section>'dul ba</section><text>dgongs shig tshe dang ldan pa bdag ming 'di zhes bgyi ba la gos 'di lhag par bsngo ste/ bsngo ba'i rigs pas na mkhan po la bsngo ste/ mkhan po yid bcugs pas bcang bar bgyi'o/ /de bzhin du lan gnyis lan gsum du brjod</text></item>
<item><p>180a5</p><section>'dul ba</section><text>par bya'o/ /rkyang pa'i nang na sgo gsum pa'i mdo'i tshigs su bcad pa dang po'o/ / mdor na/ bus pa blun la sogs shes pa/ /bcu gnyis kyi ni gang zag dang / /de bzhin rnam par dbye ba dang / /tshul bzhi pa ni gsum pa'o/ /</text></item>
<item><p>180a6</p><section>'dul ba</section><text>sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /bcom ldan 'das la tshe dang ldan pa u pA lis zhus pa/ btsun pa gang zag du'i slar bzlog pa mi brtsan/ bcom</text></item>
<item><p>180a7</p><section>'dul ba</section><text>ldan 'das kyis bka' stsal pa/ u pA li bcu gnyis te/ bus pa dang / blun po dang / mi gsal ba dang / mi mkhas pa dang / ngo tsha med pa dang / khon du 'dzin pa dang / 'tshams kyi phyi rol na 'dug pa dang / spangs pa dang /</text></item>
<item><p>180a8</p><section>'dul ba</section><text>tshig mi brtan pa dang / spyod lam las 'gal ba dang / tshul bzhin du mi gnas pa dang / bslab pa byin pa'o/ /yang zhus pa btsun pa ji tsam gyis na byis pa lta bu nas ji tsam gyis na bslab pa stsal ba'i bar du lags/</text></item>
<item><p>180b1</p><section>'dul ba</section><text>u pA li gang log par bsam pa sems pa dang / log par smra ba log par smra ba dang / bzlog dka' bar bzlog pa yin te/ u pA li de ltar na byis par 'gyur ro/ /btsun pa ji tsam na glen pa lags/ mdo sde mi 'dzin pa/</text></item>
<item><p>180b2</p><section>'dul ba</section><text>'dul ba mi 'dzin pa/ ma lta bu mi 'dzin pa ste/ 'di tsam gyis na/ u pA li glen pa yin no/ /btsun pa ji tsam gyis na mi gsal ba lags/ u pA li gang mdo sde yang 'dzin/ 'dul ba yang 'dzin/ ma lta bu yang 'dzin mod</text></item>
<item><p>180b3</p><section>'dul ba</section><text>kyi/ 'on kyang mdo sde dang / 'dul ba dang / chos mngon tu bya ba'i don mi shes pa ste/ 'di tsam gyis na u pA li mi gsal ba yin no/ /btsun pa ji tsam gyis na mi mkhas pa lags/ u pA li gang mdo sde dang / 'dul ba dang /</text></item>
<item><p>180b4</p><section>'dul ba</section><text>ma lta bu yang 'dzin/ de dag gi don kyang shes mod kyi/ gzhan shes par byed mi nus pa ni u pA li mi mkhas pa ste/ 'di tsam gyis na u pA li mi mkhas pa yin no/ /btsun pa ji tsam gyis na ngo tsha med pa lags/ u pA li de ni phas</text></item>
<item><p>180b5</p><section>'dul ba</section><text>pham pa bzhi las gang yang rung nyes pa byung bar gyur pa ste/ u pA li de ni ngo tsha med par gyur pa'o/ /btsun pa ji tsam gyis na khon du 'dzin pa lags/ u pA li de khro ba dang / thab mo dang / gzhan yang gang dang gang du 'thab pa'i sgor</text></item>
<item><p>180b6</p><section>'dul ba</section><text>gyur pa ste/ u pA li de tsam gyis na khon du 'dzin pa'o/ /btsun pa ji tsam gyis na 'tshams kyi slad rol na mchis pa lags/ de ni u pA li dge slong gi 'tshams kyi phyi rol na 'dug pa ste/ u pA li de tsam gyis na 'tshams</text></item>
<item><p>180b7</p><section>'dul ba</section><text>kyi phyi rol na 'dug pa'o/ /btsun pa ji tsam gyis na spangs pa lags/ u pA li de ni dge 'dun gyis gsol ba dang bzhi'i las kyis spangs pa ste/ u pA li de tsam gyis na spangs par gyur pa zhes bya'o/ /btsun pa ji tsam</text></item>
<item><p>180b8</p><section>'dul ba</section><text>gyis na tshig mi brtan par gyur pa lags/ u pA li de ni tshig mi brtan par gyur pa dang / brdzun du smra ba dang / phra ma dang / tshig rtsub po dang / tshig khyal par smra ba'o/ /u pA li de tsam gyis na tshig mi brtan par gyur</text></item>
<item><p>181a1</p><section>'dul ba</section><text>pa'o/ /btsun pa ji tsam gyis na spyod lam las gal bar gyur pa lags/ u pA li de ni dge 'dun gyi nang nas langs te song ba'o/ /u pA li de ltar spyod lam las gal bar gyur pa'o/ /btsun pa ji tsam gyis na tshul</text></item>
<item><p>181a2</p><section>'dul ba</section><text>bzhin la mi gnas par gyur pa zhes bgyi/ u pA li de ni mi spyod pa ni spyod dge slong gi bslab pa la mi slob pa'o/ /u pA li de tsam gyis na tshul bzhin la mi gnas par gyur pa zhes bya'o/ /btsun pa ji tsam gyis na</text></item>
<item><p>181a3</p><section>'dul ba</section><text>bslab pa stsal bar gyur pa zhes bgyi/ u pA li de ni dge slong la dge 'dun gyis gsol ba dang bzhi'i las kyis nam 'tsho'i bar du bslab pa byin par gyur pa ste/ u pA li de lta bu ni bslab pa byin par gyur pa'o/ /yang</text></item>
<item><p>181a4</p><section>'dul ba</section><text>gsol pa/ btsun pa ji tsam gyis na/ gang zag gis slar bzlog pa la brtsan pa lags/ bcom ldan 'das kyis bka' stsal pa/ u pA li rnam pa gsum ste/ tshul bzhin la gnas pa dang / tshig brtan pa</text></item>
<item><p>181a5</p><section>'dul ba</section><text>dang / spyod lam las ma gal ba'o/ /rkyang pa'i sgo gsum pa'i mdo'i tshigs su bcad pa gnyis pa'o/ / mdor na/ gang gi phyir ni bya ba dang / /gang zag kyang ni bcu gnyis ni/ /bsnyen par rdzogs par byed pa dang / /</text></item>
<item><p>181a6</p><section>'dul ba</section><text>khyim pa yin par khas blangs pa'o/ /sangs rgyas bcom ldan 'das 'dze ta'i tshal mgon med zas sbyin gyi kun dga' ra ba na bzhugs so/ /sangs rgyas bcom ldan 'das la tshe dang ldan pa u pA lis zhus pa/ btsun pa</text></item>
<item><p>181a7</p><section>'dul ba</section><text>bcom ldan 'das kyis gang la las bya ba de'i slar bzlog pa mi brtsan no zhes bka' stsal na/ btsun pa gang zag bcu gnyis so sor bsgo ba'i tshe de dag 'di skad du mchi ste/ tshe dang ldan pa dag nged cag la ni ma sgo shig ces mchi</text></item>
<item><p>181a8</p><section>'dul ba</section><text>na ci de dag gis slar bzlog pa yang mi brtsan nam/ u pA li brtsan no/ /de'i chad pa'i las la ngas dgongs te gsungs so/ /btsun pa bsnyen par rdzogs par bgyid pa khyim pa lags par khas blangs na bsnyen par rdzogs</text></item>
<item><p>181b1</p><section>'dul ba</section><text>pa zhes bgyi 'am bsnyen par ma rdzogs pa zhes bgyi/ u pA li bsnyen par rdzogs par zin kyang khyim pa yin par khas blangs na/ de yang bsnyen par ma rdzogs pa zhes bya na bsnyen par rdzogs par byed pa'i tshe lta smos kyang ci</text></item>
<item><p>181b2</p><section>'dul ba</section><text>dgos/ rkyang pa'i sgo gsum pa'i mdo'i tshigs su bcad pa gsum pa'o/ / mdor na/ tshil bu dag ni mi rung ba/ /lnga po gang gis rkang mi bsku/ /dbang phyug bsgrag par bya ba dang / /zhing gi dngos po dge</text></item>
<item><p>181b3</p><section>'dul ba</section><text>'dun gyi'o/ /sangs rgyas bcom ldan 'das 'dze ta'i tshal mgon med zas sbyin gyi kun dga' ra ba na bzhugs so/ /sangs rgyas bcom ldan 'das kyis mi rung ba rnam pa lnga'i lham ma 'chang shig ces bka' stsal pa dang /</text></item>
<item><p>181b4</p><section>'dul ba</section><text>drug sde dag gis mi rung ba rnam pa lnga po de dag gi tshil bus rkang pa byugs nas yul ko sa la'i rgyal po gsal rgyal gyi bal glang gi drung du dong ste/ rdzi phyogs su 'khod pa dang / bal glang dag gis dri tshor nas bros pa dang /</text></item>
<item><p>181b5</p><section>'dul ba</section><text>de dag gis tshe dang ldan pa dag zung shig ces smras pa dang / de dag gis smras pa/ bdag cag gis gzung bar mi nus so/ /bzhin bzangs nged kyis gzung ngam/ 'phags pa dag zung shig nged la ci sbyin/ bca' ba'i rin</text></item>
<item><p>181b6</p><section>'dul ba</section><text>sbyin no/ /des de dag gi mdun du song ste rdzi mi ldang ba'i phyogs su 'dug pa dang / bal glang de dag kyang 'khod do/ /de dag gis smras pa/ 'phags pa dag ci khyed rig pa mkhyen nam/ bzhin bzangs nged rig pa mi shes</text></item>
<item><p>181b7</p><section>'dul ba</section><text>mod kyi/ nged kyi bal glang cang shes kyi tshil bus rkang pa bskus pas so/ /'phags pa dag rgyal po'i bal glang mchog dag bros par gyur nas/ khyed kyis rgyal po la gnod pa byas par mi 'gyur ram zhes smras nas de dag nyes</text></item>
<item><p>181b8</p><section>'dul ba</section><text>pa ngor brjod cing 'phyas 'dogs te mi snyan par zer ro/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis bal glang cang shes kyi tshil</text></item>
<item><p>182a1</p><section>'dul ba</section><text>gyis rkang pa byug par ma byed cig /dge slong gis bal glang cang shes kyi tshil gyis rkang pa la byug na 'das pa dang bcas par 'gyur ro/ /ji ltar bal glang cang shes pa bzhin du rta cang shes dang / seng ge</text></item>
<item><p>182a2</p><section>'dul ba</section><text>dang / stag dang / gzig la sogs pa rgyas par brjod par bya'o/ /gleng gzhi ni rgyal po'i khab na ste/ de nas rgyal po gzugs can snying po tshe dang ldan pa kun dga' bo gang na ba der song ste drung du phyin pa dang /</text></item>
<item><p>182a3</p><section>'dul ba</section><text>tshe dang ldan pa kun dga' bo'i rkang pa la mgo bos phyag 'tshal nas phyogs gcig tu 'dug go/ /phyogs gcig tu 'dug nas rgyal po gzugs can snying pos tshe dang ldan pa kun dga' bo la 'di skad ces smras so/ /</text></item>
<item><p>182a4</p><section>'dul ba</section><text>'phags pa kun dga' bo seng ge'i gdan bshams pa 'di ci zhig bgyi ci deng chos bsgrags sam/ de'i tshe gso sbyin gyi dus la bab ste/ de rgyal po chen po dge slong gis mtshungs par bzung ba lags kyi khyim pas</text></item>
<item><p>182a5</p><section>'dul ba</section><text>mtshungs par bzung ba ma lags so/ /zhes smras pa dang / rgyal pos rkang pa la phyag 'tshal te song ngo / /mkhyen bzhin du 'dri ba ni sangs rgyas bcom ldan 'das te/ sangs rgyas bcom ldan 'das kyis tshe dang</text></item>
<item><p>182a6</p><section>'dul ba</section><text>ldan pa kun dga' bo la ci'i phyir rgyal po chos ma mnyan par song zhes smras pa dang / de ltar gyur pa bcom ldan 'das la zhib mor gsol pa dang / bcom ldan 'das kyis bka' stsal pa/ kun dga'</text></item>
<item><p>182a7</p><section>'dul ba</section><text>bo khyod kyis nyes so/ /de ste rgyal po gzugs can snying po so sor thar pa thos par gyur na nges par de sngon pas kyang mngon du dga' bar 'gyur te/ dga' nas dga' ba'i dbang gis bya ba byed du gdon mi za'o/ /de bas na</text></item>
<item><p>182a8</p><section>'dul ba</section><text>ngas gnang gis 'di 'dra ba'i skyes bu dam pa dad pa de dag la ni thos par gyis shig /gzhan yang rab tu phyug la ma dad/ dbul la rab tu dad de/ bcom ldan 'das kyis bka' stsal pa/ de lta bu dag la'ang thos par gyis shig /</text></item>
<item><p>182b1</p><section>'dul ba</section><text>gang gi tshe tshe dang ldan pa gro zhin bye ba nyi shu pa zhes bya ba skya bo bseng bseng po skem zhing rid la rmya zhing lus nyam chung bar gyur pa dang / bcom ldan 'das kyis gzigs te/ tshe dang ldan pa kun dga' bo la bka' stsal pa/ kun dga'</text></item>
<item><p>182b2</p><section>'dul ba</section><text>bo ci'i phyir na gro zhin bye ba nyi shu pa zhes bya ba skya bo bseng bseng po skem zhing rid la rmya zhing nyam chung bar gyur/ des bcom ldan 'das de dang po btsas nas thug pa 'ba' zhig gis lus bskyed pa lags so zhes gsol pa</text></item>
<item><p>182b3</p><section>'dul ba</section><text>dang / bcom ldan 'das kyis bka' stsal pa/ kun dga' bo de lta bas na ngas gnang gis gro zhin bye ba nyi shu pa la thug pa lud cig /de nas tshe dang ldan pa kun dga' bos gro zhin bye ba nyi shu pa la tshe dang ldan pa gro zhin</text></item>
<item><p>182b4</p><section>'dul ba</section><text>bcom ldan 'das kyis khyod ni thug pa 'thung shig par gnang ngo zhes bsgo ba dang / des smras pa/ btsun pa kun dga' bo bdag gcig pu la 'am/ de ste dge 'dun thams cad/ des smras pa/ khyod gcig pu'o/ /</text></item>
<item><p>182b5</p><section>'dul ba</section><text>btsun pa kun dga' bo 'dis glengs pas na tshangs pa mtshungs par spyod pa dag gis kyang 'di skad du gro zhin bye ba nyi shu pa bstan pa la rab tu byung nas sngon grong khyer tsam pa na lo legs par gyur pa'i tshe/ bal</text></item>
<item><p>182b6</p><section>'dul ba</section><text>glang bdun gyis drang ba yang spangs te rab tu byung na da thug pa tsam la yang chags so zhes zer gyis/ bcom ldan 'das kyis bdag gi phyir dge 'dun thams cad kyang thug pa gnang na bdag kyang gzod 'tshal bar bgyi'o</text></item>
<item><p>182b7</p><section>'dul ba</section><text>zhes gsol pa dang / de ltar gyur pa dge slong dag gis bcom ldan 'das la gsol to/ /bcom ldan 'das kyis bka' stsal pa/ de ltar na gnang gis gro zhin bye ba nyi shu pa'i phyir dge 'dun thams cad kyang thug pa</text></item>
<item><p>182b8</p><section>'dul ba</section><text>'thung shig /gang gi tshe rgyal po gzugs can snying po bcom ldan 'das kyis dge 'dun rnams thug pa 'thung bar gnang ngo zhes thos nas des dge 'dun la sa bon bum pa stong gis btab pa'i zhing dag phul ba dang /</text></item>
<item><p>183a1</p><section>'dul ba</section><text>dge slong dag gis ma blangs nas/ bcom ldan 'das kyis bka' stsal pa/ dge 'dun gyi phyir na blang bar bya ste de la the tshom du ma byed cig /de bas na zhing las byung ba rnams dge 'dun gyis spyad par</text></item>
<item><p>183a2</p><section>'dul ba</section><text>gyis shig /rkyang pa'i sgo gsum pa'i mdo'i tshigs su bcad pa bzhi pa'o/ / mdor na/ gding dang bsnyen par rdzogs pa dang / /dge tshul pha dang gsar bu dang / /snyoms zhugs dang ni mi gnang ba/ /bslab</text></item>
<item><p>183a3</p><section>'dul ba</section><text>pa byin pa gnyis pa'o/ /sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /sangs rgyas bcom ldan 'das la tshe dang ldan pa u pA lis zhus pa/ btsun pa</text></item>
<item><p>183a4</p><section>'dul ba</section><text>dge slong dang khyim pa gnyis lhan cig tu gding ba gcig la mchis su rung ngam/ u pA li de ni mi rung mod kyi/ de lta bu'i rkyen cig byung na gnang ngo / /btsun pa dge tshul pha dang / dge slong gsar bu dang / ma ning dang / za ma</text></item>
<item><p>183a5</p><section>'dul ba</section><text>dang / dge slong ma sun phyung ba dang / pha bsad pa dang / ma bsad pa dang / dgra bcom pa bsad pa dang / de bzhin gshegs pa la ngan sems kyis khrag phyung ba dang / mu stegs can dang / mu stegs can du song ba</text></item>
<item><p>183a6</p><section>'dul ba</section><text>dang / rkun gnas dang / so sor gnas pa dang / mi gnas pa dag la sogs pa dang gding ba gcig gi steng na lhan cig tu mchis par rung ngam/ u pA li de ltar ni mi rung mod kyi/ de lta bu'i rkyen cig byung na gnang ngo de bzhin du</text></item>
<item><p>183a7</p><section>'dul ba</section><text>stan gcig gam/ khri gcig gam/ khri'u gcig gam/ par tang gcig tu mi rung mod kyi/ de lta bu'i rkyen cig byung na rung ngo / /btsun pa khyim pa dang stegs bu la stan bting ba'i steng na lhan cig tu mchis par rung ngam/ mi</text></item>
<item><p>183a8</p><section>'dul ba</section><text>rung mod kyi/ de lta bu'i rkyen cig byung na rung ngo / /par tang dag bting yang mi rung mod kyi de lta bu'i rkyen cig byung na par tang dag bting bar gyur pa'ang de bzhin no/ /de bzhin du dge tshul pha dang / dge slong gsar bu nas so sor gnas</text></item>
<item><p>183b1</p><section>'dul ba</section><text>pa'i bar du ste/ de bzhin du gnas la nyes pa'i dmigs ma byung gi bar du lhan cig tu 'dug na 'das pa dang bcas par 'gyur ro/ /btsun pa bslab pa stsal ba gnyis shig stan gcig gi steng na lhan cig mchis su rung</text></item>
<item><p>183b2</p><section>'dul ba</section><text>ngam/ u pA li de ni mi rung ngo / /rkyang pa'i sgo gsum pa'i mdo'i tshigs su bcad pa lnga pa'o// // 'dul ba gzhung dam pa/ bam po bzhi bcu rtsa gnyis pa'o/ /mdor na/ mi bslang ba dang khri'u gcig /brel bar gyur</text></item>
<item><p>183b3</p><section>'dul ba</section><text>pa'ang de bzhin te/ /cung zad brel bar gyur pa dang / /rtswa dang shing yang dge 'dun gyi'o/ /sangs rgyas bcom ldan 'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs pa'i tshe/ dge</text></item>
<item><p>183b4</p><section>'dul ba</section><text>slong dag khri'u yi steng na btso blag gi las byed cing 'dug pa dang / drug sde dag de nyid du 'dug cing gnod par byed de/ de dag brel bzhin du bslang ba dang de dag la gnod par gyur nas/ de ltar gyur pa dge slong dag gis</text></item>
<item><p>183b5</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ dge slong btso blag gi las byed cing brel ba la dge slong dag gis ma bslang shig /bslang na 'das pa dang bcas par 'gyur ro/ /gleng gzhi</text></item>
<item><p>183b6</p><section>'dul ba</section><text>ni mnyan du yod pa na ste/ dge slong dag zas za zhing 'khod pa rnams la drug sde dag gis rgan rims bzhin du bya'o zhes bslang ba dang / dge slong dag ldang du ma btub nas/ bcom ldan 'das kyis bka' stsal pa/ ji</text></item>
<item><p>183b7</p><section>'dul ba</section><text>ltar rgan rims bzhin du 'dug shig /bcom ldan 'das kyis ji ltar rgan rims bzhin du 'dug shig ces bka' stsal pa dang / drug sde dag phyis 'ongs nas dge slong snga ma zas za zhing brel ba dag bslang ba dang /</text></item>
<item><p>183b8</p><section>'dul ba</section><text>bcom ldan 'das kyis bka' stsal pa/ dge slong gis dge slong zas za zhing brel ba dag ma bslang bar gud du 'dug par bya ste/ bslang na 'das pa dang bcas pa'o/ /sangs rgyas bcom ldan 'das la</text></item>
<item><p>184a1</p><section>'dul ba</section><text>tshe dang ldan pa u pA lis zhus pa/ btsun pa ji tsam gyis na dge slong dag zan za zhing brel ba zhes bgyi/ bcom ldan 'das kyis bka' stsal pa/ chung ngu lan tshwa 'am/ shang tse 'am/</text></item>
<item><p>184a2</p><section>'dul ba</section><text>la phug kyang rung brims par gyur pa'o/ /bcom ldan 'das kyis dge slong zas za zhing brel ba la ma bslang shig ces bka' stsal pa dang / drug sde dag rgan rims kyis dang por 'dug nas/ zas za zhing</text></item>
<item><p>184a3</p><section>'dul ba</section><text>ched du bral bar byed pa dang / bcom ldan 'das kyis bka' stsal pa/ dge slong dag gis gral ma yin par 'dug la zas za zhing brel bar ma byed cig /byas na 'das pa dang bcas par 'gyur ro/ /dge</text></item>
<item><p>184a4</p><section>'dul ba</section><text>slong dag gral rims la mkhas par gyis shig /de las gzhan du na 'das pa dang bcas par 'gyur ro/ /dge 'dun gyi btso blag gi bum pa dang / gzhong khung dag dge slong gis blangs nas btso blag gi</text></item>
<item><p>184a5</p><section>'dul ba</section><text>las byed pa dang / drug sde dag gis tshe dang ldan pa dag nged rgan pas nged sngar dbang ngo zhes smras nas/ tshon rtsi dag pho ste khyer ba dang / dge slong dag brel bar gyur nas/ de ltar gyur pa dge slong dag</text></item>
<item><p>184a6</p><section>'dul ba</section><text>gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis bum pa 'am/ gzhong khung dag brel ba la ma blang bar bya ba rnams zin nas sdod long shig /</text></item>
<item><p>184a7</p><section>'dul ba</section><text>bcom ldan 'das kyis dge slong dag gis bum pa 'am/ gzhong khung dag brel ba la ma bslang shig ces bka' stsal pa dang / drug sde dag gis bsams bzhin du snod rnams tshon cung zad tsam zhig gis brel</text></item>
<item><p>184a8</p><section>'dul ba</section><text>bar byas te bzhag pa dang / bcom ldan 'das kyis bka' stsal pa/ tshon rtsi thams cad snod gcig gi nang du blugs la dgos na blang bar gyis shig /dge slong gis snod dag gi nang du tshon rtsi cung zad</text></item>
<item><p>184b1</p><section>'dul ba</section><text>kyis brel bar bya ste/ ma bzhag shig /bzhag na 'das pa dang bcas par 'gyur ro/ /gleng gzhi ni mnyan du yod pa na ste/ khyim bdag mgon med zas sbyin gyis 'dze ta'i tshal shing thags kyis bskor ba dang /</text></item>
<item><p>184b2</p><section>'dul ba</section><text>khyim bdag dag gis bcag cing bcag cing khyer nas/ bcom ldan 'das kyis bka' stsal pa/ ma bkur cig ces bsgo shig /de dag gis bsgo ba dang / shing dang rtswa yang bor te dong ngo / /de dag chud zos nas/</text></item>
<item><p>184b3</p><section>'dul ba</section><text>bcom ldan 'das kyis bka' stsal pa/ spyad du mi rung ba dag ni tshang mang du skyol cig /lhag ma dag ni las gsar du byed pa la phul cig /drug sde dag gis las gsar du byar rung ba'i shing dag gshegs</text></item>
<item><p>184b4</p><section>'dul ba</section><text>nas mer bus te btso blag gi las byed pa dang / bcom ldan 'das kyis bka' stsal pa/ las gsar du byar rung ba'i shing dag ni ma bud cig /bus na 'das pa dang bcas par 'gyur ro/ /rkyang pa'i sgo gsum</text></item>
<item><p>184b5</p><section>'dul ba</section><text>pa'i mdo'i tshigs su bcad pa drug pa'o/ / mdor na/ mgon med zas sbyin gyi ni rgyan/ /'dug pa blang bar mi bya'o/ /snod spyad lag na thogs pa dang / /lham yang phyi bar bya ba'o/ /sangs rgyas bcom ldan 'das mnyan</text></item>
<item><p>184b6</p><section>'dul ba</section><text>du yod pa'i 'dze ta'i tshal mgon med zas sbyin gyi kun dga'i ra ba na bzhugs so/ /de nas khyim bdag mgon med zas sbyin gyis bcom ldan 'das kyis de ste gnang na bdag gis 'dze ta'i tshal yang dbul bar bgyi'o</text></item>
<item><p>184b7</p><section>'dul ba</section><text>zhes gsol pa dang / bcom ldan 'das kyis bka' stsal pa/ khyim bdag ngas gnang gis phul cig /des shing gang pho'i ming du bya ba la ni pho'i rgyan gyis brgyan/ gang mo'i ming du bya ba la ni mo'i rgyan gyis brgyan</text></item>
<item><p>184b8</p><section>'dul ba</section><text>pa dang / dge slong dag gis ji ltar bya ba mi shes nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ khyim bdag nyid la dris shig /de dag gis khyim</text></item>
<item><p>185a1</p><section>'dul ba</section><text>bdag nyid la dris pa dang / des smras pa/ 'phags pa ji ltar bsngos pa de bzhin du mdzod cig /de ltar gyur pa dge slong dag gis bcom ldan 'das la gsol pa dang / bcom ldan 'das kyis</text></item>
<item><p>185a2</p><section>'dul ba</section><text>bka' stsal pa/ gang shing pho'i ming du bya ba dang / gang shing mo'i ming du bya ba rnams kyi rgyan so sor bsdus la thum por byos te zhog shig /nam dus ston gyi tshe yang de bzhin du brgyan par gyis shig /rtsig pa'i ni</text></item>
<item><p>185a3</p><section>'dul ba</section><text>ri mo'i yo byad du byos shig /bsro khang gi rtsig pa dang / ka ba dag gi ni las gsar du byos shig /de'i sa'i ni dge 'dun gyi snang mar byos shig /nad pa'i sman khang gi rtsig pa dang / ka ba'i de dag ni las gsar</text></item>
<item><p>185a4</p><section>'dul ba</section><text>du byos shig /de'i sa'i sman gyi yo byad byos shig /tshang mang gi rtsig pa dang ka ba'i ni de dag las gsar du byos shig /de'i sa'i ni dge 'dun gyi bshos su gyis shig /chu gang gi rtsig pa dang / ka ba'i las gsar du</text></item>
<item><p>185a5</p><section>'dul ba</section><text>gyis shig /de'i sa'i ni skom du rims shig /dugs khang gi rtsig pa dang / ka ba'i ni de'i las gsar du gyis shig /de'i sa'i ni dugs khang du gyis shig /bkad sa'i khang pa'i rtsig pa dang / ka ba dag</text></item>
<item><p>185a6</p><section>'dul ba</section><text>gis ni las gsar du gyis shig /de'i sa'i ni snum pa'i zong gyis shig /khyams dang / stegs bu dang / 'chag sa dang / sgo khang dang / yang thog gi rtsig pa dang / ka ba dag gis ni las gsar du gyis shig /</text></item>
<item><p>185a7</p><section>'dul ba</section><text>de'i sa'i ni dge 'dun spyir bgos shig /gang rdzing bu'i ba de ni phyogs bzhi'i dge slong gi dge 'dun gyi spyir zhog shig /dge slong spong ba'i khang bu'i nang na 'dug cing dge ba'i phyogs spyod pa dang / drug sde dag der</text></item>
<item><p>185a8</p><section>'dul ba</section><text>'ongs nas nged rgan no zhes zer nas de dag bslang ste btang ba dang / bcom ldan 'das kyis bka' stsal pa/ rgan rims so zhes dge slong gis dge slong 'khod pa la ma bslang shig /bslang na 'das pa dang bcas par 'gyur</text></item>
<item><p>185b1</p><section>'dul ba</section><text>ro/ /dge slong dag bya ba byas nas stan las langs te 'chag cing 'dug bzhin du gzhan gyis stan blangs nas ma ster nas dge slong dag brel bar gyur to/ /de ltar gyur pa dge slong dag gis bcom ldan 'das la gsol pa dang /</text></item>
<item><p>185b2</p><section>'dul ba</section><text>bcom ldan 'das kyis bka' stsal pa/ bya ba byas nas stan las langs na stan ma 'dzin cig /dge slong dag ring zhig tu stan las 'dug nas langs te 'chag pa dang / de'i sar drug sde dag 'dug nas de ltar gyur pa dge</text></item>
<item><p>185b3</p><section>'dul ba</section><text>slong dag gis bcom ldan 'das la gsol pa dang / bcom ldan 'das kyis bka' stsal pa/ der ma 'dug shig /langs te 'chag tu 'gro na yang de'i steng du chos gos sam/ pus 'khyud cig zhog la chogs shig /</text></item>
<item><p>185b4</p><section>'dul ba</section><text>gleng gzhi ni mnyan du yod pa na ste/ dge slong dag snod rnams thogs bzhin du gtsug lag khang du 'ongs pa dang / de nas dge slong gcig gis thogs bzhin du phyag byas pa dang / de'i ril ba chag par gyur to/ /gzhan</text></item>
<item><p>185b5</p><section>'dul ba</section><text>zhig kyang khang bzangs kyi ka ba la lham brdabs pa dang / dge slong dag 'phya bar gyur nas de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ ngas dge</text></item>
<item><p>185b6</p><section>'dul ba</section><text>slong lam du 'jug pa'i mtshungs par spyod pa'i chos bca'o/ /dge slong lam du 'jug pas chu mthong na lhung bzed dang chos gos phog ste phyogs gcig tu zhog la/ de nas gos dag kyang sbrugs te khrus byos la/ de nas</text></item>
<item><p>185b7</p><section>'dul ba</section><text>rkang pa dang / lag pa khrus la chu yang chu tshags kyis tshogs te ra da gsher bas lham phyis la de'i 'og tu lag pa bsnyal nas bla 'og gi bgo ba legs par gyon la spyod lam zhi bzhin gtsug lag khang du 'gro bar</text></item>
<item><p>185b8</p><section>'dul ba</section><text>bya'o/ /de las gzhan du na 'das pa dang bcas par 'gyur ro/ /rkyang pa'i sgo gsum pa'i mdo'i tshigs su bcad pa bdun pa'o/ / mdor na/ spu gri'i bdar dang sen mo bcad/ /smang tshar rkang pa'i rten dang ni/ /bshang bar bya</text></item>
<item><p>186a1</p><section>'dul ba</section><text>dang gci ba'i gnas/ /bya ba byas pa mi bcang ngo / /sangs rgyas bcom ldan 'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs so/ /bcom ldan 'das kyis dge 'dun gyi phyir spu gri'i snod chongs</text></item>
<item><p>186a2</p><section>'dul ba</section><text>shig ces bka' stsal pa dang / drug sde dag gis dge 'dun gyi spu gri khyer te bya ba byas kyang spu gri blangs nas da dung bya ba yod ces zer nas spu gri ma ster ro/ /de ltar gyur pa dge slong dag gis bcom ldan 'das la gsol pa dang / bcom ldan</text></item>
<item><p>186a3</p><section>'dul ba</section><text>'das kyis bka' stsal pa/ spu gri bya ba byas nas ma 'chang shig /bcangs na 'das pa dang bcas par 'gyur ro/ /spu gri ji lta ba de bzhin du bdar dang / sen mo bcad pa dang / smang tshar dang / rkang pa brten pa rnams so/ /drug sde de dag gis gci</text></item>
<item><p>186a4</p><section>'dul ba</section><text>ba'i gnas su zhugs te bya ba byas kyang da dung yang slar 'jug go zhes smras nas/ dge slong lhags pa'i rnams 'jug tu mi ster to/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal</text></item>
<item><p>186a5</p><section>'dul ba</section><text>pa/ dge slong gis gci ba'i gnas su zhugs te bya ba byas na dge slong dag la ma bgag shig bgag na 'das pa dang bcas par 'gyur ro/ /bshang ba'i sar yang de bzhin no/ /rkyang pa'i sgo gsum pa'i mdo'i tshigs su bcad pa brgyad pa'o/ /</text></item>
<item><p>186a6</p><section>'dul ba</section><text>mdor na/ g.yog dang dus ston chen po dang / /rnyog pa can gyi chu dang ni/ /phye las brdzis dang skyo ma dang / /sder bsdus de bzhin bsgrags pa'o/ /sangs rgyas bcom ldan 'das mnyan du yod pa'i 'dze ta'i tshal mgon med zas sbyin</text></item>
<item><p>186a7</p><section>'dul ba</section><text>gyi kun dga' ra ba na bzhugs so/ /khyim bdag mgon med zas sbyin gyis bcom ldan 'das kyis de ste gnang na bdag gis sen mo dang dbu'i mchod rten la dus ston chen po bgyi'o zhes gsol pa dang / bcom ldan 'das</text></item>
<item><p>186a8</p><section>'dul ba</section><text>kyis bka' stsal pa/ de ltar na gnang gis gyis shig /bcom ldan 'das kyis dbu dang sen mo'i mchod rten la dus ston gsol cig ces bka' stsal pa dang / dge slong dag dus ston chen po'i tshe 'dus nas de dag rdzing bu'i nang</text></item>
<item><p>186b1</p><section>'dul ba</section><text>du lhung bzed rnams bkrus pa dang / gtsug lag khang na gnas pa dang / dge bsnyen dag gis kyang mar dang / 'bru mar dang / zho dang / sbrang rtsi'i bum pa rnams kyang rdzing du bkrus pas na lhung bzed rnams dang bum pa de rnams kyi snum</text></item>
<item><p>186b2</p><section>'dul ba</section><text>dag gis chu'i steng du zhag chags par gyur te/ de la dge slong dag the tshom skyes nas chu mi mthung ngo / /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ des kha zas kyi bya ba</text></item>
<item><p>186b3</p><section>'dul ba</section><text>byed mi nus kyis dkrugs la 'thung shig /de la the tshom du ma byed cig /chu de kho ra khor yug tu skye bo mang po dag gis dkrugs pas na thams cad kyang rnyog pas gang ste gdong gi gzugs brnyan yang mi snang bar gyur/ chu tshags</text></item>
<item><p>186b4</p><section>'dul ba</section><text>kyang rnyog pas 'gags nas chu mi zag pa dang / de dag la gnod par gyur to/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ gang na gdong gi gzugs brnyan mi snang</text></item>
<item><p>186b5</p><section>'dul ba</section><text>ba der lhung bzed chung ngu'am snod gzhan gyi chus la shing tog ka ta ka'i 'bras bu chug ste skad cig sdod la rtogs shig dang nges par gdong gi gzugs brnyan yang snang bar 'gyur ro/ /de lta bu med na zan gyi chang bu chug shig /de</text></item>
<item><p>186b6</p><section>'dul ba</section><text>snum med pas zhigs pa dang / bcom ldan 'das kyis bka' stsal pa/ phye mar du gyis la der chug shig /chu ba tshwa can du gyur nas dge slong dag the tshom skyes pa dang / bcom ldan 'das kyis bka' stsal pa/ de ste</text></item>
<item><p>186b7</p><section>'dul ba</section><text>des lan tshwa'i bya ba byed nus na byin len byos la 'thung shig /de ste bya ba byed mi nus na chus la 'thung shig /de la the tshom du ma byed cig /rkyang pa'i sgo gsum pa'i mdo'i tshigs su bcad pa dgu pa'o/ / mdor na/ chu</text></item>
<item><p>186b8</p><section>'dul ba</section><text>dang zho las chur gyur dang / /bum pa bum bu'ang de bzhin te/ /lag pa bsnyal nas 'thung ba dang / /dge tshul pha la'ang rnam bzhir bya/ /lhung bzed dang ni gdong bkru dang / /bsod snyoms pa la rnam pa gnyis/ /rgyags dang 'bras</text></item>
<item><p>187a1</p><section>'dul ba</section><text>bu me tog dag /phongs na rung gis bza' bar bya'o/ /sangs rgyas bcom ldan 'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs so/ /dge slong dag khron pa'i nang nas chu</text></item>
<item><p>187a2</p><section>'dul ba</section><text>bcus te de dag gis btsags na 'bras can brul ma dang khur ba'i dum bu dag byung ngo / /de dag the tshom skyes nas chags pa dang dum bu dag kyang 'khru bar gyur nas de ltar gyur pa dge slong dag gis bcom ldan 'das la gsol pa</text></item>
<item><p>187a3</p><section>'dul ba</section><text>dang / bcom ldan 'das kyis bka' stsal pa/ des kha zas kyi bya ba byed mi nus kyis phyung ste bor la tshogs shig /de la the tshom du ma byed cig /dge slong dag rdzing nas chu 'chu ba dang der chu'i bum pa dang sbrang rtsi'i bum pa dag</text></item>
<item><p>187a4</p><section>'dul ba</section><text>bkrus pa dang / dge slong dag gis kyang lhung bzed snum can dag bkrus so/ /de dag gi snum gyis chu'i steng zhag tu chags par gyur/ zho'i 'brum bu dag kyang snang bar gyur nas/ dge slong dag the tshom skyes te ma</text></item>
<item><p>187a5</p><section>'dul ba</section><text>bcus pa dang / bcom ldan 'das kyis bka' stsal pa/ des kha zas kyi bya ba byed mi nus kyis chus shig /phyi dro mi 'thung nas bcom ldan 'das kyis bka' stsal pa/ 'thung shig bum pa dang ril ba dag gi nang du mi ldugs</text></item>
<item><p>187a6</p><section>'dul ba</section><text>te bcom ldan 'das kyis bka' stsal pa/ der lugs shig dge slong dag cig lam du zhugs te dong ba dang / de na chu med de khyim bdag gis snod nas chu 'dron pa mang po la byin pa dang / dge slong dag gis 'thung du ma</text></item>
<item><p>187a7</p><section>'dul ba</section><text>btub ste/ bcom ldan 'das kyis bka' stsal pa/ de ste gzhan med na rtogs la 'thung shig /de dag bum pa dang ril ba'i nang du mi ldugs pa dang / bcom ldan 'das kyis bka' stsal pa/ der yang lugs shig /phyi dro mi</text></item>
<item><p>187a8</p><section>'dul ba</section><text>'thung ba dang / bcom ldan 'das kyis bka' stsal pa/ 'thung shig /lam na rdo chu sgrom yod pa dang / dge slong dag the tshom skyes te chu ma blangs pa dang / bcom ldan 'das kyis bka' stsal pa/ dge slong rnams rdo chu sgrom ni bkru</text></item>
<item><p>187b1</p><section>'dul ba</section><text>bkru ba yin gyis/ rtogs la 'thung shig /ril ba dang bum pa dag tu mi ldugs pa dang / bcom ldan 'das kyis bka' stsal pa/ der yang lugs shig /phyi dro mi 'thung ba dang / bcom ldan 'das kyis bka' stsal pa/ 'thung shig /</text></item>
<item><p>187b2</p><section>'dul ba</section><text>de la the tshom du ma byed cig /de bzhin du shing sgrom dang rkyal pa'i nang na 'dug pa yang rtogs la 'thung shig /phyi dro dang / ril ba dang / bum pa'i nang du yang lugs shig /de la the tshom du ma byed cig /dge slong dag gis dge 'dun</text></item>
<item><p>187b3</p><section>'dul ba</section><text>la chu brims pa dang / de na dge slong dag gis tshe dang ldan pa chu rgyun lhung bzed kyi nang nas ma chad pas na bzhag par gyur to zhes smras te/ de dag gis ma blangs so/ /de ltar gyur pa dge slong dag gis bcom ldan 'das la gsol</text></item>
<item><p>187b4</p><section>'dul ba</section><text>pa dang / bcom ldan 'das kyis bka' stsal pa/ dge slong dag khu ba thams cad kyi rgyud ni thur du 'bab kyi steng du mi 'gyur gyis 'thung la de la the tshom ma byed cig /de bzhin du 'o ma dang / zho dang / zho'i chu dang / dar ba dang /</text></item>
<item><p>187b5</p><section>'dul ba</section><text>rtsab mo dang / tshwa la sogs pa la rgyas par brjod do/ /gleng gzhi ni mnyan du yod pa na ste/ dge slong dag ljongs rgyu zhing spyod pa las ba glang gi lhas su phyin pa dang / de dag la de na chu med de/ de dag gis zho'i chu byin pa dang /</text></item>
<item><p>187b6</p><section>'dul ba</section><text>dge slong de dag the tshom skyes nas mi 'khru'o/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ gang na chu med pa zho'i chu dang / dar ba dang bas khrus</text></item>
<item><p>187b7</p><section>'dul ba</section><text>shig /de la the tshom du ma byed cig /dge slong dag gis ba lang rdzi la bum pa brnyas pa dang / de dag gis mar gyi bum pa dang / 'o ma'i bum pa dag rnyed na de dag the tshom skyes nas ma blangs so/ /de ltar gyur pa dge slong dag</text></item>
<item><p>187b8</p><section>'dul ba</section><text>gis bcom ldan 'das la gsol pa dang / bcom ldan 'das kyis bka' stsal pa/ dge slong dag bum pa la rnam pa lnga ste/ bshang ba'i bum pa dang / gci ba'i bum pa dang / chang gi bum pa dang / 'bru mar gyi</text></item>
<item><p>188a1</p><section>'dul ba</section><text>bum pa dang / mar gyi bum pa'o/ /de la snga ma gsum ni ma bzhag pa yang ma bzhag shig /gzhag na ni rgyang ring por bor cig /'bru mar gyi bum pa dang / mar gyi bum pa ni me'i nang du bsregs la de nas lci ba'i ril lu</text></item>
<item><p>188a2</p><section>'dul ba</section><text>'am/ ba lang gi lci bas rung bar gyis la chu chus te/ de snga dro dang phyi dro yang spyod cig /de la the tshom du ma byed cig /gleng gzhi ni mnyan du yod pa na ste/ dge slong gzhan zhig gis bum pa'i nang nas chu 'thungs pa dang / bung bas zos</text></item>
<item><p>188a3</p><section>'dul ba</section><text>so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag bum bu'i nang nas chu ma 'thung shig /'thung na 'das pa dang bcas par 'gyur ro/ /sngar lag pa</text></item>
<item><p>188a4</p><section>'dul ba</section><text>snyol la kha khrus te/ gdod chu 'thung shig /bum bu'i kha khab med par ma bzhag shig /de bas na ngas gnang gis bum pa'i kha gab chongs shig bcom ldan 'das kyis bum bu'i kha gab chongs shig ces bka' stsal na/ dge</text></item>
<item><p>188a5</p><section>'dul ba</section><text>slong dag gis kha gab ji lta bu bcang ba mi shes nas/ bcom ldan 'das kyis bka' stsal pa/ shing las byas pa 'am/ rdo las byas pa 'am/ sa las byas pa'o/ /bcom ldan 'das kyis lag pa snyol la chu 'thung shig</text></item>
<item><p>188a6</p><section>'dul ba</section><text>ces bka' stsal na/ lam du zhugs pa dag gcig la chu nyung bar gyur nas/ bcom ldan 'das kyis bka' stsal pa/ mdab ma rang lhags pa tshol la de'i nang nas 'thung shig /de yang med par gyur nas/ bcom ldan 'das</text></item>
<item><p>188a7</p><section>'dul ba</section><text>kyis bka' stsal pa/ bag yod bzhin du shing la chags pa las 'thung shig /de yang med par gyur nas/ bcom ldan 'das kyis bka' stsal pa/ dben par 'dug la bum bu nyid nas 'thung shig /gzhan gyis ma mthong ba</text></item>
<item><p>188a8</p><section>'dul ba</section><text>dang mdzes par gyis shig /dge slong dag ngas phongs pa na gnang ba de ma phongs pa'i tshe na ma spyod cig /spyad na 'das pa dang bcas par 'gyur ro/ /gleng gzhi ni mnyan du yod pa na ste/ dge slong dag ljongs rgyu ba spyod cing dong ba las</text></item>
<item><p>188b1</p><section>'dul ba</section><text>de dag gis rgyags dge tshul pha dag la/ bskur ba de dag ma theg nas de dag gis theg la bskur cig ces smras pa dang / dge slong dag the tshom skyes nas ma bteg go/ /de ltar gyur pa dge slong dag gis bcom ldan 'das la gsol</text></item>
<item><p>188b2</p><section>'dul ba</section><text>pa dang / bcom ldan 'das kyis bka' stsal pa/ theg shig /dge tshul pha dag ngal nas phog ste slang zhes smras pa dang / dge slong dag gis ma phog nas/ de ltar gyur pa dge slong dag gis bcom ldan 'das la gsol pa dang /</text></item>
<item><p>188b3</p><section>'dul ba</section><text>bcom ldan 'das kyis bka' stsal pa/ phog shig dge tshul phas ma bzung bzhin gdeg pa dang / dbab pa dag byas nas/ bcom ldan 'das kyis bka' stsal pa/ dge tshul phas ma gzung bar gdeg pa dang / dbab pa ma byed cig /dge</text></item>
<item><p>188b4</p><section>'dul ba</section><text>tshul pha dag gis bdag cag chad de ngal bsos khyed kyis cung zhig khyer cig ces smras pa dang / dge slong dag gis ma khyer ba dang / bcom ldan 'das kyis bka' stsal pa/ tha gus bcings la tha gu'i rtse mo dge tshul phas</text></item>
<item><p>188b5</p><section>'dul ba</section><text>zung ste phyi bzhin 'brang du chug la dge slong gis khyer cig /dge slong dag the tshom skyes nas de la mi za ba dang / bcom ldan 'das kyis bka' stsal pa/ de la the tshom du ma byed par zo shig /dge slong 'dron pa mang po dang lhan</text></item>
<item><p>188b6</p><section>'dul ba</section><text>cig tu 'grogs te lam du zhugs pa dang / 'dron pa mang po dag rkun pos bcom pa dang / dge tshul gyis rgyags rnams bor nas bros te dong ngo / /dge slong dag gi rgyags ma khyer nas de nyid na bor zhing 'dug pa dang / 'dron pa mang po dag gis</text></item>
<item><p>188b7</p><section>'dul ba</section><text>'phags pa khyed kyi rgyags ni rkun pos ma khyer ro zhes smras pa dang / dge slong dag dge tshul pha dag la deng la rgyags long ste shog shig ces smras pa dang / de dag skrag nas 'dong du ma btub ste khyed nyid ci'i phyir mi 'dong / nged</text></item>
<item><p>188b8</p><section>'dul ba</section><text>cag rkun pos gsad mod ces smras pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ long la gzod dge tshul phas byin cig /dge slong dag gis the</text></item>
<item><p>189a1</p><section>'dul ba</section><text>tshom skyes nas de dag ma zos pa dang / bcom ldan 'das kyis bka' stsal pa/ de la the tshom du ma byed par zo shig /klung rgal bar gyur pa dang / bcom ldan 'das kyis bka' stsal pa/ dge tshul pha dag la khyed nyid kyis khyer te rgal</text></item>
<item><p>189a2</p><section>'dul ba</section><text>bar nus sam zhes dris la de ste nus zhes zer na legs so/ /de ste mi nus so zhes zer na rgyags bdag cag gis khyer la rgol cig /de la dge slong dag gis rgyags dag pha rol du bsgral bar bya na dge tshul phas bsgral bar gyis la</text></item>
<item><p>189a3</p><section>'dul ba</section><text>brtag par gyis shig /de ste dge tshul pha yang mi nus na dge slong dag gis rgyags pha rol du sgrol la/ de'i 'og tu dge tshul pha yang bsgral bar gyis shig /de ste gnyi gar nus na dge tshul pha dang / rgyags lhan cig tu bsgral</text></item>
<item><p>189a4</p><section>'dul ba</section><text>bar gyis shig /gnyi ga lhan cig tu bsgral ba dge slong rnams the tshom skyes nas ma zos so/ /de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ de la the tshom du ma</text></item>
<item><p>189a5</p><section>'dul ba</section><text>byed par bza' bar gyis shig /bcom ldan 'das kyis dge slong dag lhung bzed du zo shig ces bka' stsal pa dang / dge slong zhig gis lhung bzed bkrus nas mthe bos brdabs na sgra mi gsang nas/ dge slong de la the tshom skyes</text></item>
<item><p>189a6</p><section>'dul ba</section><text>nas/ bcom ldan 'das kyis bka' stsal pa/ sgyu med par lan gnyis lan gsum du bkru bas khrus la mthe bos brdabs na sgra gsang bar byung na/ de la the tshom du ma byed par zo shig /dge slong gzhan zhig gis lhung bzed</text></item>
<item><p>189a7</p><section>'dul ba</section><text>bkrus te/ de bu ga na zas kyi tshigs ma zhig mthong ba dang / de the tshom skyes nas/ bcom ldan 'das kyis bka' stsal pa/ de la shing bus brus te lan gsum gyi bar du rab tu khrus la de la the tshom du ma byed cig /dge slong</text></item>
<item><p>189a8</p><section>'dul ba</section><text>gzhan zhig gis yang lhung bzed gas pa zhig gi nang du khu ba dron po zhig blangs pa dang / de'i 'phro nas snum byung ba dang / zhag steng du byung ba dang / dge slong de the tshom skyes nas/ bcom ldan 'das kyis bka' stsal pa/ steng gi</text></item>
<item><p>189b1</p><section>'dul ba</section><text>zhag zhoms la btung bar gyis shig /dge slong gcig rlung nad kyis btab nas des phyi dro khu ba zhig 'thungs te/ nub kar lhung bzed de'i nang du skom btung zhes byas pa dang / lhung bzed kyi nang du snum langs nas de'i steng du</text></item>
<item><p>189b2</p><section>'dul ba</section><text>zhag chags pa dang / dge slong de the tshom skyes nas skom yang ma 'thungs so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ lag pa dang kha bkrus nas snum zhoms te</text></item>
<item><p>189b3</p><section>'dul ba</section><text>'or te de la the tshom du ma byed par 'thung shig /bcom ldan 'das kyis kha khrus shig ces bka' stsal na/ dge slong dag kha cis bkru ba mi shes nas/ bcom ldan 'das kyis bka' stsal pa/ lci ba 'am sa 'am shing gi shun phrags la sogs</text></item>
<item><p>189b4</p><section>'dul ba</section><text>pa gzhan gyis so/ /sangs rgyas bcom ldan 'das la tshe dang ldan pa u pA lis zhus pa/ btsun pa ji tsam gyis kha bkrus pa zhes bgyi/ bcom ldan 'das kyis bka' stsal pa/ kha dang rma gnyis mtshungs te rtag tu zag pas ma 'bags pa</text></item>
<item><p>189b5</p><section>'dul ba</section><text>mi nus mod kyi lan gsum du kha bkrus te chu bor ba ni kha bkrus pa zhes bya'o/ /dge slong gcig gis bsod snyoms bslangs te gnas khang du bzhag nas phyi rol du byung ba dang / khyim bdag gzhan zhig gis de'i steng du zas shig</text></item>
<item><p>189b6</p><section>'dul ba</section><text>blugs te bzhag pa dang / ji tsam bsod snyoms pa de slar 'ongs na bsod snyoms kyi steng na zas gzhan zhig blugs par mthong ste/ de the tshom skyes te zan ma zos so/ /de ltar gyur pa dge slong dag gis bcom ldan 'das la</text></item>
<item><p>189b7</p><section>'dul ba</section><text>gsol pa dang / bcom ldan 'das kyis bka' stsal pa/ de ste byin len byed pa yod na byin len byos la zo shig /de ste med na steng gi sar pa de log shig tu 'or la the tshom du ma byed par zo shig /dge slong gzhan zhig gis</text></item>
<item><p>189b8</p><section>'dul ba</section><text>bsod snyoms blangs nas gnas khang du bzhag ste/ phyi rol du song ba dang / de khyim pa zhig gis reg par mthong ste dge slong de the tshom skyes nas ma zos so/ /de ltar gyur pa dge slong dag gis bcom ldan 'das la gsol pa dang /</text></item>
<item><p>190a1</p><section>'dul ba</section><text>bcom ldan 'das kyis bka' stsal pa/ khyim bdag de la ci'i phyir reg ces dris la/ des rtswa sbrangs ma dag bsal ba'i phyir reg ces zer na byin len byos la zo shig de ste 'dod pa'i phyir reg go zhes zer na de yang</text></item>
<item><p>190a2</p><section>'dul ba</section><text>phyed mar gos la byin len byos te de la the tshom du ma byed par zo shig /bcom ldan 'das kyis dge slong dag rgyags khyer cig ces bka' stsal na/ khyim pa dang dge tshul pha dag med nas/ de ltar gyur pa dge slong dag gis bcom ldan</text></item>
<item><p>190a3</p><section>'dul ba</section><text>'das la gsol pa dang / bcom ldan 'das kyis bka' stsal pa/ sbyin pa'i bdag po spro ba skyed cig /sbyin bdag kyang med na bdag nyid kyis slar khyer la de khyim pa dang rjes la zo shig /de ste de la med na skal ba gnyis su chod la</text></item>
<item><p>190a4</p><section>'dul ba</section><text>khyim pa la byin te/ des khyer na ni de'i skal ba slar slongs te byin len byos la zo shig /bdag gi skal ba ni de la byin cig /de ste de ltar yang ma 'byor na nyi ma dang po'i tshe ni bsnyung bar 'dug shig /phyi de nyin par byin len</text></item>
<item><p>190a5</p><section>'dul ba</section><text>byed pa med na stag gi spar thabs gcig zo shig /yang phyi de nyin mo yang byin len byed pa med na stag gi spar thabs gnyis zo shig /de ste zhag bzhi'i nyin mo yang byin len byed pa med na ji tsam 'drangs ba'i bar du zo</text></item>
<item><p>190a6</p><section>'dul ba</section><text>shig /de la the tshom du ma byed cig /de ste rgyags med na 'bras bu rang lhung ba de longs la gdugs tshod la bab kyi bar du khyer te song la de ste khyim pa dang phrad na skal ba gnyis su chod la gcig ni de la byin te/ de'i skal</text></item>
<item><p>190a7</p><section>'dul ba</section><text>ba slar bdag gis slongs la rung bar byos te zo shig /bdag gi de byin cig /de ste ma phrad na snga dro 'am/ phyi dro yang rung / rung bar bya ba'i phyir sgyu med na srog dang 'bral bas/ the tshom du ma byed par zo shig /de</text></item>
<item><p>190a8</p><section>'dul ba</section><text>ste yang lhung ba med na shing la 'dzegs te thogs shig /yang na sprugs la byang phyogs kyi dus su bsngos te zo shig /de bzhin du rtsa ba la sogs pa yang sa la sa rang gis brkos te phyung la the tshom du ma byed par</text></item>
<item><p>190b1</p><section>'dul ba</section><text>zo shig /ngas khyed la phongs pa'i tshe gnang ba de ma phongs pa'i tshe ma spyod cig /spyad na 'das pa dang bcas par 'gyur ro/ /rkyang pa'i sgo gsum pa'i mdo'i tshigs su bcad pa bcu ste sgo gsum pa rdzogs s+ho// //</text></item>
<item><p>190b2</p><section>'dul ba</section><text>mdor bsdus pa ste/ sa bon bum pa rkun po rku ba dang / /lus kyis reg pa de bzhin te/ /'bras can lan tshwa song ba dang / /bu ram shing dang dgun 'bru dang / /glo bur 'ongs dang gnas pa'o/ /mdor na/ sa bon</text></item>
<item><p>190b3</p><section>'dul ba</section><text>dum pa shing rta gru/ /khur dang 'o ma tshong pa de bzhin te/ /bya rog sbrang ma btso blag las/ /u pA li bzhi chog kun shes pa'o/ /sangs rgyas bcom ldan 'das rgyal po'i khab bya ka lan da ka gnas pa na bzhugs te/</text></item>
<item><p>190b4</p><section>'dul ba</section><text>gang gi tshe rgyal po gzugs can snying pos bum pa stong gi sa bon btab pa phul ba de'i tshe dge slong dag gis de'i thog zos nas zhing yang tha bar bor te rtswa ku sha'i gnas su gyur to/ /de nas rgyal po gzugs</text></item>
<item><p>190b5</p><section>'dul ba</section><text>can snying po phyi rol du byung bas de dag mthong nas/ des blon po la kye sus 'di ltar zhing kun tha bar bor nas ku sha'i gnas su gyur ces smras pa dang / des lhas 'phags pa dag la bum pa stong gi sa bon</text></item>
<item><p>190b6</p><section>'dul ba</section><text>gyis btab pa phul ba da de dag gis legs par blangs pa de dag gzigs mod ces smras pa dang / rgyal pos ji 'phags pa de dag gis thun mong du yang ma btang ngam zhes de dag gis dge slong dag la smras</text></item>
<item><p>190b7</p><section>'dul ba</section><text>pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ dge 'dun gyi zhing dag ni thun shas su thong shig /dge slong dag gis thun shas</text></item>
<item><p>190b8</p><section>'dul ba</section><text>su byin no/ /zhing pas zhing gshin pa'i rnams ni thams cad bdag cag khyer yang de dag gis skal ba ma blangs pa dang / de ltar gyur pa dge slong dag gis bcom ldan 'das la gsol nas/ bcom</text></item>
<item><p>191a1</p><section>'dul ba</section><text>ldan 'das kyis bka' stsal pa/ zhing shas kyi skal ba long shig /dge slong dag gis blangs te de nyid du bzhag nas/ bcom ldan 'das kyis bka' stsal pa/ skal ba gtsug lag khang du skyos shig ces gsungs pa dang / sngar zhing pa nyid kyi der</text></item>
<item><p>191a2</p><section>'dul ba</section><text>bskyas so/ /de nas bcom ldan 'das kyis bka' stsal pa/ sngon du zhing bdag gis der skyos shig /de dag skyed pa na yang brkus so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal</text></item>
<item><p>191a3</p><section>'dul ba</section><text>pa/ srung ba'i dge slong rnams skos shig /shing rta'i nang du skyed pa las shing rta chag kyang dge slong gis grogs ma byas pa dang / khyim bdag mi dga' bar gyur nas smras pa/ 'phags pa 'di ni ci khyed cag gis na khyed kyis ci'i phyir</text></item>
<item><p>191a4</p><section>'dul ba</section><text>grogs mi bya/ des smras pa/ bcom ldan 'das kyis ma gnang ngo / /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ shing rta la phyugs 'debs</text></item>
<item><p>191a5</p><section>'dul ba</section><text>pa'i sa ma gtogs par der bskya ba dang zhing pa'i grogs gyis shig /dge slong gzhan zhig na bar gyur nas/ shing rta pa dag gis shing rta'i steng du zhon cig ces smras pa dang / de the tshom skyes nas ma zhon nas/</text></item>
<item><p>191a6</p><section>'dul ba</section><text>bcom ldan 'das kyis bka' stsal pa/ na na shing rta la zhon cig /de la the tshom ma byed cig /gru'i nang na 'thun shas kyi skal ba skyed pa las gru yang chag par gyur nas/ dge slong dag gis grogs ma byas</text></item>
<item><p>191a7</p><section>'dul ba</section><text>pa dang / khyim bdag mi dga' bar gyur nas smras pa/ 'di ni khyed kyis na/ khyod kyis ci'i phyir grogs mi bya/ de dag gis smras pa/ bcom ldan 'das kyis ma gnang ngo / /de ltar gyur pa dge</text></item>
<item><p>191a8</p><section>'dul ba</section><text>slong dag gis bcom ldan 'das la gsol pa dang / bcom ldan 'das kyis bka' stsal pa/ gru'i dngo ma gtogs par phul ba'i grogs dang zhing pa'i grogs gyis shig /dge slong gzhan zhig yang klung gi 'gram</text></item>
<item><p>191b1</p><section>'dul ba</section><text>nas song ba las na bar gyur nas mnyan pas 'phags pa 'di'i nang du zhugs shes smras pa dang / de the tshom skyes nas nang du ma zhugs so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal</text></item>
<item><p>191b2</p><section>'dul ba</section><text>pa/ dngo ma gtogs par nang du zhugs pa de la the tshom ma byed cig /gzhan yang khur gyis bskyas pa las de chad par gyur nas/ des 'phags pa 'di mar phob shig ces smras pa dang / dge slong dag the tshom skyes nas ma phog go/ /</text></item>
<item><p>191b3</p><section>'dul ba</section><text>de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ phog cig /dge slong dag gis phab nas slar ma bteg pa dang / bcom ldan 'das kyis bka' stsal pa/</text></item>
<item><p>191b4</p><section>'dul ba</section><text>ji ltar phog pa bzhin du theg cig /lha gang gi sgor bor te dong ba dang / ma byin par len pa dag gis brkus nas/ bcom ldan 'das kyis bka' stsal pa/ nang du skyos shig /dge slong gis sus nang du bskyab mi shes nas</text></item>
<item><p>191b5</p><section>'dul ba</section><text>bcom ldan 'das kyis bka' stsal pa/ khyim pas so/ /khyim pa med na dge tshul phas so/ /dge tshul pha yang med nas/ bcom ldan 'das kyis bka' stsal pa/ bdag cag nyid kyis nang du skyos shig /dge</text></item>
<item><p>191b6</p><section>'dul ba</section><text>slong dag gis bskyas nas bdag gis bskyas pa yin no snyam nas ma zos pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/</text></item>
<item><p>191b7</p><section>'dul ba</section><text>de la the tshom ma byed par zo shig /dge 'dun gyi zangs kyi nang du me cher 'bar bas 'o ma la sogs pa ni khol/ rung bar byed pa ni sgor song nas bo ba dang / bcom ldan 'das kyis bka'</text></item>
<item><p>191b8</p><section>'dul ba</section><text>stsal pa/ de phyi rol du ma 'gro shig /de ste rkyen cig byung nas phyi rol du song na mgal ba dag phyir drongs shig /'on kyang de bzhin du lud pa dang / bcom ldan 'das kyis bka' stsal pa/</text></item>
<item><p>192a1</p><section>'dul ba</section><text>mdag ma dag phyir dbyung bar gyis shig /mdag ma phyir phyung yang lud pa dang / bcom ldan 'das kyis bka' stsal pa/ chos gos kyi tha mas g.yobs shig /'on kyang lud par gyur nas bdag nyid kyis gzar bu long</text></item>
<item><p>192a2</p><section>'dul ba</section><text>la dkrug par gyis shig /dge slong dag ngas phongs pa la gnang ba de ma phongs pa'i tshe ma spyod cig /spyad na 'das pa dang bcas par 'gyur ro/ /de bzhin du sman dag kyang dge tshul pha 'am/ lha gang na gnas pas dkrug par gyis shig /</text></item>
<item><p>192a3</p><section>'dul ba</section><text>de yang phyi rol du song na de'i thabs snga ma bzhin no/ /gleng gzhi ni mnyan du yod pa na ste/ tshong pa mang po dag cig gis sangs rgyas dang / dge slong gi dge 'dun la sogs pa bshos la spyan drangs so/ /de dag gis bshos sbyar te dro</text></item>
<item><p>192a4</p><section>'dul ba</section><text>sar bskyas nas ma drangs kyi bar du tshong khang du me shor te de dag me gsod du song ba dang / gdugs tshod yol la thug nas/ dge slong dag gis ji ltar gyur pa bcom ldan 'das la gsol pa dang / bcom ldan 'das kyis bka'</text></item>
<item><p>192a5</p><section>'dul ba</section><text>stsal pa/ de'i sems kyis yongs su btang bas na/ dge slong dag de la the tshom ma byed par bza' bar bya'o/ /zos nas byang gi sgra mi snyan gyi dus su byin gyis rlobs shig /dge 'dun gyis dro sar bya rog</text></item>
<item><p>192a6</p><section>'dul ba</section><text>mchus zas la reg pa dang / dge slong dag the tshom skyes nas zan ma zos so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>192a7</p><section>'dul ba</section><text>mchu'i than kor 'or la de la the tshom ma byed par zo shig /dge slong dag gis lhung bzed kyi kha zas kyi nang du bya rog gis reg nas de dag kha zas ma zos pa dang / bcom ldan 'das kyis bka' stsal pa/</text></item>
<item><p>192a8</p><section>'dul ba</section><text>de'i mchu'i than kor 'or la the tshom ma byed par bza' bar gyis shig /tshe dang ldan pa nam gru ci la yang the tshom za ste/ nam gru the tshom can nam gru the tshom can zhes ming du gyur to/ /</text></item>
<item><p>192b1</p><section>'dul ba</section><text>de bshang sar 'ongs pa dang / sbrang ma zhig mthong ngo / /phyis yang de dang 'dra ba zhig bskos na zas kyi steng na 'dug pa mthong ba dang / des tshe dang ldan pa dag bshang sa na mthong ba'i sbrang ma des 'dir 'ongs te kha zas la 'bags te</text></item>
<item><p>192b2</p><section>'dul ba</section><text>ma rung bar byas so zhes smras pa dang / de thos pa dang dge slong mang zhig gis zas ma zos par gyur to/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>192b3</p><section>'dul ba</section><text>dge slong rnams sbrang ma ni mthon dman kun du rgyus des gang du reg pa de 'or la de la the tshom du ma byed par zo shig /dge slong dag tshon rtsi'i las byed de/ de dag sems 'khrul bas tshon rtsi'i bum pa yin no snyam nas des</text></item>
<item><p>192b4</p><section>'dul ba</section><text>dge 'dun gyi 'bru mar gyi bum pa dang / mar gyi bum pa dag steng du bteg ste khyer ba dang / de na gang gi tshe ngo shes pa de'i tshe na 'greng bzhin du bor nas chag pa dang / de ltar gyur pa dge slong dag gis bcom ldan 'das la</text></item>
<item><p>192b5</p><section>'dul ba</section><text>gsol pa dang / bcom ldan 'das kyis bka' stsal pa/ thang ma skas la 'dzegs pa las cung zad tsam zhig ni 'dzegs mang du las na slar bobs la gnas gar bde bar ma 'gyel bar zhog shig /de ste</text></item>
<item><p>192b6</p><section>'dul ba</section><text>thang ma skas la mang du 'dzegs la thung du 'dzeg dgos na steng du 'dzegs la gnas bde bar ma 'gyel bar zhog shig /dge slong dag the tshom skyes nas ma zos pa dang / de ltar gyur pa dge slong dag gis bcom ldan</text></item>
<item><p>192b7</p><section>'dul ba</section><text>'das la gsol nas/ bcom ldan 'das kyis bka' stsal pa/ de la the tshom ma byed par zo shig /sangs rgyas bcom ldan 'das la tshe dang ldan pa u pA lis zhus pa/ btsun pa bzhag pa rnam pa du 'tshal</text></item>
<item><p>192b8</p><section>'dul ba</section><text>du rung / u pA li rnam pa gnyis kyis te/ ngo tsha ba med cing bslab pa la mi mos pa dang / gang la ngo tsha yod kyang dran pa nyams pa te/ de gnyis kyis bzhag pa rung gis gnyi ga zo shig /bcom ldan 'das kyis</text></item>
<item><p>193a1</p><section>'dul ba</section><text>bka' stsal pa/ byol song gi skye gnas su gyur pa'i sems can la sbyin pa byin na ni rnam par smin pa brgyar re bar bya'o/ /tshul khrims ngan pas zin pa'i mi la sbyin pa byin na ni rnam par smin pa stong du re bar bya'o/ /tshul khrims dang ldan</text></item>
<item><p>193a2</p><section>'dul ba</section><text>pa'i skyes bu gang zag la sbyin pa byin na ni rnam par smin pa brgya phrag stong du re bar bya'o/ /phyi rol gyi drang srong 'dod pa'i 'dod chags dang bral ba dag la sbyin pa byin na ni rnam par smin pa sa ya brgya stong du re bar bya'o/ /rgyun du zhugs pa'i 'bras bu</text></item>
<item><p>193a3</p><section>'dul ba</section><text>mngon du byed par zhugs pa la ni tshad med do/ /rgyun du zhugs pa la de bas kyang tshad med do/ /lan cig phyir 'ong ba'i 'bras bu mngon du byed par zhugs pa la de bas kyang tshad med do/ /lan cig phyir ldog par rgyun du zhugs pa la de bas kyang</text></item>
<item><p>193a4</p><section>'dul ba</section><text>tshad med do/ /phyir mi 'ong ba'i 'bras bu mngon du byed par zhugs pa la de bas kyang tshad med do/ /phyir mi 'ong ba'i rgyun du zhugs pa la de bas kyang tshad med do/ /dgra bcom pa'i 'bras bu mngon du byed par zhugs pa la de bas kyang tshad med do/ /</text></item>
<item><p>193a5</p><section>'dul ba</section><text>dgra bcom pa la de bas kyang tshad med na rang sangs rgyas dang / de bzhin gshegs pa dgra bcom pa yang dag par rdzogs pa'i sangs rgyas la lta smos kyang ci dgos bram ze dang khyim bdag dad pa dag gis dge slong dag mchod rten la phyag 'tshal du dong</text></item>
<item><p>193a6</p><section>'dul ba</section><text>ba la gdugs dang / rgyal mtshan dang / ba dan dag bskur ba dang / dge slong dag rnam pa de lta bu'i rkyen byung nas de dag gis gang du bskur bar bskur ma nus so/ /de dag gi nang nas kha cig gis smras pa/ tshe dang ldan pa dag bcom</text></item>
<item><p>193a7</p><section>'dul ba</section><text>ldan 'das kyis bka' stsal pa ni gzhan du bsngos la gzhan du dbul bar ma byed cig ces byung / kha cig gis yang smras pa/ de la gzhan byar ci yod/ bcom ldan 'das la zhu'o/ /de ltar gyur pa dge slong dag gis</text></item>
<item><p>193a8</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ dge slong rnams rnam pa bzhi la ni nges par dbul dgos te byang chub pa dang / chos kyi 'khor lo dang / cho 'phrul</text></item>
<item><p>193b1</p><section>'dul ba</section><text>chen po dang / lha yul nas gshegs pa'o/ /'di dag la bsngos nas gzhan du sngo bar ma byed cig /de las gzhan du bsngos pa'i rkyen rnam pa de lta bus na gzhan dag tu bsngor rung gis de la the tshom ma byed cig /dge slong</text></item>
<item><p>193b2</p><section>'dul ba</section><text>rnams ngas phongs pa'i tshe gnang ba de bzhin du ma phongs pa'i tshe ma spyod cig /de ltar spyad na 'das pa dang bcas par 'gyur ro/ /sangs rgyas bcom ldan 'das la tshe dang ldan pa u pA lis zhus pa/ btsun pa dge</text></item>
<item><p>193b3</p><section>'dul ba</section><text>slong gnyis shig 'khrug par gyur/ rtsod par gyur/ 'thab par gyur pa de la gang med par gzung / bcom ldan 'das kyis bka' stsal pa gang tshul khrims dang ldan pa'o/ /gnyi ga tshul khrims dang ldan pa na gang mang du thos pa'o/ /gnyi ga mang</text></item>
<item><p>193b4</p><section>'dul ba</section><text>du thos na gang chog shes pa'o/ /gnyi ga chog shes na gang cher chog shes pa'o/ /gnyi ga cher chog shes na u pA li gnyi ga cher chog shes pa las cher chog shes pa ni med de mi srid do/ /gnas med de de gnyis lta bu la ni 'khrug pa</text></item>
<item><p>193b5</p><section>'dul ba</section><text>'am/ rtsod pa 'am/ 'thab par 'gyur ba 'byung ba'i gnas ma yin no/ /rkyang pa'i sgo'i mdo bzhi pa'i tshigs su bcad pa dang po'o// // 'dul ba gzhung dam pa/ bam po bzhi bcu rtsa gsum</text></item>
<item><p>193b6</p><section>'dul ba</section><text>pa/ mdor na/ rkun po gnas dang za ma dang / /sngar 'khrugs pa la rnam pa bzhi/ /bslab pa byin pas tshul shing brims/ /de dag dge 'dun dbyen mi 'gyur/ /sangs rgyas bcom ldan 'das mnyan du yod pa'i</text></item>
<item><p>193b7</p><section>'dul ba</section><text>'dze ta'i tshal mgon med pa la zas sbyin gyi kun dga' ra ba na bzhugs so/ /sangs rgyas bcom ldan 'das la tshe dang ldan pa u pA lis zhus pa/ btsun pa tshul shing brim pa rkun gnas kyis tshul shing brims na dge 'dun gyi</text></item>
<item><p>193b8</p><section>'dul ba</section><text>dbyen du 'gyur ram/ u pA li mi 'gyur ro/ /btsun pa ma ning dang za ma dang / dge slong ma sun phyung ba dang / pha bsad pa dang / ma bsad pa dang / dgra bcom pa bsad pa dang / de bzhin gshegs pa</text></item>
<item><p>194a1</p><section>'dul ba</section><text>la ngan sems kyis khrag phyung ba dang / mu stegs can dang / mu stegs can du song ba dang / tha dad du gnas pa dang / mi gnas pa dag gis tshul shing brims na dge 'dun gyi dbyen du 'gyur ram/ u pA li mi 'gyur ro/ /btsun pa</text></item>
<item><p>194a2</p><section>'dul ba</section><text>sngar 'khrugs pa bzhis tshul shing brims na dge 'dun gyi dbyen du 'gyur ram/ u pA li mi 'gyur ro/ /btsun pa bslab pa byin pas tshul shing brims na dge 'dun gyi dbyen du 'gyur ram/ u pA li mi 'gyur ro/ /rkyang pa'i sgo bzhi</text></item>
<item><p>194a3</p><section>'dul ba</section><text>pa'i mdo'i tshigs su bcad pa gnyis pa'o/ / mdor na/ lus la reg dang rngul zan dang / /char pa 'bab par bcad mi bya/ /tshang mang dang ni bshang gci sa/ /ma rung nas ni mi dor ba'o/ /sangs rgyas</text></item>
<item><p>194a4</p><section>'dul ba</section><text>bcom ldan 'das mnyan du yod pa'i 'dze ta'i tshal mgon med pa la zas sbyin pa'i kun dga' ra ba na bzhugs so/ /drug sde dag gis dge 'dun gyi mal stan dag kyang lus la reg par bgos/ rkang pa nas mgo'i bar du thang chad</text></item>
<item><p>194a5</p><section>'dul ba</section><text>par bgos pa dang / de ltar gyur pa dge slong dag gis bcom ldan 'das la zhus nas/ bcom ldan 'das kyis bka' stsal pa/ dge slong dag gis dge 'dun gyi mal stan lus la reg par ma bgo shig /bgos</text></item>
<item><p>194a6</p><section>'dul ba</section><text>na 'das pa dang bcas par 'gyur ro/ /bcom ldan 'das kyis dge slong dag dge 'dun gyi mal stan lus la reg par ma bgo shig ces bka' stsal pa na/ dge slong dag gis ji ltar bgo ba mi shes nas/ de ltar gyur</text></item>
<item><p>194a7</p><section>'dul ba</section><text>pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ gang zag gis rngul zan gyi steng du shes bzhin du dal nas khad kyis bgo bar gyis shig /drug sde dag</text></item>
<item><p>194a8</p><section>'dul ba</section><text>gis dge 'dun gyi gos bgos nas dbyar char gyi nang na bla gab med par 'dug go/ /de char gyis ma rung bar gyur nas/ de ltar gyur pa dge slong dag gis bcom ldan 'das la gsol pa dang / bcom</text></item>
<item><p>194b1</p><section>'dul ba</section><text>ldan 'das kyis bka' stsal pa/ dge slong dag gis dge 'dun gyi gos gyon la dbyar char gyi nang na bla gab med par ma 'dug shig /'dug na 'das pa dang bcas par 'gyur ro/ /drug sde dag gis dge 'dun gyi gos bgos nas tshang mang du</text></item>
<item><p>194b2</p><section>'dul ba</section><text>'jug te/ de dud pas ma rung bar gyur nas de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag gis dge 'dun gyi gos gyon nas tshang mang du 'gro</text></item>
<item><p>194b3</p><section>'dul ba</section><text>bar ma byed cig /song na 'das pa dang bcas par 'gyur ro/ /drug sde dag gis dge 'dun gyi mal stan dag bgos nas bshang gci'i sar song ba dang / bshang gci'i gzer ma dag gis phog nas ma rung bar gyur to/ /</text></item>
<item><p>194b4</p><section>'dul ba</section><text>de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag dge 'dun gyi mal stan gyon nas bshang gci'i sar ma 'gro shig /song na 'das pa dang bcas</text></item>
<item><p>194b5</p><section>'dul ba</section><text>par 'gyur ro/ /gleng gzhi ni mnyan du yod pa na ste/ dge slong rnams dge 'dun gyi mal stan rdol ba dang / ral ba rnams gar bab bab tu 'dor te de dag mi spyod pa dang / de nyid ma rung bar gyur nas de ltar</text></item>
<item><p>194b6</p><section>'dul ba</section><text>gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge 'dun gyi mal stan cung zad rdol tam/ ral na ma dor bar rdol na ni lhan pas klon cig</text></item>
<item><p>194b7</p><section>'dul ba</section><text>ral na ni slar grub par gyis shig /de'i nang na rnyings pa dag ni kol phyung la sar pa klon cig /de rnying pa las rung ba yod na me mar gyi snying por gyis shig /der yang mi rung na ba glang gi lci ba 'am sa dang sres</text></item>
<item><p>194b8</p><section>'dul ba</section><text>la ka ba'i ser ga 'am/ rtsig pa'i ser ga dag gi zhal zhal du gyis shig /sbyin par byed pa dang / yon bdag gi yun ring du spyad par 'gyur ro/ /rkyang pa'i sgo bzhi pa'i mdo'i tshigs su bcad pa</text></item>
<item><p>195a1</p><section>'dul ba</section><text>gsum pa'o/ / mdor na/ kha zas de ste me mar dang / /byug par bya dang lham rnams dang / /gos dang gdugs dang shing dag dang / /rtsa ba sman rnams tha ma'o/ /sangs rgyas bcom ldan 'das mnyan du yod pa'i 'dze ta'i</text></item>
<item><p>195a2</p><section>'dul ba</section><text>tshal mgon med zas sbyin gyi kun dga' ra ba na bzhugs so/ /mnyan du yod pa na khyim bdag gzhan zhig 'dug ste/ des yo byad thams cad dang ldan pa'i gtsug lag khang brtsigs te 'khor mang po'i dge slong dag cig la phul lo/ /de 'khor drug</text></item>
<item><p>195a3</p><section>'dul ba</section><text>bcu dang der dbyar tshul du zhugs so/ /tshul nas byung nas lhan cig spyod pa dang / nye gnas dag ljongs dang / phyogs gang dang gang du 'khod pa de dang de dag nas de'i rkang pa la phyag bya bar lhags nas/ de dag gis de'i rkang pa</text></item>
<item><p>195a4</p><section>'dul ba</section><text>la phyag byas te dong ba dang / des tshe dang ldan pa rnams nga khyim bdag 'di zhes bya bas 'gron du bos kyis khyed 'di nyid du 'khod cig ces smras pa dang / de dag gis smras pa mkhan po mchi'o/ /des smras pa/</text></item>
<item><p>195a5</p><section>'dul ba</section><text>'o na 'khod de zan zo la deng shig /de dag gis smras pa/ zas dang yo byad khyer te mchis la/ de nyid bdag cag 'tshal lo/ /des 'o na legs kyis de bzhin du byos shig ces smras pa dang / zas dang</text></item>
<item><p>195a6</p><section>'dul ba</section><text>yo byad dag khyer te dong ngo / /de bzhin du kha cig gis me mar gyi mar/ kha cig gis ni rkang pa byug pa/ kha cig gis ni lham dag /kha cig gis ni gos dag /kha cig gis ni gdugs dag /kha cig</text></item>
<item><p>195a7</p><section>'dul ba</section><text>gis ni shing dag /kha cig gis ni rtsa ba dang / sdong bu dang / lo ma dang / me tog dang / 'bras bu'i sman rnams khyer te dong ba dang / ring po ma lon par gtsug</text></item>
<item><p>195a8</p><section>'dul ba</section><text>lag khang de yo byad kyis brel bar gyur nas dge slong de khyim bdag gang na ba der song ste phyin pa dang / khyim bdag khyod kyi yo byad dag ni zad do zhes smras pa dang / 'phags pa de na dge slong nyung la yo byad mang du</text></item>
<item><p>195b1</p><section>'dul ba</section><text>phul na ci'i phyir myur du bas zhes smras pa dang / de dag gis rgyas par smras nas/ des 'phags pa bdag gis ni de na bzhugs pa rnams kyi phyir phul na/ de dag gzhan na gnas la ci'i phyir gzhan du spyod ces nyes pa ngor</text></item>
<item><p>195b2</p><section>'dul ba</section><text>brjod do/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong rnams yon bdag de 'phya ba ni yus te/ de bas na dge slong dag gis</text></item>
<item><p>195b3</p><section>'dul ba</section><text>gzhan du gnas shing gzhan gyi khyer ba ma spyod cig /dge slong dag gzhan du gnas la gzhan gyi spyad dang / de dag ji tsam spyad pa thams cad rin thang bzhin du phob shig /rkyang pa'i sgo bzhi pa'i mdo'i</text></item>
<item><p>195b4</p><section>'dul ba</section><text>tshigs su bcad pa bzhi pa'o/ / mdor na/ mtshan ma dang yang mngon mtshan dang / /par tang dag dang ri mo can/ /khri'u rkang pa ri mo can/ /ral tshems bya ba dbyar mo khang / /</text></item>
<item><p>195b5</p><section>'dul ba</section><text>sangs rgyas bcom ldan 'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /mnyan du yod pa na mi spun gnyis shig rab tu byung ste/ de las gcig ni</text></item>
<item><p>195b6</p><section>'dul ba</section><text>zhal ta'i gnas khang na 'dug go/ /gcig ni 'dze ta'i tshal na'o/ /ji tsam na zhal ta ba de don zhig gi phyir ri brags kyi grong du song ngo / /dge slong de phu nu bo blta ba'i phyir bgo ba de bgos nas de'i</text></item>
<item><p>195b7</p><section>'dul ba</section><text>thad du song ngo / /des dge 'dun gyi bgo ba'i nang du gang zag gi bgo ba de bzhag nas gtam 'dzer cing 'khod do/ /de nas nor te dge 'dun gyi bgo ba zhig gyon te song ngo / /de nas zhal ta ba de slar 'ongs</text></item>
<item><p>195b8</p><section>'dul ba</section><text>nas de na bgo ba chung ngu zhig mthong ste/ des tshe dang ldan pa ci dge 'dun gyis rnyed pa grub pa 'am zhes smras pa dang / des smras pa/ dge 'dun gyi rnyed pa cang med do/ /bgo ba 'di su'i 'di</text></item>
<item><p>196a1</p><section>'dul ba</section><text>dag dge 'dun gyi'o/ /des smras pa/ nged cag ni che/ 'di chung na/ 'dir su yang bgo ba gyon te ma 'ongs sam/ 'dir bdag gi phu nu bo zhig 'ongs so/ /song la dris shig de song nas dris te des bltas na dge 'dun gyi yin nas/</text></item>
<item><p>196a2</p><section>'dul ba</section><text>des smras pa/ bdag gis nor te dge 'dun gyi ni bdag gis khyer/ bdag gi ni de na 'dug pa'i rigs so/ /des de khyer de 'ongs so/ /de ltar gyur pa dge slong dag gis bcom ldan 'das la gsol pa dang / bcom ldan</text></item>
<item><p>196a3</p><section>'dul ba</section><text>'das kyis bka' stsal pa/ dge 'dun gyi ni mtshan ma thob shig /dge slong dag gis ji ltar mtshan ma gdab pa mi shes nas/ bcom ldan 'das kyis bka' stsal pa/ dge slong 'di zhes bya bas phul ba'o</text></item>
<item><p>196a4</p><section>'dul ba</section><text>zhes yi ger bris shig /dge slong gis dge 'dun gyi dang / gang zag gi gnyi ga de bzhin du bris so/ /de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal</text></item>
<item><p>196a5</p><section>'dul ba</section><text>pa/ gang zag gi ni mngon mtshan thob shig /gleng gzhi ni mnyan du yod pa na ste/ bcom ldan 'das kyis dge 'dun gyi 'am/ gang zag gi yang rung ste/ ri mo can ni gding ba med kyi bar du ma spyod cig</text></item>
<item><p>196a6</p><section>'dul ba</section><text>ces bka' stsal pa/ dge slong dag gang zag gi par tang stan byed pa la zhugs pa dang / de'i nang nas kha cig gis smras pa/ bcom ldan 'das kyis ni ri mo can las rnyed pa ni gnang gi/ bdag nyid kyis</text></item>
<item><p>196a7</p><section>'dul ba</section><text>byas pa ni ma yin no zhes gsungs so/ /gzhan zhig gis yang byas pa'i dngos po spongs shig ces smras pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis</text></item>
<item><p>196a8</p><section>'dul ba</section><text>bka' stsal pa/ de bas na dge 'dun gyi ni par tang ri mo can rnyed dam byas na yang rung ngo / /gang zag gis ni gzhan gyis byin na yon bdag nyid la bsngos na 'chang bar gnang gi/ rang byed du ni mi gnang ngo / /</text></item>
<item><p>196b1</p><section>'dul ba</section><text>bcom ldan 'das kyis dge 'dun la ni par tang ri mo can rnyed pa 'am/ byas pa'ang 'chang du gnang gi/ gang zag la ni gzhan gyis byin pa de nyid la bsngos na 'chang du gnang ngo zhes bka' stsal nas/ dge slong gzhan zhig gis khri'u rkang pa ri</text></item>
<item><p>196b2</p><section>'dul ba</section><text>mo can zhig bdag gis ni ma byas gzhan gyis byin pa 'chang ngo / /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag ngas ri mo can ni dgongs te</text></item>
<item><p>196b3</p><section>'dul ba</section><text>gsungs kyi/ khri'u rkang pa ri mo can la ma yin gyis/ de bas na dge 'dun gyis khri'u rkang pa ri mo can rnyed dam byas kyang rung gnang gi/ gang zag la ni rjes su mi gnang ngo / /bcom ldan 'das kyis dge slong</text></item>
<item><p>196b4</p><section>'dul ba</section><text>ma dbyar tshul nas byung nas ljongs rgyu ba spyod cig ces gsungs pa dang / dbyar tshul du zhugs nas khang pa'i ral tshems dag ma byas par dong nas de dag gis ral tshems ma byas pas ma rung bar gyur to/ /de ltar</text></item>
<item><p>196b5</p><section>'dul ba</section><text>gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong ma dbyar tshul du zhugs na ral tshems ma byas na 'das pa dang bcas par 'gyur ro/ /rkyang pa'i</text></item>
<item><p>196b6</p><section>'dul ba</section><text>sgo bzhi pa'i mdo'i tshigs su bcad pa lnga pa'o/ / mdor na/ song nas slar 'ongs sbyin pa med/ /byin nas phyir yang 'ongs par gyur/ /dge 'dun gyis kyang sbyin par bya/ /gang las</text></item>
<item><p>196b7</p><section>'dul ba</section><text>bskyis par gyur pa'o/ /sangs rgyas bcom ldan 'das mnyan du yod pa'i 'dze ta'i tshal mgon med zas sbyin gyi kun dga' ra ba na bzhugs so/ /khyim pa zhig gis gnyen zhig dus 'das te mchod pa'i phyir</text></item>
<item><p>196b8</p><section>'dul ba</section><text>rgyal mtshan dang / ba dan gyis drangs nas dur khrod du bskyal te/ de slar khyer te 'ongs nas/ dge slong dag la phul ba dang / dge slong dag gis ma blangs so/ /de ltar gyur pa dge slong dag</text></item>
<item><p>197a1</p><section>'dul ba</section><text>gis bcom ldan 'das la gsol pa dang / bcom ldan 'das kyis bka' stsal pa/ song na slar 'ongs pa zhes byos la long shig /kha cig ni dbul te phul ba de slar yang brnyas pa dang / dge slong dag gis ma ster</text></item>
<item><p>197a2</p><section>'dul ba</section><text>to/ /bcom ldan 'das kyis bka' stsal pa/ de ste slar slong na byin cig /des brnyas nas de slar 'gyod pa skyes nas mi des slar yang phul ba dang / dge slong dag gis ma blangs te/ de ltar gyur pa dge slong dag gis bcom</text></item>
<item><p>197a3</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ de nas slar yang 'ongs so zhes byos te long shig /de la the tshom dang khro bar ma byed cig /gleng gzhi ni mnyan du yod pa na ste/ zhal ta byed pa'i</text></item>
<item><p>197a4</p><section>'dul ba</section><text>dge slong zhig gis dge 'dun gyi phyir khyim pa zhig la nor zhig bskyis pa dang / de dus las 'das so/ /de dus las 'das so zhes thos nas des gtsug lag khang du 'ongs nas dris pa/ dge slong ming 'di zhes</text></item>
<item><p>197a5</p><section>'dul ba</section><text>bgyi ba zhig ga re zhes smras pa dang / dge slong dag gis smras pa/ de dus las 'das so/ /des smras pa/ 'phags pa bdag gi nor zhig des bskyis so/ /dge slong dag gis smras pa/ song la de nyid</text></item>
<item><p>197a6</p><section>'dul ba</section><text>la dos shig /des dge 'dun gyi phyir khyer gyi pha ma dang bdag gi phyir ma lags kyis khyed kyis stsol cig /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ste</text></item>
<item><p>197a7</p><section>'dul ba</section><text>dge 'dun gyi phyir des khyer bar shes na/ dge 'dun gyis skyin pa byin cig /dge slong rnams ngas las gsar du byed pa'i mtshungs pa'i dge slong gi chos bca'o/ /las gsar du byed pa'i dge slong gis bskyi ba dag rgan</text></item>
<item><p>197a8</p><section>'dul ba</section><text>zhing rgan pa dag la dris la long shig /las gsar du byed pa rnams kyis mtshungs par spyad pa'i chos bcas pa bzhin du ma byas na 'das pa dang bcas par 'gyur ro/ /rkyang pa'i sgo bzhi pa'i mdo'i tshigs su bcad pa</text></item>
<item><p>197b1</p><section>'dul ba</section><text>drug pa'o/ / mdor na/ bu ram shing dang dge slong rnams/ /za zhing bgo ba phan gdags pa/ /mi bgo ba dang bzhi pa dang / /skar ma bstan par mi bya'o/ /sangs rgyas bcom ldan 'das mnyan du yod pa na 'dze ta'i tshal mgon</text></item>
<item><p>197b2</p><section>'dul ba</section><text>med zas sbyin gyi kun dga' ra ba na bzhugs so/ /dge 'dun dag gis bca' ba bu ram shing zhig rnyed de/ bcom ldan 'das kyis dge tshul pha dag la sum cha byin cig ces bka' stsal nas/ de dag la bu ram shing gi sum cha re re byin no/ /</text></item>
<item><p>197b3</p><section>'dul ba</section><text>dge slong dag rgan rims su 'khod nas dral nyis rim du gyur pas/ slar yang rgan rims kyi thog tu 'ongs so/ /tshe dang ldan pa sgra gcan 'dzin bcom ldan 'das kyi spyan sngar 'dug ste/ de bu ram shing gi dum bu za zhing bcom</text></item>
<item><p>197b4</p><section>'dul ba</section><text>ldan 'das kyi zhal du mig lta zhing 'dug go/ /bcom ldan 'das kyis bka' stsal pa/ tshe dang ldan pa sgra gcan 'dzin bu ram shing 'dod dam/ des smras pa/ bcom ldan 'das 'tshal lo/ /de nas bcom ldan 'das kyi sku</text></item>
<item><p>197b5</p><section>'dul ba</section><text>skal las bcad de dum bu gcig de la byin nas/ dge slong gi dge 'dun rnams bu ram shing gi bya ba byas te/ gtsug lag khang du 'ongs pa dang / tshe dang ldan pa sgra gcan 'dzin bcom ldan 'das kyi zhabs la phyag 'tshal ba'i</text></item>
<item><p>197b6</p><section>'dul ba</section><text>phyir/ bcom ldan 'das kyi drung du 'ongs pa dang / bcom ldan 'das kyis bka' stsal pa/ tshe dang ldan pa sgra gcan 'dzin bu ram shing gi bza' bas tshim par gyur tam/ des gsol pa/ bcom ldan 'das kyis</text></item>
<item><p>197b7</p><section>'dul ba</section><text>bdag cag gi rnyed pa ni sum cha cig stsol cig ces bka' stsal pas ga la tshim mod kyi/ bcom ldan 'das kyis bka' stsal pa des na gdod tshim par gyur to/ /bcom ldan 'das kyis dge slong gi dge 'dun dag</text></item>
<item><p>197b8</p><section>'dul ba</section><text>bsdus nas dge slong dag la 'di skad ces bka' stsal pa/ ngas gos kyi thob pa ni dge tshul pha dag sum cha gcig byin cig ces byas kyi/ kha zas kyi 'thob pa dag ni mtshungs par bgos shig /chung ngu na</text></item>
<item><p>198a1</p><section>'dul ba</section><text>shing bu la sa'i lo ma tsam yang mnyam par bgos shig /de las che chung ngu bgos na 'das pa dang bcas par 'gyur ro/ /gleng gzhi ni mnyan du yod pa na ste/ mnyan du yod pa na khyim</text></item>
<item><p>198a2</p><section>'dul ba</section><text>bdag gnas pa de dus dus su 'dze ta'i tshal du 'gro ba las dge slong zhig gis de la nor las byung ba'i bsod nams kyi dngos po bdun rgya cher bsnyen par bshad pa dang / de dad pa skyes nas gtsug lag khang zhig</text></item>
<item><p>198a3</p><section>'dul ba</section><text>brtsigs te/ der dge slong gang dag gnas pa de dag kha zas 'phral 'phral du sbyor bar byed pa las des de dag gis kha zas kyi rgyur kar sha pa Na dag cig byin pa las/ de dag gis smras pa/ tshe dang ldan pa</text></item>
<item><p>198a4</p><section>'dul ba</section><text>bdag cag bsod snyoms la 'gro bas chos gos kyis brel gyi zas kyis ni ma yin gyis/ kar sha pa Na ni chos gos kyi phyir bgo'o/ /dge slong bdag cag las su yang khyim bdag de'i khyim du ma 'dong shig</text></item>
<item><p>198a5</p><section>'dul ba</section><text>ces de dag gis dam bcas so/ /de nas dus phyi zhig na bsod snyoms pa zhig ljongs rgyu ba spyod cing mnyan du yod par phyin te/ de khyim bdag de'i gtsug lag khang du 'ongs nas/ dge slong dag gis de</text></item>
<item><p>198a6</p><section>'dul ba</section><text>ngal sor bcug ste/ gnas dang mal stan dag byin nas des bsams pa de ring la ngal bso zhing zan yang gral du zos la nang par nas bsod snyoms bslang ngo snyam du sems shing 'dug pa las/ dge slong gzhi</text></item>
<item><p>198a7</p><section>'dul ba</section><text>na 'khod pa dag lhung bzed dang chos gos khyer te bsod snyoms la dong ba dang / bsod snyoms pa des bsams pa/ gzhi na gnas pa'i dge slong dag ni de ltar phongs pa lta na/ bdag kyang de 'dra bar 'gyur</text></item>
<item><p>198a8</p><section>'dul ba</section><text>gyis bsod snyoms slong du 'gro'o snyam nas/ des lhung bzed dang chos gos dang lde mig dang / lde mig kyog po dang / sgo lcags kyang khyer nas mnyan du yod par rims kyis bsod snyoms la zhugs pa las</text></item>
<item><p>198b1</p><section>'dul ba</section><text>khyim bdag de'i khyim du 'ongs nas/ des de la bde bar phyin tam zhes tshig tu smras/ stan bting / rkang pa la phyag byas nas de'i mdun du 'dug go/ /de de'i mdun du 'dug nas des de la nor las byung ba'i bsod nams kyi dngos po</text></item>
<item><p>198b2</p><section>'dul ba</section><text>bdun du yon tan bshad pa dang / khyim bdag des smras pa/ 'phags pa bdag gis de thams cad bsgrubs lags so/ /bsod snyoms pas smras pa/ khyim bdag khyod kyis cung zad kyang sbyar ba med de/ khyod</text></item>
<item><p>198b3</p><section>'dul ba</section><text>kyi gtsug lag khang na thog mar kha zas med do/ /des smras pa/ 'phags pa ci gsung / bdag gis der mang du phul na/ 'phags pas gzhan zhig tu byon te nor ba snyam/ bsod snyoms pa des smras pa/ khyim</text></item>
<item><p>198b4</p><section>'dul ba</section><text>bdag khyod kyis gtsug lag khang gi lde mig dang lde mig kyog po dag shes sam/ 'phags pa 'tshal lo/ /des lde mig dang lde mig kyog po dag bstan pa dang / des smras pa/ 'phags pas de'i don glo bar chud do</text></item>
<item><p>198b5</p><section>'dul ba</section><text>zhes smras pa dang / bsod snyoms pas de khyer nas slar song ngo / /khyim bdag kyang de'i phyi bzhin du song ste gtsug lag khang du 'dug nas ji tsam dge slong dag bsod snyoms khyer te 'ong ba mthong ste mthong nas</text></item>
<item><p>198b6</p><section>'dul ba</section><text>des 'phags pa khyed cag gang nas byon ces smras pa dang / de dag gis smras pa/ khyim bdag spyod yul gyi dad pa bskyed pa'i phyir ro/ /'phags pa kar sha pa Na gar mchis/ khyim bdag gnas khang na yod do</text></item>
<item><p>198b7</p><section>'dul ba</section><text>snoms te spyon/ de dag gis phyung ste byin no/ /des smras pa/ da spyod yul gyi dad pa skyed du bzhud cig /de dag gis ma spobs nas/ cang mi zer bar 'dug nas/ de ltar gyur pa dge slong dag gis bcom ldan 'das la gsol</text></item>
<item><p>198b8</p><section>'dul ba</section><text>pa dang / bcom ldan 'das kyis bka' stsal pa/ dge slong dag khyim bdag de 'phya ba ni yus te/ de bas na rnam pa bzhis ni ma bgo shig /de ni mchod rten thams cad kyi dang / phyogs bzhi'i dge 'dun thams cad kyi dang / nad gsos</text></item>
<item><p>199a1</p><section>'dul ba</section><text>kyi rin thams cad dang / zas nar ma thams cad do/ /gleng gzhi ni mnyan du yod pa na ste/ drug sde dag ljongs rgyu ba spyod cing skar ma shar tsam zhig na gtsug lag khang zhig tu phyin pa dang / dge slong de dag gis gang du mdza' ba'i gnas</text></item>
<item><p>199a2</p><section>'dul ba</section><text>su ngal bso zhing 'dug tu bcug pa dang / de dag gis smras pa/ tshe dang ldan pa dag ci zhig bsdad du yod/ ston pa bzhugs bzhin du bstan pa zhig par bya 'am/ rgan rims bzhin du ci'i phyir mi bgo/ de dag ji ltar rgan rims</text></item>
<item><p>199a3</p><section>'dul ba</section><text>bzhin du bged pa la zhugs pa dang / gsar bu dag ma bgos par nam nangs so/ /de dag nam nangs pa dang langs te/ tshe dang ldan pa dag nged cag 'dong gis mal stan long shig /dge slong dag gis smras pa/ tshe dang ldan pa</text></item>
<item><p>199a4</p><section>'dul ba</section><text>dag khyed cag skad cig 'khod pa'i phyir khyed kyis dge 'dun thams cad la gnod pa byas so/ /de dag gis smras pa/ de ni ston pa'i bka' lung bzhin no/ /de ltar gyur pa dge slong dag gis bcom ldan 'das la gsol pa</text></item>
<item><p>199a5</p><section>'dul ba</section><text>dang / bcom ldan 'das kyis bka' stsal pa/ dge slong dag skar ma shar phan chad mal stan ma bgo shig /bgos na 'das pa dang bcas par 'gyur ro/ /mal stan bged pas kyang ma bgo shig /bgos na</text></item>
<item><p>199a6</p><section>'dul ba</section><text>'das pa dang bcas par 'gyur ro/ /rkyang pa'i sgo bzhi pa'i mdo'i tshigs su bcad pa bdun pa'o/ / mdor na/ rgun 'bru dang yang 'bra go gzhan/ /mes rung ba yang de bzhin te/ /zhugs</text></item>
<item><p>199a7</p><section>'dul ba</section><text>thab mar me sdong bu dang / /drang srong chen pos gnang ba'o/ /sangs rgyas bcom ldan 'das yul kun nas ljongs rgyu ba spyod cing ro hi ta kar gshegs te/ ro hi ta ka'i gnod sbyin bal glang ldan zhes</text></item>
<item><p>199a8</p><section>'dul ba</section><text>bya ba'i gnas na bzhugs so/ /de nas gnod sbyin bal glang ldan bcom ldan 'das gang na ba der song ste phyin pa dang / bcom ldan 'das kyi zhabs la mgo bos phyag 'tshal nas 'di skad ces gsol to/ /btsun pa do nub bdag gis</text></item>
<item><p>199b1</p><section>'dul ba</section><text>gnas su dge slong gi dge 'dun dang thabs gcig tu bzhugs par ci gnang / de nas gnod sbyin bal glang ldan la bcom ldan 'das cang mi gsung bar zhal gyis bzhes so/ /de nas gnod sbyin bal glang ldan bcom ldan 'das cang mi gsung bar</text></item>
<item><p>199b2</p><section>'dul ba</section><text>zhal gyis bzhes par rig nas/ des gtsug lag khang lnga brgya sprul/ stan nang tshang can dang / la ba dang / sngas gru bzhi pa dag kyang lnga brgya lnga brgya sprul/ me mdag dud pa med pa bkang ba lnga brgya yang sprul te/ de nas bcom ldan 'das</text></item>
<item><p>199b3</p><section>'dul ba</section><text>la ni gtsug lag khang chen po bskos/ de'i lhag ma dag ni dge slong dag la bskos te gtsug lag khang gi lhag ma dge slong dag la bskos nas/ bcom ldan 'das gang na ba der song ste phyin pa dang / bcom ldan 'das kyi zhabs la</text></item>
<item><p>199b4</p><section>'dul ba</section><text>mgo bos phyag 'tshal nas/ bcom ldan 'das la 'di skad ces gsol to/ /bcom ldan 'das sang bdag gi khyim du dge slong gi dge 'dun dang thabs gcig tu bshos gsol bar ci gnang / bcom ldan 'das kyis gnang bas</text></item>
<item><p>199b5</p><section>'dul ba</section><text>gnod sbyin bal glang ldan la cang mi gsung bas zhal gyis bzhes pa dang / gnod sbyin bal glang ldan gyi grogs po kha che'i yul na gnod sbyin u ni ko zhes bya ba zhig yod de/ des de la sang bdag gis bcom ldan 'das/ /nyan</text></item>
<item><p>199b6</p><section>'dul ba</section><text>thos kyi dge 'dun dang bcas par bshos la spyan drangs kyis/ stod phyogs kyi nags kyi shing tog las skur ces spring ba dang / des rgun 'bru dang / bal po'i se'u dang 'bra go la sogs pas snod bkang ste gnod sbyin</text></item>
<item><p>199b7</p><section>'dul ba</section><text>gyi lag tu bskur ro/ /des gtsug lag khang gi dag rar spungs te bzhag go/ /dge slong dag gis bcom ldan 'das la gsol nas/ bcom ldan 'das 'di ci zhig lags/ bcom ldan 'das kyis bka' stsal pa/ dge slong</text></item>
<item><p>199b8</p><section>'dul ba</section><text>rnams 'di ni stod phyogs kyi nags kyi shing tog go/ /dge slong dag gis ji ltar bgyi zhes gsol pa dang / bcom ldan 'das kyis bka' stsal pa/ mes rung bar gyis la zo shig /dge slong dag gis re re nas rung bar byas pa dang /</text></item>
<item><p>200a1</p><section>'dul ba</section><text>bcom ldan 'das kyis bka' stsal pa/ phung por spungs la kha gsum mam bzhir mes reg par byas pas rung bar 'gyur ro/ /dge slong rnams kyis de dag rung bar byas nas dge 'dun dag la brims pa dang lhag nas/ dge slong</text></item>
<item><p>200a2</p><section>'dul ba</section><text>rnams kyis ji ltar bya ba mi shes nas/ bcom ldan 'das kyis bka' stsal pa/ de dag kun nyes la nang du chus lugs te der tshags kyis tshogs la phyi dro'i skom du 'thung shig /de dag gis phyi dro'i skom du brims pa na/ 'on kyang lhag</text></item>
<item><p>200a3</p><section>'dul ba</section><text>nas bcom ldan 'das kyis bka' stsal pa/ skol te zhog la de'i phyi de nyin skom du rims shig /gleng gzhi ni mnyan du yod pa na ste/ dgun gyi dus la bab pas dge slong rnams grang ste/ gzhi bstar ba'i steng du me bus pa dang / gzhi bstar</text></item>
<item><p>200a4</p><section>'dul ba</section><text>ba dag ma rung bar gyur nas/ bcom ldan 'das kyis bka' stsal pa/ gzhi bstar ba'i steng du me ma bud par zhugs ling gi steng du me bus shig /zhugs ling gi steng du me bus pa dang dud par gyur nas/ bcom ldan 'das kyis bka'</text></item>
<item><p>200a5</p><section>'dul ba</section><text>stsal pa/ phyi rol du zhugs ling gi nang du bus la dud pa med pa dang / mdag ma la ci bder spyod cig /gleng gzhi ni mnyan du yod pa na ste/ bzo bo zhig gis dge slong rnams la me mar gyi sdong bu yal ga gcig pa zhig byin pa</text></item>
<item><p>200a6</p><section>'dul ba</section><text>dang / de dag gis ma blangs so/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge 'dun la mar me'i sdong bu yal ga gcig pa grub na</text></item>
<item><p>200a7</p><section>'dul ba</section><text>gnang ngo / /gang zag la yang gnang ngo / /yal ga gnyis pa 'am/ yal ga mang po dag ni dge 'dun la gnang gi gang zag la ni mi gnang ngo / /rkyang pa'i sgo bzhi pa'i mdo'i tshigs su bcad</text></item>
<item><p>200a8</p><section>'dul ba</section><text>pa brgyad pa'o/ / mdor na/ glo bur gnyis po bya ba dang / /chu klung pha rol gnyis po dang / /mang du ma rung byas pa dang / /lus kyi tshad ni chos gos so/ /sangs rgyas bcom ldan</text></item>
<item><p>200b1</p><section>'dul ba</section><text>'das mnyan du yod pa na 'dze ta'i tshal mgon med zas sbyin gyi kun dga' ra ba na bzhugs so/ /dge slong glo bur du lhags pa dag cig gtsug lag khang du phyin pa dang / gzhi na gnas pa'i dge slong gis ngal bsor bcug go/ /de dag ngal bsos</text></item>
<item><p>200b2</p><section>'dul ba</section><text>zin pa dang / de dag gis ci yod pa de brkus te dong ngo / /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ gang ngo mi shes pa'i rnams ngal bsor ma gzhug shig /</text></item>
<item><p>200b3</p><section>'dul ba</section><text>bcom ldan 'das kyis ngo mi shes par ngal bsor ma gzhug shig ces bka' stsal nas/ ngo shes pa zhig ngal bsor bcug pa dang / de'i phyi bzhin du ngo mi shes pa'i dge slong zhig 'ongs te/ dge slong de phyi rol du song ba dang / des</text></item>
<item><p>200b4</p><section>'dul ba</section><text>de'i lhung bzed dang chos gos dag len pa la zhugs pa dang / gzhi de na gnas pa'i dge slong gis bsams pa/ 'di ni gdon mi za bar de'i grogs po zhig go snyam nas/ des de ma bgags nas des de khyer te bros so/ /phyis dge</text></item>
<item><p>200b5</p><section>'dul ba</section><text>slong de slar 'ongs na chos gos dang lhung bzed mi snang nas/ des smras pa/ tshe dang ldan pa bdag gi lhung bzed dang chos gos dag sus khyer/ gzhi na gnas pa'i dge slong gis smras pa/ khyod kyi grogs pos khyer ro/ /</text></item>
<item><p>200b6</p><section>'dul ba</section><text>des smras pa/ nga dang ngo shes pa ni med kyi nga'i lhung bzed dang chos gos khyod kyis bor gyis/ khyod kyis skyin pa byin cig /de dang dge slong gzhi na gnas pa dang lhan cig tu gcig la gcig rtsod par gyur nas/ de ltar</text></item>
<item><p>200b7</p><section>'dul ba</section><text>gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ glo bur du 'ongs pa'i dge slong la 'di su zhig ces dris shig /de ste dge slong de ngas ngo shes so zhes</text></item>
<item><p>200b8</p><section>'dul ba</section><text>zer na/ dge slong de la de ste khyod kyis lhung bzed dang chos gos sam/ nga'i yang rung 'di brnya zhes zer na sbyin nam mi sbyin zhes dris shig /de ste ma sbyin cig ces zer na rin thang bzhin du chod la phob shig /de ste byin cig ces</text></item>
<item><p>201a1</p><section>'dul ba</section><text>zer ba las khyer na khyer du zad do/ /gleng gzhi ni mnyan du yod pa na ste/ dge slong glo bur du 'ongs pa gzhan zhig gzhi na 'dug pa'i dge slong zhig gis ngal bsor bcug nas de'i phyi bzhin ngo mi shes pa'i dge slong zhig 'ongs te/ ji tsam</text></item>
<item><p>201a2</p><section>'dul ba</section><text>na gzhi na gnas pa'i dge slong de so shing 'dor du phyi rol du song ngo / /de nas de'i lhung bzed dang chos gos dag des khyer ba dang / glo bur du 'ongs pa'i dge slong dag gis bsams pa/ 'di yang sngon khyim 'di na gnas pa zhig yin no snyam nas</text></item>
<item><p>201a3</p><section>'dul ba</section><text>des kyang cung zad kyang ma smras nas/ des khyer te bros so/ /gzhi na gnas pa'i dge slong de slar 'ongs pa dang / lhung bzed dang chos gos mi snang nas/ des smras pa/ tshe dang ldan pa nga'i lhung bzed dang chos gos sus khyer/ des smras pa/ gnas khang na</text></item>
<item><p>201a4</p><section>'dul ba</section><text>'dug pas khyer ro/ /nga'i gnas khang na gnas pa gang yin/ khyod kyis lhung bzed dang chos gos khyer gyis skyin pa byin cig /de dang de gnyis lhan cig rtsod par gyur nas/ de ltar gyur pa dge slong dag gis bcom ldan 'das la</text></item>
<item><p>201a5</p><section>'dul ba</section><text>gsol pa dang / bcom ldan 'das kyis bka' stsal pa/ glo bur du 'ongs pa'i dge slong gis gzhi na gnas pa'i dge slong la dge slong 'di khyod kyi cung zad ci yang rung ba slong na sbyin nam mi sbyin zhes dris shig /de ste ma sbyin cig</text></item>
<item><p>201a6</p><section>'dul ba</section><text>ces zer na rin thang bzhin du phob shig /de ste byin cig ces zer ba las khyer na khyer du zad do/ /gleng gzhi ni mnyan du yod pa na ste/ dge slong zhig gis gzhi na gnas pa'i dge slong zhig la chos gos bzhag nas chems bzhag</text></item>
<item><p>201a7</p><section>'dul ba</section><text>pa/ de ste nga song gi 'og tu nga'i slob ma dag 'ongs te 'dod ces zer na byin cig ces smras nas song ngo / /de'i slob ma zhig gis chos gos khyer te bros so/ /de la dge slong des blangs pa dang / phan</text></item>
<item><p>201a8</p><section>'dul ba</section><text>tshun rtsod par gyur nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ de ste slob ma la byin cig ces zer na/ des khyer ba ni khyer</text></item>
<item><p>201b1</p><section>'dul ba</section><text>rgyal du zad mod kyi gtan tshigs yod na byin cig /bcom ldan 'das kyis gtan tshigs yod na byin cig ces bka' stsal pa dang / gtan tshigs kun gyis shes shing grags par springs te gzhan gyis thos nas brkus</text></item>
<item><p>201b2</p><section>'dul ba</section><text>pa dang / bcom ldan 'das kyis bka' stsal pa/ gsang ste gtan tshigs smros shig /de yang gtan tshigs 'di 'dra bar shes pa zhig 'ongs na de la byin cig ces bsgo shig /dge slong dag cig lam du zhugs nas klung gi</text></item>
<item><p>201b3</p><section>'dul ba</section><text>'gram du phyin te de gru'i nang du zhugs pa dang / de na dge slong gzhan zhig 'dug pa la gru'i nang du zhugs pas smras pa/ bdag gi tshang thur 'o ni tshur stsol ces smras pa dang / des tshad thur byin pa la zhugs pa las</text></item>
<item><p>201b4</p><section>'dul ba</section><text>lhung ste chus khyer ba dang / des smras pa/ kho bo'i tshad thur khyod kyis bor gyis/ khyod kyis skyin pa byin cig /de gnyis rtsod par gyur pa dang / dge slong dag gis bcom ldan 'das la gsol</text></item>
<item><p>201b5</p><section>'dul ba</section><text>pa dang / bcom ldan 'das kyis bka' stsal pa/ khyod kyi lag tu 'ongs sam zhes smros la 'ongs so zhes zer na gdod byin cig /de las gzhan du na rin thang bzhin du chod la phob shig /yo byad</text></item>
<item><p>201b6</p><section>'dul ba</section><text>gzhan dag kyang de bzhin du sbyor cig /ji ltar klung bzhin du ri la 'dzegs pa dang / 'obs la sogs pa la yang de bzhin du sbyar te/ lag tu 'ongs kyis thong zhes zer te btang ba las stor na ni stor du zad do/ /</text></item>
<item><p>201b7</p><section>'dul ba</section><text>gleng gzhi ni mnyan du yod pa na ste/ gtsug lag khang zhig na gtsug lag khang skyong gis sgo rab tu ma bsdams nas rab tu ma brtags pas rkun po dag gis glags rnyed de brkus so/ /dge slong dag zhing de'i</text></item>
<item><p>201b8</p><section>'dul ba</section><text>skyin pa ni gtsug lag khang skyong la dbab bo zhes 'phya'o/ /de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag sgo bsdam pa ni</text></item>
<item><p>202a1</p><section>'dul ba</section><text>rnam pa lnga ste/ lnga gang zhe na/ rgya gtan dang / sgo gtan dang / 'khor lo dang / sgo lcags dang / lde mig kyog po dag go/ /gal te de thams cad gtsug lag khang na yod la gtsug lag khang skyong gis bzhi bcug</text></item>
<item><p>202a2</p><section>'dul ba</section><text>la gcig ma bcug na cha gcig de la phob shig /gsum bcug la gnyis ma bcug na gsum de la phob shig /gnyis bcug la gsum ma bcug na sum cha de la phob shig /gcig ma bcug la bzhi bcug na bzhi cha</text></item>
<item><p>202a3</p><section>'dul ba</section><text>de la phob shig /de ste thams cad ma bcug na ji tsam stor ba de thams cad de la phob shig /de ste bsdam pa rnam pa lngas bsdams na stor ba ni stor du zad do/ /gtsug lag khang na gtsug lag khang skyong la skyin pa ma</text></item>
<item><p>202a4</p><section>'dul ba</section><text>dbab shig /gleng gzhi ni mnyan du yod pa na ste/ sangs rgyas bcom ldan 'das la tshe dang ldan pa u pA lis zhus pa/ btsun pa bcom ldan 'das kyis dge slong dag gi chos gos khru tshad du gyis shig ces bka' stsal na/</text></item>
<item><p>202a5</p><section>'dul ba</section><text>btsun pa khru thung la lus ring na de yang chos gos khru tshad du bgyi 'am/ u pA li de ni lus kyi tshad du gyis shig /gang lus thung la khru ring na ji de yang lus kyi tshad du bgyi 'am/ /bcom ldan 'das kyis bka' stsal</text></item>
<item><p>202a6</p><section>'dul ba</section><text>pa/ u pA li lus thung la khru ring na de yang lus kyi tshad du gyis shig /lus kyang che la khru yang ring na khru tshad du gyis shig /gzhan du na 'das pa dang bcas pa ste/ ji ltar bcas pa las lhag pa zhig rnyed na yang / de la ni</text></item>
<item><p>202a7</p><section>'dul ba</section><text>byin gyis mi brlab mod kyi 'on kyang rung la byin gyis brlab ste rung bar byas na/ slob dpon nam/ mkhan po 'am/ mdza' bo'i yin par sngos la spyod cig /rkyang pa'i sgo bzhi pa'i mdo'i tshigs su bcad pa dgu pa'o/ /</text></item>
<item><p>202a8</p><section>'dul ba</section><text>mdor na/ sham thabs rjes su gnang ba dang / /sham thabs 'theb kyang de bzhin te/ /stod chags mchod pa bya ba dang / /byin len ma byas de bzhin te/ /rngul dang rkyang pa bstan pa brjod/ /sangs rgyas bcom ldan 'das mnyan du yod pa na</text></item>
<item><p>202b1</p><section>'dul ba</section><text>'dze ta'i tshal mgon med pa la zas sbyin gyi kun dga' ra ba na bzhugs so/ /dge slong dag dpyid kyi dus la bab pas sham thabs rnams rngul gyis dri ma mi zhim par gyur nas/ bcom ldan 'das kyis bka' stsal pa/ sham thabs kyi</text></item>
<item><p>202b2</p><section>'dul ba</section><text>'theb chongs shig /sbyar ma yang rngul te dri mi zhim par gyur nas/ bcom ldan 'das kyis bka' stsal pa/ stod chags chongs shig /de yang de bzhin du dri mi zhim par gyur nas/ bcom ldan 'das kyis bka' stsal pa/</text></item>
<item><p>202b3</p><section>'dul ba</section><text>stod chags kyi 'theb bcang bar bya ste/ de yang dus dus su khrus shig /gleng gzhi ni mnyan du yod pa na ste/ dge slong rnams chos gos gyon te mchod pa'i las dag byed pa na de dag dri dang phye ma dang 'bru mar dag gis ma rung bar gyur</text></item>
<item><p>202b4</p><section>'dul ba</section><text>nas/ bcom ldan 'das kyis bka' stsal pa/ gang dri dag gis ma rung bar gyur pa ni khrus la gyon cig /gang phye mas ma rung ba ni sprugs la gyon cig /gang 'bru mar gyis ma rung bar gyur pa la ni snum 'dag pa gang yin pas khrus</text></item>
<item><p>202b5</p><section>'dul ba</section><text>la gyon cig /gleng gzhi ni mnyan du yod pa na ste/ dge slong rnams zan za ba la byin len ma byas par lhung bzed du lhung nas the tshom skyes te mi za ba dang / bcom ldan 'das kyis bka' stsal pa/ byin len byos la long shig /byin</text></item>
<item><p>202b6</p><section>'dul ba</section><text>len byed pa med nas/ bcom ldan 'das kyis bka' stsal pa/ de'i than kor cher long la steng 'or la the tshom du ma byed par zo shig /khu ba'i nang du lhung nas/ bcom ldan 'das kyis bka' stsal pa/ de yang than kor cher</text></item>
<item><p>202b7</p><section>'dul ba</section><text>'or la zo shig /gang dge slong dag phongs pa'i tshe ngas gnang ba de ma phongs pa'i tshe de ltar ma spyod cig /spyad na 'das pa dang bcas par 'gyur ro/ /dge slong rnams bsod snyoms la zhugs pa dang / rlung dang char pa dag babs nas</text></item>
<item><p>202b8</p><section>'dul ba</section><text>lhung bzed kyi nang du rdul song ste/ the tshom skyes nas ma zos te gral na za ba'i tshe yang de bzhin du gyur nas/ bcom ldan 'das kyis bka' stsal pa/ dge slong rnams rdul ni rnam pa 'di lnga ste/ rung ba'i rdul dang / mi rung ba'i rdul</text></item>
<item><p>203a1</p><section>'dul ba</section><text>dang / bzhag pa'i rdul dang / ma bzhag pa'i rdul dang rdul gyi rdul dang lnga'o/ /gzhan yang rdul rnam pa lnga ste/ bza' ba'i rdul dang / btung ba'i rdul dang / gos kyi rdul dang / me tog gi rdul dang / 'bras bu'i rdul te/</text></item>
<item><p>203a2</p><section>'dul ba</section><text>mngon par gsal ba med pa na de thams cad kyang rung ba yin gyis/ the tshom du ma byed par zo shig /rkyang pa'i sgo bzhi pa'i mdo'i tshigs su bcad pa bcu pa'o/ /rkyang pa'i sgo rnams rdzogs s+ho// //</text></item>
<item><p>203a3</p><section>'dul ba</section><text>'dul ba gzhung dam pa/ bam po bzhi bcu rtsa bzhi pa/ nongs pa dmigs pa zhes bgyi 'am/ mi dmigs pa zhes bgyi/ gsungs pa/ nyes pa mi dmigs pa zhes bya'o/ /nongs pa gzugs mchis pa zhes bgyi</text></item>
<item><p>203a4</p><section>'dul ba</section><text>'am/ gzugs ma mchis so zhes bgyi/ gsungs pa/ nyes pa gzugs med pa zhes bya'o/ /nongs pa bstan du mchis pa zhes bgyi 'am/ bstan du ma mchis pa zhes bgyi/ gsungs pa/ nyes pa bstan du med pa zhes</text></item>
<item><p>203a5</p><section>'dul ba</section><text>bya'o/ /nongs pa bar du thogs pa dang bcas pa zhes bgyi 'am/ bar du thogs pa dang bcas pa zhes mi bgyi/ gsungs pa/ nyes pa bar du thogs pa dang bcas pa zhes mi bya'o/ /nongs pa zag pa dang bcas pa zhes</text></item>
<item><p>203a6</p><section>'dul ba</section><text>bgyi 'am/ zag pa ma mchis pa zhes bgyi/ gsungs pa/ nyes pa zag pa dang bcas pa zhes bya'o/ /nongs pa 'dus byas zhes bgyi 'am/ 'dus ma byas zhes bgyi/ gsungs pa/ nyes pa 'dus byas zhes bya'o/ /</text></item>
<item><p>203a7</p><section>'dul ba</section><text>nongs pa 'jig rten pa zhes bgyi 'am/ 'jig rten las 'das pa zhes bgyi/ gsungs pa/ nyes pa 'jig rten pa zhes bya'o/ /nongs pa phung por gtogs pa zhes bgyi 'am/ ma gtogs pa zhes bgyi/</text></item>
<item><p>203a8</p><section>'dul ba</section><text>gsungs pa/ nyes pa phung por gtogs pa zhes bya'o/ /nongs pa khams su gtogs pa zhes bgyi 'am/ khams su mi gtogs pa zhes bgyi/ gsungs pa/ nyes pa khams su gtogs pa zhes</text></item>
<item><p>203b1</p><section>'dul ba</section><text>bya'o/ /nongs pa bzung ba zhes bgyi 'am/ ma bzung ba zhes bgyi/ gsungs pa/ nyes pa ma bzung ba zhes bya'o/ /nongs pa lung bstan pa zhes bgyi 'am/ lung ma bstan pa zhes bgyi/ gsungs pa/ nyes pa lung bstan pa</text></item>
<item><p>203b2</p><section>'dul ba</section><text>zhes kyang bya/ lung ma bstan pa zhes kyang bya'o/ /lung bstan pa gang zhe na/ gang bcom ldan 'das kyis bslab pa bcas pa la bsams bzhin du 'da' bar byed pa ni lung bstan pa zhes bya'o/ /lung ma bstan pa gang zhe</text></item>
<item><p>203b3</p><section>'dul ba</section><text>na/ gang bcom ldan 'das kyis bslab pa bcas pa la ma bsams par 'da' ba ni lung ma bstan pa zhes bya'o/ /nongs pa 'byung ba chen por lung bstan pa zhes bgyi 'am/ 'byung ba chen por lung ma bstan pa zhes bgyi/</text></item>
<item><p>203b4</p><section>'dul ba</section><text>gsungs pa/ nyes pa 'byung ba chen por lung bstan pa zhes bya'o/ /nongs pa kun du sbyor ba zhes bgyi 'am/ mi sbyor ba zhes bgyi/ gsungs pa/ nyes pa kun du sbyor ba zhes bya'o/ /nongs pa bsgribs pa zhes bgyi</text></item>
<item><p>203b5</p><section>'dul ba</section><text>'am/ ma bsgribs pa zhes bgyi/ nyes pa bsgribs pa zhes bya'o/ /nongs pa nyon mongs pa zhes bgyi 'am nyon ma mongs pa zhes bgyi/ gsungs pa/ nyon mongs pa zhes kyang bya/ nyon ma mongs pa zhes kyang bya'o/ /nyon</text></item>
<item><p>203b6</p><section>'dul ba</section><text>mongs pa gang zhe na/ gang sangs rgyas kyis bslab pa bcas pa la bsams bzhin du 'da' ba 'di ni nyon mongs pa'o/ /nyon ma mongs pa gang zhe na/ gang sangs rgyas kyis bslab pa bcas pa la ma bsams par 'da' ba 'di ni nyon ma</text></item>
<item><p>203b7</p><section>'dul ba</section><text>mongs pa'o/ /nongs pa la zang zing du bcas pa zhes bgyi 'am/ zang zing ma mchis pa zhes bgyi/ gsungs pa/ nyes pa la zang zing du bcas pa zhes bya'o/ /nongs pa chags pa la gnas pa zhes bgyi 'am/ 'byung ba la</text></item>
<item><p>203b8</p><section>'dul ba</section><text>gnas pa zhes bgyi/ gsungs pa/ nyes pa chags pa la gnas pa zhes bya'o/ /nongs pa dgrar bcas pa zhes bgyi 'am/ dgrar ma bcas pa zhes bgyi/ gsungs pa/ dgrar bcas pa zhes bya'o/ /nongs pa dmigs pa zhes bgyi 'am/</text></item>
<item><p>204a1</p><section>'dul ba</section><text>mi dmigs pa zhes bgyi/ gsungs pa/ mi dmigs pa zhes bya'o/ /nongs pa sems zhes bgyi 'am/ sems ma lags pa zhes bgyi/ gsungs pa/ nyes pa sems ma yin pa zhes bya'o/ /nongs pa rnam par smin pa zhes</text></item>
<item><p>204a2</p><section>'dul ba</section><text>bgyi 'am/ rnam par ma smin pa zhes bgyi/ gsungs pa/ rnam par smin pa zhes kyang bya/ ma smin pa zhes kyang bya'o/ /smin pa gang zhe na/ gang sangs rgyas kyis bslab pa bcas pa la bsams bzhin du 'das pa 'di ni smin pa zhes</text></item>
<item><p>204a3</p><section>'dul ba</section><text>bya'o/ /ma smin pa gang zhe na/ gang sangs rgyas kyis bslab pa bcas pa la ma bsams par 'das pa 'di ni ma smin pa'o/ /nongs pa las zhes bgyi 'am/ las ma lags pa shes bgyi/ gsungs pa/ nyes pa las shes bya'o/ /nongs</text></item>
<item><p>204a4</p><section>'dul ba</section><text>pa nang gi skye mched du gtogs pa zhes bgyi 'am/ phyi'i skye mched du gtogs pa zhes bgyi/ gsungs pa/ phyi'i skye mched du gtogs pa zhes bya'o/ /nongs pa sngar 'das pa zhes bgyi 'am/ ma 'ongs pa zhes bgyi 'am/ da ltar</text></item>
<item><p>204a5</p><section>'dul ba</section><text>byung ba zhes bgyi/ gsungs pa/ nyes pa sngar 'das pa zhes kyang bya/ ma 'ongs pa zhes kyang bya/ da ltar byung ba zhes kyang bya'o/ /sngar 'das pa gang zhe na/ nyes pa byung nas bshags shing slar byas pa ni nyes pa de las langs</text></item>
<item><p>204a6</p><section>'dul ba</section><text>pa ste/ de ni sngar 'das pa zhes kyang bya'o/ /ma 'ongs pa gang zhe na/ nyes pa ma byung mod kyi nges par 'byung ba de ni ma 'ongs pa zhes kyang bya'o/ /da ltar gyi gang zhe na/ nyes pa byung ba de ni da ltar gyi'o/ /nongs pa dge ba zhes</text></item>
<item><p>204a7</p><section>'dul ba</section><text>bgyi 'am/ mi dge ba zhes bgyi 'am/ lung mi ston pa zhes bgyi/ gsungs pa/ nyes pa mi dge ba zhes kyang bya/ lung du mi ston pa zhes kyang bya'o/ /mi dge ba gang zhe na/ gang sangs rgyas kyis bslab pa bcas pa la shes</text></item>
<item><p>204a8</p><section>'dul ba</section><text>bzhin du 'das pa 'di ni mi dge ba'o/ /lung du ma bstan pa gang zhe na/ gang sangs rgyas kyis bslab pa bcas pa la ma bsams bzhin du 'da' ba de ni lung du ma bstan pa'o/ /nongs pa 'dod pa'i khams su</text></item>
<item><p>204b1</p><section>'dul ba</section><text>gtogs pa zhes bgyi 'am/ gzugs kyi khams su gtogs pa zhes bgyi 'am/ gzugs med pa'i khams su gtogs pa zhes bgyi/ gsungs pa nyes pa ni 'dod pa'i khams su gtogs pa zhes bya'o/ /nongs pa slob pa zhes bgyi 'am/</text></item>
<item><p>204b2</p><section>'dul ba</section><text>slob pa'ang ma lags/ mi slob pa'ang ma lags zhes bgyi/ gsungs pa/ nyes pa slob pa yang ma yin mi slob pa yang ma yin pa zhes bya'o/ /nongs pa mthong bas spang ba zhes bgyi 'am/ bsgoms pas spang ba zhes bgyi/</text></item>
<item><p>204b3</p><section>'dul ba</section><text>gsungs pa/ bsgoms pas spang ba zhes bya'o/ /nongs pa lus las byung ba zhes bgyi 'am/ ngag las byung ba zhes bgyi 'am/ sems las byung ba zhes bgyi/ gsungs pa/ nyes pa lus las byung ba yang yod/ ngag las byung</text></item>
<item><p>204b4</p><section>'dul ba</section><text>ba yang yod/ sems las byung ba yang yod de lus las byung ba gang zhe na mi tshangs par spyod par byed pa dang / ma byin pa len par byed pa dang / mi'i 'tsho ba dang bral bar byed pa dang / bsams bzhin khu ba 'byin pa dang / lus kyis reg par byed pa dang / rtswa sngon po</text></item>
<item><p>204b5</p><section>'dul ba</section><text>gcod pa dang / phyi dro za ba dang / btung ba chang 'thung ba ni lus las byung ba'o/ /ngag las byung ba gang zhe na/ gang med la kun med bzhin du dkyil 'khor bla mar gyur pa'i chos su bdag nyid smra ba dang / bud med de la nyes pa sbom po'i</text></item>
<item><p>204b6</p><section>'dul ba</section><text>tshig smra ba dang / bud med kyi mdun du bdag gis lus kyi kun spyad pa'i yon tan brjod pa dang / bud med la tshig lnga 'am drug las lhag par chos ston pa ste/ 'di ni ngag las byung ba'o/ /sems las byung ba gang zhe na/</text></item>
<item><p>204b7</p><section>'dul ba</section><text>de 'di ltar dge slong gcig pu dgon pa na gnas na de de na gso sbyin la sems mi skyed/ tshig tu yang mi smra/ de'i sems las byung ba'i nyes pa ma dag pa ste/ 'on kyang 'di skad ces smra'o/ /</text></item>
<item><p>204b8</p><section>'dul ba</section><text>sems las byung ba'i nyes pa dag med kyi 'on kyang 'di ni dge ba'i rtsa ba mi sbyor ba'o/ /gang gi dngos po las nongs par 'gyur ba de la rtun te ma bgyis na nyes par 'gyur la/</text></item>
<item><p>205a1</p><section>'dul ba</section><text>dngos po de nyid la rtun te bgyis kyang nongs par mi 'gyur ba mchis sam/ gsungs pa/ dngos po rtun te ma byas na nyes par 'gyur la rtun te byas na nyes par mi 'gyur ba yod do/ /gang zhe na/ gang dngos po de la</text></item>
<item><p>205a2</p><section>'dul ba</section><text>rtun te ma byas na/ nyes par 'gyur ba ni 'di lta ste/ dge slong gtan pa ma bting bar chos gos ci 'dod pa 'chang ste sbyar ma med par grong du 'jug pa dang / 'gron du ma bos par grong du 'jug pa dang / 'dus shing za ba dang / yang yang</text></item>
<item><p>205a3</p><section>'dul ba</section><text>za ba ni nyes pa'o/ /gang dngos po de nyid la rtun te byas kyang nongs pa mi 'gyur ba gang zhe na/ 'di lta ste/ dge slong gtan pa bting la chos gos ci 'dod pa 'chang ste/ sbyar ma med par grong du 'jug pa dang / 'gron du ma bos par grong du 'jug pa</text></item>
<item><p>205a4</p><section>'dul ba</section><text>dang / yang yang za ba dang / 'dus shing za ba la nyes pa med do/ /de ltar na dngos po gang la rtun te byas na nyes par 'gyur ba'i dngos po de nyid la rtun te byas kyang nyes par mi 'gyur ro/ /las bgyis na nongs par 'gyur ba'i las de nyid bgyis kyang</text></item>
<item><p>205a5</p><section>'dul ba</section><text>nongs par 'gyur ba mchis sam/ gsungs pa las byas na nyes par 'gyur ba'i las de nyid byas pa las nyes par mi 'gyur ba yang yod do/ /las gang byas pa las nyes par 'gyur ba'i las de nyid byas kyang nyes par mi 'gyur</text></item>
<item><p>205a6</p><section>'dul ba</section><text>ba gang zhe na/ dge slong rnams kyis dge slong ma mthong ngo zhes nas spangs pa dang / slar las mi byed pa dang / sdig pa la lta ba mi gtong ste spangs pa las de dag dge slong rnams la 'byung bar gsol/</text></item>
<item><p>205a7</p><section>'dul ba</section><text>spu snyol bar byed pa las 'tshams kyi phyi rol du 'byin na nyes par 'gyur ro/ /las de nyid byas pa nyes par mi 'gyur ba gang zhe na/ 'di lta ste/ dge slong rnams kyis dge slong ma mthong ngo zhes nas</text></item>
<item><p>205a8</p><section>'dul ba</section><text>spangs pa dang / slar las mi byed pa dang / sdig pa la lta ba mi gtong ba spangs pa las de nyid kyis dge slong rnams la 'byung bar gsol/ spu snyol bar byed thal mo sbyar te phyag 'tshal bar ston pa de 'tshams kyi nang na</text></item>
<item><p>205b1</p><section>'dul ba</section><text>phyung na nyes pa med do/ /de ltar na gang las byas pa las nyes par 'gyur ba'i las de nyid byas kyang nyes pa med do/ /las de 'tshal kyang nongs par yang 'gyur/ las de nyid 'tshal na nongs par mi 'gyur ba mchis sam/ gsungs pa/</text></item>
<item><p>205b2</p><section>'dul ba</section><text>las de shes las nyes par 'gyur ba dang / las de nyid shes la nyes par mi 'gyur ba yod do/ /ji ltar na las gang 'tshal la nongs par 'gyur la/ las de nyid 'tshal la nongs par mi 'gyur ba lags/ de 'di ltar dge slong rnams kyis dge slong ma</text></item>
<item><p>205b3</p><section>'dul ba</section><text>mthong ngo zhes nas spangs pa dang / slar las mi byed pa dang / sdig pa las lta ba mi gtong bas spangs pa de dge slong rnams la 'byung bar gsol/ spu snyol bar byed/ thal mo sbyar te phyag 'tshal bar ston pa 'tshams kyi phyi rol du</text></item>
<item><p>205b4</p><section>'dul ba</section><text>phyung nas/ dge slong rnams de la 'dus par byed/ lhan cig gnas/ gnas khang gcig na lhan cig tu nyal bar byed pa dang / dge slong gzhan dag gis smras pa/ kye tshe dang ldan pa dag dge slong 'di ni dge 'dun 'dus pas</text></item>
<item><p>205b5</p><section>'dul ba</section><text>chos bzhin ma mthong ngo zhes spangs na/ dge slong de la dge slong rnams rjes su 'jug gam zhes smras pa dang / de dag 'di skad ces smra'o/ /de ni bden te/ dge slong 'di ni dbyung bar gsol spu snyol bar byed/</text></item>
<item><p>205b6</p><section>'dul ba</section><text>thal mo sbyar te phyag 'tshal bar ston nas phyung ngo / /gang du 'tshams kyi phyi rol du'o zhes smra ba ni nyes pa byung ba'o/ /'di ltar yang dge slong rnams kyis dge slong ma mthong ngo zhes nas spangs pa dang / slar mi byed pa dang / sdig pa la</text></item>
<item><p>205b7</p><section>'dul ba</section><text>lta ba slar mi gtong nas spangs te/ dge slong rnams la dbyung bar gsol/ spu snyol bar byed/ thal mo sbyar te phyag 'tshal bar ston nas 'tshams kyi nang du phyung ste/ de la dge slong rnams</text></item>
<item><p>205b8</p><section>'dul ba</section><text>de dang 'dus par byed/ lhan cig tu gnas/ gnas khang gcig na lhan cig tu nyal bar byed pa dang / dge slong gzhan dag gis smras pa/ kye tshe dang ldan pa dag dge slong 'di ni dge 'dun 'dus pas chos bzhin ma mthong ngo zhes nas</text></item>
<item><p>206a1</p><section>'dul ba</section><text>spangs na/ dge slong rnams dge slong de'i rjes su 'jug gam zhes smras pa dang / de dag 'di skad smra'o/ /de ni bden te dge slong 'di dbyung bar gsol/ spu snyol bar byed/ de thal mo sbyar cing phyag 'tshal bar ston nas phyung</text></item>
<item><p>206a2</p><section>'dul ba</section><text>ngo / /gang du 'tshams kyi nang du'o zhes zer na nyes pa med pa'o/ /de ltar na las shes la nyes par 'gyur ba dang / las de nyid shes la nyes par mi 'gyur ba'o/ /bdag gi yi dam las nongs pa dang gzhan gyi yi dam las nongs par</text></item>
<item><p>206a3</p><section>'dul ba</section><text>'gyur ba mchis sam/ gsungs pa/ bdag gi yi dam las nyes pa dang / gzhan gyi yi dam las nyes par 'gyur ba yod do/ /ji ltar na bdag gi yi dam las nongs pa lags/ de 'di ltar dge slong gis nyes pa'i phung po lnga'i nang nas</text></item>
<item><p>206a4</p><section>'dul ba</section><text>gang yang rung ba'i nyes pa byung nas rang nyid kyis shes pa ni nyes pa'o/ /gzhan gyi yi dam las nongs pa gang lags/ ji ltar yang dge slong gis nyes pa'i phung po lnga'i nang nas gang yang rung ba'i nyes pa byung ba las/ dad pa'i dge bsnyen gyi</text></item>
<item><p>206a5</p><section>'dul ba</section><text>tshig bzhin nyes pa de chos bzhin du byed pa'o/ /de ltar na rang gi yi dam las nyes pa dang / gzhan gyi yi dam las nyes pa'o/ /dran pa las nongs par 'gyur ba dang / mi dran pa las nongs par 'gyur ba mchis sam/ gsungs pa yod do</text></item>
<item><p>206a6</p><section>'dul ba</section><text>ji ltar na dran pa las nongs pa lags/ de 'di ltar dge slong nyes pa'i phung po lnga'i nang nas gang yang rung ba'i nyes pa byung bar dran pa de ni dran pa'i nyes pa'o/ /ji ltar na mi dran pa las nongs pa lags/ de 'di ltar</text></item>
<item><p>206a7</p><section>'dul ba</section><text>dge slong nyes pa'i phung po lnga'i nang nas gang yang rung ba'i nyes pa byung ba de mi dran te/ des cung zad mi dran du zin kyang de nyes par 'gyur ro/ /de ltar dran na yang nyes pa yin la/ mi dran kyang nyes pa'o/ /</text></item>
<item><p>206a8</p><section>'dul ba</section><text>mngon sum du gyur pa las nongs pa dang / mngon sum du ma gyur pa las nongs pa mchis sam/ gsungs pa yod do/ /ji ltar na mngon sum du gyur pa las nongs pa lags/ de 'di ltar</text></item>
<item><p>206b1</p><section>'dul ba</section><text>dge slong gis nyes pa'i phung po lnga'i nang nas gang yang rung ba'i nyes pa byung ba de ni mngon sum du gyur pa'i nyes pa'o/ /ji ltar na mngon sum du ma gyur pa'i nongs pa lags/ de 'di ltar dge slong gis nyes pa'i phung po lnga'i nang nas gang yang</text></item>
<item><p>206b2</p><section>'dul ba</section><text>rung ba'i nyes pa ma byung yang 'byung bar gdon mi za ba'o/ /de lta bu ni mngon sum du ma gyur kyang nyes pa dang / mngon sum du gyur kyang nyes pa'o/ /dngos po gang gis mi gnas pa dang / dngos po de nyid kyis so sor gnas par 'gyur ba</text></item>
<item><p>206b3</p><section>'dul ba</section><text>mchis sam/ gsungs pa/ yod do/ /de 'di ltar dge slong rnams kyis dge slong ma mthong ngo zhes nas spangs pa dang / slar las mi byed pa dang / sdig pa la lta ba slar mi gtong ste spangs pa de ni dngos po gang gis mi gnas pa dang / dngos</text></item>
<item><p>206b4</p><section>'dul ba</section><text>po de nyid kyis so sor gnas pa'o/ /las gang bgyis pas mi gnas pa dang / las de nyid bgyis pas so sor gnas par 'gyur ba mchis sam/ gsungs pa/ las gang byas pas mi gnas pa dang / las de nyid byas pas</text></item>
<item><p>206b5</p><section>'dul ba</section><text>so sor gnas pa yod de/ ji ltar na las gang byas pas mi gnas shing las de nyid byas pas so sor gnas pa lags/ de 'di ltar dge slong rnams kyis dge slong de ma mthong ngo zhes nas spangs pa dang / slar las mi byed pa</text></item>
<item><p>206b6</p><section>'dul ba</section><text>dang / sdig pa la lta ba slar mi gtong nas spangs pa de lta bu ni las gang byas pas mi gnas pa'i las de nyid byas kyang so sor gnas pa'o/ /las gang 'tshal na mi gnas par 'gyur ba dang / las de nyid 'tshal na so sor</text></item>
<item><p>206b7</p><section>'dul ba</section><text>gnas par 'gyur ba mchis sam/ gsungs pa/ las gang shes nas mi gnas pa dang / las de nyid shes kyang so sor gnas par 'gyur ba yod de/ ji ltar las gang 'tshal kyang mi gnas pa dang / las de nyid</text></item>
<item><p>206b8</p><section>'dul ba</section><text>'tshal na so sor gnas par 'gyur ba lags/ de 'di ltar dge slong rnams kyis dge slong ma mthong ngo zhes nas spangs pa dang / slar mi byed pa dang / sdig pa la lta ba mi gtong ba'i phyir ma spangs pa de lta bu</text></item>
<item><p>207a1</p><section>'dul ba</section><text>ni las gang shes kyang mi gnas pa dang / las de nyid shes kyang so sor gnas pa'o/ /rang gi yi dam gyis mi gnas pa dang / rang gi yi dam gyis so sor gnas par 'gyur ba mchis sam/ gsungs pa/ rang gi</text></item>
<item><p>207a2</p><section>'dul ba</section><text>yi dam gyis mi gnas pa dang / rang gi yi dam gyis so sor gnas par 'gyur ba yod do/ /ji ltar na rang gi yi dam gyis mi gnas pa dang / rang gi yi dam gyis so sor gnas par 'gyur ba lags/ de 'di ltar dge slong rnams</text></item>
<item><p>207a3</p><section>'dul ba</section><text>kyis dge slong ma mthong zhes pa'i phyir spangs pa dang / slar mi byed pa dang / sdig pa la lta ba slar mi gtong bas spangs pa de lta bu ni rang gi yi dam gyis mi gnas pa dang / rang gi yi dam gyis so sor gnas pa'o/ /gzhan gyi yi dam las mi gnas pa dang / gzhan gyi</text></item>
<item><p>207a4</p><section>'dul ba</section><text>yi dam las so sor gnas par 'gyur ba mchis sam/ bka' stsal pa/ gzhan gyi yi dam las mi gnas pa dang / gzhan gyi yi dam las so sor gnas pa yod de/ ji ltar na gzhan gyi yi dam las mi gnas pa dang /</text></item>
<item><p>207a5</p><section>'dul ba</section><text>gzhan gyi yi dam las so sor gnas par 'gyur ba lags/ de 'di ltar dge slong rnams kyis dge bsnyen dad pa'i tshig bzhin dge slong de ma mthong ngo zhes nas spangs pa dang / slar las mi byed pa dang / sdig pa la</text></item>
<item><p>207a6</p><section>'dul ba</section><text>lta ba slar mi gtong ba'i phyir spangs pa de lta bu ni gzhan gyi yi dam las mi gnas pa dang / gzhan gyi yi dam las so sor gnas pa'o/ /dran kyang mi gnas pa dang / dran kyang so sor gnas par 'gyur</text></item>
<item><p>207a7</p><section>'dul ba</section><text>ba mchis sam/ bka' stsal pa/ dran kyang mi gnas pa dang / dran kyang so sor gnas pa yod do/ /ji ltar na dran kyang mi gnas pa dang / dran kyang so sor gnas par 'gyur ba lags/</text></item>
<item><p>207a8</p><section>'dul ba</section><text>de 'di ltar dge slong rnams kyis dge slong ma mthong ngo zhes nas spangs pa dang / slar las mi byed pa dang / sdig pa la lta ba slar mi gtong ba'i phyir spangs pa de lta bu ni dran kyang mi gnas pa dang / dran kyang</text></item>
<item><p>207b1</p><section>'dul ba</section><text>so sor gnas par 'gyur ba'o/ /mi dran kyang mi gnas pa dang / mi dran kyang so sor gnas par 'gyur bar mchis sam/ bka' stsal pa/ mi dran kyang mi gnas pa dang / mi dran kyang so sor gnas par 'gyur ba yod de/ de 'di</text></item>
<item><p>207b2</p><section>'dul ba</section><text>ltar dge slong rnams kyis dge slong ma mthong zhes nas spangs pa dang / slar las mi byed pa dang / sdig pa la lta ba slar mi gtong ba'i phyir spangs pa de lta bu ni mi dran kyang mi gnas pa dang / mi dran kyang so sor gnas pa'o/ /mngon sum</text></item>
<item><p>207b3</p><section>'dul ba</section><text>du gyur pa la mi gnas pa dang / mngon sum du gyur pa la so sor gnas par 'gyur ba mchis sam/ bka' stsal pa/ mngon sum du gyur pa la mi gnas pa dang / mngon sum du gyur pa la so sor gnas pa yod do/ /ji ltar na mngon</text></item>
<item><p>207b4</p><section>'dul ba</section><text>sum du gyur pa las mi gnas pa la sogs pa lags/ de 'di ltar dge slong rnams kyis dge slong ma mthong zhes nas spangs pa dang slar las mi byed pa dang / sdig pa la lta ba mi gtong ba'i phyir spangs pa de lta bu ni mngon sum du gyur pa</text></item>
<item><p>207b5</p><section>'dul ba</section><text>las mi gnas pa dang / mngon sum du gyur pa las so sor gnas pa'o/ /mngon sum du ma gyur kyang mi gnas pa dang / mngon sum du ma gyur kyang so sor gnas pa mchis sam/ gsungs pa yod do/ /</text></item>
<item><p>207b6</p><section>'dul ba</section><text>ji ltar na mngon sum du ma gyur kyang mi gnas pa dang / mngon sum du ma gyur kyang so sor gnas pa lags/ de 'di ltar dge slong rnams kyis dge slong gis ma mthong zhes nas spangs pa dang / slar las mi byed pa dang /</text></item>
<item><p>207b7</p><section>'dul ba</section><text>sdig pa la lta ba slar mi gtong ba'i phyir spangs pa de lta bu ni mngon sum du ma gyur kyang mi gnas pa dang / mngon sum du ma gyur kyang so sor gnas pa'o/ /dngos po gang gi phyir dge 'dun gyis las bgyi</text></item>
<item><p>207b8</p><section>'dul ba</section><text>ba dngos po de mang po 'am/ gnyis sam/ gcig gis bgyi ba mchis sam/ gsungs pa/ dngos po gang gi phyir dge 'dun gyis las</text></item>
<item><p>208a1</p><section>'dul ba</section><text>bgyi ba'i dngos po de mang po 'am/ gnyis sam/ gcig gis bya ba yang yod do/ /ji ltar na dngos po gcig gis dge 'dun gyi las bgyi ba'i dngos po de mang po 'am/ gnyis sam/ gcig gis bgyi bar 'gyur</text></item>
<item><p>208a2</p><section>'dul ba</section><text>lags/ de 'di ltar dge slong ma rnams kyis dge slong la phyag mi 'tshal bar bcas pa dang / gtam mi smra bar bcas pa dang / longs spyod mi gcig par bcas nas bsgos pa ste/ de lta bu ni dngos po gang gi phyir dge 'dun gyis las bya ba'i</text></item>
<item><p>208a3</p><section>'dul ba</section><text>phyir dngos po de mang po 'am/ gnyis sam/ gcig gis kyang bya'o/ /las gang dge 'dun gyis las su bgyi ba'i las de mang po 'am/ gnyis sam/ gcig gis kyang de bzhin pa mchis sam/ gsungs pa/ yod do/ /ji ltar snga ma bzhin du</text></item>
<item><p>208a4</p><section>'dul ba</section><text>dge slong ma rnams kyis dge slong la phyag mi 'tshal bar bcas pa dang / gtam mi smra bar bcas pa dang / longs spyod mi gcig par bcas nas bsgos pa ste/ de ltar na las gang dge 'dun gyis las su bya ba'i las de mang po 'am/ gnyis sam/ gcig gis</text></item>
<item><p>208a5</p><section>'dul ba</section><text>kyang de bzhin no/ /las 'tshal bzhin du dge 'dun gyis bgyid pa'i las de nyid 'tshal na gnyis sam/ gcig gis kyang de bzhin pa mchis sam/ gsungs pa/ las gang shes bzhin du dge 'dun gyis bya ba'i las de nyid kyis shes kyang mang po 'am/</text></item>
<item><p>208a6</p><section>'dul ba</section><text>gnyis sam/ gcig gis bya ba yang yod do/ /ji ltar na las 'tshal bzhin du dge 'dun gyis bgyid pa'i las de nyid 'tshal na mang po 'am/ gnyis sam/ gcig gis bgyi ba lags/ de 'di ltar dge slong la/ dge slong rnams kyis</text></item>
<item><p>208a7</p><section>'dul ba</section><text>phyag mi 'tshal bar bcas pa dang / gtam mi smra bar bcas pa dang / longs spyod mi gcig par bcas nas bsgos pa de lta bu ni gang shes bzhin du dge 'dun gyis bya ba'i las de nyid shes kyang mang po 'am/ gnyis sam/ gcig gis</text></item>
<item><p>208a8</p><section>'dul ba</section><text>kyang de bzhin no/ /rang yi dam bzhin dge 'dun las mdzad na rang gi yi dam bzhin mang po 'am/ gnyis sam/ gcig gis de bzhin du 'gyur ba mchis sam/ gsungs pa/ rang gi yi dam bzhin dge 'dun las byed na</text></item>
<item><p>208b1</p><section>'dul ba</section><text>'ang rang gi yi dam bzhin mang po 'am/ gnyis sam/ gcig gis bya ba yang yod do/ /ji ltar na rang gi yi dam bzhin dge 'dun las mdzad pa/ rang gi yi dam bzhin mang po 'am gnyis sam gcig gis bgyi ba lags/ de 'di</text></item>
<item><p>208b2</p><section>'dul ba</section><text>ltar dge slong la dge slong rnams kyis phyag mi bya ba la bcas pa dang / gtam mi smra bar bcas pa dang / longs spyod mi gcig par bcas nas bsgos pa de lta bu ni rang gi yi dam bzhin dge 'dun las byed na'ang rang gi yi dam bzhin</text></item>
<item><p>208b3</p><section>'dul ba</section><text>mang po 'am/ gnyis sam/ gcig gis kyang de bzhin no/ /gzhan gyi yi dam gyis kyang dge 'dun las mdzad na gzhan gyi yi dam gyis mang po 'am gnyis sam gcig gis kyang de bzhin du 'gyur ba mchis sam/</text></item>
<item><p>208b4</p><section>'dul ba</section><text>gsungs pa/ yod de/ de 'di ltar dge slong la dge slong rnams kyis phyag mi bya bar bcas pa dang / gtam mi smra bar bcas pa dang / longs spyod mi gcig par bcas nas bsgos pa de lta bu ni gzhan gyi yi dam gyis</text></item>
<item><p>208b5</p><section>'dul ba</section><text>kyang dge 'dun las byed na/ gzhan gyi yi dam gyis mang po 'am/ gnyis sam/ gcig gis kyang snga ma bzhin no/ /dran bzhin du'ang dge 'dun gyi las mdzad na/ dran bzhin du'ang mang po 'am/ gnyis sam/</text></item>
<item><p>208b6</p><section>'dul ba</section><text>gcig gis kyang de bzhin du 'gyur ba ma mchis sam/ bka' stsal pa/ dran bzhin du'ang dge 'dun gyis las byed na'ang dran bzhin du mang po 'am gnyis sam gcig gis kyang de bzhin du 'gyur ba yod do/ /</text></item>
<item><p>208b7</p><section>'dul ba</section><text>de 'di ltar dge slong la dge slong rnams kyis phyag mi bya bar bcas pa dang / gtam mi smra bar bcas pa dang / longs spyod mi gcig par bcas nas bsgos pa de lta bu ni dran bzhin du'ang dge 'dun gyis las byed na/ dran bzhin du</text></item>
<item><p>208b8</p><section>'dul ba</section><text>'ang mang po 'am/ gnyis sam gcig gis kyang snga ma bzhin no/ /mi dran pa las kyang mchis sam/ snga ma bzhin te mi dran kyang mang po 'am gnyis sam gcig zhes bya ba'i bar du de bzhin no/ /mngon sum du gyur</text></item>
<item><p>209a1</p><section>'dul ba</section><text>kyang dge 'dun gyis las mdzad na/ mngon sum du gyur kyang mang po 'am gnyis sam gcig gis kyang de bzhin du 'gyur ba mchis sam/ gsungs pa/ mngon sum du gyur kyang mang po 'am/ gnyis sam/ gcig gis</text></item>
<item><p>209a2</p><section>'dul ba</section><text>de bzhin du 'gyur ba yod de/ de 'di ltar dge slong la dge slong rnams kyis phyag mi bya bar bcas pa dang / gtam mi smra bar bcas pa dang / longs spyod mi gcig par bcas nas bsgos pa de lta bu ni mngon sum du gyur kyang dge 'dun</text></item>
<item><p>209a3</p><section>'dul ba</section><text>gyis las byed na/ mngon sum du gyur kyang mang po 'am gnyis sam gcig gis snga ma bzhin no/ /mngon sum du ma gyur kyang dge 'dun gyis las bgyis na mngon sum du ma gyur kyang de bzhin du 'gyur ba mchis sam/ gsungs pa/</text></item>
<item><p>209a4</p><section>'dul ba</section><text>yod de/ de 'di ltar dge slong la dge slong rnams kyis kyang phyag mi bya bar bcas pa dang / gtam mi smra bar bcas pa dang / longs spyod mi gcig par bcas nas bsgos pa de lta bu ni mngon sum du ma gyur kyang dge 'dun</text></item>
<item><p>209a5</p><section>'dul ba</section><text>gyis las byed na mngon sum du ma gyur kyang mang po 'am gnyis sam gcig gis kyang snga ma bzhin no/ /sma dbab pa'i las bsdigs pa dang / smad pa dang / bskrad pa dang / slar bsdum pa bzhi ste/ bsdigs pa'i</text></item>
<item><p>209a6</p><section>'dul ba</section><text>las su rigs pa las smad pa dang / bskrad pa dang / slar bsdum pa'i las bgyis na/ bgyis pa zhes bgyi 'am/ bcom ldan 'das kyis bka' stsal pa/ don gang gis dbang du bya ba gsum po des</text></item>
<item><p>209a7</p><section>'dul ba</section><text>sam/ lnga po des byas na byas pa zhes bya'o/ /de ste mdo sde'i dbang gis byed na ma byas pa zhes bya'o/ /de ci'i phyir zhe na/ bsdigs pa'ang gzhan smad pa'ang gzhan/ bskrad pa'ang gzhan/ slar bsdum pa'ang</text></item>
<item><p>209a8</p><section>'dul ba</section><text>gzhan pa'i phyir ro/ /btsun pa smad pa'i las su rigs pa las bskrad pa dang / slar bsdum pa dang / bsdigs pa'i las bgyis na bgyis pa zhes bgyi 'am/ bcom ldan 'das kyis bka' stsal pa/</text></item>
<item><p>209b1</p><section>'dul ba</section><text>don gang gi dbang du byas pa gsum po des sam/ lnga po des byas na byas pa zhes bya'o/ /de ste mdo sde'i dbang gis byed na ma byas pa zhes bya'o/ /de ci'i phyir na/ smad pa'ang gzhan/ bskrad pa'ang gzhan/ slar bsdum</text></item>
<item><p>209b2</p><section>'dul ba</section><text>pa'ang gzhan/ bsdigs pa'ang gzhan pa'i phyir ro/ /btsun pa bskrad pa'i las su rigs pa las slar bsdum pa dang / bsdigs pa dang / smad pa'i las bgyis na bgyis pa zhes bgyi 'am/ bcom ldan 'das kyis bka'</text></item>
<item><p>209b3</p><section>'dul ba</section><text>stsal pa/ don gang gi dbang du byas pa gsum po des sam/ lnga po des byas na byas pa zhes bya'o/ /de ste mdo sde'i dbang gis byas na/ ma byas pa zhes bya'o/ /de ci'i phyir zhe na/ bskrad pa'ang gzhan/ slar</text></item>
<item><p>209b4</p><section>'dul ba</section><text>bsdum pa'ang gzhan/ bsdigs pa'ang gzhan/ smad pa'ang gzhan pa'i phyir ro/ /btsun pa slar bsdum pa'i las su rigs pa las bsdigs pa dang / smad pa dang /</text></item>
<item><p>209b5</p><section>'dul ba</section><text>bskrad pa'i las bgyis na bgyis pa zhes bgyi 'am/ bcom ldan 'das kyis bka' stsal pa/ don gang gi dbang du byas pa gsum po des sam/ lnga po des byas na byas pa zhes bya'o/ /de ste mdo sde'i</text></item>
<item><p>209b6</p><section>'dul ba</section><text>dbang gis byas na ma byas pa zhes bya'o/ /de ci'i phyir zhe na/ slar bsdum pa'ang gzhan/ bsdigs pa la stsogs pa yang gzhan gyi phyir ro/ /dngos po gang gis bskrad pa'i las su bgyi ba'i dngos po des smad pa dang /</text></item>
<item><p>209b7</p><section>'dul ba</section><text>bsdigs pa dang / slar bsdum par rung ngam/ bcom ldan 'das kyis bka' stsal pa/ de'i don gyi dbang du byas na rung ngo / /dngos po gang gis smad pa'i las su bgyi ba'i dngos po des bskrad pa dang /</text></item>
<item><p>209b8</p><section>'dul ba</section><text>bsdigs pa dang / slar bsdum par rung ngam/ bcom ldan 'das kyis bka' stsal pa/ de'i don gyi dbang du byas na rung ngo / /dngos po gang gis bsdigs pa'i las su bgyi ba'i dngos po des slar bsdum</text></item>
<item><p>210a1</p><section>'dul ba</section><text>pa dang / bskrad pa dang / smad par rung ngam/ bcom ldan 'das kyis bka' stsal pa/ de'i don gyi dbang du byas na rung ngo / /dngos po gang gis slar bsdum pa'i las su bgyi ba'i dngos po des bskrad pa</text></item>
<item><p>210a2</p><section>'dul ba</section><text>dang / bsdigs pa dang / smad par rung ngam/ bcom ldan 'das kyis bka' stsal pa/ de'i don gyi dbang du byas na rung ngo / /dngos po gang gis lhag ma med pa'i nongs par 'gyur ba'i dngos po des lhag ma dang bcas par</text></item>
<item><p>210a3</p><section>'dul ba</section><text>'gyur ba mchis sam/ bcom ldan 'das kyis bka' stsal pa/ yod de/ 'di ltar dge slong ma thun mong ma yin pa'i phas pham pa bzhi byas na lhag ma med par 'gyur ro/ /dge slong la ni lhag ma dang bcas par 'gyur ro/ /</text></item>
<item><p>210a4</p><section>'dul ba</section><text>dngos po gang gis phas pham pa'i dngos po gang gis nongs par 'gyur ba'i dngos po des dge 'dun gyi lhag mar 'gyur ba mchis sam/ bcom ldan 'das kyis bka' stsal pa/ yod de/ dge slong ma la ni lus kyis reg par spyad</text></item>
<item><p>210a5</p><section>'dul ba</section><text>pas phas pham par 'gyur ro/ /dge slong la dge 'dun gyi lhag mar 'gyur ro/ /dngos po gang gis phas pham pa'i nongs par 'gyur ba'i dngos po des ltung bar 'gyur ba mchis sam/ bcom ldan 'das kyis bka'</text></item>
<item><p>210a6</p><section>'dul ba</section><text>stsal pa/ yod de/ dge slong mas shes bzhin du dge slong ma'i nyes pa sbom po'i nyes pa skya reng byung gi bar du bcabs na phas pham par 'gyur ro/ /dge slong dag gis dge slong gi bcabs na ltung bar 'gyur ro/ /</text></item>
<item><p>210a7</p><section>'dul ba</section><text>dngos po gang gis phas pham par 'gyur ba'i dngos po des nyes byas su 'gyur ba mchis sam/ bcom ldan 'das kyis bka' stsal pa/ yod de/ dge slong mas 'di ltar dge 'dun 'dus pas chos bzhin du dge slong pha ma</text></item>
<item><p>210a8</p><section>'dul ba</section><text>mthong ngo zhes nas spangs pa'i rjes su zhugs pa de la dge 'dun gyi nang du lan gsum gyi bar du bsgo yang mi gtong na mo la ni phas pham par 'gyur ro/ /dge slong gis bsgos te ma gtang na nyes byas su 'gyur ro/ /</text></item>
<item><p>210b1</p><section>'dul ba</section><text>dngos po gang gis dge 'dun gyi lhag mar 'gyur la/ dngos po de nyid ltung bar 'gyur ba mchis sam/ bcom ldan 'das kyis bka' stsal pa/ yod de/ dge slong gis bsams bzhin du khu ba phyung na dge 'dun</text></item>
<item><p>210b2</p><section>'dul ba</section><text>gyi lhag mar 'gyur ro/ /dge slong mas phyung na ltung bar 'gyur ro/ /dngos po gang gis dge 'dun gyi lhag mar 'gyur la dngos po de nyid kyis nyes byas su 'gyur ba mchis sam/ bcom ldan 'das kyis bka'</text></item>
<item><p>210b3</p><section>'dul ba</section><text>stsal pa/ yod de/ dge slong ma dus ma yin par don gyi phyir phyi rol du byung na dge 'dun gyi lhag mar 'gyur ro/ /dge slong la ni nyes byas su 'gyur ro/ /gang gi dngos pos ltung bar 'gyur la/ de'i dngos</text></item>
<item><p>210b4</p><section>'dul ba</section><text>pos so sor bshags par 'gyur ba mchis sam/ bcom ldan 'das kyis bka' stsal pa/ yod de/ dge slong gis nye du ma yin pa las bsod pa'i zas blangs na ltung bar 'gyur ro/ /dge slong mas blangs na so sor</text></item>
<item><p>210b5</p><section>'dul ba</section><text>bshags par 'gyur ro/ /gang gis dngos pos ltung bar 'gyur la/ de'i dngos po de nyid kyis nyes byas su 'gyur ba mchis sam/ bcom ldan 'das kyis bka' stsal pa/ yod de/ dge slong mas rtswa</text></item>
<item><p>210b6</p><section>'dul ba</section><text>sngon po'i steng du bshang gci byas na ltung bar 'gyur ro/ /dge slong gis byas na nyes byas su 'gyur ro/ /dngos po gang gis so sor bshags par 'gyur la/ de'i dngos po de nyid kyis nyes byas su 'gyur ba</text></item>
<item><p>210b7</p><section>'dul ba</section><text>mchis sam/ bcom ldan 'das kyis bka' stsal pa/ yod de/ dam bcas pa'i slob pa'i rigs pa las/ bdag gis lag gis dar te/ bza' ba dang bca' ba dag blangs na so sor bshags par</text></item>
<item><p>210b8</p><section>'dul ba</section><text>'gyur ro/ /dge slong mas blangs na nyes byas su 'gyur ro/ /rkun gnas su yi dam 'cha' bzhin bsnyen par ma rdzogs na yang bsnyen par rdzogs par mi bgyi ba dang / bsnyen par rdzogs na yang slar dbyung ba dang</text></item>
<item><p>211a1</p><section>'dul ba</section><text>bsnyen par ma rdzogs na yang bsnyen par rdzogs par bgyi ba dang / bsnyen par rdzogs pa la mi dbyung bar mchis sam/ bcom ldan 'das kyis bka' stsal pa/ lan gnyis sam lan gsum gyi bar du</text></item>
<item><p>211a2</p><section>'dul ba</section><text>gso sbyong mngon du myong na de bsnyen par ma rdzogs na bsnyen par rdzogs par mi bya/ bsnyen par rdzogs na yang slar dbyung bar bya/ gang zhig gis gso sbyong lan gcig myong na de bsnyen par ma rdzogs na yang bsnyen par rdzogs par</text></item>
<item><p>211a3</p><section>'dul ba</section><text>bya/ bsnyen par rdzogs na yang dbyung bar mi bya'o/ /dge slong ma sun phyung ba yi dam 'cha' bzhin du bsnyen par ma rdzogs na yang bsnyen par rdzogs par mi bgyi ba dang / bsnyen par rdzogs na yang slar dbyung ba dang / bsnyen par</text></item>
<item><p>211a4</p><section>'dul ba</section><text>ma rdzogs pa na yang bsnyen par rdzogs par bgyi ba dang / bsnyen par rdzogs na yang mi dbyung bar mchis sam/ bcom ldan 'das kyis bka' stsal pa/ yod de/ mi tshangs par spyod pa dag gis dge slong ma sun phyung</text></item>
<item><p>211a5</p><section>'dul ba</section><text>bar gyur pa de ni bsnyen par ma rdzogs na yang bsnyen par rdzogs par mi bya/ bsnyen par rdzogs na yang slar dbyung bar bya/ gang gis lus kyis reg pas dge slong ma sun phyung ba de ni bsnyen par ma rdzogs na yang bsnyen par</text></item>
<item><p>211a6</p><section>'dul ba</section><text>rdzogs par bya/ bsnyen par rdzogs na yang slar mi dbyung bar bya'o/ /dge 'dun gyi dbyen byas par yi dam 'cha' bzhin bsnyen par ma rdzogs na yang bsnyen par rdzogs par mi bgyid bsnyen par rdzogs na yang slar dbyung ba dang /</text></item>
<item><p>211a7</p><section>'dul ba</section><text>bsnyen par ma rdzogs na yang bsnyen par rdzogs par bgyi ba dang / bsnyen par rdzogs na yang slar mi dbyung bar mchis sam/ bcom ldan 'das kyis bka' stsal pa/ yod de/ gang chos ma yin pa la chos ma yin par</text></item>
<item><p>211a8</p><section>'dul ba</section><text>'du shes pa dang / dbyen kyang chos ma yin par mthong bzhin dge 'dun phye bar gyur pa dang / chos ma yin pa la chos su 'du shes shing dbyen chos ma yin par mthong bzhin dge 'dun phye bar gyur pa dang / chos ma yin pa</text></item>
<item><p>211b1</p><section>'dul ba</section><text>la the tshom du gyur cing dbyen yang chos ma yin par mthong bzhin dge 'dun phye bar gyur pa de bsnyen par ma rdzogs na bsnyen par rdzogs par mi bya/ bsnyen par rdzogs na yang slar dbyung bar bya/ gang gis chos ma yin pa la chos su 'du</text></item>
<item><p>211b2</p><section>'dul ba</section><text>shes bzhin dge 'dun gyi dbyen du gyur cing dbyen la'ang chos bzhin mthong na de bsnyen par ma rdzogs na yang bsnyen par rdzogs par bya/ bsnyen par rdzogs na yang mi dbyung bar bya'o/ /ma bsad par khas len bzhin du bsnyen par ma rdzogs</text></item>
<item><p>211b3</p><section>'dul ba</section><text>na yang bsnyen par rdzogs par mi bgyi ba dang / bsnyen par rdzogs na yang slar dbyung bar bgyi ba dang / bsnyen par ma rdzogs na yang bsnyen par rdzogs par bgyi ba dang / bsnyen par rdzogs na yang mi dbyung ba mchis sam/</text></item>
<item><p>211b4</p><section>'dul ba</section><text>bcom ldan 'das kyis bka' stsal pa/ yod de/ gang rang gi lag gis bsams bzhin ma'i 'tsho ba dang phral bar gyur pa de ni bsnyen par ma rdzogs na bsnyen par rdzogs par mi bya/ bsnyen par rdzogs na yang slar dbyung</text></item>
<item><p>211b5</p><section>'dul ba</section><text>bar bya'o/ /gang gis gzhan gyi 'du shes pas ma'i 'tsho ba dang phral bar gyur pa de ni bsnyen par ma rdzogs na yang bsnyen par rdzogs par bgyis shig /bsnyen par rdzogs na yang slar ma dbyung shig /de bzhin du pha dang / dgra bcom</text></item>
<item><p>211b6</p><section>'dul ba</section><text>pa dang / nyan thos kyang ngo / /btsun pa ci dge slong dge ba'i sems kyis ma 'tsho ba dang phral lam/ 'on te mi dge ba'i sems sam/ 'on te lung du mi ston pa'i sems kyis ma'i srog gcod/ bcom ldan</text></item>
<item><p>211b7</p><section>'dul ba</section><text>'das kyis bka' stsal pa/ u pA li dge slong dge ba'i sems dang / mi dge ba'i sems dang / lung du mi ston pa'i sems kyis kyang ma'i 'tsho ba dang bral bar byed do/ /btsun pa ci dge slong dge ba'i sems</text></item>
<item><p>211b8</p><section>'dul ba</section><text>kyis ma 'tsho ba dang phral na phas pham pa'i nongs par 'gyur zhing 'tshams med pa'i las su yang 'gyur ba mchis sam/ bcom ldan 'das kyis bka' stsal pa/ u pA li dge slong mi dge ba'i sems kyis ma 'tsho</text></item>
<item><p>212a1</p><section>'dul ba</section><text>ba dang phral na phas pham pa'i nyes par yang 'gyur la 'tshams med pa'i las su yang 'gyur ro/ /dge ba'i sems kyis ma 'tsho ba dang phral na phas pham par mi 'gyur zhing 'tshams med pa'i las su mi 'gyur ba yang yod</text></item>
<item><p>212a2</p><section>'dul ba</section><text>do/ /btsun pa ci dge slong gis mi dge ba'i sems kyis ma 'tsho ba dang phral na phas pham par yang 'gyur la 'tshams med pa'i las su yang 'gyur ram/ mi dge ba'i sems kyis ma 'tsho ba dang phral na phas pham par mi 'gyur la/</text></item>
<item><p>212a3</p><section>'dul ba</section><text>'tshams med pa'i las su mi 'gyur ba mchis sam/ bcom ldan 'das kyis bka' stsal pa/ u pA li mi dge ba'i sems kyis ma 'tsho ba dang phral na phas pham par yang 'gyur la 'tshams med pa'i las su yang 'gyur ro/ /</text></item>
<item><p>212a4</p><section>'dul ba</section><text>mi dge ba'i sems kyis ma 'tsho ba dang phral na phas pham par yang mi 'gyur la 'tshams med pa'i las su mi 'gyur ba yang yod do/ /btsun pa ci dge slong lung mi ston pa'i sems kyis ma 'tsho ba dang phral na phas pham par yang 'gyur</text></item>
<item><p>212a5</p><section>'dul ba</section><text>la 'tshams med pa'i las su 'gyur ba mchis sam/ lung du mi ston pa'i sems kyis ma 'tsho ba dang phral na phas pham par yang mi 'gyur la 'tshams med pa'i las su yang mi 'gyur ba mchis sam/ bcom ldan 'das</text></item>
<item><p>212a6</p><section>'dul ba</section><text>kyis bka' stsal pa/ u pA li dge slong lung du mi ston pa'i sems kyis ma 'tsho ba dang phral na phas pham par yang 'gyur la 'tshams med pa'i las su yang 'gyur ro/ /lung du mi ston pa'i sems kyis ma 'tsho ba dang phral na</text></item>
<item><p>212a7</p><section>'dul ba</section><text>phas pham par yang mi 'gyur la 'tshams med pa'i las su yang mi 'gyur ro/ /btsun pa ji ltar dge slong gis dge ba'i sems kyis ma 'tsho ba dang phral na phas pham pa'i nongs par yang 'gyur la/ 'tshams med pa'i las</text></item>
<item><p>212a8</p><section>'dul ba</section><text>su yang 'gyur/ ji ltar na dge slong dge ba'i sems kyis ma 'tsho ba dang phral na phas pham pa'i nongs par yang mi 'gyur la 'tshams med pa'i las su yang mi 'gyur ba lags/ bka' stsal pa/</text></item>
<item><p>212b1</p><section>'dul ba</section><text>u pA li 'di ltar dge slong gis ma zhig nad bu can yun ring zhig nas mi bde sdug bsngal gyis drag tu gzir zhing gnod pa cher 'gyur ba myong ba des de lta bu'i rkyen gyis ma 'tsho ba dang phral na phas pham pa'i nyes par yang 'gyur la/ 'tshams</text></item>
<item><p>212b2</p><section>'dul ba</section><text>med pa'i las su yang 'gyur ro/ /'di ltar dge slong des ma na ba la 'bras chen dang / nas thug dang / khu ba dang / sha dang / ri dgas kyi sha byin pa las/ de yang de'i rkyen gyis dus 'das na de de la phas pham pa'i nyes par mi</text></item>
<item><p>212b3</p><section>'dul ba</section><text>'gyur zhing 'tshams med pa'i las su yang mi 'gyur ro/ /de ltar na dge slong dge ba'i sems kyis ma 'tsho ba dang phral na phas pham pa'i nyes par yang 'gyur la de 'tshams med pa'i las su 'gyur la/ de ltar na dge slong dge ba'i sems</text></item>
<item><p>212b4</p><section>'dul ba</section><text>kyis ma 'tsho ba dang phral na phas pham pa'i nyes par yang mi 'gyur la de 'tshams med pa'i las su yang mi 'gyur ro/ /btsun pa ji ltar na dge slong mi dge ba'i sems kyis ma 'tsho ba dang phral na phas pham pa'i nongs par yang 'gyur</text></item>
<item><p>212b5</p><section>'dul ba</section><text>la/ 'tshams med pa'i las su yang 'gyur/ ji ltar na dge slong mi dge ba'i sems kyis ma 'tsho ba dang phral na phas pham pa'i nongs par yang mi 'gyur la/ 'tshams med pa'i sug las su yang mi 'gyur ba gang lags/</text></item>
<item><p>212b6</p><section>'dul ba</section><text>gsungs pa/ u pA li 'di ltar dge slong gis nor gyi phyir ram/ rkang 'gros kyi phyir yang rung ma'i 'tsho ba dang phral na phas pham pa'i nyes par yang 'gyur la/ 'tshams med pa'i las su yang 'gyur ro/ /</text></item>
<item><p>212b7</p><section>'dul ba</section><text>'di ltar yang dge slong mi dge ba'i sems kyis bal glang la brdeg gam lug gam ra la brdeg snyam pa las ma la phog ste/ de'i rkyen gyis de dus 'das na de la phas pham pa'i nyes par yang mi 'gyur la 'tshams med pa'i</text></item>
<item><p>212b8</p><section>'dul ba</section><text>las su yang mi 'gyur ro/ /de ltar na mi dge ba'i sems kyis ma'i 'tsho ba dang phral na phas pham pa'i nyes par yang 'gyur la/ 'tshams med pa'i las su yang 'gyur ro/ /de ltar na mi dge ba'i sems kyis ma 'tsho</text></item>
<item><p>213a1</p><section>'dul ba</section><text>ba dang phral na phas pham par yang mi 'gyur la 'tshams med pa'i las su yang mi 'gyur ro/ /ji ltar na lung du mi ston pa'i sems kyis ma 'tsho ba dang phral na phas pham pa'i nongs par yang 'gyur la 'tshams med pa'i</text></item>
<item><p>213a2</p><section>'dul ba</section><text>las su yang 'gyur ba gang lags/ lung du mi ston pa'i sems kyis ma 'tsho ba dang phral na phas pham pa'i nongs par yang mi 'gyur la 'tshams med pa'i las su mi 'gyur ba gang lags/ bka' stsal pa/</text></item>
<item><p>213a3</p><section>'dul ba</section><text>'di ltar yang dge slong la las ma bsad pa'i phyir thabs sbyar te de nyal lo/ /de nyal ba'i 'og tu ma 'tsho ba dang phral na phas pham pa'i nyes par yang 'gyur la 'tshams med pa'i las su yang 'gyur ro/ /'di ltar dge slong lung du</text></item>
<item><p>213a4</p><section>'dul ba</section><text>mi ston pa'i sems kyis sa la brdeg go/ /shing gi lo ma la brdeg go snyam pa las ma la phog ste de'i rkyen gyis dus 'das na phas pham pa'i nyes par yang mi 'gyur la 'tshams med pa'i las su yang mi 'gyur ro/ /</text></item>
<item><p>213a5</p><section>'dul ba</section><text>de ltar na dge slong lung du ma bstan pa'i sems kyis ma bsad na phas pham pa'i ltung bar yang 'gyur/ 'tshams med pa'i las su yang 'gyur ro/ /lung du mi ston pa'i sems kyis ma bsad na phas pham pa'i nyes par yang mi</text></item>
<item><p>213a6</p><section>'dul ba</section><text>'gyur la 'tshams med pa'i las su yang mi 'gyur ro/ /de bzhin du pha dang / nyan thos kyi dgra bcom pa yang de bzhin no// //</text></item>
<item><p>213a7</p><section>'dul ba</section><text>'dul ba gzhung dam pa/ bam po bzhi bcu rtsa lnga pa/ btsun pa dge slong 'tshams kyi nang na lhan cig gnas pa las thog ma nas ma spangs par dge 'dun kyang ma 'dus pa de'i tshe tshig</text></item>
<item><p>213a8</p><section>'dul ba</section><text>tsam gyis las thams cad bgyis na bgyis pa zhes kyang bgyi la nongs par mi 'gyur ba mchis sam/ bcom ldan 'das kyis bka' stsal pa/ yod de/ de bzhin gshegs pa dgra bcom pa</text></item>
<item><p>213b1</p><section>'dul ba</section><text>yang dag par rdzogs pa'i sangs rgyas te/ de lta bas na de'i phyir ngas maud gal gyi bu la khyed cag gis so sor thar pa'i mdo lhogs shig /de bzhin gshegs pa la so sor thar pa'i mdo klog pa ma sdod cig ces bsgo ba yin no/ /</text></item>
<item><p>213b2</p><section>'dul ba</section><text>yang dge slong la la gso sbyin lnga las gang yang rung ba'i gso sbyin mngon du ma myong na gso sbyin bgyis shing nongs par yang mi 'gyur ba mchis sam/ bcom ldan 'das kyis bka' stsal pa/ yod de/ gso sbyin byin gyis</text></item>
<item><p>213b3</p><section>'dul ba</section><text>brlabs pa'o/ /btsun pa bcom ldan 'das kyis khyim pa 'dug par gso sbyin mi bya zhing so sor thar pa ma klog shig ces gsungs na/ khyim pa mchis bzhin du dge 'dun gyis gso sbyin bgyis te so sor thar pa'i mdo blags</text></item>
<item><p>213b4</p><section>'dul ba</section><text>na blags pa zhes kyang bgyi la nongs par yang mi 'gyur ba mchis sam/ bcom ldan 'das kyis bka' stsal pa/ de lta bu yang yod de/ ngas 'di ltar dge slong rnams khyed kyis ko sa la'i rgyal po gsal rgyal gyi</text></item>
<item><p>213b5</p><section>'dul ba</section><text>mdun du 'khor gzhan med par byos la so sor thar pa'i mdo lhogs shig dang de rab tu dad par 'gyur ro/ /zhes bsgo ba yin no/ /bcom ldan 'das dge slong dge ba'i sems dang ldan pas nongs par 'gyur ram/</text></item>
<item><p>213b6</p><section>'dul ba</section><text>de ste mi dge ba'i sems dang / lung du mi ston pa'i sems kyis nongs par 'gyur/ bcom ldan 'das kyis bka' stsal pa/ dge slong dge ba'i sems dang mi dge ba'i sems dang / lung du mi ston pa'i sems</text></item>
<item><p>213b7</p><section>'dul ba</section><text>kyis nyes par 'gyur ba yod do/ /dge ba'i sems kyis ji ltar zhe na/ 'di ltar dge slong gsar bu bslab pa'i yi dam la mi mkhas pas mchod rten 'khor gyi rtswa rnga 'am/ 'chag sa dang khyams kyi rtswa rnga 'am/</text></item>
<item><p>213b8</p><section>'dul ba</section><text>me tog 'thog pa ni dge ba'i sems kyis so/ /mi dge ba'i sems kyis nyes pa ji ltar zhe na/ sangs rgyas kyis bslab pa bcas pa la bsams bzhin du 'da' ba 'di ni mi dge ba'i sems so/ /lung du mi ston pa'i sems kyis</text></item>
<item><p>214a1</p><section>'dul ba</section><text>ji ltar zhe na/ sangs rgyas kyis bslab pa bcas pa la bsams bzhin du 'da' ba ste/ de lta bu ni lung du mi ston pa'i sems kyis so/ /btsun pa dgra bcom pa dag dge ba'i sems kyis nongs par</text></item>
<item><p>214a2</p><section>'dul ba</section><text>'gyur ram/ de ste lung du mi ston pa'i sems kyis nongs par 'gyur/ bcom ldan 'das kyis bka' stsal pa/ u pA li dgra bcom pa byed na thams cad kyang lung du mi ston pa'i sems kyis nyes par 'gyur ba zhes bya'o/ /</text></item>
<item><p>214a3</p><section>'dul ba</section><text>btsun pa ji ltar na dge slong dgra bcom pa nongs par bgyid na de dag thams cad kyang lung du mi ston pa'i sems kyis bgyid pa zhes bgyi/ u pA li 'di ltar dge slong dgra bcom pas brgya lam brgya lam na dran pa nyams par gyur nas</text></item>
<item><p>214a4</p><section>'dul ba</section><text>chos gos ci chog tu 'chang la/ sbyar ma med par grong du 'jug /yang yang za/ 'dus shing za/ gnyid log pa'i tshe mal stan chen po'i steng du bzhag pa dang / gnyid log pa'i tshe bud med kyi mal du bsnyal ba dang /</text></item>
<item><p>214a5</p><section>'dul ba</section><text>bsnyen par ma rdzogs pa rnams dong ba'i tshe nyal la phyis bsnyen par ma rdzogs pa rnams 'ongs na de su dang lhan cig 'dug 'dug pa de la langs pa'i tshe chos bzhin du bshags pa de lta bu dag ni dge slong dgra bcom pa la nyes pa byed na thams</text></item>
<item><p>214a6</p><section>'dul ba</section><text>cad kyang lung du mi ston pa'i sems kyis byed ces bya'o/ /gang dge 'dun bye ba de thams cad 'khrugs pa zhes bgyi 'am/ dge 'dun 'khrugs pa thams cad bye ba zhes bgyi/ dge 'dun bye ba dge 'dun ma</text></item>
<item><p>214a7</p><section>'dul ba</section><text>'khrugs pa yang yod/ dge 'dun 'khrugs la dge 'dun ma bye ba yang yod/ dge 'dun bye la dge 'dun 'khrugs pa'ang yod/ dge 'dun ma bye la dge 'dun ma 'khrugs pa'ang yod do/ /dge 'dun bye la dge 'dun ma 'khrugs</text></item>
<item><p>214a8</p><section>'dul ba</section><text>pa gang zhe na/ 'di ltar dge 'dun dag bye bar ni gyur gyi dge 'dun bye bar byed pa'i dngos po bcu bzhi po shin tu rung bar byas shing ma bzung ba yin te/ de ltar na dge 'dun bye la ma 'khrugs pa yin no/ /</text></item>
<item><p>214b1</p><section>'dul ba</section><text>dge 'dun 'khrugs la dge 'dun ma bye ba gang zhe na/ de 'di ltar dge 'dun bye bar byed pa'i dngos po bcu bzhi po shin du rung bar byas shing bzung ba yin gyi dge 'dun ni bye bar ma gyur te/ de ltar dge 'dun 'khrugs la bye bar ma</text></item>
<item><p>214b2</p><section>'dul ba</section><text>gyur pa'o/ /dge 'dun bye la 'khrugs par gyur pa gang zhe na/ 'di ltar dge 'dun bye bar yang gyur te/ bye bar byed pa'i dngos po bcu bzhi po yang shin du rung bar byas shing bzung bas ni dge 'dun bye la dge 'dun</text></item>
<item><p>214b3</p><section>'dul ba</section><text>'khrugs pa yin no/ /dge 'dun 'khrugs pa'ang ma yin la dge 'dun ma bye ba gang zhe na/ rnam pa 'di rnams ma gtogs pa'o/ /gang dge 'dun bye ba de thams cad dge 'dun tha dad pa zhes bgyi 'am/ gang dge 'dun</text></item>
<item><p>214b4</p><section>'dul ba</section><text>tha dad pa de thams cad bye ba zhes bgyi/ dge 'dun bye la dge 'dun tha dad pa ma yin pa yang yod/ dge 'dun yang tha dad la dge 'dun ma bye ba yang yod/ dge 'dun bye ba yang yin la dge 'dun tha dad par gyur pa yang yod/</text></item>
<item><p>214b5</p><section>'dul ba</section><text>dge 'dun bye ba yang ma yin la dge 'dun tha dad par yang ma gyur pa yod do/ /dge 'dun bye la dge 'dun tha dad par ma gyur pa gang zhe na/ de 'di ltar dge 'dun bye bar ni gyur la dge 'dun gnyis tha dad du mi gnas/</text></item>
<item><p>214b6</p><section>'dul ba</section><text>don gyis ma bye/ 'tshams kyis ma bye/ rnyed pa la ma bye/ zas la ma bye ba ni dge 'dun bye la dge 'dun tha dad du gyur pa ma yin no/ /dge 'dun tha dad la dge 'dun bye ba ma yin pa gang zhe na/ de 'di ltar dge 'dun</text></item>
<item><p>214b7</p><section>'dul ba</section><text>gnyis tha dad du gnas/ don gyis bye/ 'tshams kyis bye/ rnyed pa la bye/ zas la bye ba de ni dge 'dun gnyis tha dad du gyur la dge 'dun ma bye ba ste/ de ni dge 'dun tha dad la dge 'dun bye ba ma yin pa'o/ /</text></item>
<item><p>214b8</p><section>'dul ba</section><text>dge 'dun bye la dge 'dun tha dad pa gang zhe na/ de 'di ltar dge 'dun yang bye bar gyur la dge 'dun gnyis tha dad du gnas/ don gyis bye/ 'tshams kyis bye/ rnyed pa la bye/ zas la bye ba de ni dge 'dun bye la dge 'dun tha dad du gyur pa yin no/ /</text></item>
<item><p>215a1</p><section>'dul ba</section><text>yin no/ /dge 'dun bye ba yang ma yin dge 'dun tha dad pa yang ma yin pa gang zhe na/ rnam pa 'di dag ma gtogs pa'o/ /gang dge 'dun bye ba de thams cad dge 'dun tha dad du gnas pa zhes bgyi 'am/ gang dge 'dun tha</text></item>
<item><p>215a2</p><section>'dul ba</section><text>dad par gnas pa de thams cad dge 'dun bye ba zhes bgyi/ dge 'dun bye la dge 'dun tha dad du mi gnas pa yang yod/ dge 'dun tha dad du gnas la dge 'dun ma bye ba yang yod/ dge 'dun bye la dge 'dun tha dad par gnas pa yang yod/</text></item>
<item><p>215a3</p><section>'dul ba</section><text>dge 'dun ma bye la dge 'dun tha dad du mi gnas pa yang yod do/ /dge 'dun bye la dge 'dun tha dad par mi gnas pa gang zhe na/ de 'di ltar dge 'dun de dag bye bar gyur kyang dge 'dun gnyis tha dad du mi gnas pa yin te/ don gyis tha mi dad/</text></item>
<item><p>215a4</p><section>'dul ba</section><text>'tshams kyis tha mi dad/ rnyed pas tha mi dad/ zas la tha mi dad pa de ni dge 'dun bye la dge 'dun tha dad du mi gnas pa'o/ /dge 'dun tha dad par gnas la dge 'dun ma bye ba gang zhe na/ de 'di ltar dge 'dun gnyis tha</text></item>
<item><p>215a5</p><section>'dul ba</section><text>dad du gyur te/ don gyis tha dad/ 'tshams kyis tha dad/ rnyed pas tha dad/ zas la tha dad pa de ni dge 'dun gnyis tha dad par gnas kyang ma bye ba ste/ de ni dge 'dun tha dad par gnas la dge 'dun ma bye ba'o/ /</text></item>
<item><p>215a6</p><section>'dul ba</section><text>dge 'dun bye la dge 'dun tha dad par gnas pa gang zhe na/ de 'di ltar dge 'dun bye bar gyur/ dge 'dun gnyis tha dad du gnas par gyur te/ don la tha dad/ 'tshams la tha dad/ rnyed pa la tha dad/ zas la tha dad pa de ni</text></item>
<item><p>215a7</p><section>'dul ba</section><text>dge 'dun bye la tha dad par gnas pa'o/ /dge 'dun ma bye la dge 'dun tha dad du gnas pa'ang ma yin pa gang zhe na/ de 'di ltar rnam pa 'di dag ma gtogs pa'o/ /dge 'dun gyi 'byed pa de dag thams cad bskal par mchis</text></item>
<item><p>215a8</p><section>'dul ba</section><text>pa lags sam/ gang bskal par mchis pa thams cad dge 'dun gyi dbyen bgyis pa lags sam zhes gsol pa dang / dge 'dun gyi dbyen byas la bskal par mi gnas pa'ang yod/ bskal par gnas la dge 'dun gyi</text></item>
<item><p>215b1</p><section>'dul ba</section><text>dbyen kyang byas la bskal par gnas pa'ang yod/ dge 'dun gyi dbyen kyang mi byed la bskal par gnas pa yang ma yin pa yod do/ /dge 'dun gyi dbyen byas la bskal par mi gnas pa gang zhe na/ gang gis chos bzhin du 'du</text></item>
<item><p>215b2</p><section>'dul ba</section><text>shes pas dge 'dun phye bar gyur pa de ni dge 'dun phye la bskal par mi gnas pa'o/ /bskal par gnas la dge 'dun ma phye ba gang zhe na/ klu'i rgyal po shugs ldan dang / klu'i rgyal po shin tu gnas pa dang / klu'i rgyal po yid du 'ong</text></item>
<item><p>215b3</p><section>'dul ba</section><text>ba dang / klu'i rgyal po dga' bo dang / bsnyen dga' bo dang / la ba can dang / rta bzangs dang / gshin rje'i rgyal po dang / tshangs ris kyi lha dang / 'di dag ni bskal par gnas pa ste/ dge 'dun gyi dbyen ma byas so/ /</text></item>
<item><p>215b4</p><section>'dul ba</section><text>dge 'dun 'byed pa'ang yin la bskal par gnas pa gang zhe na/ lhas byin te/ 'di ni dge 'dun 'byed pa yang yin la bskal par gnas pa yang yin no/ /dge 'dun 'byed pa yang ma yin la bskal par gnas pa yang ma yin pa gang</text></item>
<item><p>215b5</p><section>'dul ba</section><text>zhe na/ rnam pa 'di dag ma gtogs pa'o/ /gang cung zad dge 'dun gyi dbyen bgyis pa de thams cad bskal par gnas pa'i kha na ma tho bar 'gyur ram/ gang bskal par gnas pa'i kha na ma tho bar 'gyur ba de thams cad dge 'dun</text></item>
<item><p>215b6</p><section>'dul ba</section><text>gyi dbyen bgyis lags sam/ dge 'dun gyi dbyen byas la bskal par gnas pa'i kha na ma tho bar mi 'gyur ba yang yod/ bskal par gnas pa'i kha na ma tho bar 'gyur la dge 'dun gyi dbyen ma byas pa yang yod/ dge 'dun yang</text></item>
<item><p>215b7</p><section>'dul ba</section><text>'byed la bskal par gnas pa'i kha na ma tho bar 'gyur ba yang yod/ dge 'dun yang ma phye la bskal par gnas pa'i kha na ma tho bar mi 'gyur ba yang yod do/ /dge 'dun phye la bskal par gnas pa'i kha na ma tho bar mi 'gyur ba</text></item>
<item><p>215b8</p><section>'dul ba</section><text>gang zhe na/ gang gis chos bzhin du 'du shes pas dge 'dun phye bar gyur pa 'di ni dge 'dun phye ba yin la bskal par gnas pa'i kha na ma tho bar mi 'gyur ba'o/ /bskal par gnas pa'i kha na ma tho bar 'gyur la dge 'dun ma</text></item>
<item><p>216a1</p><section>'dul ba</section><text>phye ba gang zhe na/ klu'i rgyal po shugs ldan dang / klu'i rgyal po shin du gnas pa dang / klu'i rgyal po yid du 'ong ba dang / klu'i rgyal po dga' bo dang / klu'i rgyal po bsnyen dga' bo dang / klu'i rgyal po la ba can</text></item>
<item><p>216a2</p><section>'dul ba</section><text>dang / klu'i rgyal po rta bzangs dang / gshin rje'i rgyal po dang / tshangs ris kyi lha dang / 'di dag ni bskal par gnas pa'i kha na ma tho bar 'gyur la dge 'dun ma phye ba'o/ /dge 'dun yang 'byed la bskal par gnas pa'i kha na ma tho</text></item>
<item><p>216a3</p><section>'dul ba</section><text>bar 'gyur ba ni lhas byin te/ 'dis dge 'dun yang phye la bskal par gnas pa'i kha na ma tho bar yang 'gyur ro/ /dge 'dun 'byed pa yang ma yin la bskal par gnas pa'i kha na ma tho bar yang mi 'gyur ba gang zhe na/ rnam pa 'di rnams ma</text></item>
<item><p>216a4</p><section>'dul ba</section><text>gtogs so/ /gang gis dge 'dun phye ba de thams cad log par nges pa lags sam/ log par nges pa de thams cad dge 'dun 'byed pa lags sam/ gsungs pa/ dge 'dun 'byed par byed la log par ma nges pa'ang yod/</text></item>
<item><p>216a5</p><section>'dul ba</section><text>log par nges pa dge 'dun mi 'byed pa yang yod/ dge 'dun 'byed la log par nges pa yang yod/ dge 'dun yang mi 'byed la log par ma nges pa yang yod do/ /dge 'dun 'byed la log par ma nges pa gang zhe na/ gang gis chos</text></item>
<item><p>216a6</p><section>'dul ba</section><text>bzhin du 'du shes bzhin dge 'dun phye bar gyur pa de ni dge 'dun 'byed par bgyid la log par ma nges pa'o/ /log par nges la dge 'dun mi 'byed pa gang zhe na/ pha gsod pa dang / ma gsod pa dang / dgra bcom pa gsod pa dang /</text></item>
<item><p>216a7</p><section>'dul ba</section><text>de bzhin gshegs pa la ngan sems kyis khrag phyung ba de dag ni log par nges la dge 'dun gyi dbyen mi byed pa'o/ /dge 'dun gyi dbyen yang byas la log par yang nges pa gang zhe na/ lhas byin yin te/ dge 'dun yang phye la log</text></item>
<item><p>216a8</p><section>'dul ba</section><text>par yang nges pa'o/ /dge 'dun phye ba yang ma yin la log par ma nges pa gang zhe na/ de rnams ma gtogs pa'o/ /gang dge 'dun gyi dbyen byed pa de thams cad mi mkhas pa lags la mi mkhas pas smra ba yang lags sam/</text></item>
<item><p>216b1</p><section>'dul ba</section><text>gang mi mkhas la mi mkhas par smra ba de thams cad dge 'dun gyi dbyen bgyid pa lags sam/ gsungs pa dge 'dun gyi dbyen byed la mi mkhas pa ma yin la mi mkhas par smra ba ma yin pa yang yod/ mi mkhas la mi mkhas par smra zhing</text></item>
<item><p>216b2</p><section>'dul ba</section><text>dge 'dun gyi dbyen du mi 'gyur ba yang yod/ dge 'dun gyi dbyen yang byas shing mi mkhas la mi mkhas par smra ba yang yod/ dge 'dun gyi dbyen yang ma byas la mi mkhas pa yang ma yin mi mkhas par smra ba ma yin pa yang yod do/ /</text></item>
<item><p>216b3</p><section>'dul ba</section><text>dge 'dun gyi dbyen byas la mi mkhas pa yang ma yin mi mkhas par smra ba yang ma yin pa gang zhe na/ gang gis chos bzhin du 'du shes bzhin dge 'dun gyi dbyen byas par gyur na de lta bu ni dge 'dun gyi dbyen byas la mi mkhas pa yang ma</text></item>
<item><p>216b4</p><section>'dul ba</section><text>yin mi mkhas par smra ba'ang ma yin pa'o/ /mi mkhas la mi mkhas par smra yang dge 'dun gyi dbyen du mi 'gyur ba gang zhe na/ ston pa drug por yi dam bcas pa ste/ de ni mi mkhas la mi mkhas par smras kyang dge 'dun gyi dbyen</text></item>
<item><p>216b5</p><section>'dul ba</section><text>du mi 'gyur ba'o/ /dge 'dun gyi dbyen yang byas la/ mi mkhas la mi mkhas par smra ba gang zhe na/ lha sbyin yin te/ de ni dge 'dun gyi dbyen yang byas la mi mkhas la mi mkhas par smra ba'o/ /dge 'dun gyi</text></item>
<item><p>216b6</p><section>'dul ba</section><text>dbyen yang ma byas la mi mkhas pa'ang ma yin mi mkhas par smra ba yang ma yin pa gang zhe na/ de rnams ma gtogs pa'o/ /btsun pa dge slong gis dge slong gi dge 'dun gyi dbyen du 'gyur ram/ 'on te dge slong</text></item>
<item><p>216b7</p><section>'dul ba</section><text>ma 'am/ dge slob ma 'am/ dge tshul pha 'am/ dge tshul mas dge 'dun gyi dbyen du 'gyur/ bcom ldan 'das kyis bka' stsal pa/ dge slong gis dge 'dun gyi dbyen du 'gyur gyi/ dge slong ma</text></item>
<item><p>216b8</p><section>'dul ba</section><text>'am/ dge slob ma 'am/ dge tshul pha dang / dge tshul mas dge 'dun gyi dbyen du mi 'gyur ro/ /btsun pa dge slong mas dge 'dun ma'i dbyen du 'gyur ram/ 'on te dge slong ngam/</text></item>
<item><p>217a1</p><section>'dul ba</section><text>dge slob ma 'am/ dge tshul pha dang / dge tshul mas dge slong ma'i dge 'dun gyi dbyen du 'gyur/ bcom ldan 'das kyis bka' stsal pa/ dge slong mas dge 'dun ma'i dbyen du 'gyur gyi/ dge slong ngam/</text></item>
<item><p>217a2</p><section>'dul ba</section><text>dge slob ma 'am/ dge tshul pha 'am/ dge tshul mas dge slong ma'i dge 'dun gyi dbyen du mi 'gyur ro/ /btsun pa dge 'dun bye ba dang ldan nam/ de ste kha na ma tho ba dang ldan/ bcom ldan 'das kyis bka' stsal pa/ dge 'dun</text></item>
<item><p>217a3</p><section>'dul ba</section><text>la ni bye ba dang ldan/ 'byed pa'i gang zag la ni kha na ma tho ba dang ldan no/ /dge 'dun gyi dbyen bgyis na nongs pa cir 'gyur/ bcom ldan 'das kyis bka' stsal pa/ nyes pa sbom por 'gyur ro/ /dge 'dun phye</text></item>
<item><p>217a4</p><section>'dul ba</section><text>na nongs pa gang bshags par bgyi/ bcom ldan 'das kyis bka' stsal pa/ nyes pa sbom po'o/ /gang nye bar phyogs pa de thams cad mi gnas pa 'am/ de ste gang mi gnas pa de thams cad nye bar phyogs pa</text></item>
<item><p>217a5</p><section>'dul ba</section><text>lags/ bka' stsal pa/ nye bar phyogs la mi gnas pa ma yin pa'ang yod/ mi gnas la nye bar ma phyogs pa'ang yod/ nye bar phyogs la mi gnas par 'gyur ba yang yod/ nye bar yang ma phyogs la mi gnas</text></item>
<item><p>217a6</p><section>'dul ba</section><text>pa'ang yod do/ /nye bar phyogs la mi gnas pa ma yin pa gang zhe na/ gang gis dngos po lnga la nye bar phyogs par gyur cing nyes pa rnam pa bzhi po las gang yang rung nyes pa byung bar ma gyur pa de ni nye bar phyogs pa ste/ mi gnas</text></item>
<item><p>217a7</p><section>'dul ba</section><text>par 'gyur ba ma yin no/ /mi gnas par 'gyur la nye bar phyogs pa ma yin pa gang zhe na/ gang gis nyes pa bzhi las gang yang rung nyes pa ni byung bar gyur gyis dngos po lnga la khas blangs par ma gyur pa de ni mi gnas pa ste/ nye bar</text></item>
<item><p>217a8</p><section>'dul ba</section><text>phyogs pa ma yin no/ /nye bar phyogs la mi gnas par 'gyur ba gang zhe na/ dngos po lnga khas blangs par gyur cing nyes pa bzhi las gang yang rung / nyes pa byung ba de ni nye bar phyogs la mi gnas par yang 'gyur ba'o/ /</text></item>
<item><p>217b1</p><section>'dul ba</section><text>nye bar ma phyogs la mi gnas par yang mi 'gyur ba gang zhe na/ rnam pa de rnams ma gtogs pa'o/ /gang mi gnas pa de thams cad so sor gnas pa lags sam/ gang so sor gnas pa de thams cad mi gnas pa lags</text></item>
<item><p>217b2</p><section>'dul ba</section><text>sam/ gsungs pa/ mi gnas la so sor gnas pa ma yin pa yang yod/ so sor gnas la mi gnas pa ma yin pa yang yod/ mi gnas pa yang yin la/ so sor gnas pa yang yod/ mi gnas pa'ang ma yin la</text></item>
<item><p>217b3</p><section>'dul ba</section><text>so sor gnas pa ma yin pa yang yod do/ /mi gnas la so sor gnas pa ma yin pa gang zhe na/ de 'di ltar nyes pa rnam pa bzhi las gang yang rung byung bar ni gyur gyi dge 'dun gyis ma mthong ba'i phyir spangs pa dang / slar las mi</text></item>
<item><p>217b4</p><section>'dul ba</section><text>byed pa dang / sdig pa la lta ba slar ma btang bas spangs par ma gyur pa de ni mi gnas pa ste/ so sor gnas pa ni ma yin no/ /so sor gnas la mi gnas pa ma yin pa gang zhe na/ de 'di ltar dge 'dun gyis ma mthong ba'i</text></item>
<item><p>217b5</p><section>'dul ba</section><text>phyir spangs pa dang / slar las mi byed pa dang / sdig pa la lta ba slar ma btang nas spangs par ni gyur gyi nyes pa bzhi las gang yang rung nyes par ma gyur pa de ni so sor gnas la mi gnas pa ma yin pa'o/ /mi gnas pa yang</text></item>
<item><p>217b6</p><section>'dul ba</section><text>yin la so sor gnas pa gang zhe na/ nyes pa bzhi las gang yang rung nyes pa yang byung bar gyur/ ma mthong ba'i phyir spangs pa dang / slar las mi byed pa dang / sdig pa la lta ba slar ma btang nas spangs par yang gyur la</text></item>
<item><p>217b7</p><section>'dul ba</section><text>nyes pa bzhi po las gang yang rung nyes pa byung bar gyur pa de ni mi gnas la so sor gnas pa'o/ /mi gnas pa yang ma yin la so sor gnas par yang mi 'gyur ba gang zhe na/ de rnams ma gtogs pa ste/ de rnams la gtogs</text></item>
<item><p>217b8</p><section>'dul ba</section><text>pa ni mi gnas pa dang / so sor gnas pa ma yin pa'o/ /gang gis spang bar bgyi ba de bkar ba zhes kyang bgyi 'am/ gsungs pa/ gang gis spangs pa de bkar ba'ang de nyid do/ /las gang lags/ dngos po gang</text></item>
<item><p>218a1</p><section>'dul ba</section><text>lags/ nyes pa 'byin par byed pa las so/ /ma bshags pa ni dngos po'o/ /gtan pa ni gang lags/ gtan pa gding ba ni gang lags/ gtan pa dbyung ba ni gang lags/ gsungs pa/ u pA li</text></item>
<item><p>218a2</p><section>'dul ba</section><text>gos de'i ming ni gtan pa zhes bya'o/ /der sems bskyed pa ni gtan pa bting ba'o/ /rnam pa brgyad du bsams pa ni gtan pa phyung ba'o/ /dge slong ma lags par nongs pa byung la dge slong du gyur na tshangs par 'gyur ba mchis sam/</text></item>
<item><p>218a3</p><section>'dul ba</section><text>dge slong gi tshe nongs pa byung la dge slong mar gyur na tshangs par 'gyur ba mchis sam/ bcom ldan 'das kyis bka' stsal pa/ yod de/ ji ltar dge slong ma yin pa na nyes pa byung la dge slong du gyur na tshangs par 'gyur zhe na/ de 'di</text></item>
<item><p>218a4</p><section>'dul ba</section><text>ltar dge slong ma'i tshe thun mong ma yin pa'i dge 'dun gyi lhag ma'i nyes pa byung ba las de mtshan 'phos te mtshan 'phos nas dge slong pha'i nang du 'ongs na nyes pa tshangs pa zhes bya'o/ /ji ltar na dge slong gi tshe nongs pa byung la dge slong ma lags</text></item>
<item><p>218a5</p><section>'dul ba</section><text>pa'i tshe tshangs pa zhes bgyi/ de 'di ltar dge slong gi tshe mi 'dra ba dge 'dun gyi lhag ma'i nyes pa byung ba las de mtshan 'phos te mtshan 'phos nas dge slong mar gyur na de nyes pa tshangs pa zhes bya'o/ /ma 'tshal bzhin du nongs pa byung la 'tshal bzhin</text></item>
<item><p>218a6</p><section>'dul ba</section><text>du tshangs par 'gyur ba mchis sam/ 'tshal bzhin du nongs pa byung la ma 'tshal bzhin du tshangs par 'gyur ba mchis sam/ bcom ldan 'das kyis bka' stsal pa/ yod de/ de ji ltar mi shes bzhin du nyes pa byung la</text></item>
<item><p>218a7</p><section>'dul ba</section><text>shes bzhin tshangs par 'gyur zhe na/ de 'di ltar dge slong gnyid log pa las bteg ste mal stan chen po mthon po steng du bzhag pa'o/ /yang na gnyid kyis log pa las bud med kyi mal du bzhag pa'o/ /bsnyen par ma rdzogs</text></item>
<item><p>218a8</p><section>'dul ba</section><text>pa phyir phyung ste nyal ba dang / de'i 'og tu bsnyen par ma rdzogs pa de slar 'ongs te 'dug nas bdag sad nas nyes pa de nyid ji ltar chos bzhin slar byed pa de ni mi shes bzhin du nyes pa byung ste shes nas tshangs par gyur pa'o/ /</text></item>
<item><p>218b1</p><section>'dul ba</section><text>shes bzhin nyes pa byung la mi shes bzhin tshangs par 'gyur ba gang zhe na/ de 'di ltar dge slong dge 'dun gyi lhag ma'i nyes pa byung ste/ de dbyung bar las kyi tshig rnams byed de gsol ba byas pa dang / de gnyid kyis log nas las</text></item>
<item><p>218b2</p><section>'dul ba</section><text>kyi tshig gsum mjug tu phyin pa dang / langs pa de lta bu ni shes bzhin nyes pa byung la mi shes bzhin tshangs par 'gyur ba'o/ /gnyid log pa'i tshe nongs pa byung la sad pa'i tshe tshangs par 'gyur ba mchis sam/ sad pa'i tshe nongs</text></item>
<item><p>218b3</p><section>'dul ba</section><text>pa byung la gnyid log pa'i tshe tshangs par 'gyur ba mchis sam/ bcom ldan 'das kyis bka' stsal pa/ yod de/ gnyid log pa'i tshe nyes pa byung la sad pa'i tshe tshangs par 'gyur ba gang zhe na/ de 'di ltar dge slong gnyid kyis</text></item>
<item><p>218b4</p><section>'dul ba</section><text>log pa las mal stan mthon po mal stan chen po'i drung du bteg ste bzhag pa dang / yang gnyid kyis log pa las bud med kyi mal du bzhag pa dang / bsnyen par ma rdzogs pa phyir phyung ste/ nyal ba'i 'og tu bsnyen par ma rdzogs pa de</text></item>
<item><p>218b5</p><section>'dul ba</section><text>slar 'ongs te 'dug nas bdag sad nas nyes pa 'di nyid ji ltar chos bzhin slar byed pa de ni gnyid log bzhin nyes pa byung la sad nas tshangs par gyur pa'o/ /sad bzhin du nyes pa byung la gnyid log bzhin tshangs par 'gyur ba gang</text></item>
<item><p>218b6</p><section>'dul ba</section><text>zhe na/ 'di ltar dge slong dge 'dun gyi lhag ma'i nyes pa byung ste/ de dbyung bar las kyi tshig rnams byed de gsol ba byas pa dang / de gnyid kyis log nas las kyi tshig gsum mjug tu phyin pa dang / langs pa de lta bu ni sad</text></item>
<item><p>218b7</p><section>'dul ba</section><text>bzhin nyes pa byung la gnyid log bzhin tshangs par gyur pa'o/ /dge slong gis gcig smras pa mjug tu phyin na des phas pham pa gsum 'byung bar 'gyur ba mchis sam/ bcom ldan 'das kyis bka' stsal pa/ yod de/</text></item>
<item><p>218b8</p><section>'dul ba</section><text>de 'di ltar dge slong gis dge slong ma dang lhan cig tu 'di skad du gang gi tshe nga mthong ba na khyim bdag 'di zhes bya ba las rdzas rin thang che ba zhig ma byin par blangs pa dang / mi 'tsho ba dang phral ba dang / ngas dgra bcom pa yang thob par</text></item>
<item><p>219a1</p><section>'dul ba</section><text>yang khyod kyis shes par gyis shig /de thams cad dge slong mas tshig rdzogs par smras na'o/ /dge slong gis gcig smras pa mjug tu phyin na des phas pham pa bzhi 'byung bar 'gyur ba mchis sam/ bcom ldan kyis</text></item>
<item><p>219a2</p><section>'dul ba</section><text>bka' stsal pa/ yod de/ 'di ltar dge slong zhig dge slong ma dang lhan cig 'di skad du gang gi tshe khyod kho bo mthong ba na khyim bdag 'di zhes bya ba las rdzas shig ma byin par blangs/ mi 'tsho ba dang bral ba dang / 'di zhes bgyi ba'i rdzas</text></item>
<item><p>219a3</p><section>'dul ba</section><text>phrogs pa dang / kho bos dgra bcom pa thob pa de ltar shes par bya'o zhes 'thams pa'o/ /dge slong gnas gcig na mchis bzhin du nongs pa'i phung po lnga 'byung ba mchis sam/ bcom ldan 'das kyis bka' stsal pa/ yod de/</text></item>
<item><p>219a4</p><section>'dul ba</section><text>ston pa'i chos gos kyi tshad tsam spyad na nyes byas su 'gyur/ bslab pa'i sdom pa bcas pa'i grong nas rang gi lag gis bza' ba dang bca' ba blangs na so sor bshags par 'gyur ro/ /bud med la tshig lnga drug las lhag par chos</text></item>
<item><p>219a5</p><section>'dul ba</section><text>bstan na ltung ba'o/ /bud med la gnas ngan len gyi tshig smras na dge 'dun gyi lhag mar 'gyur ro/ /bud med la kun tu med bzhin du mi las bla mar gyur pa'i chos bdag nyid kyis smras na phas pham par 'gyur ro/ /dge slong sbyar ba</text></item>
<item><p>219a6</p><section>'dul ba</section><text>gcig gis nongs pa brgya 'am stong ngam de bas kyang mang du 'gyur ba mchis sam/ bcom ldan 'das kyis bka' stsal pa/ yod de 'di ltar dge slong zhig 'tshigs khros tshig pa zos te 'khrugs nas skye bo mang po 'dus shing 'khod</text></item>
<item><p>219a7</p><section>'dul ba</section><text>pa la sran ma spar ba gang ngam phye spar ba gang yang rung des gtor na des ji snyed phog pa de snyed kyi nyes par 'gyur ro/ /dge slong zhig gis rdzas rin thang che ba zhig gnas nas gnas su bskyod kyang phas pham par mi 'gyur ba mchis sam/ bcom ldan</text></item>
<item><p>219a8</p><section>'dul ba</section><text>'das kyis bka' stsal pa/ yod de mi ma yin pa'i rdzas rin thang che ba 'am de ste ma sha lngar mi chog pa'o/ /dge slong gis ma sha gsum brkus na phas pham par 'gyur ba mchis sam/ bcom ldan 'das kyis bka'</text></item>
<item><p>219b1</p><section>'dul ba</section><text>stsal pa/ yod de/ ma sha rin thang che bar gyur pa'o/ /dge slong gis ma sha lnga brkus kyang phas pham par mi 'gyur ba mchis sam/ bcom ldan 'das kyis bka' stsal pa/ yod de/ kar sha pa Na rin thang chung bar gyur pa'o/ /</text></item>
<item><p>219b2</p><section>'dul ba</section><text>chung ngu zhig ma byin par blangs pas nongs par 'gyur ba dang / chung ngu de nyid ma byin par blangs pas nongs par mi 'gyur ba mchis/ bcom ldan 'das kyis bka' stsal pa/ yod de/ shog bal las chung ngu blangs na nyes par 'gyur/ bal</text></item>
<item><p>219b3</p><section>'dul ba</section><text>nag po las chung ngu blangs na nyes par mi 'gyur ro/ /mnyam par 'gyur ba las lhag par bgyis kyang nongs par 'gyur ba dang / mnyam par bgyis pa las lhag par bgyis kyang nongs par mi 'gyur ba mchis sam/ bcom ldan</text></item>
<item><p>219b4</p><section>'dul ba</section><text>'das kyis bka' stsal pa/ yod de/ nag po mnyam par bya ba las lhag par bgyis na nyes par 'gyur/ shog bal mnyam par byas pa las lhag par byas pa la nyes par mi 'gyur ro/ /bgyi ba las ma bgyis te nongs</text></item>
<item><p>219b5</p><section>'dul ba</section><text>par 'gyur ba dang / bgyis te nongs par mi 'gyur ba mchis sam/ bcom ldan 'das kyis bka' stsal pa/ yod de/ gos sar pa rnyed pa'i dge slong gi kha dog bsgyur ba gsum las gang yang rung kha dog bsgyur ba ma byas</text></item>
<item><p>219b6</p><section>'dul ba</section><text>pas nyes pa'o/ /de ltar byas na nyes pa med pa'o/ /tshad bzhin bgyis na nongs par 'gyur ba dang / tshad bzhin bgyis na nongs par mi 'gyur ba mchis sam/ bcom ldan 'das kyis bka' stsal pa/</text></item>
<item><p>219b7</p><section>'dul ba</section><text>yod de/ de bzhin gshegs pa'i chos gos kyi tshad du bgyis na nyes par 'gyur ro/ /dkyil 'khor gyi tshad du byas na nyes par mi 'gyur ro/ /dngos po gang gis bsam gtan dang po la snyoms par zhugs na dge</text></item>
<item><p>219b8</p><section>'dul ba</section><text>'dun gyi lhag mar 'gyur ba'i dngos po de nyid kyis bsam gtan gnyis pa dang / gsum pa dang / bzhi pa la snyoms par zhugs na dge 'dun gyi lhag mar 'gyur ba mchis sam/</text></item>
<item><p>220a1</p><section>'dul ba</section><text>bcom ldan 'das kyis bka' stsal pa/ yod de/ 'di ltar dge slong des bsam gtan dang po la snyoms par 'jug pa na bdag gis khang pa rtsigs shig ces bsgo nas/ de skad bsgo ma thag tu</text></item>
<item><p>220a2</p><section>'dul ba</section><text>bsam gtan dang po la snyoms par zhugs te/ de bsam gtan dang po la snyoms par zhugs pa'i tshe khang pa yang zin par gyur na de la dge 'dun gyi lhag mar 'gyur ro/ /de'i dngos po de nyid kyi phyir bsam gtan gnyis pa dang /</text></item>
<item><p>220a3</p><section>'dul ba</section><text>gsum pa dang / bzhi pa la snyoms par 'jug pa na des nga'i khang pa rtsigs shig ces bsgo ste/ bsgo ma thag tu bsam gtan gnyis pa dang / gsum pa dang / bzhi pa la snyoms par zhugs pa dang / khang pa</text></item>
<item><p>220a4</p><section>'dul ba</section><text>yang zin par gyur na dge 'dun gyi lhag mar 'gyur ro/ /dge slong gis gang na yang nongs pa ma bgyis la chung ngu na nyes byas tsam yang ma bgyis na dge slong du mi rung ba mchis sam/ bcom ldan 'das kyis bka' stsal</text></item>
<item><p>220a5</p><section>'dul ba</section><text>pa/ yod de/ mtshan 'phos par gyur pa'o/ /dge slong mas gang na yang nongs pa ma bgyis la chung ngu na smad g.yogs rked pa las brlabs te bgo ba tsam yang ma bgyis par dge slong mas mi rung ba mchis sam/ bcom</text></item>
<item><p>220a6</p><section>'dul ba</section><text>ldan 'das kyis bka' stsal pa/ yod de/ mtshan 'phos pa'o/ /dge slong gtsug lag khang gi nang du zhugs la de nyid kyi nang na chos gos 'dug bzhin dbyar zhig pa/ zhes kyang bgyi/ chos gos dang</text></item>
<item><p>220a7</p><section>'dul ba</section><text>bral ba zhes kyang bgyi/ yi dam las 'das pa dang bcas par yang 'gyur ba mchis sam/ bcom ldan 'das kyis bka' stsal pa/ yod de/ de 'di ltar dge slong dbyar tshul du zhugs pa las tha ma'i bdun po la bab ste/</text></item>
<item><p>220a8</p><section>'dul ba</section><text>byin gyis ma brlabs par chos gos kyang khri 'am khri'u 'am/ gdang la bzhag nas steng gi nam mkha' la 'dug bzhin du skya rengs shar na de dbyar zhig pa zhes kyang bya/ chos gos dang bral ba zhes kyang bya/ yi dam las 'gal bas 'das</text></item>
<item><p>220b1</p><section>'dul ba</section><text>pa dang bcas pa zhes kyang bya'o/ /dge slong gcig pu gtsug lag khang gi nang du zhugs na phas pham par 'gyur ba mchis sam/ bcom ldan 'das kyis bka' stsal pa/ yod de/ mi tshangs par spyod pa ste/ gang zhe na/</text></item>
<item><p>220b2</p><section>'dul ba</section><text>mtshan rings dang / rgyab mnyen no/ /ma byin pa len pa dang / srog gcod pa gang zhe na/ dge slong des thabs sbyar te nang du zhugs pa dang / des brkus par kyang gyur/ srog gcod par yang gyur pa'o/ /rdzun du smra ba'i rgyu</text></item>
<item><p>220b3</p><section>'dul ba</section><text>gang zhe na/ de 'di ltar nga ni dgra bcom pa'o/ /nga ni sangs rgyas so zhes zer ba'o/ /dge slong gis dge slong gi 'tsho ba dang phral na pha yang ma lags/ dgra bcom pa yang ma lags bzhin phas pham par yang 'gyur la de 'tshams med pa'i las su</text></item>
<item><p>220b4</p><section>'dul ba</section><text>yang 'gyur ba mchis sam/ bcom ldan 'das kyis bka' stsal pa/ yod de/ de 'di ltar dge slong de'i ma rab tu byung ste bsnyen par rdzogs par gyur pa las mtshan 'phos te mtshan 'phos par gyur pa las srog gcod na phas pham pa</text></item>
<item><p>220b5</p><section>'dul ba</section><text>yin la de 'tshams med pa'i las kyis kyang reg par 'gyur ro/ /dge slong mas dge slong ma'i 'tsho ba dang phral na ma yang ma lags/ dgra bcom pa yang ma lags na phas pham par 'gyur zhing de 'tshams med pa'i las su yang</text></item>
<item><p>220b6</p><section>'dul ba</section><text>'gyur ba mchis sam/ bcom ldan 'das kyis bka' stsal pa/ yod de/ dge slong ma de'i pha rab tu byung zhing bsnyen par rdzogs par gyur pa de'i mtshan 'phos te/ mtshan 'phos nas de'i 'tsho ba dang phral na phas pham</text></item>
<item><p>220b7</p><section>'dul ba</section><text>pa yang yin la de 'tshams med pa'i las su yang 'gyur ro/ /gzhan gyis smras la des smras pa'i rkyen gyis gzhan la phas pham par 'gyur ba mchis sam/ bcom ldan 'das kyis bka' stsal pa/ yod de/ de 'di ltar</text></item>
<item><p>220b8</p><section>'dul ba</section><text>dge slong mas dge slong 'dus pa dge 'dun gyis ma bcings pa'i phyir de'i rjes su phyogs te/ de yang dge 'dun gyi dbus su lan gsum gyi bar du bsgo yang mi gtong ba de ni phas pham par 'gyur ro/ /gzhan gyis smras na des smras pa'i rkyen</text></item>
<item><p>221a1</p><section>'dul ba</section><text>gyis gzhan la dge 'dun gyi lhag mar 'gyur ba mchis sam/ bcom ldan 'das kyis bka' stsal pa/ yod de/ de 'di ltar gang gis dge 'dun gyi dbyen byas pa dang / de'i rjes su phyogs pa dang / bka' blo mi</text></item>
<item><p>221a2</p><section>'dul ba</section><text>bde ba'i tshig dge 'dun gyi nang du lan gsum gyi bar du bsgo yang slar mi gtong ba ni dge 'dun gyi lhag mar 'gyur ro/ /gzhan gyis smras na de'i rkyen gyis gzhan la nongs par 'gyur ba mchis sam/ bcom ldan 'das kyis bka'</text></item>
<item><p>221a3</p><section>'dul ba</section><text>stsal pa/ yod de/ de 'di ltar dge slong gang gis sdig pa la lta ba bzung / rab tu bzung nas slar mi gtong ba de dge 'dun gyi nang du lan gsum gyi bar du bsgo yang slar mi gtong ba ni ltung bar 'gyur ro/ /gzhan gyis smras na smras pa de'i rkyen</text></item>
<item><p>221a4</p><section>'dul ba</section><text>gyis gzhan la slar bshags par 'gyur ba mchis sam/ bcom ldan 'das kyis bka' stsal pa/ yod de/ de 'di ltar dge slong gang gis grong du 'gron du bos te zas za ba'i tshe de na yang dge slong ma zhig bsgo zhing 'dug ste/</text></item>
<item><p>221a5</p><section>'dul ba</section><text>'di la 'bras byin/ 'di la sran tshod byin/ 'di la yang byin zhes zer ba de la ma bsgo bar zos na slar bshags par 'gyur ro/ /gzhan gyis smras la de'i rkyen gyis gzhan la nongs pa bgyis su 'gyur ba mchis sam/ bcom</text></item>
<item><p>221a6</p><section>'dul ba</section><text>ldan 'das kyis bka' stsal pa/ yod de/ de 'di ltar dge slong gang gis so sor thar pa'i mdo klog pa'i tshe dge 'dun gyi nang du lan gsum gyi bar du bsgrags kyang nyes pa dran bzhin du slar mi 'chags pa ni nyes byas su 'gyur ro/ /btsun pa</text></item>
<item><p>221a7</p><section>'dul ba</section><text>bcom ldan 'das kyis dge slong mas bslab pa phul nas slar dge slong ma'i dngos por bsnyen par rdzogs su mi rung ste/ dge slong ma gang dag gis slar rab tu phyung ngam bsnyen par rdzogs par byas na de dag nyes pa dang bcas so</text></item>
<item><p>221a8</p><section>'dul ba</section><text>zhes gsungs na/ dge slong mas bslab pa phul te babs pa las de de dag gis rab tu byung zhing bsnyen par rdzogs par bgyis na bsnyen par rdzogs pa yang lags la/ de dag la yang nongs par mi 'gyur ba mchis sam/ bcom ldan 'das</text></item>
<item><p>221b1</p><section>'dul ba</section><text>kyis bka' stsal pa/ yod de/ de 'di ltar dge slong ma de bslab pa phul te babs pa las de'i mtshan 'phos te mtshan 'phos par gyur pa de rab tu phyung zhing bsnyen par rdzogs par byas na nyes par mi 'gyur ro/ /btsun pa bcom ldan</text></item>
<item><p>221b2</p><section>'dul ba</section><text>'das kyis sngar 'khrugs pa de rab tu ma dbyung shig /bsnyen par rdzogs par ma byed cig ces gsungs na/ sngar 'khrugs pa de rab tu phyung la bsnyen par rdzogs par bgyis kyang bsnyen par rdzogs par yang 'gyur la/ nongs par yang</text></item>
<item><p>221b3</p><section>'dul ba</section><text>mi 'gyur ba mchis sam/ yod de/ de 'di ltar dge slong ma thun mong ma yin pa'i phas pham pa'i nyes pa byung la des bslab pa phul nas babs pa dang de'i mtshan 'phos te mtshan 'phos nas skyes par gyur pa de rab</text></item>
<item><p>221b4</p><section>'dul ba</section><text>tu phyung zhing bsnyen par rdzogs par byas kyang nyes par mi 'gyur ro/ /las rnam pa dus na thams cad 'dus par 'gyur/ bcom ldan 'das kyis bka' stsal pa/ rnam pa gsum ste/ gsol ba dang / gsol ba dang gnyis dang / gsol</text></item>
<item><p>221b5</p><section>'dul ba</section><text>ba dang bzhi'i las so/ /btsun pa bcom ldan 'das kyis las brgya rtsa gcig go zhes bka' stsal na/ de dag las gsol ba'i las kyis ni du bsdus/ gsol ba dang gnyis pas du/ gsol ba dang bzhi pas du/ bcom ldan</text></item>
<item><p>221b6</p><section>'dul ba</section><text>'das kyis bka' stsal pa/ gsol ba'i las kyis ni nyi shu rtsa bzhi'o/ /gsol ba dang gnyis kyis ni bzhi bcu rtsa bdun no/ /gsol ba dang bzhis ni sum bcu'o/ /tshig tu yang mi smra/ lus kyis kyang ma stsal kyang /</text></item>
<item><p>221b7</p><section>'dul ba</section><text>dge slong du mi rung ba mchis sam/ bcom ldan 'das kyis bka' stsal pa/ yod de/ de 'di ltar dge slong mas dge slong ma'i phas pham pa'i ltung ba byung bar mthong la bcabs te skya rengs shar na phas pham par 'gyur</text></item>
<item><p>221b8</p><section>'dul ba</section><text>ro/ /dge slong gis nyes pa'i phung po bzhi byung la ma bshags/ slar las ma bgyis par phyin cing nongs pa ma mchis par 'gyur ba mchis sam/ bcom ldan 'das kyis bka' stsal pa/ yod de/ mtshan 'phos pa'o/ /</text></item>
<item><p>222a1</p><section>'dul ba</section><text>dge slong mas nyes pa sde lnga byung la ma bshags sam/ slar las ma bgyis kyang phyin cing nongs par mi 'gyur ba mchis sam/ bcom ldan 'das kyis bka' stsal pa/ yod de/ mtshan 'phos pa'o/ /</text></item>
<item><p>222a2</p><section>'dul ba</section><text>dge slong gis mi'i 'tsho ba dang bral na phas pham pa'i nongs par mi 'gyur ba mchis sam/ bcom ldan 'das kyis bka' stsal pa/ yod de/ de 'di ltar gnyis lhan cig 'khod pa las gcig gsad do snyam pa las gzhan bsad pa'o/ /</text></item>
<item><p>222a3</p><section>'dul ba</section><text>mi tshangs pa spyad pa gzhan gyis bgyis la phas pham par 'gyur ba mchis sam/ bcom ldan 'das kyis bka' stsal pa/ yod de/ de 'di ltar dge slong ma mi tshangs par spyad pa mthong la bcabs na skya rengs shar ba dang phas pham par 'gyur ro/ /</text></item>
<item><p>222a4</p><section>'dul ba</section><text>dge slong mi tshangs par spyod pa las phas pham pa'i nongs par 'gyur ba dang / mi tshangs par spyod pa bgyis kyang phas pham pa'i nongs par mi 'gyur ba mchis sam/ bcom ldan 'das kyis bka' stsal pa/ yod de/ de 'di ltar ma nyams</text></item>
<item><p>222a5</p><section>'dul ba</section><text>pa dang / lhan cig tu mi tshangs par spyad na phas pham par 'gyur ro/ /nyams pa dang lhan cig tu spyad pa de la phas pham par mi 'gyur ro/ /dge slong gis ma byin par blangs pa las phas pham par 'gyur ba dang / ma byin par blangs pa</text></item>
<item><p>222a6</p><section>'dul ba</section><text>las phas pham par mi 'gyur ba mchis sam/ bcom ldan 'das kyis bka' stsal pa/ yod de/ de 'di ltar mi'i yo byad rin po che ma byin par blangs na de phas pham par 'gyur ro/ /gang gis mi ma yin pa'i yo byad rin po che blangs</text></item>
<item><p>222a7</p><section>'dul ba</section><text>kyang phas pham pa'i nyes par mi 'gyur ro/ /dge slong gis mi'i 'tsho ba dang phral na phas pham par 'gyur ba dang / mi'i 'tsho ba dang phral kyang phas pham par mi 'gyur ba mchis sam/ yod de/ gang rang gi lag gis mi'i 'tsho ba dang</text></item>
<item><p>222a8</p><section>'dul ba</section><text>phral na phas pham par 'gyur ro/ /mi'i 'tsho ba dang phral na phas pham par mi 'gyur ba yang yod de gang gis 'du shes gzhan du sbyar ba las mi'i 'tsho ba dang phral na phas pham par mi 'gyur ro/ /dge slong gis med la med bzhin du mi</text></item>
<item><p>222b1</p><section>'dul ba</section><text>las bla mar gyur pa'i chos bdag nyid kyis smras na phas pham par 'gyur ba dang / med la med bzhin du mi las bla mar gyur pa'i chos smras kyang phas pham par mi 'gyur ba mchis sam/ bcom ldan 'das kyis bka' stsal pa/ yod de/</text></item>
<item><p>222b2</p><section>'dul ba</section><text>de 'di ltar 'du shes bcabs nas bka' la lung bstan na phas pham par 'gyur ro/ /rdeng yod de bka' la lung bstan na ni de la phas pham par mi 'gyur ro/ /dngos po gang gis phas pham pa'i nongs par 'gyur ba'i dngos po de nyid kyis</text></item>
<item><p>222b3</p><section>'dul ba</section><text>phas pham pa'i nongs par mi 'gyur ba mchis sam/ bcom ldan 'das kyis bka' stsal pa/ yod de/ dge slong mas lus la kun reg par byas na phas pham par 'gyur ro/ /dge slong gis byas na de la phas pham pa'i nyes par</text></item>
<item><p>222b4</p><section>'dul ba</section><text>mi 'gyur ro/ /dge slong mas shes bzhin du dge slong ma'i nyes pa sbom po bcabs na skya reng shar ba dang / phas pham pa'i nyes par 'gyur ro/ /dge slong gis bcabs na phas pham pa'i nyes par mi 'gyur ro/ /dge 'dun chos</text></item>
<item><p>222b5</p><section>'dul ba</section><text>bzhin du 'du shes pas dge slong la ma mthong ba'i phyir spangs par dge slong mas shes bzhin du de'i rjes su phyogs nas de dge 'dun gyi nang du lan gsum gyi bar du bsgo yang slar mi gtong ba ni phas pham par 'gyur ro/ /dge slong la</text></item>
<item><p>222b6</p><section>'dul ba</section><text>bsgo nas slar ma btang na phas pham pa'i nyes par mi 'gyur ro/ /dngos po gang gis dge 'dun gyi lhag mar 'gyur ba'i dngos po de nyid kyis dge 'dun gyi lhag ma'i nongs par mi 'gyur ba mchis sam/ bcom ldan 'das kyis</text></item>
<item><p>222b7</p><section>'dul ba</section><text>bka' stsal pa/ yod de/ dge slong gis bsams bzhin du khu ba phyung na dge 'dun gyi lhag mar 'gyur ro/ /dge slong mas khu ba phyung na de la dge 'dun gyi lhag ma'i nyes par mi 'gyur ro/ /dge slong gis lus</text></item>
<item><p>222b8</p><section>'dul ba</section><text>la kun tu reg na dge 'dun gyi lhag mar 'gyur ro/ /dge slong mas reg na de la dge 'dun gyi lhag mar mi 'gyur ro/ /dge slong mas gnas bor te reg na dge 'dun gyi lhag mar 'gyur ro/ /</text></item>
<item><p>223a1</p><section>'dul ba</section><text>dge slong gis spyad na dge 'dun gyi lhag mar mi 'gyur ro/ /dngos po gang gis ltung bar 'gyur ba'i dngos po de nyid kyis ltung bar mi 'gyur ba mchis sam/ bcom ldan 'das kyis bka' stsal pa/ yod de/</text></item>
<item><p>223a2</p><section>'dul ba</section><text>dge slong mas bsams bzhin du khu ba phyung na ltung bar 'gyur ro/ /dge slong gis phyung na ltung bar mi 'gyur ro/ /dge slong gis gnyen ma yin pa las bsod pa'i bza' ba dang bca' ba bslangs na ltung bar 'gyur ro/ /dge</text></item>
<item><p>223a3</p><section>'dul ba</section><text>slong mas bslangs na ltung bar mi 'gyur ro/ /dge slong mas rtswa sngon po'i steng du bshang gci byas na ltung bar 'gyur ro/ /dge slong phas byas na ltung bar mi 'gyur ro/ /dngos po gang gis slar bshags pa'i dngos po de nyid kyis</text></item>
<item><p>223a4</p><section>'dul ba</section><text>slar bshags par mi 'gyur ba mchis sam/ bcom ldan 'das kyis bka' stsal pa/ dge slong mas gnyen ma yin pa las bsod pa'i bza' ba dang bca' ba bslangs na slar bshags par 'gyur ro/ /dge slong gis</text></item>
<item><p>223a5</p><section>'dul ba</section><text>blangs na slar bshags pa'i nyes par mi 'gyur ro/ /dge slong gis bslab pa'i sdom pa bcas pa'i grong nas rang gi lag gis bza' ba dang bca' ba bslangs na slar bshags par 'gyur ro/ /dge slong mas bslangs na slar</text></item>
<item><p>223a6</p><section>'dul ba</section><text>bshags par mi 'gyur ro/ /dngos po gang gis nongs bgyis su 'gyur ba'i dngos po de nyid kyis nongs bgyis su mi 'gyur ba mchis sam/ bcom ldan 'das kyis bka' stsal pa/ dge slong gis rtsa sngon po'i steng du</text></item>
<item><p>223a7</p><section>'dul ba</section><text>bshang gci byas na nyes byas su 'gyur ro/ /dge slong mas byas na nyes byas su mi 'gyur ro/ /dge slong mas sham thabs kyis rked pa 'das tsam du bgyis na nyes byas su 'gyur ro/ /dge slong gis sham thabs kyis rked</text></item>
<item><p>223a8</p><section>'dul ba</section><text>pa 'das par bgos kyang nyes pa med do/ /dge slong phyin to snyam pa las ltung bar mi 'gyur ba dang / ltung ba'o snyam pa las phyin par 'gyur ba mchis sam/ bcom ldan 'das kyis bka' stsal pa/ yod de/ de 'di</text></item>
<item><p>223b1</p><section>'dul ba</section><text>ltar dge slong la dge 'dun gyi lhag ma'i nongs pa byung nas de la dbyung ba'i las byed pa'i tshe lham gyon zhing 'dug pa dang / lag pas pus mo gnyis ka 'khyud cing 'dug pa dang / mgo g.yogs pa dang / rtswa sngon po gcod</text></item>
<item><p>223b2</p><section>'dul ba</section><text>pa dang / sa la ri mo 'bri ba las nyes pa byung ba ni 'di ltar phyin to snyam pa las nyes pa byung ba'o/ /dge slong gis nyes pa byung ngo snyam pa las phyin pa gang zhe na/ de 'di ltar dge slong de dge 'dun gyi lhag ma'i nyes pa byung ba mi</text></item>
<item><p>223b3</p><section>'dul ba</section><text>mthun pa byung ngo snyam pa las de'i mtshan 'phos te mtshan 'phos pa dge slong ma la ni phyin te/ de ltar na nyes pa byung ngo snyam pa las phyin pa yin no/ /'tshams bkrol lo snyam pa las bcad par 'gyur ba mchis sam/</text></item>
<item><p>223b4</p><section>'dul ba</section><text>bcom ldan 'das kyis bka' stsal pa/ yod de/ las kyi 'tshams bkrol yang grong gi 'tshams ma bkrol bar 'gyur ro/ /song ba'i rjes su song ba gang lags/ bcom ldan 'das kyis bka' stsal pa/ 'tshams</text></item>
<item><p>223b5</p><section>'dul ba</section><text>so/ /dge slong gis nyes pa sde lnga 'byung ba mchis sam/ bcom ldan 'das kyis bka' stsal pa/ yod de/ bud med kyi gos byas na nyes byas su 'gyur ro/ /bslab pa'i sdom pa bcas pa'i grong nas rang</text></item>
<item><p>223b6</p><section>'dul ba</section><text>gi lag gis bza' ba dang bca' ba bslangs na so sor 'chags par 'gyur ro/ /bud med la tshig lnga 'am/ drug las lhag par chos bstan na ltung bar 'gyur ro/ /bud med la gnas ngan len gyi tshig smras na dge 'dun</text></item>
<item><p>223b7</p><section>'dul ba</section><text>gyi lhag ma'i nyes pa sbom por 'gyur ro/ /bud med la med bzhin du mi las bla mar gyur pa'i chos smra na phas pham par 'gyur ro/ /btsun pa bdag cag la 'dul ba 'dri ba zhig mchis na bdag cag gis gang nas btsal</text></item>
<item><p>223b8</p><section>'dul ba</section><text>bar bgyi/ bcom ldan 'das kyis bka' stsal pa/ so sor thar pa gnyis dang / 'byed pa dang / bcas pa las so/ /'dul ba'i dngos po bcwa brgyad dang rkyang pa'i gleng gzhi gnyis dang / 'dul ba gcig</text></item>
<item><p>224a1</p><section>'dul ba</section><text>gis lhag pa'i rgyud rnams dang / thun mong ba dang / thun mong ma yin pa dang / sa dang / bar snang las mtshan 'phos pa las so/ /bcom ldan 'das 'gro ba thams cad du yang mi gtogs la bstan pa</text></item>
<item><p>224a2</p><section>'dul ba</section><text>las kyang bstan pa yongs su mya ngan las 'das pa'ang ma lags/ yongs su mya ngan las 'da' bar yang mi 'gyur ba de gang lags/ bcom ldan 'das kyis bka' stsal pa/ u pA li de ni sprul pa'o/ /de bkum na nongs</text></item>
<item><p>224a3</p><section>'dul ba</section><text>par cir 'gyur/ bcom ldan 'das kyis bka' stsal pa/ nyes pa sbom po'o/ /de bkum na nongs pa gang bshags par bgyi/ bcom ldan 'das kyis bka' stsal pa/ nyes pa sbom po'o/ /'dul ba gzhung dam pa las</text></item>
<item><p>224a4</p><section>'dul ba</section><text>gtam gyi dngos po rdzogs s+ho// // 'dul ba gzhung dam pa/ bam po bzhi bcu rtsa drug pa/ ma na bi ka'i mdo'i mdo bsdus pa ste/ 'dus pa bu ram chu dang rung ba gnyis/ /sha dang srin bu pad pa rnam pa lnga/ /snga dro ba dang byin</text></item>
<item><p>224a5</p><section>'dul ba</section><text>len byas pa dang / /myos pa dge bsnyen na ba dge slong ba'o/ /mdor na/ 'dus pa dang ni 'on pa dang / /dmus long dang yang ri mo can/ /gzhon pa rnams ni ma gtogs ste/ /lhag ma rnams ni rung ba'o/ /sangs rgyas bcom ldan</text></item>
<item><p>224a6</p><section>'dul ba</section><text>'das la tshe dang ldan pa u pA lis zhus pa/ btsun pa bcom ldan 'das kyis yul mtha' 'khob tu 'dul ba 'dzin pa dang lngas bsnyen par rdzogs par rung ngo zhes bka' stsal na/ der bcu yod pa las 'dul ba 'dzin pa dang</text></item>
<item><p>224a7</p><section>'dul ba</section><text>lngas bsnyen par rdzogs par bgyis na bsnyen par rdzogs pa zhes bgyi 'am bsnyen par ma rdzogs pa zhes bgyi/ u pA li de ni dge slong du bsnyen par rdzogs pa zhes bya ste/ dge 'dun rnams ni 'das pa dang bcas par</text></item>
<item><p>224a8</p><section>'dul ba</section><text>'gyur ro/ /btsun pa bcom ldan 'das kyis chos gos rnyed la zhag bcu las 'das na spang ba'i ltung bar 'gyur zhes bka' stsal na/ ji tsam gyis na 'on pas chos gos 'thob par 'gyur/ gang gi tshe rnyed pa na mthong</text></item>
<item><p>224b1</p><section>'dul ba</section><text>la lag pas reg gam pang du blangs par yang gyur la 'di ni bdag gi gos so snyam du des 'du shes bskyed pa de lta bu ni 'on pas gos thob par gyur pa'o/ /ji tsam gyis na dmus long gis gos thob par gyur/ gang gi tshe</text></item>
<item><p>224b2</p><section>'dul ba</section><text>des thos la lag tu blangs sam pang du blangs par gyur la 'di ni bdag gi gos so snyam du des 'du shes kyang bskyed na de lta bu ni dmus long gis gos thob par gyur pa'o/ /sangs rgyas bcom ldan 'das la u pA lis zhus pa/</text></item>
<item><p>224b3</p><section>'dul ba</section><text>phyed ri mo bris la phyed ri mo ma bris pa la mchis su rung ngam/ u pA li mi rung ste/ de'i steng du gding ba gzhan yod dam/ de ste rnyings par gyur na rung ngo / /btsun pa bcom ldan 'das kyis ba la 'jus te klung ma rgal cig ces</text></item>
<item><p>224b4</p><section>'dul ba</section><text>bka' stsal pa/ bzhon pa ma gtogs par gzhan la 'ju zhing klung rgal du gnang ngam/ gnang ste/ glang ngam/ rta 'am/ ma he 'am/ g.yag la 'jus shing klung rgal na nyes pa med do/ /mdor na/ bu ram shing dang zhag bdun</text></item>
<item><p>224b5</p><section>'dul ba</section><text>dang / /lan tshwa dang ni 'bru mar rung / /dge slong gis ni rung bar byas/ /mi rung sar ni mi rung ba'o/ /sangs rgyas bcom ldan 'das la tshe dang ldan pa u pA lis zhus pa/ btsun pa bu ram chang zhag bdun du byin gyis brlab tu</text></item>
<item><p>224b6</p><section>'dul ba</section><text>rung ngam/ u pA li rung ngo / /ji srid du btung bar bgyi/ nam myos par mi 'gyur ba dang / zas dang ma 'dres pa dang / ma rnyogs pa dang / bsngal bar ma gyur cing / nyid kyi bro las ma gyur pa'o/ /</text></item>
<item><p>224b7</p><section>'dul ba</section><text>sangs rgyas bcom ldan 'das la tshe dang ldan pa u pA lis zhus pa/ btsun pa mi rung ba'i tshil las lan tshwa btsos te 'tshal du rung ngam/ u pA li mi rung ngo / /thal bar rung bar byas te/ zos na nyes pa</text></item>
<item><p>224b8</p><section>'dul ba</section><text>med do/ /btsun pa mi rung ba'i sman las 'bru mar btsos pa 'tshal du rung ngam/ u pA li mi rung ste/ mig gam/ rna ba 'am/ sna la bskus na nyes pa med do/ /dge slong rang gis me 'am mtshon nam sen mos sa bon du</text></item>
<item><p>225a1</p><section>'dul ba</section><text>'gyur ba rnam pa lnga po rung bar bgyis na rung bar bgyis pa zhes bgyi 'am/ 'tshal du rung ngam/ rung ste mes rung bar bya ba ma gtogs te/ gang rung bar byed pa de la ni/ sa bon ma rung bar byas pa'i nyes</text></item>
<item><p>225a2</p><section>'dul ba</section><text>pa 'byung bar 'gyur ro/ /mi rung ba'i sar shing skyes la rung ba'i sar 'bras bu ltung na 'tshal du rung ngam/ u pA li mi rung ngo / /rung ba'i sar shing skyes la mi rung ba'i sar 'bras bu ltung na 'tshal du rung ngam/ u pA li rung ste/</text></item>
<item><p>225a3</p><section>'dul ba</section><text>zhag ma lon par gyur pa'o/ /mdor na/ rung bar 'gyur ba'i sa gnyis te/ /bza' bar bya ba ma yin dang / /mi yi 'o mar rig pa dang / /skyur po khu bar gyur pa'o/ /rung ba'i sa na sa bon rnam pa lnga po dang mi mchis la mi rung ba'i</text></item>
<item><p>225a4</p><section>'dul ba</section><text>sar rung ba bgyid pa mchis te/ me 'am mtshon tam sen mos rung bar bgyis na rung bar bgyis pa zhes bgyi 'am ma bgyis pa zhes bgyi/ byas pa zhes bya'o/ /'tshal du rung ngam/ u pA li mi rung ngo / /rung ba'i sa na dge slong mchis te/</text></item>
<item><p>225a5</p><section>'dul ba</section><text>rung ba'i sar sa bon rnam pa lnga po la me 'am mtshon tam sen mos rung bar bgyis na bgyis pa zhes bgyi 'am/ ma bgyis pa zhes bgyi/ byas pa zhes bya'o/ /'tshal du rung ngam/ u pA li mi rung ste mes mi rung bar byas pa ma gtogs</text></item>
<item><p>225a6</p><section>'dul ba</section><text>te/ gang rung bar byed pa la sa bon gyi grong bshig pa'i nyes par 'gyur ro/ /khur blang ngam/ ma bsregs pa 'am khre'u 'am/ slo ma'i nang du bzhag ste 'tshal du rung ngam/ u pA li rung ngo / /mi'i 'o ma 'tshal du rung ngam/ u pA</text></item>
<item><p>225a7</p><section>'dul ba</section><text>li mi rung ste/ mig sman du dgos pa ni ma gtogs so/ /dus ma lags par skyur po'i khu ba 'tshal du rung ngam/ u pA li rung ngo / /mdor na/ mi yi sha dang ched du ni/ /bsad par gyur par shes pa dang / /</text></item>
<item><p>225a8</p><section>'dul ba</section><text>mi rung ba'i sha rnams dang / /'di rnams kun ni bza' mi bya/ /sangs rgyas bcom ldan 'das la tshe dang ldan pa u pA lis zhus pa/ btsun pa mi'i sha 'tshal du rung ngam/ u pA li mi rung ngo / /btsun pa nongs pa cir 'gyur</text></item>
<item><p>225b1</p><section>'dul ba</section><text>nyes pa sbom po'o/ /mi'i sha ma gtogs par de las rung ba gzhan rnams de'i phyir ched du bsad pa'i sha 'tshal du rung ngam/ u pA li mi rung ngo / /mi rung ba'i sha rnams 'tshal du rung ngam/ u pA li mi rung ngo / /mdor na/</text></item>
<item><p>225b2</p><section>'dul ba</section><text>sha srin pad pa dang ni shing rta dang / /sbal pa'ang bza' bar mi bya ste/ /gzugs pa de dag thams cad ni/ /bza' bar bya ba ma yin no/ /sangs rgyas bcom ldan 'das la tshe dang ldan pa u pA lis zhus pa srin bu pad pa'i sha 'tshal du</text></item>
<item><p>225b3</p><section>'dul ba</section><text>rung ngam/ u pA li mi rung ngo / /bya shing sta mo'i sha 'tshal du rung ngam/ u pA li mi rung ngo / /sbal pa'i sha 'tshal du rung ngam/ u pA li mi rung ngo / /gzugs pa dag gi sha 'tshal du rung ngam/ u pA li mi rung ngo / /mdor na/</text></item>
<item><p>225b4</p><section>'dul ba</section><text>rung ba dag kyang 'dres pa dang / /zhag bdun du yang bza' mi bya/ /tshil bu dang yang de bzhin te/ /bu ram shing dang snga dror sbyar/ /sangs rgyas bcom ldan 'das la tshe dang ldan pa u pA lis zhus pa/ snga dro ba'i sman dang phyi dro</text></item>
<item><p>225b5</p><section>'dul ba</section><text>ba'i sman du bsres na 'tshal du rung ngam/ u pA li mi rung ngo / /phyi dro ba dang bdun par bsres na 'tshal du rung ngam/ u pA li mi rung ngo / /bdun pa dang nam 'tsho'i bar du bsres na rung ngam/ u pA li mi rung ngo / /</text></item>
<item><p>225b6</p><section>'dul ba</section><text>btsun pa de nyid snga dro ba lags la de nyid phyi dro ba dang bdun pa dang / nam 'tsho'i bar du rung ngam/ u pA li rung ste/ bu ram shing ni snga dro ba la/ de'i 'og tu khu ba btsir ba ni phyi dro ba'o/ /de'i 'og tu khu ba bskol te</text></item>
<item><p>225b7</p><section>'dul ba</section><text>bu ram du byas pa ni bdun pa'o/ /de'i 'og tu bdun pa bsregs pa ni nam 'tsho'i bar du ba'o/ /de nyid la snga dro ba dang / de nyid bdun pa dang / de nyid la nam 'tsho'i bar du bar rung ngam/</text></item>
<item><p>225b8</p><section>'dul ba</section><text>rung ste sha ni snga dro ba'o/ /de'i 'og tu btsos pa'i zhag ni bdun pa'o/ /bdun pa de'i 'og tu bsregs pa'i thal ba ni nam 'tsho'i bar du ba'o/ /mdor na/ de ltar byin len byas pa dang / /de yang byin gyis ma</text></item>
<item><p>226a1</p><section>'dul ba</section><text>brlabs dang / /nad pa nad kyis gzer ba dang / /bsngal ba'i btung ba brgyad pa'o/ /snga dro ba'i sman 'di dag gzhag par byin gyis brlab tu rung ngam/ u pA li mi rung ste/ de bzhin du phyi dro ba dang / bdun pa</text></item>
<item><p>226a2</p><section>'dul ba</section><text>dang / nam 'tsho'i bar du yang mi rung ngo / /de bzhin du byin len ma byas pa dang / nang du btsos pa dang / blangs pa dang mi rung ba'i rnams 'tshal du rung ngam/ u pA li mi rung ngo / /tshul bzhin pas blangs pa byin gyis ma brlabs</text></item>
<item><p>226a3</p><section>'dul ba</section><text>pa de 'tshal du rung ngam/ u pA li mi rung ngo / /slar blangs pa dang byin gyis ma brlabs pa mi na bar 'tshal du rung ngam/ u pA li mi rung ngo / /slar blangs pa dang byin gyis ma rlabs pa nad pas 'tshal du rung ngam/ u pA li rung ngo / /</text></item>
<item><p>226a4</p><section>'dul ba</section><text>de nas sangs rgyas bcom ldan 'das la tshe dang ldan pa u pA lis zhus pa/ nad pa la ci stsal bar bgyi/ gang gis nad pa la sos par 'gyur ba bcas pa'i kha na ma tho ba de nad pa la byin cig /bcom ldan 'das kyis btung ba ni</text></item>
<item><p>226a5</p><section>'dul ba</section><text>rnam pa 'di brgyad gnang na de la rtsa ba'i bsngal ba dang / sdong bu'i bsngal dang / lo ma'i dang / me tog gi bsngal bar 'dres na 'tshal du rung ngam/ u pA li rung ngo / /ji srid du rung / nam myos par ma gyur/ zas dang</text></item>
<item><p>226a6</p><section>'dul ba</section><text>ma 'dres rnyogs par ma gyur/ nam bsngal ba'i bar du'o/ /mdor na/ smyos par gyur dang byin gyis brlab/ /gcig pu 'dug par gyur pa dang / /gos la byin gyis mi brlab pa/ /'tshams kyi phyi rol</text></item>
<item><p>226a7</p><section>'dul ba</section><text>dge 'dun gyi'o/ /smyon pa las gos blang bar bgyi 'am/ gsungs pa/ kha cig las ni blang bar bya/ kha cig las ni blang bar mi bya'o/ /gang las blang bar bgyi/ gang la pha dang / ma dang / phu nu bo dang /</text></item>
<item><p>226a8</p><section>'dul ba</section><text>sring mo yod pa 'am/ bdag gis khyim nas byin pa de ni blang bar bya'o/ /gang las mi blang bar bgyi/ gang la pha dang / ma dang / phu nu bo dang / sring mo dang / rang gi khyim med pas byin pa de ni blang bar mi bya'o/ /smyon pa gang nas bzung ste chos gos byin gyis</text></item>
<item><p>226b1</p><section>'dul ba</section><text>brlab par bgyi/ gang gi tshe rang gi sems mal du phebs par gyur pa na'o/ /btsun pa dge slong gang gcig pu gnas na mchis pa der mi dag gis dge 'dun gyi phyir gos phul ba de dge 'dun gyis mngon du bgo bar</text></item>
<item><p>226b2</p><section>'dul ba</section><text>bgyi ba zhig lags na dge slong des gos rnyed pa ji ltar bgyi/ gsungs pa/ u pA li de'i phyir na dge slong des sems 'di ltar skyed la tshig tu yang 'di skad rjod cig /gnas 'di na bdag gcig pu 'dug ste/ gos 'di ni dge 'dun gyi phyir te dge 'dun</text></item>
<item><p>226b3</p><section>'dul ba</section><text>gyis mngon du bgo bar rigs pa zhig las bsgos na da bdag dbang ste byi bdar bya'o/ /sba'o/ /byin gyis brlab par bya ste/ byi bdar byas sbas shing byin gyis brlabs la de ltar byas na las byas pa zhes bya'o/ /dge slong gzhan dag gcig</text></item>
<item><p>226b4</p><section>'dul ba</section><text>'ongs su zin kyang de dag la skal ba ma byin cig /de ltar ma byas na dge slong de gcig pus gos de ma bkur cig /khyer na 'das pa dang bcas par 'gyur ro/ /dge slong de dag kyang mtshungs par dbang ba las de gcig pus dge 'dun gyi phyir</text></item>
<item><p>226b5</p><section>'dul ba</section><text>byin gyis brlabs pa las 'tshams kyi phyi rol tu song nas khyer na nyes byas su 'gyur ro/ /de ste rku sems su gyur na 'das pa dang bcas par 'gyur ro/ /mdor na/ dge bsnyen pa'i ni bu dang ste/ /dbyar gnas mngon du gyur pa dang / /</text></item>
<item><p>226b6</p><section>'dul ba</section><text>'das dang ma 'ongs dge slong dag /'di ltar dbyar ni zhig par gyur/ /dge bsnyen kyis bu sma phab par gyur na de las gos blang bar bgyi 'am/ mi blang bar bgyi/ bcom ldan 'das kyis bka' stsal pa/ de mi blang ba zhes</text></item>
<item><p>226b7</p><section>'dul ba</section><text>bya'o/ /gos 'di dbyar gnas pa'i dge 'dun la phul na yang de dbyar gyi zla ba tha ma yang ma yin la gnas der gtan pa yang bting bar ma gyur te/ dbyar gyi zla ba tha ma yang ma yin la de gnas der gtan pa ma bting du zin</text></item>
<item><p>226b8</p><section>'dul ba</section><text>gyis kyang dbyar gnas pa'i rnams la gos de dbang bar 'gyur ro/ /gos 'di ni dge 'dun mngon du gyur pa rnams kyi yin no zhe na/ de yang dbyar gyi zla ba tha mar kyang gyur/ gnas der gtan pa yang</text></item>
<item><p>227a1</p><section>'dul ba</section><text>bting bar gyur na zla ba'i tha ma yang yin zhing gnas der gtan pa bting bar gyur tu zin kyang / gang dbyar der ma gnas pa de dag kyang gos de dbang bar 'gyur ro/ /gos 'di dge 'dun mngon sum du tshogs pa la phul bar gyur te/</text></item>
<item><p>227a2</p><section>'dul ba</section><text>dge slong gang gnas 'dir lo phyi mar gnas/ yang phyir gnas/ gsum phyir gnas/ de bzhin du lo phyi ma bcu'i bar du gnas pa de dag la dbul lo zhe na/ der dbyar gyi zla ba tha mar gyur la gtan pa bting bar kyang gyur to/ /de dbyar gyi</text></item>
<item><p>227a3</p><section>'dul ba</section><text>zla ba tha mar gyur du zin kyang gang la byin pa de dag dbang ste/ snga ma'i zla ba dang po dang gnyis po nas bcu'i bar du rgyas par brjod do/ /dge slong dbyar gnas gnas pa las dge 'dun gyi don cig la 'tshams kyi phyi rol du song na de'i dbyar gyi skal ba</text></item>
<item><p>227a4</p><section>'dul ba</section><text>dbang ba gang nas stsal/ gang gi don gyi phyir song ba dang / gang du ring du gnas par gyur pa'o/ /dbyar zhig pa la gos kyi skal ba stsal bar bgyi 'am/ kha cig la ni sbyin par bya'o/ /kha cig la ni mi sbyin par bya'o/ /gang la stsal bar</text></item>
<item><p>227a5</p><section>'dul ba</section><text>bgyi/ gang la snga ma dang phyi ma yod pa dang / gang du ring du gnas par gyur pa la'o/ /gang la mi stsal bar bgyi/ gang la snga ma yang med la phyi ma yang med pa dang / gang ring du ma gnas par gyur pa'o/ /</text></item>
<item><p>227a6</p><section>'dul ba</section><text>mdor na/ nad pa yi ni don la ste/ /nad g.yog tu ni gyur pa dang / /rung bar byas dang bslab pa byin/ /nor rnams rung bar ji ltar bya/ /dge slong nad g.yog bgyid pa de don cig la 'tshams kyi slad rol du mchis pa dang / de 'tshams kyi</text></item>
<item><p>227a7</p><section>'dul ba</section><text>slad rol du mchis pa'i 'og tu nad pa dus las 'das na nad g.yog la gos rnams stsal bar bgyi 'am mi stsal bar bgyi/ kha cig la ni sbyin par bya'o/ /kha cig la ni mi sbyin par bya'o/ /gang la stsal bar bgyi/ gang nad</text></item>
<item><p>227a8</p><section>'dul ba</section><text>pa'i don gyi phyir brel bar gyur pa de la ni sbyin par bya'o/ /gang rang gi don dam gzhan gyi don la brel bar gyur pa de la ni mi sbyin no/ /khyim pa zhig nad pa'i g.yog bgyid na gos stsal bar bgyi 'am</text></item>
<item><p>227b1</p><section>'dul ba</section><text>mi stsal bar bgyi/ gsungs pa/ mi sbyin te/ dge slong ma dang / dge slob ma dang / dge tshul ma yang de bzhin du mi sbyin no/ /dge tshul pha zhig nad g.yog bgyid na de la nad g.yog gi gos stsal bar bgyi 'am/ mi stsal bar bgyi/</text></item>
<item><p>227b2</p><section>'dul ba</section><text>gsungs pa/ sbyin par bya'o/ /ji tsam zhig stsal kun dang yang mnyam par ro/ /nad g.yog dbyar gnas gzhan du tshul du zhugs pa zhig na/ de la nad g.yog gi gos stsal bar bgyi 'am/ mi stsal bar bgyi/ bcom ldan 'das</text></item>
<item><p>227b3</p><section>'dul ba</section><text>kyis bka' stsal pa/ sbyin par bya'o/ /nad g.yog sus bgyi/ mkhan po dang / slob dpon dang / mkhan po gcig pa dang / slob dpon gcig pa dang / smra ba dang / kun du smra ba dang / ston pa dang / lhan cig spyod pa dang /</text></item>
<item><p>227b4</p><section>'dul ba</section><text>slob mas so/ /de ste med na dge 'dun gyis nad g.yog skos shig /de ste dge 'dun gyis kyang nad g.yog ma bskos na 'das pa dang bcas pa'o/ /nad g.yog gis kyang nad pa'i nad g.yog ma byas na nyes byas su 'gyur ro/ /</text></item>
<item><p>227b5</p><section>'dul ba</section><text>de ste nad pas nad g.yog la chos bzhin du bsgo ba ma mnyan na nyes byas su 'gyur ro/ /nad pa la yang de bzhin no/ /nad pa la ji srid du nad g.yog bgyi/ ji srid nad pa shi ba 'am/ de ste sos par gyur pa'i bar du'o/ /</text></item>
<item><p>227b6</p><section>'dul ba</section><text>mi phan pa rnams spong bar byed/ phan pa'i rnams ni sgrub par byed/ don rnams kyang nyams par mi byed pa bslab pa stsal bas gang nas bzung zhing gos rnams byin gyis brlab par bgyi/ nam rnyed na'o/ /</text></item>
<item><p>227b7</p><section>'dul ba</section><text>nor rnams ji ltar rung bar bgyi/ mi rung ba 'dis rung ba bsgrub par bya zhing na ba'i sman rnams gzhag par bya'o snyam du'o/ /mdor na/ dge slong gnas pa rnam bzhi ni/ /</text></item>
<item><p>227b8</p><section>'dul ba</section><text>gnang ba dang ni ras rnams dang / /song nas slar 'ongs spang ba dang / /sbom po mu stegs can dang gsum/ /dge slong gis sngar yang ma lags/ slad kyis kyang ma lags par</text></item>
<item><p>228a1</p><section>'dul ba</section><text>gnas bzhir dbyar gcig car tshul du yang zhugs la nongs par kyang mi 'gyur ba mchis sam/ yod de/ de 'di ltar dge slong de khri 'am re lde 'am ra gong yang rung ste/ gnas bzhi'i 'tshams su mnan nas dbyar tshul</text></item>
<item><p>228a2</p><section>'dul ba</section><text>du zhugs na tshul du zhugs pa zhes kyang bya ste/ nyes pa yang med do/ /de'i gos kyi bgos skal gang nas 'thob/ thams cad nas so/ /dbyar kyi ras chen tshad las chung ngu 'chang na de'i nongs pa gang lags/ gsungs pa/</text></item>
<item><p>228a3</p><section>'dul ba</section><text>nyes byas su 'gyur ro/ /de bzhin du g.yan pa dgab pa dang gding ba yang de bzhin no/ /song nas slar mchis pa'i gos kyis gtan pa gding na gtan pa bting ba zhes bgyi 'am/ ma bting ba zhes bgyi/ gsungs pa/</text></item>
<item><p>228a4</p><section>'dul ba</section><text>gtan pa ma bting ba zhes bya'o/ /gos de gang lags/ lam phan chad nas rnyed pa'o/ /spang ba byung ba'i gos rnams bgos na de'i ltung ba gang lags/ gsungs pa/ nyes byas so/ /</text></item>
<item><p>228a5</p><section>'dul ba</section><text>mu stegs can gyi rgyal mtshan gos ma mchis pa dang / 'ol ba'i sgro dang / skra'i la ba dang gsum 'chang na de'i ltung ba gang lags/ nyes pa sbom por 'gyur ro/ /mu stegs can gyi rgyal</text></item>
<item><p>228a6</p><section>'dul ba</section><text>mtshan gsum po ma gtogs par mu stegs can gyi rgyal mtshan gzhan 'dzin na cir 'gyur/ bcom ldan 'das kyis bka' stsal pa/ nyes byas so/ /'dul ba gzhung dam pa las/</text></item>
<item><p>228a7</p><section>'dul ba</section><text>ma na bi ka ba'i sgo dang po ste rdzogs s+ho// // mdor bsdus par na/ rnyings pa</text></item>
<item><p>228a8</p><section>'dul ba</section><text>gding dang rings pa gsum/ /gzu bo'i nyes pa ji tsam gyis/ /ko sham bis ni ji ltar las byas pa/ /las dang gzu bo rjes su bsgrags/ /bsdigs pa bsdus nas bsgrags pa'o/ /</text></item>
<item><p>228b1</p><section>'dul ba</section><text>mdor na/ rnyings pa sar pa gnyis po dang / /kha dog can dang ma bzhag pa/ /mi rung dang yang de bzhin te/ /yongs su spyad dang ma gos rung ba'o/ /btsun pa bcom ldan 'das kyis gos rnyings pa gtan par bting na</text></item>
<item><p>228b2</p><section>'dul ba</section><text>gtan par ma bting ba'o/ /zhes gsungs na/ gos rnyings pa gang lags/ gos gang yang gtan par bting bar gyur pa'o/ /bcom ldan 'das kyi gos sar pa gtan par bting na gtan pa bting ba yin no zhes</text></item>
<item><p>228b3</p><section>'dul ba</section><text>gsungs na/ gos sar pa gang lags/ gos gang sngar gtan par ma bting ba'o/ /bcom ldan 'das kyis gtan pa bting ba'i dge slong gis gos len pa'i tshe sems gsum bskyed par bya'o/ /thog mar 'gro</text></item>
<item><p>228b4</p><section>'dul ba</section><text>bar bya'o/ /gang gi tshe mthar phyin na skud kham gsum tsam yang drubs la/ sems rnam pa gsum yang bskyed par bya'o/ /'khru ba dang / 'dra ba dang / btso ba dang / dkyil 'khor phyed dang gsum pa yang byos</text></item>
<item><p>228b5</p><section>'dul ba</section><text>shig ces gsungs na/ gtan pa bting bas sems rnam pa gsum bskyed na gtan pa bting zhes bgyi 'am/ de ste gos 'di ni dge 'dun gyi gtan par gting ste/ bdag gis zhes sems rnam pa</text></item>
<item><p>228b6</p><section>'dul ba</section><text>gnyis bskyed par bgyi/ sems de ltar rnam gnyis bskyed de gtan par bting na gtan pa gding ba la nyes byas su 'gyur ro/ /spang ba'i gos gtan par bting na gtan par bting bar mi 'gyur ro zhes gsungs</text></item>
<item><p>228b7</p><section>'dul ba</section><text>na/ spang ba'i gos gang lags/ zhag bcu las 'das pa 'am/ nub gcig bral bar gyur pa'o/ /mi rung ba'i gos gtan par bting na gtan par bting ba ma yin no zhes gsungs na/</text></item>
<item><p>228b8</p><section>'dul ba</section><text>mi rung ba'i gos gang lags/ gos gang rgyu mi rung bar gyur pa'o/ /btsun pa bcom ldan 'das kyis gos bgos pa rnying pa gtan pa bting na gtan par bting ba ma yin no zhes gsungs na/</text></item>
<item><p>229a1</p><section>'dul ba</section><text>gos rnying pa bgos pa de gang lags/ gos gang dge slong gis rtag tu bgos pa'o/ /ma bgos pa'i gos gtan par bting na gtan par bting ba yin no zhes gsungs na/ ma bgos pa'i gos gang lags/ gos</text></item>
<item><p>229a2</p><section>'dul ba</section><text>gang rgyu las gsar du btags pa'o/ /ma bgos pa rung ba'i gos gtan par bting na gtan par bting ba yin zhes gsungs na/ ma bgos pa rung ba'i gos gang lags/ gos gang khod dang ldan pa de gtan par bting na gtan par bting</text></item>
<item><p>229a3</p><section>'dul ba</section><text>ba zhes bya'o/ /mdor na/ ma bting bar ni dge 'dun bye/ bting nas bye bar gyur pa ni/ /phyogs gcig pa ni gang gis bgyi/ /zin par bya bar gyur pa'o/ /btsun pa gtan pa ma bting ba'i gnas su dge 'dun bye nas de dag</text></item>
<item><p>229a4</p><section>'dul ba</section><text>las phyogs gcig gam phyogs gnyis pas gtan pa bting na gtan pa bting ba zhes bgyi 'am/ u pA li gtan pa bting ba zhes bya'o/ /de thams cad ci gtan pa bting ba zhes bgyi 'am/ u pA li ma yin te/ gang gis bting</text></item>
<item><p>229a5</p><section>'dul ba</section><text>ba de dag la ni bting ba zhes bya'i gang gis ma bting ba de dag ni gtan pa ma bting ba zhes bya'o/ /btsun pa bting ba'i gnas su dge 'dun bye nas de dag las phyogs gcig pa 'am phyogs gnyis pos kyang rung gtan pa phyung na gtan pa</text></item>
<item><p>229a6</p><section>'dul ba</section><text>phyung ba zhes bgyi 'am/ u pA li phyung ba'o/ /ci thams cad kyis phyung ba zhes bgyi 'am/ u pA li ma yin te/ gang gis gtan pa phyung ba de dag la ni phyung ba zhes bya/ gang gis ma phyung ba de dag la ni gtan pa phyung</text></item>
<item><p>229a7</p><section>'dul ba</section><text>ba zhes mi bya'o/ /dge 'dun phyogs dang / phyogs ma yin par bye ste mchis na gang gis gtan pa gding bar bgyi/ bcom ldan 'das kyis bka' stsal pa/ chos bzhin smra ba rnams kyis so/ /</text></item>
<item><p>229a8</p><section>'dul ba</section><text>btsun pa gos ma lags par dge 'dun gyi gtan par bting na gtan par bting ba zhes bgyi 'am/ gtan par ma bting ba zhes bgyi/ u pA li ma bting ba zhes bya'o/ /btsun pa gos</text></item>
<item><p>229b1</p><section>'dul ba</section><text>zin nas gtan par bting na gtan pa bting ba zhes bgyi 'am/ u pA li bting ba zhes bya'o/ /mdor na/ sems gsum bskyed dang bag yangs dang / /rkyen dang gtan pa de yi don/ /u pA li gnas brel ba'o/ /</text></item>
<item><p>229b2</p><section>'dul ba</section><text>gtan pa bting ba'i dge slong gis mjug tu khab so 'drub pa'i tshe sems gsum bskyed par gyis shig ces gsungs na/ de gang lags/ gos 'di dge 'dun gyi gtan par gding bar bya'o/ /gos 'di ni gding ngo / /gos 'di</text></item>
<item><p>229b3</p><section>'dul ba</section><text>ni bting ngo zhes brjod do/ /gtan pa gding ba de ltar sems gsum bskyed na gtan pa bting ba zhes bgyi 'am/ ma bting ba zhes bgyi 'am/ bting ba zhes bya'o/ /'on kyang sems bskyed pa rnam pa gnyis ni snga ma bzhin du</text></item>
<item><p>229b4</p><section>'dul ba</section><text>gyis shig /sems de gnyis ma bskyed na cir 'gyur/ gtan pa bting ba zhes ni bya ste/ gtan pa gding ba ni nyes byas su 'gyur ro/ /gtan pa bting ba'i gnas su rkyen dus bag yangs su 'gyur/ lnga ste/</text></item>
<item><p>229b5</p><section>'dul ba</section><text>gos ci rnyed 'chang yang rung ba dang / sbyar ma med bzhin du grong du 'jug pa dang / 'dus shing za ba dang / yang yang za ba dang / ma bsgo bar spyod pa dang / steng gos dang / mthang gos kyis ljongs spyod</text></item>
<item><p>229b6</p><section>'dul ba</section><text>du 'gro ba'o/ /btsun pa rgyu du rkyen dus na sbyar ma bzhag kyang 'bral bar mi 'gyur/ lnga ste/ ji ltar 'dul ba las 'dus par 'byung ba bzhin du dbyar gyi ras chen gzhag pa'ang de bzhin no/ /</text></item>
<item><p>229b7</p><section>'dul ba</section><text>gtan pa zhes bgyi ba'i don ji lta bu lags/ gtan pa zhes bya ba ni gos la bya ste/ gos gang dge 'dun gyi gtan par gding ba'o/ /btsun pa bcom ldan 'das kyis u pA li khyod gnas brel ba'o zhes</text></item>
<item><p>229b8</p><section>'dul ba</section><text>gsungs pa'i don ji lta bu lags/ gnas gang na gos rnyed par gyur pa ni brel ba zhes bya'o/ /mdor na/ brtad dang zla ba gsum pa dang / /dus dang zhig par gyur pa</text></item>
<item><p>230a1</p><section>'dul ba</section><text>dang / /gang zag lnga dang ma lta bu/ /gang zag gsum gding ba 'byin pa tha ma'o/ /brtad pa'i gos gtan par bting na gtan pa bting ba yin no zhes gsungs na/ brtad pa'i gos gang lags/</text></item>
<item><p>230a2</p><section>'dul ba</section><text>zhag 'di tsam na skabs 'byed par 'gyur ba'i tshe rnyed pa'o/ /zla ba gsum 'das nas gos rnyed pa de gtan par bting na gtan par bting ba yin no zhes gsungs na/ zla ba gsum 'das pa'i gos gang lags/ gzhi na 'khod pa rnams kyis</text></item>
<item><p>230a3</p><section>'dul ba</section><text>ni bcwa lnga gyur/ blo bur du yang dge slong mang zhig lhags te de dag lta ba 'thun pa yongs su dag pa de dag gi ni nyin par bcu bzhir gyur la/ de ste gzhi na 'khod pa ltar glo bur du lhags pa'i rnams byed na ni de'i tshe gos gang rnyed pa de zla ba</text></item>
<item><p>230a4</p><section>'dul ba</section><text>gsum 'das nas rnyed pa'i gos yin te/ de gtan par bting na gtan par bting ba zhes bya'o/ /dus kyi gos gtan par bting na gtan par bting ba yin no zhes gsungs na/ dus kyi gos gang lags/ gos gang dbyar</text></item>
<item><p>230a5</p><section>'dul ba</section><text>gyi zla ba tha ma la rnyed pa'o/ /gos zhigs pa gtan par bting na gtan par bting ba ma yin no zhes gsungs na/ gos zhigs pa gang lags/ gang dge slong gi lus las dengs pa'o/ /gang zag</text></item>
<item><p>230a6</p><section>'dul ba</section><text>lngas gtan pa bting na gtan pa bting ba ma yin te/ lnga gang zhe na/ dbyar med pa dang / dbyar zhig pa dang / dbyar phyi mar zhugs pa dang / spangs pa dang / rjes su phyogs pa'o/ /</text></item>
<item><p>230a7</p><section>'dul ba</section><text>ma lta bu'i gzhi las rnam pa 'di brgyad kyis na gtan pa phyung bar 'gyur ro/ /'thun par gzung ba gang / tha ma gnyis kyi cha ma gtogs pa'i lhag ma rnams ni 'thun par gzung ba ma yin no/ /bzhi las nyung</text></item>
<item><p>230a8</p><section>'dul ba</section><text>bas gtan pa bting na gtan pa bting ba zhes bgyi 'am/ ma bting ba zhes bya'o/ /de bzhin du bzhi po khyim pa 'am/ de bzhin gshegs pa la ngan sems kyis khrag phyung ba'i bar dang / bzhi po gtan</text></item>
<item><p>230b1</p><section>'dul ba</section><text>pa bting ba ma yin no/ /gang gi nyin par gtan pa bting na de'i nyin par gsol ba dang las ma bgyis par phyung bar 'gyur ba mchis sam yod de/ de 'di ltar gzhi na gnas pa'i rnams kyis tshes bcu drug la gtan pa bting</text></item>
<item><p>230b2</p><section>'dul ba</section><text>ba dang / glo bur du dge slong mang zhig lhags te/ de dag kyang yongs su dag la lta ba 'thun gnas 'thun te de dag gis ni de'i nyin par tshes bcwa lnga yin te/ de na gzhi na 'khod pa rnams kyis kyang de dag de ltar byas te de'i nyin par</text></item>
<item><p>230b3</p><section>'dul ba</section><text>gso sbyin byas na gsol ba dang las ma byas par gtan pa phyung bar 'gyur ro/ /mdor na/ ji tsam gyis ni dge 'dun la/ /de yi tshul la rnam pa gsum/ /gzhan gyis gzhan la bde ba dang / /dge slong</text></item>
<item><p>230b4</p><section>'dul ba</section><text>rnams kyi gso sbyin no/ /ji tsam gyis na dge 'dun gyi dbyen bgyis pa'i gang zag lags/ de bzhin gshegs pa'i nyan thos 'dus pa'i dge 'dun phye na mnar med pa'i kha na ma tho ba thob par 'gyur la de 'tshams med pa'i</text></item>
<item><p>230b5</p><section>'dul ba</section><text>kha na ma tho ba'i las su yang 'gyur ro/ /u pA li 'di lta ste/ dge slong gis chos ma yin pa la chos bzhin ma yin pa'i 'du shes kyis rgyas par te rnam pa bcwa brgyad du ji ltar 'dul ba las 'byung ba bzhin no/ /</text></item>
<item><p>230b6</p><section>'dul ba</section><text>gang dge 'dun gyi dbyen bgyis pa de thams cad dge 'dun 'khrugs pa lags sam/ gang dge 'dun 'khrugs pa de thams cad dge 'dun gyi dbyen lags/ dge 'dun gyi dbyen yin la 'khrug pa ma yin par 'gyur ba rnam</text></item>
<item><p>230b7</p><section>'dul ba</section><text>pa bzhir sbyar ba yang yod do/ /dge 'dun gyi dbyen yin la 'khrug pa ma yin par 'gyur ba gang zhe na/ de 'di ltar dge 'dun phye bar ni gyur la dge 'dun gyi dbyen du 'gyur ba'i dngos po bcu bzhi ni ma bzung bar</text></item>
<item><p>230b8</p><section>'dul ba</section><text>gyur pa'o/ /de ni dge 'dun phye ba yin te dge 'dun 'khrug pa ni ma yin no/ /dge 'dun 'khrugs par gyur la dge 'dun phye ba ma yin pa gang zhe na/ de 'di ltar dge 'dun gyi dbyen</text></item>
<item><p>231a1</p><section>'dul ba</section><text>du 'gyur ba'i dngos po bcu bzhi bzung bar gyur pa de ni dge 'dun 'khrugs par gyur gyi dge 'dun gyi dbyen ma yin pa'o/ /dge 'dun 'khrugs la dge 'dun bye bar yang gyur pa ni/ de 'di ltar dge 'dun</text></item>
<item><p>231a2</p><section>'dul ba</section><text>phye bar yang gyur la dbyen du 'gyur ba'i dngos po bcu bzhi yang shin du nges par bzung ba de ni dge 'dun phye la dge 'dun 'khrugs par gyur pa'o/ /dge 'dun gyi dbyen yang ma yin la 'khrugs par yang ma gyur pa gang zhe na/ rnam pa</text></item>
<item><p>231a3</p><section>'dul ba</section><text>de dag ma gtogs pa'o/ /gang dge 'dun bye ba'i dge 'dun de thams cad tha dad du gyur pa lags sam/ gang dge 'dun tha dad du gyur pa de thams cad dge 'dun bye ba lags/ dge 'dun bye la dge 'dun tha dad du ma gyur pa'ang yod</text></item>
<item><p>231a4</p><section>'dul ba</section><text>de/ rnam pa bzhir sbyar ro/ /dris pa/ dge 'dun bye la dge 'dun tha dad du ma gyur pa gang zhe na/ de 'di ltar dge 'dun bye bar ni gyur na dge 'dun gnas tha dad pa 'am/ gos tha dad du gyur pa med pa de ni dge 'dun</text></item>
<item><p>231a5</p><section>'dul ba</section><text>bye mod kyi dge 'dun tha dad du gyur pa ma yin no/ /dge 'dun tha dad du gyur la dge 'dun ma bye ba gang zhe na/ 'di ltar dge 'dun gnyis tha dad du gyur pa nas rgyas par te/ dge 'dun bye bar ma gyur pa'i bar du dge 'dun</text></item>
<item><p>231a6</p><section>'dul ba</section><text>tha dad du gyur mod kyi ma bye ba'o/ /dge 'dun bye la dge 'dun tha dad du'ang spyod pa gang zhe na/ de 'di ltar dge 'dun de dag bye bar yang gyur la/ dge 'dun gnyis su gnas kyis tha dad pa 'am/</text></item>
<item><p>231a7</p><section>'dul ba</section><text>'tshams kyis tha dad pa 'am/ rnyed pa tha dad pa 'am/ gos tha dad par spyod par gyur pa de ni dge 'dun bye la dge 'dun tha dad du gyur pa yin no/ /dge 'dun bye ba'ang med la dge 'dun tha dad du'ang gyur pa yang ma yin pa</text></item>
<item><p>231a8</p><section>'dul ba</section><text>gang zhe na/ rnam pa de lta bu ma gtogs pa'o/ /gang dge 'dun bye ba de thams cad dge 'dun so sor gyur pa lags la gang dge 'dun so sor gyur pa de thams cad dge 'dun bye bar 'gyur ram/ dge 'dun bye</text></item>
<item><p>231b1</p><section>'dul ba</section><text>la dge 'dun tha dad du gyur pa'ang ma yin pa'ang yod de/ de yang rnam pa bzhir sbyar ro/ /dge 'dun bye la tha dad du gyur pa ma yin pa gang zhe na/ de 'di ltar dge 'dun bye bar gyur kyang dge 'dun gnyis gnas las so so 'am/</text></item>
<item><p>231b2</p><section>'dul ba</section><text>gos las so sor spyod pa mang ba de ni dge 'dun bye mod kyi dge 'dun tha dad du gnas pa ma yin no/ /dge 'dun tha dad du gyur cing dge 'dun ma bye ba gang zhe na/ de 'di ltar dge 'dun gnyis gnas dang 'tshams dang rnyed pa so sor gyur</text></item>
<item><p>231b3</p><section>'dul ba</section><text>pa de ni dge 'dun tha dad du gyur cing dge 'dun bye ba ma yin pa'o/ /dge 'dun bye la dge 'dun tha dad du gyur pa gang zhe na/ de 'di ltar dge 'dun bye bar yang gyur la/ gnyis gnas tha dad du 'khod pa la sogs pa snga ma bzhin</text></item>
<item><p>231b4</p><section>'dul ba</section><text>no/ /dge 'dun bye ba'ang ma yin la dge 'dun tha dad du gnas pa yang ma yin pa gang zhe na/ rnam pa de lta bu ma gtogs pa'o/ /dge 'dun bye nas tha dad du spyod pa las phyogs gcig gam gnyis pos 'tshams</text></item>
<item><p>231b5</p><section>'dul ba</section><text>bkrol na bkrol ba zhes bgyi 'am/ de ste chos bzhin smra bas bkrol na ni bkrol ba zhes bya'o/ /dge 'dun phye nas phyogs so sor gnas shing 'khod na dge slong ma rnams kyis gso sbyin bgyi 'am/ bya'o/ /</text></item>
<item><p>231b6</p><section>'dul ba</section><text>de ci'i phyir zhe na/ dge slong ma dang dge slong rnams so sor gnas pa'i phyir ro/ /mdor na/ gzu bo las ni gnyis su bya/ /spangs pa de yang grogs med pa/ /spangs par gyur pa</text></item>
<item><p>231b7</p><section>'dul ba</section><text>mi shes na/ /rjes su phyogs dang spyod pa dang / /dbyen byed rjes su 'jug pa'o/ /dge 'dun phye nas phyogs dang phyogs ma yin par gnas na gzu bo rnams kyis ji lta bur bgyi/</text></item>
<item><p>231b8</p><section>'dul ba</section><text>'tshams kyi phyi rol du dong la gso sbyin byos shig dge 'dun bye nas phyogs dang phyogs 'tshams par 'khod nas dge slong ma la bstan pa sus bgyi/ chos bzhin smras pas so/ /de ste chos bzhin smra</text></item>
<item><p>232a1</p><section>'dul ba</section><text>ba gzu bo rnams kyis 'tshams kyi phyi rol du deng la ston cig spangs pa'i rjes su phyogs na nyes pa cir 'gyur/ gnyis la ni nyes byas so/ /gcig la ni ltung ba'o/ /spangs pa dang spangs pa grogs dang bcas</text></item>
<item><p>232a2</p><section>'dul ba</section><text>pa zhes bgyi 'am/ grogs ma mchis pa zhes bgyi/ spangs pa ni thams cad kyang gcig pu ste gnyis su ma yin pa grogs med pa zhes bya'o/ /spangs pa dang lhan cig tu spyod par bgyi 'am/ mi spyad par bgyi/ spangs pa</text></item>
<item><p>232a3</p><section>'dul ba</section><text>ni thams cad dang lhan cig tu mi spyad par bya'o/ /gang spangs par ma 'tshal na de dang lhan cig spyod par bgyi 'am/ gang la spangs par mi shes na de dang lhan cig gnas/ lhan cig spyad kyang nyes pa med do/ /nye bar phyogs pa</text></item>
<item><p>232a4</p><section>'dul ba</section><text>dang nye bar ma phyogs pa lhan cig tu spyod na nyes byas su 'gyur ro/ /nye bar ma phyogs pa dang nye bar phyogs pa dang lhan cig tu spyod na nyes byas su 'gyur ro/ /dbyen byed pa'i rjes su phyogs pa gang zag bzhi yod na dge 'dun bye ba</text></item>
<item><p>232a5</p><section>'dul ba</section><text>zhes bya'o/ /ji tsam gyis na dge 'dun gyi dbyen du 'gyur/ skye bo bzhi dbyen byed pa'i rjes su phyogs par gyur pa'o/ /mdor na/ de 'dra ba dang dad pa dang / /chos dang chos bzhin</text></item>
<item><p>232a6</p><section>'dul ba</section><text>'dra ba dang / /nyes las dbyung ba spangs pa dang / /dbyen par mthong dang yan lag go/ /btsun pa bcom ldan 'das kyis de 'dra ba'i dge slong spang bar ma byed cig ces gsungs na/ de 'dra ba'i dge slong gang lags/</text></item>
<item><p>232a7</p><section>'dul ba</section><text>dge slong gang grags pa/ bsod nams che ba/ mang du thos pa'o/ /mdo sde 'dzin pa/ 'dul ba 'dzin pa/ ma lta bu 'dzin pa/ g.yog mang ba/ 'khor mang ba/ de lta bu ni de 'dra ba'i dge slong zhes bya'o/ /</text></item>
<item><p>232a8</p><section>'dul ba</section><text>de 'dra ba'i dge slong spangs na ltung ba cir 'gyur nyes byas so/ /de ste dbye ba'i de gang lags/ de la dad pa'i dge slong zhes ni ngas dgongs te gsungs na dad pa'i dge slong gi tshig bzhin du nyes pa chos bzhin slar byos shig /</text></item>
<item><p>232b1</p><section>'dul ba</section><text>bram ze dad pa zer ba ltar/ dge slong gis nyes pa chos bzhin ma byas na nyes byas su 'gyur ro/ /chos bzhin du smra ba'i dge slong stan gyi bar du 'dug shig ces gsungs na chos bzhin du smra ba gang lags/ gang nyes pa gcig</text></item>
<item><p>232b2</p><section>'dul ba</section><text>la gcig pu snyol ba dang / 'byung bar stsol ba dang / phyag 'tshal bar ston pa'o/ /dge 'dun bye nas phyogs ma yin par gnas na/ gtan pa bting ba sus dbyung bar bgyi/ chos bzhin du smra ba dag gis dbyung ngo / /spangs</text></item>
<item><p>232b3</p><section>'dul ba</section><text>pa'i dge slong dag spu nyal ba dang / dbyung bar stsol ba dang / phyag 'tshal bar ston par bgyid na/ de dag sus bzod par gsol bar bgyi/ gang spangs pa dang rjes su song bas so/ /shA ri'i bu mal stan rnams ni</text></item>
<item><p>232b4</p><section>'dul ba</section><text>rigs par bgos shig ces gsungs na/ rigs pa de gang lags/ de ni phyogs gcig tu rigs par byas pa'o/ /skra brgyar gyes pa'i yan lag gi dum bu tshol la sbyor cig /so sor dbye bar ni ma byed cig ces gsungs/</text></item>
<item><p>232b5</p><section>'dul ba</section><text>de skad du gsungs pa'i don gang / yan lag gi dum bu ni dad pa blang ba'o/ /yan lag btsal bar bya/ dum bu btsal bar bya/ dge 'dun 'dus pa btsal bar bya'i dbyen du 'gyur ba la ni 'jug par mi bya'o/ /</text></item>
<item><p>232b6</p><section>'dul ba</section><text>mdor na/ kau sham bi yi phyogs gnyis dang / /gso sbyin dang ni chos gos dang / /kau sham bi yi phyogs gcig dang / /yangs pa can gyi gzu bo ste/ /gzu bos kyang ni phyogs gnyis su/ /</text></item>
<item><p>232b7</p><section>'dul ba</section><text>yangs pa can gyi gzu bo'o/ /kau sham bi'i phyogs gnyis po gcig tu 'dus nas gso sbyin la zhugs na gzu bo rnams kyis ji ltar 'tshal cig /'tshams kyi phyi rol du deng la gso sbyin byos shig /kau sham</text></item>
<item><p>232b8</p><section>'dul ba</section><text>bi'i phyogs gnyis ka gcig tu 'dus shing 'khod pa la de na mi zhig gis dge 'dun la gos phul na de gang dbang / gnas brtan gang na 'dug pa dbang ngo / /phyogs gcig na ni gnas brtan mchis/</text></item>
<item><p>233a1</p><section>'dul ba</section><text>phyogs gcig na ni gnas brtan 'og ma mchis na gang dbang / de gnyis las gang la chu rgyun brims pa de dbang ngo / /thams cad kyis ji ltar bgo bar bgyi/ gang la thob pa de rnams la rims</text></item>
<item><p>233a2</p><section>'dul ba</section><text>bzhin du'o/ /yul yangs pa can dang kau sham bi pa gnyis lhan cig gso sbyin bgyid na bgyis pa zhes bgyi 'am/ u pA li ma yin no/ /gzu bo rnams kau sham bi pa dang gso sbyin bgyis na bgyis pa zhes bgyi 'am/</text></item>
<item><p>233a3</p><section>'dul ba</section><text>u pA li ma yin no/ /gzu bo rnams yangs pa can pa dag dang gso sbyin bgyis na bgyis pa zhes bgyi 'am/ u pA li ma yin no/ /mdor na/ gang gi dus su bye bar gyur/ /sring mo rnams la'ang rjes bsgrags</text></item>
<item><p>233a4</p><section>'dul ba</section><text>pa/ /phyogs dang dge slong ma yi dge 'dun dang / gang gi dus su kau sham bi'i dge 'dun rnams bye bar gyur/ gang gi tshe de dag gi 'tshams nang du gso sbyin tha dad du byas pa na'o/ /gang gi dus su dge slong gang gis/</text></item>
<item><p>233a5</p><section>'dul ba</section><text>kau sham bi'i dge slong phye/ chos bzhin smra ba ma yin pa dag gis te/ 'tshams kyi nang du lhan cig gnas pa las gso sbyin tha dad du byas pas so/ /dge slong ma'i dge 'dun kyang phye nas tha dad du gnas pa zhes bya'o/ /</text></item>
<item><p>233a6</p><section>'dul ba</section><text>ci dge slong ma'i dge 'dun bye ba la zla ba phyed phyed cing lung bstan par bgyi 'am/ bcom ldan 'das kyis bka' stsal pa/ bstan par mi bya ste/ sring mo'i rnams 'thun par gyis shig ces sngar bsgo bar bya'o/ /</text></item>
<item><p>233a7</p><section>'dul ba</section><text>rnam pa gnyis kyi phyir dge 'dun bye ba rjes su bsgrags pa dang tshul shing brims pa lags so zhes gsungs na/ gang gis dbye zhing gnod par brtsams te rjes su bsgrags sam tshul shing brims pa las blangs na/</text></item>
<item><p>233a8</p><section>'dul ba</section><text>dge 'dun bye ba zhes bgyi 'am/ u pA li ma yin no/ /las bgyid pa la cir 'gyur/ dbyen gyi 'khor du gtogs pas na de ste dge 'dun thams cad kyis na dge 'dun thams cad kyang 'das pa dang bcas par 'gyur ro/ /</text></item>
<item><p>233b1</p><section>'dul ba</section><text>phyi rol na dge slong ma'i dge 'dun phyogs dang phyogs ma yin par gnas par gyur na de dag la zla ba phyed phyed cing lung bstan pa stsal bar bgyi 'am/ dge slong ma'i dge 'dun kyang bye bar 'gyur gyis sbyin par bya'o/ /yangs pa can</text></item>
<item><p>233b2</p><section>'dul ba</section><text>gyi dge slong ma rnams la lung bstan par bgyi ba las de na kau sham bi yang mchis par gyur na de dag las ji lta bur bstan par bgyi/ 'tshams kyi phyi rol du song la bstan par bya'o/ /mdor na/ gcig gis gcig la</text></item>
<item><p>233b3</p><section>'dul ba</section><text>spangs pa dang / /gnyid kyis log nas spangs pa dang / /gzhan dag gis kyang gang zag la/ /tshul bzhin du yang ma byas pa'o/ /btsun pa bcom ldan 'das kyis chos bzhin ma yin pas byas la ma 'dus pa dang /</text></item>
<item><p>233b4</p><section>'dul ba</section><text>chos bzhin ma yin la 'dus pa dang / chos bzhin ma yin pa dang 'dra ba la 'dus pa dang / chos bzhin ma yin pa dang 'dra ba la ma 'dus pa'o zhes gsungs na/ chos bzhin ma yin par bgyis na ma 'dus pa gang lags/</text></item>
<item><p>233b5</p><section>'dul ba</section><text>bsdigs pa'i las bya bar rigs pa las spangs nas 'dus pa ste/ de ltar na chos bzhin ma yin par byas la ma 'dus pa'o/ /chos bzhin ma yin pa la 'dus pa gang zhe na/ bsdigs pa'i las su rigs pa la spangs</text></item>
<item><p>233b6</p><section>'dul ba</section><text>la 'dus par yang gyur pa ste/ de ltar na chos bzhin ma yin pa la 'dus pa'o/ /chos bzhin ma yin pa dang 'dra ba la ma 'dus pa gang zhe na/ spang bar rigs pa la thog mar rjes su bsgrags te/ de'i 'og tu gsol ba</text></item>
<item><p>233b7</p><section>'dul ba</section><text>byas nas spangs na de ni chos bzhin ma yin pa dang 'dra ba la ma 'dus pa'o/ /chos bzhin ma yin pa dang 'dra ba la 'dus pa gang zhe na/ spangs par rigs pa la sngar rjes su bsgrags te/ de'i 'og tu gsol ba byas te spangs</text></item>
<item><p>233b8</p><section>'dul ba</section><text>la 'dus par yang gyur pa ste/ de ni chos bzhin ma yin pa dang 'dra ba la 'dus pa'o/ /chos bzhin du ma 'dus pa gang zhe na/ spangs par rigs pa spangs la ma 'dus par kyang gyur pa ste/ de ni chos bzhin du ma 'dus pa'o/ /</text></item>
<item><p>234a1</p><section>'dul ba</section><text>gcig gis gcig spangs na nyes byas su 'gyur ro/ /gcig gis gnyis sam mang po spangs nas bzhi'i bar du ni bskor cing bsdu bar bya'o/ /bzhis bzhi spangs na dbyen gyi 'khor du gtogs pa'i</text></item>
<item><p>234a2</p><section>'dul ba</section><text>nyes pa sbom por 'gyur ro/ /dge 'dun thams cad gnyid kyis log pa la dge slong spangs na spangs pa zhes bgyi 'am/ de ste gsol ba byas nas nyal te spangs na ni spang ba zhes bya'o/ /de ste sngar nyal la phyis gsol</text></item>
<item><p>234a3</p><section>'dul ba</section><text>ba byas na spangs pa zhes mi bya'o/ /las gzhan du bsgrags la gzhan du spangs na spangs pa zhes ni bya ste/ dge 'dun thams cad kyis mi shes na dbyen gyi 'khor du gtogs pas las byed pa la nyes pa sbom por 'gyur ro/ /</text></item>
<item><p>234a4</p><section>'dul ba</section><text>de ste dge 'dun thams cad kyis shes na dge 'dun thams cad 'das pa dang bcas pa'o/ /dge slong bzhi pas nyung bas spangs na spangs pa zhes bgyi 'am/ u pA li ma yin te/ khyim pa nas de bzhin gshegs pa la ngan</text></item>
<item><p>234a5</p><section>'dul ba</section><text>sems kyis khrag phyung ba'i bar du de dag gis grangs su bskang ste/ dge slong spangs na spangs pa zhes mi bya'o/ /mdor na/ las la phyin dang bzlog pa dang / /nyal ba snyoms par zhugs pa dang / /dge slong gcig la bsgo ba dang / /</text></item>
<item><p>234a6</p><section>'dul ba</section><text>lnga pos spang bar mi bya'o/ /btsun pa bcom ldan 'das kyis dge slong ji snyed las la phyin cing mngon du gyur la dad pa blang bar rigs pa'i rnams la dad pa'ang blangs par gyur/ gang gis bzlog par byas na yang bzlog par</text></item>
<item><p>234a7</p><section>'dul ba</section><text>brtsan pa'i dge slong dag kyang mngon sum du gyur la dgag pa'ang med/ bzlog pa'ang med do zhes gsungs na/ dge slong las la phyin pa ni gang lags/ dge slong bzhi 'dus nas las bya ba'i rigs pa la dge slong yongs su dag</text></item>
<item><p>234a8</p><section>'dul ba</section><text>pa thams cad la yang mtshungs par gnas pa bzhi tshogs pa ni las la phyin pa'i/ dge slong lnga 'dus nas bya ba dang / bcu 'dus nas bya ba dang / nyi shu 'dus nas bya ba rnams las la'ang phyin la dge slong de dag</text></item>
<item><p>234b1</p><section>'dul ba</section><text>kyang yongs su dag pa lta ba 'thun pa rnams tshogs pa ni las la phyin pa zhes bya'o/ /gang la bzlog pa lags/ gang gi bzlog pa brtsan pa ste sa la gnas pa la ni nam mkha' la gnas pas bzlog pa mi brtsan no/ /</text></item>
<item><p>234b2</p><section>'dul ba</section><text>de bzhin 'tshams kyi phyi rol na 'dug pas 'tshams kyi nang na 'dug pa la bzlog pa'ang mi brtsan no/ /u pA li brtsan pa ni dge tshul bslab pa ston pa'i tshe bdag la bslab pa ma ston cig ces zer na de'i bzlog pa brtsan no/ /dge tshul</text></item>
<item><p>234b3</p><section>'dul ba</section><text>bsnyen par rdzogs par bya ba'i tshe bdag la bsnyen par rdzogs par ma byed cig ces zer na yang de'i bzlog pa brtsan no/ /chad pas gcad pa la chad pa gcod pa'i tshe bdag chad pas ma gcod cig ces zer ba dang / de bzhin du</text></item>
<item><p>234b4</p><section>'dul ba</section><text>gzhi nas bslang ste yid mgu bar bya ba dang / dbyung bar bya ba dang / de bzhin du gang zag bcu gnyis bsgo ba thams cad kyis kyang bzlog par brtsan no/ /nyal ba spangs pa zhes bgyi 'am/ de ste gsol ba thos nas nyal na</text></item>
<item><p>234b5</p><section>'dul ba</section><text>spangs pa zhes bya'o/ /de sngar nyal la gsol ba phyis byas na ma spangs pa zhes bya'o/ /snyoms pa la zhugs pa yang de bzhin no/ /dge slong gcig pu zhig gis bsgo na'ang bzlog pa zhes bya'o/ /dge 'dun bye ste phyogs dang</text></item>
<item><p>234b6</p><section>'dul ba</section><text>phyogs ma yin par gnas pas phyogs gang yang rung ba cig spangs pa na spangs pa zhes bgyi 'am/ ma spangs pa zhes bgyi/ gsungs pa/ ma spangs pa zhes bya'o/ /mdor na/ gzu bos grangs su bskangs</text></item>
<item><p>234b7</p><section>'dul ba</section><text>pa dang / /chos min chos su bsgrags pa dang / /dge 'dun dbus su bsgo ba dang / /bcas pa rnam par bsgo ba'o/ /gzu bos mang por bskangs te dge slong gis spangs pa spangs pa zhes bgyi 'am/ ma spangs pa zhes bgyi/</text></item>
<item><p>234b8</p><section>'dul ba</section><text>gsungs pa/ spangs pa zhes ni bya ste gzu bo'i dngos po ni med par 'gyur ro/ /gang cung zad chos bzhin ma lags pa'i las de thams cad ma 'dus pa'i las sam/ de ste gang cung zad ma 'dus pa'i las de thams</text></item>
<item><p>235a1</p><section>'dul ba</section><text>cad chos bzhin ma lags pa'i las zhes bgyi 'am/ u pA li ma yin te/ chos bzhin ma yin pa'i las kyang gzhan la/ ma 'dus pa'i las kyang gzhan no/ /chos bzhin ma yin pa'i las la ma 'dus pa'i</text></item>
<item><p>235a2</p><section>'dul ba</section><text>las ma yin pa gang zhe na/ gang la bya ba de mngon sum du ma gyur/ glengs pa'ang med/ dran par byas pa'ang gzhan med dam 'char yang ma bcug pa la byed pa dang / dge slong ji snyed pa kun las la phyin cing 'dus nas mngon sum du gyur/ dad pa</text></item>
<item><p>235a3</p><section>'dul ba</section><text>blang ba'i rigs pa las dad pa yang blangs nas gang gis bzlog na bzlog pa la brtsan pa'i dge slong rnams mngon sum du gyur kyang dgag par mi byed/ zlog par mi byed pa 'di ni chos bzhin ma yin pa'i las yin la ma 'dus pa'i las</text></item>
<item><p>235a4</p><section>'dul ba</section><text>ni ma yin pa'o/ /ma 'dus pa'i las yin la chos bzhin ma yin pa'i las ma yin pa gang zhe na/ gang la bya ba mngon sum du gyur la glengs/ dran par byas/ dam 'char bcug nas byed pa dang / dge slong ji snyed las la</text></item>
<item><p>235a5</p><section>'dul ba</section><text>byin par byed pa de thams cad kyang ma 'dus/ mngon sum du ma gyur/ dad pa blang ba'i rigs pa las dad pa'ang ma blangs/ dge slong mngon sum du gyur pa dag gis dgag pa dang bzlog pa'ang brtsan par gyur pa de ni ma 'dus pa'i</text></item>
<item><p>235a6</p><section>'dul ba</section><text>las yin la chos bzhin ma yin pa'i las ni ma yin no/ /gang chos bzhin pa'i las de thams cad 'dus pa'i las lags sam u pA li ma yin te/ chos bzhin gyi las gzhan la 'dus pa'i las kyang gzhan no/ /</text></item>
<item><p>235a7</p><section>'dul ba</section><text>chos bzhin gyi las lags la 'dus pa'i las ma lags pa gang lags/ gsungs pa/ de la mngon sum du byed cing glengs pa dang / dge slong ji snyed las la phyin par byed pa de thams cad ma 'dus mngon sum du'ang ma 'gyur/</text></item>
<item><p>235a8</p><section>'dul ba</section><text>dad pa blang ba'i rigs pa'ang ma blangs/ dge slong gang gis bzlog pa brtsan pa de dag kyang mngon sum du gyur cing 'gog pa zlog pa 'di ni chos bzhin gyi las yin la 'dus pa'i las ma yin no/ /</text></item>
<item><p>235b1</p><section>'dul ba</section><text>'dus pa'i las lags la chos bzhin gyi las ma lags pa gang lags/ gsungs pa/ mngon sum du ma gyur par de la byed cing ma glengs/ dran par ma byas/ dngos po ma yin/ dam 'char ma bcug par</text></item>
<item><p>235b2</p><section>'dul ba</section><text>byed pa dang / dge slong ji snyed las la phyin par bya ba de thams cad 'dus shing mngon sum du gyur la dad pa blang ba'i rigs pa las dad pa'ang blangs/ dge slong gang mngon sum du gyur na bzlog pa brtsan pa de dag kyang mi</text></item>
<item><p>235b3</p><section>'dul ba</section><text>'gog mi zlog pa 'di ni 'dus pa'i las yin la chos bzhin ma yin pa'i las so/ /gang su la dge 'dun gyi dbus su lan gsum gyi bar du bsgo na de thams cad nongs par 'gyur ram/ gsungs pa/ 'gyur ba</text></item>
<item><p>235b4</p><section>'dul ba</section><text>yang yod/ mi 'gyur ba yang yod de/ gang la dge 'dun gyi dbus su lan gsum gyi bar du bsgo na de thams cad nyes par 'gyur ro/ /nongs par 'gyur la dge 'dun gyi nang du lan gsum gyi bar du bsgo mi 'tshal</text></item>
<item><p>235b5</p><section>'dul ba</section><text>ba mchis sam/ gsungs pa/ bsgo ba rnams ma gtogs par nyes pa gzhan byung ba'o/ /ji tsam gyis na tha mar gyur pa la yi dam brjod pa zhes bgyi/ gsungs pa/ gang la phas pham pa bzhi las</text></item>
<item><p>235b6</p><section>'dul ba</section><text>gang yang rung nyes pa byung nas dge 'dun gyi dbus su lan gsum du khas len pa'i tha ma'i dngos po la dam 'cha' bar byed pa zhes bya'o/ /chad pas bcad pa'i bsgo ba de dge slong gis spangs na spangs pa zhes bgyi 'am gsungs</text></item>
<item><p>235b7</p><section>'dul ba</section><text>pa mngon sum du gnas pa'i sdom pa ma gtogs par gzhan thams cad kyi las su byas pa zhes bya'o// //</text></item>
<item><p>235b8</p><section>'dul ba</section><text>'dul ba gzhung dam pa/ bam po bzhi bcu rtsa bdun pa/ mdor na/ dang por rjes su bsgo ba dang / /dad pa bdag nyid yi dam 'cha'/ /bzhi la bslab pa sbyin pa dang / /</text></item>
<item><p>236a1</p><section>'dul ba</section><text>tshul shing len par byas pa dang / /so sor gnas pa tha ma'o/ /las sngar bsgo nas phyis gsol ba bgyis na dge slong spangs pa zhes bgyi 'am/ ma spangs pa zhes bgyi/ ma spangs pa zhes bya'o/ /</text></item>
<item><p>236a2</p><section>'dul ba</section><text>chad pa bgyid pa la cir 'gyur/ de ste dge 'dun thams cad mi shes na dbyen gyi 'khor du gtogs pas nyes pa sbom po'o/ /de ste dge 'dun thams cad kyis shes na dge 'dun thams cad la'ang 'das pa dang bcas par 'gyur ro/ /</text></item>
<item><p>236a3</p><section>'dul ba</section><text>chad pa bgyis pas dad pa blangs te dge slong la spangs na spangs pa zhes bgyi 'am/ nye g.yog gi sdom pa ma gtogs te/ las thams cad byas pa zhes bya'o/ /bdag nyid la las bgyis na bgyis pa zhes bgyi 'am/ de ste</text></item>
<item><p>236a4</p><section>'dul ba</section><text>dogs pa med na byas pa zhes bya'o/ /de ste dogs pa yod na ma byas pa zhes bya'o/ /bdag nyid la slar las byed pa ni 'di rnams te/ bdag nyid la chad pa'i las byas nas bdag nyid la bdag</text></item>
<item><p>236a5</p><section>'dul ba</section><text>nyid kyis bzod pa gsol pa'o/ /btsun pa gang la bsdigs pa'i las bgyid pa dang / bskrad par bgyis pa de dag la chos bzhin du yi dam 'cha' stsal ba de dag kyang dge 'dun gyi nang du lan gsum gyi bar du khas blangs la</text></item>
<item><p>236a6</p><section>'dul ba</section><text>bslab pa stsal ba'i rigs pa bzhi la bsgrags pa gcig gis bslab pa stsal bar rung ngam/ bcom ldan 'das kyis bka' stsal pa/ u pA li mi rung ngo / /bsgrags pa gcig gis bzhi bsnyen par rdzogs par</text></item>
<item><p>236a7</p><section>'dul ba</section><text>rung ngam/ u pA li mi rung ngo / /tshul shing 'drim pa dang bzhis dge slong la spangs na spangs pa zhes bgyi 'am/ ma spangs pa zhes bya'o/ /mdor na/ bsdigs pa spangs pa'i dge slong dang / /dbyen byed</text></item>
<item><p>236a8</p><section>'dul ba</section><text>gcig pu ma gtogs te/ /bsdigs pa zhes bya ci yi don/ /lhag par nye bar brtag pa'o/ /bsdigs pa'i las bgyis pa la smad pa'i las bgyis na bgyis pa zhes bgyi 'am/ bsdigs pa'i las ni med par 'gyur ro/ /bsdigs pa'i</text></item>
<item><p>236b1</p><section>'dul ba</section><text>las bgyis pa la bskrad pa dang / slar bsdu ba'i las bgyid pa zhes bgyi 'am ma bgyis pa zhes bgyi/ gsungs pa/ byas pa ni yin mod kyi bsdigs pa ni med par 'gyur ro/ /ji ltar bsdigs pa'i las byas pa de bzhin du smad pa'i</text></item>
<item><p>236b2</p><section>'dul ba</section><text>las byas pa dang / bskrad pa'i las byas pa dang / slar bsdu ba'i las byas pa la'ang rgyas par te/ rnam pa bzhir bskor bar brjod par bya'o/ /spangs pa la bsdigs pa'i las bgyid na bgyis pa zhes bgyi 'am/ u pA li ma yin te/</text></item>
<item><p>236b3</p><section>'dul ba</section><text>de ni mtshungs par spyod pa ma yin pa'i phyir ro/ /de bzhin du smad pa dang bskrad pa dang / slar bsdu ba'i las bgyid pa de dag bgyis pa zhes bgyi 'am/ u pA li ma yin te/ de ni mtshungs par spyad pa ma yin pa'i phyir ro/ /dge slong dag</text></item>
<item><p>236b4</p><section>'dul ba</section><text>ma gtogs par gzhan la dbyen byas pa ni nyes byas su 'gyur ro/ /bsdigs pa zhes bgyi ba'i don ji lta bu/ u pA li de ni ming tsam mod kyi/ dge slong gang thab mo can du gyur pa de la khyod nam thab mo de las slar log par ma gyur pa</text></item>
<item><p>236b5</p><section>'dul ba</section><text>de'i bar du khyod la dge 'dun gyis phyi phyir nye bar rtog go zhes bsgo ba'o/ /smad pa zhes bya ba'i don ci lags/ u pA li smad pa zhes pa de ni ming tsam mod kyi/ dge slong gang phyi phyir dge 'dun gyi lhag ma'i ltung bar gyur pa la</text></item>
<item><p>236b6</p><section>'dul ba</section><text>khyod kyis nam phyi phyir ltung ba de las slar ma log pa de'i bar du gnas 'cha' zhing 'dug shig ces bsgo ba'o/ /bskrad do zhes bgyi ba'i don ci lags/ u pA li bskrad do zhes bya ba ni ming tsam mod kyi/ dge slong gang gis</text></item>
<item><p>236b7</p><section>'dul ba</section><text>rigs sun par gyur pa ste/ de gnas de na ma 'dug shig ces bsgo ba'o/ /slar bsdu ba zhes bgyi ba'i don ci lags/ u pA li de ni ming tsam mod kyi dge slong gang khyim pa la dpyas pa de la khyod khyim bdag de la</text></item>
<item><p>236b8</p><section>'dul ba</section><text>bdag de la bzod par gsol cig ces bsgo ba'o/ /khyod la dge 'dun gyis phyi phyir nye bar rtog par 'gyur ro zhes gsungs na gsungs pa de'i don ci lags/ gsungs pa/ khyod kyi ltung ba gang byung ba de la</text></item>
<item><p>237a1</p><section>'dul ba</section><text>dge 'dun gyis chos bzhin du las byed du 'jug go zhes bya ba'o/ /khyod kyis gzhan la gnas shing 'dug shig ces gsungs na de'i don ci lags/ gsungs pa/ gang zag gang la mdza' ba 'am/ bla mar byed pa</text></item>
<item><p>237a2</p><section>'dul ba</section><text>'am/ ngo tsha ba 'am/ khrel ba 'byung bar gyur pa de la gnas brtan par bya'o/ /mdor na/ zhar ba ma yin zhar zhes smra/ /dge slong gnod pa ltung ba dang / /nang ngam de ste phyi yang rung / /bar chad dag tu gyur pa'o/ /</text></item>
<item><p>237a3</p><section>'dul ba</section><text>zhar ba ma yin pa la zhar ba zhes smras na cir 'gyur/ shes bzhin pa'i brdzun smras pas ltung ba'o/ /zhar ba la zhar zhes smras na mi'i skyon smras pas ltung bar 'gyur ro/ /dge slong la gnod pa ni nang ngam phyi'o zhes gsungs na nang ni</text></item>
<item><p>237a4</p><section>'dul ba</section><text>gang / phyi ni gang / 'tshams kyi nang ni nang ngo / /'tshams kyi phyi rol ni phyi rol lo/ /gcig tu na yang gtsug lag khang gi nang ni nang ngo / /bla gab med pa ni phyi rol lo/ /rnam grangs du mar bar du gcod pa'o zhes bcom ldan 'das</text></item>
<item><p>237a5</p><section>'dul ba</section><text>kyis gsungs pa bar du gcod pa'i chos de gang lags/ 'dod pa ni bar du gcod pa'i chos te/ u pA li 'dod pa ni bar du gcod pa'i chos su ngas gsungs so/ /'dul ba gzhung dam pa ma na pi ka zhes bya ba'i 'dul ba'i rim pa</text></item>
<item><p>237a6</p><section>'dul ba</section><text>rdzogs s+ho// // sangs rgyas bcom ldan 'das 'dze ta'i tshal mgon med zas sbyin gyi kun dga' ra ba na bzhugs so/ /de nas tshe dang ldan pa u pA li sangs rgyas bcom ldan 'das gang na ba der song ste drung du phyin pa dang /</text></item>
<item><p>237a7</p><section>'dul ba</section><text>zhabs la mgo bos phyag 'tshal te phyogs gcig tu 'dug go/ /phyogs gcig tu 'dug nas/ sangs rgyas bcom ldan 'das la tshe dang ldan pa u pA lis 'di skad ces gsol to/ /btsun pa 'dul ba'i phung po du mchis/</text></item>
<item><p>237a8</p><section>'dul ba</section><text>u pA li gsum ste/ bsnyen par rdzogs pa'i phung po dang / rab tu ldan pa'i phung po dang / 'tsho ba'i phung po'o/ /bsnyen par rdzogs pa'i phung po gang zhe na/ bsnyen par rdzogs par 'os pa dang / bsnyen par rdzogs par mi 'os pa dang / bsnyen par</text></item>
<item><p>237b1</p><section>'dul ba</section><text>rdzogs par bya ba dang / bsnyen par rdzogs par mi bya ba dang / bsnyen par rdzogs pa dang / bsnyen par ma rdzogs pa dang / las dang las kyi dngos po dang / gzhag par 'os pa'i las dang / mi gzhag par 'os pa'i las dang /</text></item>
<item><p>237b2</p><section>'dul ba</section><text>dbyung ba'i las dang / bzod pa gsol ba'i las dang / bsdigs pa'i dngos po dang / gleng ba'i dngos po dang / gdul ba'i dngos po dang / zhi bar bya ba'i dngos po dang / rgyu'i dngos po dang / bslab pa dang / bslab pa</text></item>
<item><p>237b3</p><section>'dul ba</section><text>ma phul ba dang / bslab pa phul ba dang / bslab pa nyams par brjod pa dang / rtsod pa dang / rtsod par bsdu ba dang / rtsod pa zhi ba dang / rtsod pa rab tu zhi ba dang / klog pa dang / mi klog pa dang / byin gyis</text></item>
<item><p>237b4</p><section>'dul ba</section><text>brlab pa dang / smyos pa'i sdom pa dang / ma smyos pa'i sdom pa dang / dad pas byin pa ma rung bar byed pa dang / las dang / las ma yin pa dang / 'dul ba dang / lta ba brjod pa dang / gsol ba dang /</text></item>
<item><p>237b5</p><section>'dul ba</section><text>gsol ba'i las dang / gsol ba dang gnyis kyi las dang / gsol ba dang bzhi'i las dang / bsdigs pa'i las dang / smad pa'i las dang / bskrad pa'i las dang / slar bsdum pa'i las dang / ma mthong ba'i</text></item>
<item><p>237b6</p><section>'dul ba</section><text>phyir spangs pa'i las dang / slar las mi byed pa'i phyir spang ba'i las dang / sdig par lta ba slar ma gtang ba'i phyir spang ba'i las dang / chad pas gcad pa dang / gzhi nas bslang ba dang / yid mgu bar byed pa dang /</text></item>
<item><p>237b7</p><section>'dul ba</section><text>dbyung ba dang / dri ba dang / chos bzhin pa dang / chad pa'i yon tan gang yin pa dang / gzhi nas bzlas pa dang / yid mgu ba ci phyir bya ba dang / dbyung ba'i yon tan gang yin pa dang / de'i ngo bo nyid tshol bas</text></item>
<item><p>237b8</p><section>'dul ba</section><text>chad pa gcad pa dang / nyes pa dang / nyes pa med pa dang / lci ba'i nyes pa dang / yang ba'i nyes pa dang / lhag mar bcas pa'i nyes pa dang / lhag ma med pa'i nyes pa dang / nyes pa sbom po'i nyes pa dang /</text></item>
<item><p>238a1</p><section>'dul ba</section><text>nyes pa sbom po ma yin pa'i nyes pa dang / las su bcas pa'i nyes pa dang / las med pa'i nyes pa dang / nyes par gyur pa'i las dang / nyes pa med pa'i las dang / nyes pa dbyung ba dang / gleng ba dang /</text></item>
<item><p>238a2</p><section>'dul ba</section><text>dran par bya ba dang / brtsad pa yod pa'i las dang / 'tshe ba'i las dang / lung mi bsgo ba dang / lung bsgo ba dgag pa dang / lung bsgo ba rdzogs par mi bya ba dang / skabs 'byed pa dang / skabs</text></item>
<item><p>238a3</p><section>'dul ba</section><text>dbye ba'i las dang / skabs dbye bar gsol ba dang / gso sbyin 'gog pa dang / skabs dbye ba dgag pa dang / nang du bzhag pa dang / nang du btsos pa dang / bdag gis btsos pa dang / dge slong gis btsos pa dang / blangs pa dang / slar ma</text></item>
<item><p>238a4</p><section>'dul ba</section><text>blangs pa dang / blangs nas slar len pa'o/ /snga dro'i zas kyi tshe byin len byas pa dang / de'i lhag ma khyer ba dang / nags kyi tshig gu can dang / rdzing gi dang / bting ba dang / ma bting ba dang / phyung ba dang / ma</text></item>
<item><p>238a5</p><section>'dul ba</section><text>phyung ba dang / rin che ba'i yo byad dang / chung ba'i yo byad dang / bgo bar bya ba'i yo byad dang / mi bgo ba'i yo byad dang / mi'i yo byad dang / mi ma yin pa'i yo byad dang / dbang ba'i yo byad dang / mi dbang</text></item>
<item><p>238a6</p><section>'dul ba</section><text>ba'i yo byad dang / byin len bya ba'i yo byad dang / byin len mi bya ba'i yo byad dang / shi ba'i chos gos dang / dngos po'i gos dang / phyag dar khrod pa'i gos dang / sna'i las dang / mas btang ba'i las dang /</text></item>
<item><p>238a7</p><section>'dul ba</section><text>mtshon gyi las dang / breg pa'i las dang / skra breg pa'i las dang ched du byas pa'i bza' ba dang / 'bras bu za ba dang / mi'i za ba dang / mi ma yin pa'i za ba dang / lnga brgyas 'dul ba bsdus pa dang /</text></item>
<item><p>238a8</p><section>'dul ba</section><text>bdun brgyas 'dul ba bsdus pa dang / 'dul ba yang dag pa'i mdo dang / nag por ston pa dang / cher ston pa dang / 'dres pa dang / shin du 'dres pa dang / kun dga'i rung ba dang / nags su rung ba dang /</text></item>
<item><p>238b1</p><section>'dul ba</section><text>'khor gyi rung ba dang / yul gyi rung ba dang / phyogs kyi rung ba dang / ljongs su rung ba dang / gos kyi rung ba dang / khu ba skyur po rung ba'o/ /bsnyen par rdzogs par 'os pa gang zhe na/ khas blangs nas grub pas na bsnyen par rdzogs pa</text></item>
<item><p>238b2</p><section>'dul ba</section><text>ste/ bsnyen par rdzogs par 'os pa la rnam pa bcu'o/ /de bzhin gshegs pa rang byung dang rang sangs rgyas ni slob dpon med pas bsnyen par rdzogs pa dang / lnga po rnams ye shes mngon du chud pas bsnyen par rdzogs pa dang /</text></item>
<item><p>238b3</p><section>'dul ba</section><text>tshe dang ldan pa 'od srung chen po ston par khas blangs pas bsnyen par rdzogs pa dang / tshe dang ldan pa 'char ldan dris nas lung bstan pas bsnyen par rdzogs pa dang / dge slong tshur shog ces gsungs pas bsnyen par rdzogs pa dang /</text></item>
<item><p>238b4</p><section>'dul ba</section><text>skyabs su 'gro ba'i tshig gsum gyis bsnyen par rdzogs pa dang / yul mtha' khob na 'dul ba 'dzin pa dang / lnga'i dge 'dun las bsnyen par rdzogs pa dang / yul gyi dbus su bcu 'dus pa dang de las lhag pa las</text></item>
<item><p>238b5</p><section>'dul ba</section><text>bsnyen par rdzogs pa dang / bla ma'i chos khas blangs pa dang / pho nyas bsnyen par rdzogs pa dang / dge 'dun sde gnyis las bsnyen par rdzogs pa'o/ /de la gang gsol ba dang / gzhi'i las kyis ma bcas pa na</text></item>
<item><p>238b6</p><section>'dul ba</section><text>skyabs su 'gro ba'i tshig gsum gyis bsnyen par rdzogs pa ni legs par bsnyen par rdzogs pa zhes bya'o/ /gang gis gsol ba dang bzhi'i las bcas pa de ni skyabs su 'gro ba'i tshig gsum gyis bsnyen par rdzogs pa</text></item>
<item><p>238b7</p><section>'dul ba</section><text>ni bsnyen par ma rdzogs pa'o/ /dge slong tshur shog ces pas ni thog ma dang tha mar 'dra ste/ bsnyen par rdzogs pa de ni legs par bsnyen par rdzogs pa'o/ /de ci'i phyir zhe na/ u pA li dge slong tshur shog ces</text></item>
<item><p>238b8</p><section>'dul ba</section><text>bya ba ni/ ngas mngon sum du bsnyen par rdzogs pa ste/ dge slong tshur shog ces bya ba de thams cad kyang srid pa tha ma pa ste/ dge slong tshur shog ces bya ba dag ni slob bzhin du dus 'da' ba ma yin te/ de lta bas na de dag</text></item>
<item><p>239a1</p><section>'dul ba</section><text>legs par bsnyen par rdzogs pa zhes bya'o/ /de las dge slong ma dag ni rnam pa gsum gyis bsnyen par rdzogs par 'os pa ste/ bla ma'i chos khas blangs pa dang / phrin pa dang / dge 'dun sde gnyis</text></item>
<item><p>239a2</p><section>'dul ba</section><text>las so/ /bla ma'i chos khas blangs pa ni ji ltar skye dgu'i bdag mo chen mo la sogs pa ste/ rgyas par ni mdo las 'byung ba bzhin brjod do/ /phrin ni skye bo'i dge ba can ma dang 'dra ba gang phyir byung na bar chad du 'gyur ba de la yang pho</text></item>
<item><p>239a3</p><section>'dul ba</section><text>nyas las su bya'o/ /phrin gyis bslab pa nyan te de dag la zlos la che zhe khyod legs par bsnyen par rdzogs pa ni chos sbyin ma dang 'dra'o/ /lung bsgo ba ni rgyas par sbyar te/ ji ltar 'dul ba las 'byung ba bzhin no/ /de las</text></item>
<item><p>239a4</p><section>'dul ba</section><text>thu ba dag ni dge 'dun sde gnyis kyis bsnyen par rdzogs par gyis shig /skyo ba med/ gzhag pa med par gsol ba dang bzhi'i las kyis bsnyen par rdzogs pa de ni bsnyen par rdzogs pa zhes ni bya ste/ gzhan yang gsung</text></item>
<item><p>239a5</p><section>'dul ba</section><text>rab 'di la bsnyen nas len cing shin du khas blangs nas thob ste bde ba myong nas mngon du byed pa ste/ de lta bas na bsnyen par rdzogs pa'o/ /zhes gsungs so/ /bsnyen par rdzogs par mi rigs pa gang zhe na/ de la slar</text></item>
<item><p>239a6</p><section>'dul ba</section><text>log na bsnyen par ma rdzogs pa ste/ gsung rab de la bsnyen cing khas ma blangs na shin du khas ma blangs pas ma thob ste/ bde bar ma myong nas mngon du mi byed pa 'di ni bsnyen par ma rdzogs pa zhes bya'o/ /bsnyen par</text></item>
<item><p>239a7</p><section>'dul ba</section><text>rdzogs par bya ba gang zhe na/ mi'i skyes pa 'tsho ba dang ldan pa bar chad med pa dang / mi'i bud med 'tsho ba dang ldan pa bar chad med pa de dag ni bsnyen par rdzogs par bya'o/ /bsnyen par rdzogs par mi bya ba gang zhe na/</text></item>
<item><p>239a8</p><section>'dul ba</section><text>pha bsad pa dang / ma bsad pa dang / dgra bcom pa bsad pa dang / dge 'dun gyi dbyen byas pa dang / de bzhin gshegs pa la ngan sems kyis khrag phyung ba dang / slob dpon med pa dang / mkhan po med pa dang / lhung bzed dang /</text></item>
<item><p>239b1</p><section>'dul ba</section><text>chos gos med pa dang / chad pa'i las mi byed pa dang / mu stegs dang / mu stegs can du song ba dang / rkun gnas dang / tha dad du so sor gnas pa dang / mi gnas pa dang / za ma dang / ma ning dang / dge slong ma sun phyung ba dang /</text></item>
<item><p>239b2</p><section>'dul ba</section><text>lo nyi shu ma tshang ba dang / yi dam smra ba dang / ma rung bar byas pa dang / ma rung bar bya bar rigs pa dang / mi ma yin pa thams cad de 'di dag ni bsnyen par rdzogs par mi bya ba ste/ de ste bsnyen par rdzogs par byas na yang bsnyen par</text></item>
<item><p>239b3</p><section>'dul ba</section><text>rdzogs pa ma yin te/ bsnyen par rdzogs par byed pa yang 'das pa dang bcas par 'gyur ro/ /de ci'i phyir zhe na/ gang zag de dag ni 'khor sun phyung bar byed pa zhes bya ste/ thams cad kyang 'khor sun par byed pa ste/ bsnyen</text></item>
<item><p>239b4</p><section>'dul ba</section><text>par rdzogs par bya ba ma yin pa'o/ /bsnyen par rdzogs pa gang zhe na/ gang zag 'di zhes bya/ ming 'di zhes bya/ rigs 'di zhes bya/ rus 'di zhes bya/ 'di ltar chos bzhin 'dus pa'i dge 'dun gyis bsnyen par</text></item>
<item><p>239b5</p><section>'dul ba</section><text>rdzogs par byas pa ste/ mngon du skyo ba med pa dang / gzhag pa med par gsol ba dang / gzhi'i las kyis bsnyen par rdzogs pa 'di ni bsnyen par rdzogs pa zhes bya ste/ gang rjes su gnang bzhin bsnyen par rdzogs pa</text></item>
<item><p>239b6</p><section>'dul ba</section><text>ni legs par bsnyen par rdzogs pa'o/ /bsnyen par ma rdzogs pa gang zhe na/ pha bsad pa dang / ma bsad pa dang / dgra bcom pa bsad pa dang / dge 'dun gyi dbyen byas pa dang / de bzhin gshegs pa la ngan</text></item>
<item><p>239b7</p><section>'dul ba</section><text>sems kyis khrag phyung ba dang / mu stegs can dang / mu stegs can du song ba dang / rkun gnas dang / tha dad du gnas pa dang / za ma dang / ma ning dang / dge slong ma sun phyung ba dang / sngar nyams pa 'di dag ni bsnyen par ma rdzogs pa zhes bya</text></item>
<item><p>239b8</p><section>'dul ba</section><text>ste/ 'di ni chos dang 'dul ba 'di la mi skye ba'i chos can no/ /ci'i phyir na bsnyen par ma rdzogs pa zhes bya zhe na/ mtshungs par bslab pa ma thob pa ste/ de'i phyir bsnyen par ma rdzogs pa zhes bya'o/ /gang zag bcu gsum po 'di ma gtogs pa</text></item>
<item><p>240a1</p><section>'dul ba</section><text>rnams ni bsnyen par rdzogs par bya'o/ /de ste bsnyen par rdzogs par byas na bsnyen par rdzogs pa zhes kyang mi bya la/ bsnyen par rdzogs par byed pa'ang 'das pa dang bcas par 'gyur ste/ de lta bas na ngas</text></item>
<item><p>240a2</p><section>'dul ba</section><text>bsnyen par ma rdzogs pa zhes gsungs so/ /las gang zhe na/ gsol ba'i las dang / gsol ba dang gnyis kyi las dang / gsol ba dang bzhi'i las so/ /ci'i phyir na las shes bya zhe na/ rnam pa gnyis kyi phyir las shes bya</text></item>
<item><p>240a3</p><section>'dul ba</section><text>ste/ chad pas gcad pa'i las dang sma dbab pa'i las dang / chos dkar po la yi dam 'cha' ba'i las so/ /chad pa'i las dang sma dbab pa'i las gang zhe na/ 'di lta ste/ bsdigs pa dang / smad pa dang / bskrad pa dang / slar</text></item>
<item><p>240a4</p><section>'dul ba</section><text>bsdum pa dang / spangs pa'i las dang / chad pa dang / gzhi nas slong ba dang / yid mgu bar byed pa dang / gzhi nas yid mgu bar byed pa'o/ /gzhan yang chad pa'i las sma dbab pa'i las su byed pa'o/ /chos dkar po la yi dam 'cha'</text></item>
<item><p>240a5</p><section>'dul ba</section><text>ba'i las gang zhe na/ 'di lta ste/ gso sbyin dang / skabs 'byed pa dang / bsnyen par rdzogs pa dang / dbyung ba dang / rtsa bting ba dang / gzhan gang yang rung chos dkar po la yi dam 'cha' ba'i las byed pa de dag ni las su byed pa ste/</text></item>
<item><p>240a6</p><section>'dul ba</section><text>de lta bas na las shes gsungs so/ /las kyi dngos po gang zhe na/ rgyu gang rkyen gang gis dngos po gang la las byed pa ste/ rgyu de dang rkyen des dngos po de la las byed pa ni las kyi dngos po zhes bya'o/ /gzhag par rigs pa'i</text></item>
<item><p>240a7</p><section>'dul ba</section><text>las gang zhe na/ las gang gsol ba nyams pa/ bsgrags pa nyams pa/ chos bzhin ma yin pa/ dge 'dun ma 'dus par byas pa ste/ bskyos pa de ni gzhag par rigs pa'i las shes bya'o/ /gzhag par mi rigs</text></item>
<item><p>240a8</p><section>'dul ba</section><text>pa'i las gang zhe na/ las gang gsol bar ldan pa/ bsgrags pa dang ldan pa/ chos bzhin du dge 'dun 'dus par byas pa ste/ ma bskyos pa 'di ni gzhag par mi rigs pa'i las shes bya'o/ /dbyung ba'i las gang zhe na/</text></item>
<item><p>240b1</p><section>'dul ba</section><text>dbyung zhes bya ba ni spangs pa yin te/ spangs pa dang dge slong dag tu lhan cig las mi bya ste/ gso sbyin yang ma yin/ skabs dbye ba ma yin/ gnas ma yin/ lhan cig spyad pa ma yin/ lhan cig tu gtam bya ba ma yin/</text></item>
<item><p>240b2</p><section>'dul ba</section><text>'thun pa ma yin pa de ni dbyung ba'i las shes bya'o/ /ci'i phyir dbyung ba'i las shes bya zhe na/ dge 'dun gyis phyung bas na de'i phyir phyung ba'i las shes bya'o/ /bzod pa gsol ba'i las gang zhe na/ las gang byas pa las slar yang</text></item>
<item><p>240b3</p><section>'dul ba</section><text>dge 'dun dang lhan cig tu gnas pa dang / spyod pa gcig pa dang / 'tham pa gcig pa dang / 'dug pa gcig par 'gyur ba de ni bzod pa gsol ba'i las shes bya'o/ /bsdigs pa'i dngos po gang zhe na/ dge slong gang 'thab par</text></item>
<item><p>240b4</p><section>'dul ba</section><text>byed pa dang / mtshang 'dru bar byed pa dang / 'khrug par byed pa dang / khon par byed pa dang / rtsod par byed pa 'di ni bsdigs pa'i dngos po zhes bya'o/ /gleng ba'i dngos po gang zhe na/ gleng ba'i dngos po gsum ste/ mthong ba dang /</text></item>
<item><p>240b5</p><section>'dul ba</section><text>thos pa dang / dogs pa ste/ byung bar gyur/ nyes pa yin la/ de yang bden pa ste/ brdzun pas ma yin/ dus su yin gyis dus ma yin par ma yin/ don dang ldan par yin gyi don dang mi ldan par ma yin/ 'jam</text></item>
<item><p>240b6</p><section>'dul ba</section><text>par yin gyi rtsub pa ma yin/ byams par yin gyi zhe sdang du ma yin pa 'di ni gleng ba'i dngos po zhes bya'o/ /'dul ba'i dngos po gang zhe na/ nan tan gyi las lnga ste/ bsdigs pa'i las dang / smad pa'i las nas</text></item>
<item><p>240b7</p><section>'dul ba</section><text>yid mgu bar/ bya ba'i bar du snga ma bzhin du 'di ni 'dul ba'i dngos po zhes bya'o/ /zhi bar bya ba'i dngos po gang zhe na/ rgyu gang dang rkyen gang gis rtsod pa byung ba rnams 'dul bar 'gyur ba ste/ zhi ba dang rnam par</text></item>
<item><p>240b8</p><section>'dul ba</section><text>zhi ba'i phyir ro/ /'di lta ste/ spu snyol ba dang / 'byung bar byed pa dang / btud pas ston pa dang / phyag 'tshal bas ston pa 'di ni zhi bar bya ba'i dngos po zhes bya'o/ /rgyu'i dngos po gang zhe na/</text></item>
<item><p>241a1</p><section>'dul ba</section><text>rgyu gang dang rkyen gang gis rgyu gang la brten nas las byed pa ste/ ji ltar mdo sde b+ha dA la las 'byung ba bzhin byed pa ste/ 'di'i 'og tu dge 'dun gyis spyad par bya ba ji ltar mdo sde b+ha dA la las 'byung ba bzhin</text></item>
<item><p>241a2</p><section>'dul ba</section><text>byed pa ste/ 'di'i 'og tu dge 'dun gyis spyad par bya ba ji ltar mdo sde b+ha dA la las 'byung ba bzhin rgyas par brjod de/ 'di ni rgyu'i dngos po zhes bya'o/ /bslab pa gang zhe na/ bslab pa gsum ste/ lhag pa'i tshul khrims su</text></item>
<item><p>241a3</p><section>'dul ba</section><text>bslab pa dang / lhag pa'i sems dang / lhag pa'i shes rab tu bslab pa'o/ /gzhan yang bslab pa gsum ste/ lhag par spyod par bslab pa dang / lhag par 'dul ba dang / lhag par so sor thar pa la bslab pa'o/ /</text></item>
<item><p>241a4</p><section>'dul ba</section><text>ji tsam gyis na bslab pa ma phul ba zhes bgyi/ smyon pa'i drung du bslab pa phul ba ni bslab pa ma phul ba zhes bya'o/ /sems 'khrugs pa dang / nad kyis gzir ba'i drung du bslab pa phul ba ni bslab pa ma phul ba zhes bya'o/ /</text></item>
<item><p>241a5</p><section>'dul ba</section><text>glen pa dang / lkug pa dang / 'on pa dang / gnyid kyis log pa dang / snyoms par zhugs pa dang / ra ro ba dang / rab tu ra ro ba dang / khros pa 'am/ rgod pa la zhugs pa dang / mi shes pa dang / 'gro ba gzhan du</text></item>
<item><p>241a6</p><section>'dul ba</section><text>gnas pa'i drung du bslab pa phul ba ni bslab pa ma phul ba zhes bya'o/ /phrin gyis bslab pa 'bul na yang bslab pa ma phul ba zhes bya'o/ /spring yig dang / lag brda' dang / gzhan zer ba dang / brda' dang /</text></item>
<item><p>241a7</p><section>'dul ba</section><text>mtshan mas bslab pa 'bul na yang bslab pa ma phul ba zhes bya'o/ /'phags pas 'phags pa'i skad kyis mtha' 'khob pa'i drung du bslab pa phul na mtha' 'khob pa des kyang 'phags pa'i skad mi shes na bslab pa ma</text></item>
<item><p>241a8</p><section>'dul ba</section><text>phul ba zhes bya'o/ /'phags pas mtha' 'khob pa'i skad kyis 'phags pa'i drung du bslab pa 'bul na 'phags pa des kyang mtha' 'khob pa'i skad mi shes na bslab pa ma phul ba zhes bya'o/ /mtha' 'khob pas 'phags</text></item>
<item><p>241b1</p><section>'dul ba</section><text>pa'i skad kyis mtha' 'khob pa'i drung du bslab pa 'bul na mtha' 'khob pa des kyang 'phags pa'i skad mi shes na bslab pa ma phul ba zhes bya'o/ /mtha' 'khob pas mtha' 'khob pa'i skad kyis 'phags pa'i drung du bslab pa 'bul na 'phags</text></item>
<item><p>241b2</p><section>'dul ba</section><text>pa des kyang mtha' 'khob pa'i skad mi shes na bslab pa ma phul ba zhes bya'o/ /mi dben pa la dben par 'du shes shing bslab pa 'bul na bslab pa ma phul ba zhes bya'o/ /dben pa la dben par 'du shes shing bslab pa phul na'ang</text></item>
<item><p>241b3</p><section>'dul ba</section><text>bslab pa ma phul ba zhes bya'o/ /dben pa la mi dben par 'du shes shing bslab pa phul na yang bslab pa ma phul ba zhes bya'o/ /mi dben pa la mi dben par 'du shes shing bslab pa phul na bslab pa ma phul ba zhes bya'o/ /</text></item>
<item><p>241b4</p><section>'dul ba</section><text>ca co can gyi nang du bslab pa phul na bslab pa ma phul ba zhes bya'o/ /'jig rten tshul bzhin gnas pa ma yin pa la bslab pa 'bul bar smras kyang bslab pa ma phul ba zhes bya'o/ /mdo 'am rgyas par kyang rung ste/</text></item>
<item><p>241b5</p><section>'dul ba</section><text>bzod pa gsol ba'i sems kyang mi byed la/ dge slong gi dngos po la ni dgos par byed/ khyim pa'i dngos po la ni mi dgos par byed la rang bzhin du gnas pa ma yin pa la tshig tu smras kyang bslab pa phul ba ma yin te 'di</text></item>
<item><p>241b6</p><section>'dul ba</section><text>ni bslab pa ma phul ba zhes bya'o/ /bslab pa phul ba gang zhe na/ 'di lta ste/ dge slong de chags par gyur la mi dga' ba 'am/ 'dod dam/ dge sbyong gi la mi dgos par gyur tam/ dge slong gi gtong</text></item>
<item><p>241b7</p><section>'dul ba</section><text>bar byed dam/ smod dam/ ngo tsha ba 'am/ khrel lam/ 'gyod kyang rung ste/ de dge slong gi drung du song nas bslab pa 'bul lo zhes smras na bslab pa phul ba zhes bya'o/ /sangs rgyas dang /</text></item>
<item><p>241b8</p><section>'dul ba</section><text>chos dang / dge 'dun dang / mdo sde dang / 'dul ba dang / ma lta bu dang / mkhan po dang / slob dpon rnams dang / bdag la khyim par zung shig /dge tshul dang / ma ning dang /</text></item>
<item><p>242a1</p><section>'dul ba</section><text>za ma dang / dge slong ma sun phyung ba dang / pha dang / ma dang / dgra bcom pa bsad pa dang / dge 'dun gyi dbyen bgyis pa dang / de bzhin gshegs pa la ngan sems kyis khrag phyung ba</text></item>
<item><p>242a2</p><section>'dul ba</section><text>dang / mu stegs can dang / mu stegs can du song ba dang / rkun gnas dang / so sor gnas pa dang / mi gnas par zung shig ces zer ram/ chung ngu ni 'di skad du khyod cag dang chos mtshungs pa dang /</text></item>
<item><p>242a3</p><section>'dul ba</section><text>tshangs pa mtshungs par spyad pas chog go zhes smras na yang bslab pa phul ba zhes bya ste/ gang de ltar chags shing mi dga' 'am 'bab par 'dod kyang rung ste/ des ngag dang / tshig dang / brjod pa dang / skad</text></item>
<item><p>242a4</p><section>'dul ba</section><text>dang / dbyangs dang / nges pa'i tshig dang / ngag gi lam dang / ngag gi sgra dang / ngag gi las dang / ngag gi dmigs pas brjod pa 'di ni bslab pa phul ba zhes bya'o/ /tshul khrims nyams par brjod pa</text></item>
<item><p>242a5</p><section>'dul ba</section><text>gang zhe na/ 'di lta ste dge slong de chags par gyur pa nas/ 'gyod pa'i bar du snga ma bzhin te/ de dge slong gi drung du song nas 'di skad ces tshangs par spyod pa ni spyad dka'o/ /rab tu dben pa ni shin du dka'o/ /</text></item>
<item><p>242a6</p><section>'dul ba</section><text>gcig pu mngon par dga' ba'ang dka'o/ /nags dang tshal na gnas pa dang / bas mthar gnas shing mngon du chud pa yang dka'o/ /nam 'tsho'i bar du bdag gcig pu dgon pa na gnas shing gcan gzan khro bo dang /</text></item>
<item><p>242a7</p><section>'dul ba</section><text>lhan cig tu gnas par bya ba dang / rtsa bting ba 'am lo ma bting ba la mal stan du sbyar ba'ang dka'o/ /nam 'tsho'i bar du bdag dang gzhan la 'tsho ba ltos pa'ang dka'/ nam 'tsho'i bar du gos dang / zas dang /</text></item>
<item><p>242a8</p><section>'dul ba</section><text>mal stan dang / na ba'i rkyen gyi sman dang yo byad rnams gzhan las btsal bar bya ba'ang sdug bsngal lo/ /ma dran no/ /pha dang / phu nu dang / sring mo rnams kyang dran no zhes zer ba dang / bdag ni bzo slob tu</text></item>
<item><p>242b1</p><section>'dul ba</section><text>chug shig /las rnams la chug shig /rigs pa'i phyogs su bdag zhog shig /dge ba'i rigs la bdag chor cig /gang de ltar chags pa nas snga ma bzhin du ngag gis brjod pa'i bar du ste/ 'di ni bslab pa nyams</text></item>
<item><p>242b2</p><section>'dul ba</section><text>par brjod pa zhes bya'o/ /bslab pa phul ba dang / bslab pa nyams par brjod pa la khyad par ci mchis/ yi ge la yang khyad par med/ sdom pa spong ba la yang khyad par med de/ gcig gis kyang sdom pa btang bar</text></item>
<item><p>242b3</p><section>'dul ba</section><text>gyur/ gnyis kyis kyang de bzhin no/ /rtsod pa gang zhe na/ rtsod pa rnam pa bzhi ste/ 'khrug pas rtsod pa dang / lung mi bsgo ba'i rtsod pa dang / nyes pas rtsod pa dang / bya ba'i rtsod pa ste/ 'di ni rtsod pa zhes bya'o/ /</text></item>
<item><p>242b4</p><section>'dul ba</section><text>ci'i phyir rtsod pa zhes bgyi/ de dag gi mthus 'thab pa 'byung ste/ de'i phyir rtsod pa zhes bya'o/ /rtsod par bsdu ba gang zhe na/ rgyu gang dang rkyen gang gis rgyu'i dbang du byas te rtsod pa byung ba de ni rtsod pa sdud pa zhes bya'o/ /rtsod pa</text></item>
<item><p>242b5</p><section>'dul ba</section><text>zhi ba gang zhe na/ rtsod pa zhi ba'i chos bdun te/ mngon sum gyis 'dul ba dang / dran pas 'dul ba dang / mi g.yengs pas 'dul ba dang / de'i rang bzhin rtsod pa dang / gang mang du ba dang / yi dam 'char gzhug pa</text></item>
<item><p>242b6</p><section>'dul ba</section><text>dang / rtswa bting ba lta bu de ni rtsod pa zhi bar byed pa zhes bya'o/ /de ci'i phyir na rtsod pa zhi ba zhes bgyi/ rtsod pa bzhi po de dag ni chos bdun gyis 'dul bar 'gyur ba dang / zhi ba dang / rnam par zhi ba dang /</text></item>
<item><p>242b7</p><section>'dul ba</section><text>'dul ba dang / spong ba dang / 'gog pa'i phyir te/ de ltar na rtsod pa zhi ba'i chos shes bya'o/ /rtsod pa rab tu ma zhi ba gang zhe na/ chos lnga dang ldan na rtsod pa legs par zhi bar mi 'gyur te/ lnga gang zhe na/</text></item>
<item><p>242b8</p><section>'dul ba</section><text>dge 'dun la ma gsol ba yin/ rgyal ba'i gsung dang mi 'thun pa yin/ phyogs dang 'thun pa'i phyogs kyis dge slong rnams la ma bsgo ba yin/ chos 'thun par rgol ba dang / lan lon pa'i dge slong rnams gus par ma bzlog</text></item>
<item><p>243a1</p><section>'dul ba</section><text>pa yin/ nyes pa byung ba'i dge slong gis nyes pa ma sbyangs pa'ang yin te/ chos 'di lnga dang ldan na rtsod pa legs par zhi ba ma yin no/ /chos lnga dang ldan na rtsod pa legs par zhi ba yin te/</text></item>
<item><p>243a2</p><section>'dul ba</section><text>lnga gang zhe na/ dge 'dun la gsol ba byas pa yin/ rgyal ba'i gsung dang 'thun pa yin/ phyogs dang phyogs mi 'thun pa'i dge slong rnams la bsgo ba yin/ chos 'thun par rgol ba dang lan ldon pa'i dge slong rnams gus</text></item>
<item><p>243a3</p><section>'dul ba</section><text>par bzlog pa yin/ nyes pa byung ba'i dge slong gi ltung ba sbyangs pa yin te/ chos de lnga dang ldan na rtsod pa legs par zhi ba yin te de ni rtsod pa rab tu zhi ba zhes bya'o/ /klog pa gang zhe na/ gang bzhi pa 'am bcu gsum pa'ang ste/</text></item>
<item><p>243a4</p><section>'dul ba</section><text>rgyas par klog pa de ni klog pa'o zhes bya'o/ /mi klog pa gang zhe na/ gnas gang na so sor thar pa'i mdo klog pa'i dge slong gis so sor thar pa'i mdo mi klog na de'i rjes nas klog pa gzhan gyis klog par bya'o/ /des kyang</text></item>
<item><p>243a5</p><section>'dul ba</section><text>ma blags la mi spobs na/ de'i yang rjes nas zlos pa gzhan gyis lhogs shig /des kyang mi nus la ma spobs te/ de bzhin du rjes nas zlos pa'i mthar phyin gyi bar du gang gis kyang spobs pa med na de ma blags pa</text></item>
<item><p>243a6</p><section>'dul ba</section><text>zhes bya'o/ /byin gyis brlab pa gang zhe na/ dge slong gang gnas na gcig pu 'dug na des bcwa lnga'i gso sbyin de nyid du sngar langs te mchod rten dang khang par phyag dar bya/ khyams kyang phyag dar bya/ gso sbyin gyi</text></item>
<item><p>243a7</p><section>'dul ba</section><text>gnas kyang phyag dar byas la shin du gsar pa'i ba lang gi lci bas 'jam por byugs te/ dus su rims bzhin du stan rnams bting la/ chu gtsang ma'i ril ba rnams dang / bshang sa'i ril ba'ang chus dgang</text></item>
<item><p>243a8</p><section>'dul ba</section><text>bar bya/ me yang nye bar bzhag par bya/ me mar dang / me mar gyi kong bu dang / me mar gyi sdong bu dang / lag gi tshul shing yang nye bar gzhag par bya ste/ gal te gso sbyin ma byas pa'i dge slong dag 'ongs na de dang lhan cig</text></item>
<item><p>243b1</p><section>'dul ba</section><text>tu gso sbyin bya zhing so sor thar pa'i mdo blags pa'ang bsgrags par bya'o/ /gal te ma 'ongs nas phyogs mtho ba der 'dzegs te/ der 'grengs nas phyogs bzhi kun tu bltas la de ste 'ga' zhig 'ongs na/ des tshe dang</text></item>
<item><p>243b2</p><section>'dul ba</section><text>ldan pa myur du shog shig /gso sbyin bya'o zhes bod de/ de ste gsung mi 'ong na des de nas babs te dus kyi mthar gyur gyi bar du sdod la 'dug ste/ rkyang pa gsum pa brjod par bya/ sbyin pa'i yon tan klag par bya sems</text></item>
<item><p>243b3</p><section>'dul ba</section><text>bskyed par bya/ kha nas kyang deng ni dge 'dun gyi bcwa lnga'i gso sbyin te/ bdag dge slong ming 'di zhes bya ba'i yang deng bcwa lnga'i gso sbyin te/ bar chad kyi chos rnams kyang yongs su dag gis lha rnams kyis kyang bdag dge slong</text></item>
<item><p>243b4</p><section>'dul ba</section><text>ming 'di zhes bgyi ba yongs su dag par zung shig /'dir ni tshul khrims kyi phung po yongs su bskang ba'i phyir gso sbyin byin gyis brlab par bya ste/ nam dge 'dun 'thun par tshogs pa de ni gso sbyin rgyas par myong ba dang</text></item>
<item><p>243b5</p><section>'dul ba</section><text>so sor thar pa'i mdo yang myang bar bya'o zhes de ltar lan gnyis lan gsum du brjod par bya'o/ /ji ltar dge slong gcig la de bzhin du dge slong gnyis sam/ gsum gnas kyang rung ste/ de bzhin du mngon</text></item>
<item><p>243b6</p><section>'dul ba</section><text>du sbyang bar bya/ sems bskyed par bya'o/ /gcig la gcig brjod par bya/ de ltar byas na gso sbyin byas pa yin te/ 'di ni byin gyis brlab pa zhes bya'o/ /smyos pa'i sdom pa gang zhe na/ dge slong</text></item>
<item><p>243b7</p><section>'dul ba</section><text>gang myos par gyur la sems 'khrugs shing nad kyis gzir ba de la smyos pa'i sdom pa gsol ba dang gnyis kyi las kyis sbyin par bya ba ni ji ltar tshe dang ldan pa bye ma can bzhin rgyas par sbyar te/ ji ltar 'dul ba de ni smyos</text></item>
<item><p>243b8</p><section>'dul ba</section><text>pa'i sdom pa zhes bya'o/ /ma smyos pa'i sdom pa gang zhe na/ smyos pa'i sdom pa de dag ma gtogs par de las gzhan pa'i sdom pa de ni ma smyos pa'i sdom pa zhes bya'o/ /dad pas byin pa ma rung bar byed pa gang zhe na/</text></item>
<item><p>244a1</p><section>'dul ba</section><text>tshul khrims nyams pa la byin na dad pas byin pa ma rung ba zhes bya'o/ /yang dag par byin pa la zhugs pa las log par zhugs pa la byin na kham gcig kyang rung dad pas byin pa ma rung bar byas pa</text></item>
<item><p>244a2</p><section>'dul ba</section><text>zhes bya ste/ de na dad pas byin pa ma rung bar byed pa zhes bya'o/ /las rnams gang zhe na/ las mngon sum du ma gyur nas bya ba'i las bcu'o/ /de 'di lta ste/ lhung bzed khas phub pa dang / lhung bzed bkan</text></item>
<item><p>244a3</p><section>'dul ba</section><text>pa dang / bslab pa la sdom pa dang / bslab pa'i sdom pa bkrol ba dang / gtsug lag khang gi sdom pa dang / dge tshul gyi sdom pa dang / smyon pa'i sdom pa dang / mi smra ba'i sdom pa dang / phyag mi bya bar rigs pa'i</text></item>
<item><p>244a4</p><section>'dul ba</section><text>pa'i sdom pa dang / spyod pa mi gcig pa'i sdom pa ste/ 'di dag ni las rnams shes bya'o/ /las ma yin pa gang zhe na/ bzhi 'dus te las su bya ba la bzhi ma 'dus par byed na de las ma yin te/ de ltar ni mi bya'o/ /</text></item>
<item><p>244a5</p><section>'dul ba</section><text>khyim pas bzhir bskang te byin na las ma yin te/ de ltar yang mi bya'o/ /dge tshul pha dang / za ma dang / ma ning dang / dge slong ma sun phyung ba dang / pha bsad pa dang / ma bsad pa dang / dgra bcom pa</text></item>
<item><p>244a6</p><section>'dul ba</section><text>bsad pa dang / dge 'dun phye ba dang / de bzhin gshegs pa la ngan sems kyis khrag phyung ba dang / mu stegs can dang / mu stegs can du song ba dang / rkun gnas dang / sngar nyams pa dang / sngar 'khrugs</text></item>
<item><p>244a7</p><section>'dul ba</section><text>pa dang / rgyud gzhan du gnas pa dang / mi gnas pa dang / tha dad du gnas pa dang / gnas par mi bya ba dang / bslab pa byin pa dang / chad pa byed pa dang / chad pa ma byas pa dang / yid mgu bar</text></item>
<item><p>244a8</p><section>'dul ba</section><text>ma byas pa dang / yid mgu bar mi byed pa dang / bslab pa byin pa rnams kyis byed pa ni las ma yin te/ de ltar yang mi bya'o/ /ji ltar bzhi 'dus nas las su bya ba de bzhin du lnga 'dus nas bya ba dang / bcu 'dus nas</text></item>
<item><p>244b1</p><section>'dul ba</section><text>bya ba dang / nyi shu 'dus nas las su bya ba ni rgyas par sbyar te/ 'di ni las ma yin pa rnams shes bya'o/ /'dul ba zhes bya ba gang zhe na/ 'di ltar 'dul ba las byung ba bzhin te/ 'dul ba rgyas par bya ba de ni 'dul</text></item>
<item><p>244b2</p><section>'dul ba</section><text>ba zhes bya'o/ /lta ba brjod pa gang zhe na/ lta ba brjod pa chos bzhin ma yin pa lnga dang / chos bzhin pa lnga'o/ /lta ba brjod pa chos bzhin ma yin pa gang zhe na/ mi gnas pa'i drung du lta ba brjod pa dang / so sor gnas pa'i</text></item>
<item><p>244b3</p><section>'dul ba</section><text>drung du lta ba brjod pa dang / nye bar phyogs pa'i drung du lta ba brjod pa dang / bsnyen par ma rdzogs pa'i drung du lta ba brjod pa dang / lhag ma ma lus pa'i drung du lta ba brjod pa de ni chos bzhin ma yin par lta ba brjod pa lnga'o/ /</text></item>
<item><p>244b4</p><section>'dul ba</section><text>chos bzhin du lta ba brjod pa lnga po gang zhe na/ mi gnas pa'i drung du lta ba ma brjod pa dang / so sor gnas pa'i drung du lta ba ma brjod pa dang / nye bar phyogs pa'i drung du lta ba ma brjod pa dang / bsnyen par ma rdzogs</text></item>
<item><p>244b5</p><section>'dul ba</section><text>pa'i drung du lta ba ma brjod pa dang / dngos po'i lhag ma ma lus pa'i drung du lta ba ma brjod pa 'di ni chos bzhin du lta ba brjod pa dang lnga'o/ /gsol ba gang zhe na/ gsol ba zhes bya ba ni go bar bya ba'i tshig gis las te/</text></item>
<item><p>244b6</p><section>'dul ba</section><text>ji ltar byed pa'i tshe go bar bya ba yin/ ji ltar gang la de'i don tshig gis brjod pa ni gsol ba zhes bya'o/ /gsol ba'i las gang zhe na/ gsol ba dang las kyis dge 'dun la bsgo ba ste/ ji ltar skabs</text></item>
<item><p>244b7</p><section>'dul ba</section><text>dbye ba dang / dbyung ba dang / lhung bzed brim pa dang / rtswa bting ba 'am/ gzhan yang gsol ba'i las kyis bya ba de lta bu thams cad ni gsol ba'i las su blta ste/ de ni gsol ba'i las shes bya'o/ /</text></item>
<item><p>244b8</p><section>'dul ba</section><text>gsol ba dang gnyis kyi las gang zhe na/ gsol ba byas na rjes su bsgrags pa gcig pu byed pa ni gsol ba dang gnyis pa yin te/ 'di ni gsol ba dang / gnyis kyi las shes bya'o/ /</text></item>
<item><p>245a1</p><section>'dul ba</section><text>gsol ba dang bzhi'i las gang zhe na/ gsol ba byas la rjes su bsgrags pa gsum brjod pa de ni gsol ba dang bzhi pa yin te/ de ni gsol ba dang bzhi'i las shes bya'o/ /gsol bar bya ba'i las la gsol</text></item>
<item><p>245a2</p><section>'dul ba</section><text>ba ma byas par byed na nyes pa'o/ /gsol ba ma byas par rjes su bsgrags pa byed na nyes pa'o/ /gsol ba dang gnyis kyi las la gsol ba ma byas par rjes su bsgrags pa byed na nyes pa'o/ /gsol ba byas la rjes su</text></item>
<item><p>245a3</p><section>'dul ba</section><text>ma bsgrags na nyes byas so/ /rjes su bsgrags pa byas la gsol ba ma byas na'ang nyes pa'o/ /gsol ba dang bzhi'i las la gsol ba ma byas par rjes su bsgrags pa byas na nyes pa'o/ /gsol ba byas la rjes su</text></item>
<item><p>245a4</p><section>'dul ba</section><text>bsgrags pa ma byas na nyes pa'o/ /rjes su bsgrags par byas la gsol ba ma byas na nyes pa'o/ /gsol ba'i las la gsol ba byas na nyes pa med do/ /gsol ba byas la rjes su bsgrags pa byas na nyes pa med</text></item>
<item><p>245a5</p><section>'dul ba</section><text>do/ /gsol ba dang gnyis kyi las la gsol ba byas na rjes su bsgrags pa gcig byas na nyes pa med do/ /gsol ba byas nas rjes su bsgrags pa mang po byas na nyes pa med do/ /gsol ba dang bzhi'i las la</text></item>
<item><p>245a6</p><section>'dul ba</section><text>gsol ba byas nas rjes su bsgrags pa mang po byed na nyes pa med do/ /de dag de lta bu'i tshul du sbyar ro/ /de ltar las mang po byas kyang nyes pa med do/ /phyung bar byas pa zhes bya'o/ /de ste gsol ba byas nas</text></item>
<item><p>245a7</p><section>'dul ba</section><text>rjes su bsgrags pa sgrogs pa'i tshe dge 'dun dag rnam grangs gzhan zhig gi phyir stan las langs te 'dod na ma langs pa phyi ma'i 'khor rnams la de bzhin gsol ba byos shig /de ste gsol ba gzhan du bya 'dod par</text></item>
<item><p>245a8</p><section>'dul ba</section><text>gyur na rjes su bsgrags pa nyes pa med par byos shig /tshig gis kyang dge 'dun la btsun pa rnams gsol ba slar bgyid do/ /rjes su bsgrags pa yang bgyid do zhes gsol ba byos shig /</text></item>
<item><p>245b1</p><section>'dul ba</section><text>de ste des gsol ba rdzogs par ma gyur na su la bsdigs pa'i las bgyi/ dge slong dag thab mo byed pa dang rtsed mo byed pa la gsol ba dang bzhi'i las kyis mi bskyo mi gzhag par rigs pas bya ste/ 'di ni</text></item>
<item><p>245b2</p><section>'dul ba</section><text>bsdigs pa'i las shes bya'o/ /smad pa'i las gang zhe na/ dge slong gang ltung ba phyi phyir byung bar gyur pa de la smad pa'i las gsol ba dang bzhi'i las kyis bskyo ba med pa dang / gzhag pa med par byas te/ 'di ni</text></item>
<item><p>245b3</p><section>'dul ba</section><text>smad pa'i las shes bya'o/ /bskrad pa'i las gang zhe na/ dge slong gang rigs sun par gyur pa de la bskrad pa'i las gsol ba dang bzhi'i las bskyo ba med pa dang / gzhag pa med par bya ste/ de ni bskrad pa'i las</text></item>
<item><p>245b4</p><section>'dul ba</section><text>shes bya'o/ /slar bsdum pa'i las gang zhe na/ dge slong gang khyim pa la smod par gyur pa de la bsdum pa'i las gsol ba dang bzhi'i las kyis bskyo ba med pa dang gzhag pa med par bya ste/ 'di ni bsdum pa'i las</text></item>
<item><p>245b5</p><section>'dul ba</section><text>shes bya'o/ /ma mthong ba'i phyir spang ba'i las gang zhe na/ dge slong gang ltung ba byung ba las ltung ba byung ba ma mthong ngo zhes zer ba de la ma mthong ba'i phyir spang ba'i las gsol ba dang bzhi'i las kyis bskyo ba med pa dang / gzhag pa</text></item>
<item><p>245b6</p><section>'dul ba</section><text>med par byas te/ de ni ma mthong ba'i phyir spang ba'i las shes bya'o/ /slar las mi byed pa'i phyir spang ba'i las gang zhe na/ gang ltung ba byung ba las chos bzhin du slar las mi byed pa spang ba'i phyir gsol ba dang bzhi'i las kyis</text></item>
<item><p>245b7</p><section>'dul ba</section><text>bskyo ba med pa dang / gzhag pa med par bya ba de ni slar las mi byed pa'i phyir spang ba'i las shes bya'o/ /sdig par lta ba slar ma btang ba'i phyir spang ba'i las gang zhe na/ dge slong gang sdig par lta ba byung bar gyur pa bzung nas rab tu 'dzin</text></item>
<item><p>245b8</p><section>'dul ba</section><text>pa spyod de slar mi gtong ba de la sdig par lta ba de slar ma btang ba'i phyir spang ba'i las gsol ba dang bzhi'i las kyis bskyo ba med pa dang / gzhag pa med par byed pa de ni sdig par lta ba slar ma btang ba'i phyir spang ba'i las shes bya'o/ /chad pas</text></item>
<item><p>246a1</p><section>'dul ba</section><text>gcad pa gang zhe na/ mu stegs can gang gzhan zhig thog ma mu stegs can las dge bar gsungs pa'i chos 'dul ba la rab tu byung zhing bsnyen par rdzogs nas dge slong gi dngos por 'dod pa de la mkhan pos sngar</text></item>
<item><p>246a2</p><section>'dul ba</section><text>gos sbyor zhing zla ba bzhi'i bar du chad pas bcad la/ gsol ba dang bzhi'i las kyis bskyo ba med pa dang gzhag pa med par bya'o/ /chad pas gcad pa yang 'di ltar bya ste/ dge slong gang dngos po bcu gsum las gang yang rung dngos po gcig</text></item>
<item><p>246a3</p><section>'dul ba</section><text>byas te/ bcabs na/ des ji srid du bcabs par shes pa de srid du ma dad bzhin chad pas gcad pa de la yang chad pas gcad pa yang gsol ba dang bzhi'i las kyis bskyo ba med pa dang / gzhag pa med par sbyin par bya ba ni chad pas gcad</text></item>
<item><p>246a4</p><section>'dul ba</section><text>pa zhes bya'o/ /gzhi nas bslang bas gcad pa gang zhe na/ dge slong gang chad pa byed de/ chad pa byed bzhin pa'i skabs su nyes pa des gzhi nas bslang ba'i las bya bar gsol ba dang bzhi'i las kyis bskyo ba med pa yang / gzhag</text></item>
<item><p>246a5</p><section>'dul ba</section><text>pa med par gcad pas dge slong des slar yang chad pa bya ste/ snga ma ma byas pa'i phyir ro/ /rnam grangs gzhan du na chad pa byas kyang rung / ma byas kyang rung las de nyid gzhi nas slos su gzhug pa yod de/ de ni gzhi nas zlos pas</text></item>
<item><p>246a6</p><section>'dul ba</section><text>gcad pa zhes bya'o/ /yid mgu bar byed pas gcad pa gang zhe na/ dge slong gang dge 'dun gyi lhag ma'i chos bcu gsum las gang yang rung byas pa las ma bcabs sam/ chad pa byas par gyur kyang rung de la zhag drug tu yid mgu</text></item>
<item><p>246a7</p><section>'dul ba</section><text>bar byed pa gsol ba dang / bzhi'i las kyis bskyo ba med cing / gnas pa med pas gcad pa ste/ dge slong des kyang dge slong thams cad la yid mgu bar byed pa de ni yid mgu bas gcad pa zhes bya'o/ /dbyung ba gang zhe na/</text></item>
<item><p>246a8</p><section>'dul ba</section><text>dge slong gang chad pa khor nas zhag drug tu yid mgu ba bya ba'ang spyad par gyur na/ de la gsol ba dang bzhi'i las kyis bskyo ba med cing gzhag pa med par bya ste/ de ni dbyung ba zhes bya'o/ /ci'i phyir na/ dbyung ba zhes bya</text></item>
<item><p>246b1</p><section>'dul ba</section><text>zhe na/ mi dge ba'i gnas nas phyung ste/ dge ba'i gnas su rab tu bzhag pa ste/ de lta bu'i phyir na dbyung ba zhes bya'o/ /dri zhes bya ba ni chos rnams la'o/ /chad pa bgyid pa la yon tan ci mchis/ ci'i slad du gzhi nas bslas par</text></item>
<item><p>246b2</p><section>'dul ba</section><text>bgyi/ yid mgu bar bgyi ba la yon tan ci mchis/ ci'i slad du na dbyung / chos rnams bcabs pa la chad pa byed pa ni yon tan no/ /chad pa byas pa la yid mgu bar byed pa ni yon tan no/ /ci'i phyir na gzhi nas bslas zhes bya ba</text></item>
<item><p>246b3</p><section>'dul ba</section><text>ni nan tur du bya ba'i phyir gzhi nas zlos pa'o/ /yid mgu bar bya ba'i phyir yon tan ni dbyung bar bya ba'o/ /ci'i phyir na dbyung zhes bya zhe na/ dbyung ba ni rnam par dag pa'i phyir ro/ /ci'i slad du na chad pa bgyis pas yid mgu ba bya ba'i yon tan du 'gyur/</text></item>
<item><p>246b4</p><section>'dul ba</section><text>chad pa byas pa'i dge slong tshegs mi che bar dge slong rnams la yid mgu bar byed do/ /yid mgu bar byas na dge slong rnams de la yid mgu bar byas so bar sems te/ de lta bu'i phyir na chad pas byas pa ni yid mgu ba'i yon tan no/ /</text></item>
<item><p>246b5</p><section>'dul ba</section><text>ci'i slad du na gzhi nas bslas pas nan tur du 'gyur/ gzhi nas bslas na gang zag la nan tur byas pa yin te/ 'jigs pas phyin chad de lta bu mi byed pa dang / dge slong rnams kyis kyang shes par 'gyur te/ de ltar na nyon</text></item>
<item><p>246b6</p><section>'dul ba</section><text>mongs pa che ba tshe dang ldan pa ngo tsha ba'i phyir phyis mi byed par 'gyur te/ de lta bu'i phyir na gzhi nas bslas pa ni nan tur byas par 'gyur ro/ /ci'i slad du na yid mgu bas dbyung ba'i yon tan du 'gyur/ dge slong yid mgu ba spyod pa'i</text></item>
<item><p>246b7</p><section>'dul ba</section><text>tshe tshegs mi che bar dge slong rnams la yid mgu bar byed de/ yid mgu bar byas pas dge slong rnams de la dbyung bar sems te/ tshe dang ldan pa 'di ni phyin par 'dod kyis tshe dang ldan pa 'di ni nyon mongs pa mi 'dod do zhes nas</text></item>
<item><p>246b8</p><section>'dul ba</section><text>tshe dang ldan pa 'di ni dge'o zhes stsol te/ tshe dang ldan pa 'di ni dbyung bar bya'o zhes bya ba'o zhes bya ba'i phyir te/ de lta bu na yid mgu bar bya ba ni dbyung ba'i yon tan no/ /ci'i slad du na dbyung bar bgyi/</text></item>
<item><p>247a1</p><section>'dul ba</section><text>rnam par dag pa'i phyir dbyung bar bya ste/ phyung na dge slong de rnam par dag par 'gyur zhing ltung ba med do/ /ji ltar gang zag 'di gnyis ni rnam par dag pa dang / nyon mi mongs pa yin no zhes gsungs te/</text></item>
<item><p>247a2</p><section>'dul ba</section><text>gang la ltung ba mi 'byung ba dang / gang la byung na'ang ji ltar chos bzhin slar byed pa yin te/ phyung ba yang de la dag par 'gyur te/ de'i phyir na dbyung ba yang rnam par dag pa'i phyir ro/ /de'i ngo bo nyid tshol ba'i phyir sbyin pa gang</text></item>
<item><p>247a3</p><section>'dul ba</section><text>zhe na/ dge slong gang nyes pa las bsnyon/ bsnyon pa las khas blangs/ khas blangs pa las yang bsnyon/ yang bsnyon pa de la ni ngo bo nyid tshol ba'i phyir gsol ba dang bzhi'i las kyis bskyo ba med cing gzhag pa med</text></item>
<item><p>247a4</p><section>'dul ba</section><text>par bya ste/ 'di ngo bo nyid tshol ba'i phyir chad pas gcad pa zhes bya'o/ /nyes pa gang zhe na/ nyes pa sde lnga po ni nyes pa'i phung po shes bya ste/ phas pham pa dang / dge 'dun gyi lhag ma dang / ltung ba dang / so sor 'chags pa dang / nyes byas te/</text></item>
<item><p>247a5</p><section>'dul ba</section><text>gang de rnams la spyod cing byas pas bskyo bar mi byed pa de ni nyes pa zhes bya'o/ /nyes pa med pa gang zhe na/ nyes pa'i rigs lnga po de dag nyes pa med pas na nyes pa med pa'i phung po zhes bya ste/ phas pham pa dang / dge 'dun</text></item>
<item><p>247a6</p><section>'dul ba</section><text>gyi lhag ma dang / ltung ba dang / so sor gnas pa dang / nyes byas dag las kyang las mi byed de/ ma spyad cing ma byas pas bsgo ba 'di ni nyes pa med pa zhes bya'o/ /nyes pa lci ba gang zhe na/ gang dbyung du med</text></item>
<item><p>247a7</p><section>'dul ba</section><text>pa'o/ /nyes pa yang ba gang zhe na/ gang dbyung du yod pa'o/ /lhag mar bcas pa'i nyes pa gang zhe na/ nyes pa'i rigs 'og ma rnams te/ dge 'dun gyi lhag ma dang / ltung ba dang / so sor 'chags pa dang /</text></item>
<item><p>247a8</p><section>'dul ba</section><text>nyes byas so/ /lhag ma med pa'i nyes pa gang zhe na/ nyes pa'i ris dang po ltung ba bzhi po'o/ /nyes pa sbom po'i nyes pa gang zhe na/ phas pham pa'i dang / dge 'dun gyi lhag ma'i'o/ /ci'i phyir na nyes pa sbom</text></item>
<item><p>247b1</p><section>'dul ba</section><text>pa'i nyes pa zhes bya zhe na/ rnam pa gnyis kyi phyir na nyes pa sbom po zhes bya ste/ nyes pa sbom po bas na nyes pa sbom po zhes bya ba dang / rang bzhin gyis nyes pa sbom po bas na nyes pa sbom pa ste/ de ni nyes pa sbom po zhes bya'o/ /</text></item>
<item><p>247b2</p><section>'dul ba</section><text>nyes pa sbom po med pa'i nyes pa gang zhe na/ nyes pa'i ris lhag ma gsum po ste/ ltung ba dang / slar 'chags pa dang / nyes byas te/ 'di ni nyes pa sbom po med pa'i nyes pa zhes bya'o/ /las dang bcas pa'i nyes pa gang zhe na/</text></item>
<item><p>247b3</p><section>'dul ba</section><text>bshags par bya ba dang / bsdam par bya'o/ /las su mi bya ba'i nyes pa gang zhe na/ nyes pa dang po rnams so// //'dul ba gzhung dam pa/ bam po bzhi bcu rtsa brgyad pa/ nyes pa slar las bya ba gang zhe na/</text></item>
<item><p>247b4</p><section>'dul ba</section><text>dge slong gang bzhi po 'am/ lnga pa'i chos nang du dran pa nye bar 'jog cing dad pas nyes pa ji ltar chos bzhin du slar byed pa de ni nyes pa slar las bya ba'o/ /nyes pa slar las mi bya ba gang zhe na/ dge slong gang chos bzhi pa yang med/</text></item>
<item><p>247b5</p><section>'dul ba</section><text>chos lnga pa yang med la nang du dran pa nye bar bzhag cing dad pas nyes pa ji ltar chos bzhin du slar mi byed pa de ni nyes pa slar las mi bya ba zhes bya'o/ /nyes pa bslang ba gang zhe na/ rnam pa gcig gis na nyes pa thams cad</text></item>
<item><p>247b6</p><section>'dul ba</section><text>bsdus par 'gyur te de ni sdom pa'o/ /rnam pa gcig gis na nyes pa thams cad ma bsdus par gyur te/ de ni sdom pa med pa'o/ /de ni nyes pa bslang ba zhes bya'o/ /gleng ba gang zhe na/ de 'di ltar dge</text></item>
<item><p>247b7</p><section>'dul ba</section><text>slong de 'di skad du tshe dang ldan pa khyod la 'di dang 'di lta bu'i nyes pa byung ba de slar mthol cig /shogs shig /ji ltar chos bzhin du slar byos shig ces smra ba de ni gleng ba'o/ /dran par byed pa gang zhe na/</text></item>
<item><p>247b8</p><section>'dul ba</section><text>'di lta ste dge slong des dge slong la 'di skad du tshe dang ldan pa 'di dang 'di lta bu'i nyes pa byung ba mi dran nam zhes smras pa de ni dran par byed pa'o/ /tshig dang bcas pa'i las gang zhe na/ gang tshig dang bcas pa'i las</text></item>
<item><p>248a1</p><section>'dul ba</section><text>so/ /de yang gang zhe na/ de 'di ltar dge slong gis dge slong la tshig dang bcas pas tshe dang ldan pa la rma ba zhig yod kyis khyod gnas 'di nas nga la ma sbran gyi bar du ma 'gro shig /tshe dang ldan pa khyod nga dang lhan cig</text></item>
<item><p>248a2</p><section>'dul ba</section><text>tu brtsad pa zhig yod do zhes smras pa ni tshig dang bcas pa'i las shes bya'o/ /tshig 'jebs pa'i las gang zhe na/ tshig 'jebs pa'i las rnam pa lnga ste/ gang zag gi skabs phye ba la 'di skad ces zer te/ khyod kyi dngos</text></item>
<item><p>248a3</p><section>'dul ba</section><text>po de 'di lta bu zhig smras pa'o zhes tshig 'jebs par byed pa dang / khyod kyi dngos po de 'di lta bu'i gnas der smra'o zhes tshig 'jebs par byed pa dang / khyod kyi dngos po de gnas 'dir smra'o zhes tshig 'jebs par byed pa dang / khyod kyi</text></item>
<item><p>248a4</p><section>'dul ba</section><text>dngos po dang gang du dga' ba der smra'o/ /zhes tshig 'jebs par byed pa dang / mi smos par byed/ de la nyes pa skyed/ nyes pa ston/ tshig 'jebs pa dang / tshig gsob du byas nas gtong ba'o/ /'di lta ste dper na kha lo bsgyur</text></item>
<item><p>248a5</p><section>'dul ba</section><text>bas gang de'i rta ma rungs pa 'dul ba'i gnas su 'gro bar mi btub pa de la kha lo sgyur ba de nyid kyis thag pa dang bcas/ kha lcags dang bcas pas gnod pa dang bcas nas btags te bor ba lta bu 'di ni tshig 'jebs pa'i</text></item>
<item><p>248a6</p><section>'dul ba</section><text>las shes bya'o/ /lung mi bsgo ba gang zhe na/ gang lung du mi bsgo ba de ni tshig tu mi brjod pa ste/ mthong ba 'am thos pa 'am/ dogs pa'i phyir mi smra ba ste/ de ni lung du mi bsgo ba zhes bya'o/ /lung bsgo ba la 'gog</text></item>
<item><p>248a7</p><section>'dul ba</section><text>pa gang zhe na/ gang lung du mi bsgo ba de la brtson pa'o/ /lung du bsgo ba yongs su rdzogs par mi bya ba gang zhe na/ gang des lung du mi bsgo ba la phyal bar bor ba'o/ /skabs 'byed pa gang zhe na/ skabs phye</text></item>
<item><p>248a8</p><section>'dul ba</section><text>nas bzod par gleng bar bya/ dran par bya ba 'di ni skabs 'byed pa zhes bya'o/ /skabs dbye ba'i las gang zhe na/ skabs dbye ba'i las lnga ste/ 'di skad du khyod kyis nga la skabs phye shig dang / ngas khyod la smra'o/ /</text></item>
<item><p>248b1</p><section>'dul ba</section><text>khyod la brjod do/ /khyod la gleng ngo / /khyod la dran par bya'o zhes zer ba 'di ni skabs 'byed pa zhes bya'o/ /skabs 'byed pa'i las dang gsol ba gang zhe na/ skabs 'byed pa'i las de dag gis gzhan la gsol ba'o/ /gso sbyin 'gog</text></item>
<item><p>248b2</p><section>'dul ba</section><text>pa gang zhe na/ chos bzhin ma yin pa bcu ni gso sbyin 'gog pa'o/ /chos bzhin pa yang bcu'o/ /chos bzhin ma yin pas gso sbyin 'gog pa bcu gang zhe na/ phas pham par gyur pa ma yin/ phas pham par gtam du brjod</text></item>
<item><p>248b3</p><section>'dul ba</section><text>pa ma yin/ bslab pa phul ba ma yin bslab pa phul bar gtam du brjod pa ma yin/ dge 'dun la smod pa ma yin/ dge 'dun la smod par gtam du brjod pa ma yin/ tshul khrims nyams pa ma yin/ lta ba nyams pa ma yin/</text></item>
<item><p>248b4</p><section>'dul ba</section><text>spyod pa nyams pa ma yin/ 'tsho ba nyams pa ma yin pa'o/ /ji ltar na phas pham par gyur pa ma yin pa gang zhe na/ gang gi rnam pa dang / gang gi mtshan ma dang / gang gi rtags kyis dge slong de phas pham pa byed par</text></item>
<item><p>248b5</p><section>'dul ba</section><text>'gyur ba de lta bu'i rnam pa dang / mtshan ma dang / rtags kyis dge slong de phas pham pa'i nyes par ma mthong na/ des de la gso sbyin 'gog pa ni chos bzhin ma yin par 'gog pa ste/ de ltar na phas pham pa'i ma yin pa'o/ /</text></item>
<item><p>248b6</p><section>'dul ba</section><text>ji ltar na phas pham par gtam du brjod pa ma yin pa gang zhe na/ de ltar gtsug lag khang gi nang ngam phyi rol du'ang rung dge slong mang po lhan cig 'dus shing 'khod nas/ de dag kyang de las byung ngam/ de'i rang bzhin</text></item>
<item><p>248b7</p><section>'dul ba</section><text>du de las 'thun pa'i gtam du brjod pa yang ma yin/ dad pa las thos pa'ang med de/ rang gi rnam pa la rnam par rtog pa las byung ba'ang med de/ des thos pa med bzhin du gso sbyin 'gog pa ni chos bzhin ma yin</text></item>
<item><p>248b8</p><section>'dul ba</section><text>par gso sbyin 'gog pa ste/ de lta bu ni phas pham par gtam du brjod pa ma yin pa'o/ /ji ltar na bslab pa phul ba ma yin pa gang zhe na/ dge slong gis gang gi rnam pa dang / gang gi mtshan ma dang / gang gi</text></item>
<item><p>249a1</p><section>'dul ba</section><text>rtags kyis bslab pa phul bar 'gyur ba de lta bu'i rnam pa dang de'i mtshan ma dang / de'i rtags su dge slong gis mthong ba med bzhin du bslab pa phul ba yin no zhes des de ma mthong bar gso sbyin 'gog</text></item>
<item><p>249a2</p><section>'dul ba</section><text>na chos bzhin du gso sbyin 'gog pa ma yin te/ de ltar na bslab pa phul ba ma yin no/ /ji ltar na bslab pa phul bar gtam du brjod pa ma yin pa gang zhe na/ de 'di ltar gtsug lag khang gi nang ngam phyi rol du'ang rung /</text></item>
<item><p>249a3</p><section>'dul ba</section><text>dge slong mang po lhan cig 'dus shing 'khod nas de dag kyang de las byung ba 'am/ de'i rang bzhin nam/ 'thun pa'i gtam du brjod pa'ang ma yin/ dad pa las thos pa'ang med de/ rang gi rnam pa la rnam par rtog pa las byung ba'ang med de/</text></item>
<item><p>249a4</p><section>'dul ba</section><text>des de thos pa'ang med de/ dogs pa'ang med bzhin du gso sbyin 'gog pa ni chos bzhin ma yin par gso sbyin 'gog pa ste/ de lta bu ni bslab pa phul bar gtam du brjod pa ma yin no/ /ji ltar na dge 'dun la smod pa ma yin zhe na/</text></item>
<item><p>249a5</p><section>'dul ba</section><text>dge slong gis gang gi rnam pa dang / gang gi mtshan ma dang / gang gi rtags kyis dge slong de dge 'dun la smod par byed pa de lta bu'i rnam pa dang / mtshan ma dang / de'i rtags kyis dge slong de dge 'dun la smod par byed pa ma mthong na des de</text></item>
<item><p>249a6</p><section>'dul ba</section><text>la gso sbyin 'gog pa ni/ chos bzhin ma yin par gso sbyin 'gog pa ste/ de lta bu ni dge 'dun la smod pa ma yin pa zhes bya'o/ /ji ltar na dge 'dun la smod par gtam du brjod pa ma yin zhe na/ 'di lta ste/ de'i gtsug lag</text></item>
<item><p>249a7</p><section>'dul ba</section><text>khang gi nang ngam phyi rol du'ang rung / dge slong mang po lhan cig 'dus shing 'khod nas de dag kyang de las byung ba 'am/ de'i rang bzhin nam/ de las 'thun pa'i gtam du brjod pa'ang med/ dad pa las thos pa'ang med/ de rang gi</text></item>
<item><p>249a8</p><section>'dul ba</section><text>rnam pa la rnam par rtog pa las byung ba'ang med/ thos pa'ang med/ dogs pa'ang med bzhin du gso sbyin 'gog pa ni chos bzhin ma yin par gso sbyin 'gog pa ste/ de lta bu ni dge 'dun la smod par gtam du brjod pa ma</text></item>
<item><p>249b1</p><section>'dul ba</section><text>yin pa'o/ /ji ltar na tshul khrims nyams pa ma yin pa gang zhe na/ phas pham pa'i chos bzhi'i nang nas gang yang rung / phas pham pa'i chos las 'das par ma gyur pa ste/ de lta bu ni tshul khrims nyams pa ma yin pa'o/ /</text></item>
<item><p>249b2</p><section>'dul ba</section><text>ji ltar na lta ba nyams pa ma yin zhe na/ lta ba drug bcu rtsa gnyis su gtogs pa'i lta ba las lta ba gang la'ang rung / der ma gyur pa yin te/ de lta bu ni lta ba ma nyams pa'o/ /ji ltar na spyod pa ma nyams pa yin zhe na/ mi spyod pa mi</text></item>
<item><p>249b3</p><section>'dul ba</section><text>spyod cing dge slong gi bslab pa la yang slob pa ste/ de lta bu ni spyod pa ma nyams pa zhes bya'o/ /ji ltar na 'tsho ba ma nyams pa yin zhe na/ 'tsho ba yongs su dag pa yin te/ de lta bu ni 'tsho ba ma nyams pa zhes bya ste/ 'di dag ni chos bzhin ma</text></item>
<item><p>249b4</p><section>'dul ba</section><text>yin pas gso sbyin 'gog pa bcu'o/ /chos bzhin gyis gso sbyin 'gog pa bcu gang zhe na/ phas pham par gyur pa dang / phas pham pa gtam du brjod par gyur pa dang / bslab pa phul bar gyur pa dang / bslab pa phul bar gtam du brjod</text></item>
<item><p>249b5</p><section>'dul ba</section><text>par gyur pa dang / dge 'dun la smod par gyur pa dang / dge 'dun la smod pa gtam du brjod par gyur pa dang / tshul khrims nyams par gyur pa dang / lta ba nyams par gyur pa dang / spyod pa nyams par gyur pa dang / 'tsho ba nyams par gyur</text></item>
<item><p>249b6</p><section>'dul ba</section><text>pa'o/ /ji ltar na phas pham par gyur ce na/ gang gi rnam pa dang / gang gi mtshan ma dang / gang gi rtags kyis dge slong de phas pham pa byed par gyur pa de lta bu'i rnam pa dang / mtshan ma dang / rtags kyis dge slong de phas pham pa'i</text></item>
<item><p>249b7</p><section>'dul ba</section><text>nyes pa byed par mthong na des de la gso sbyin 'gog pa ni chos bzhin du gso sbyin 'gog pa ste/ de lta bu ni phas pham par gyur pa'o/ /ji ltar na phas pham par gtam du brjod par gyur pa gang zhe na/ de 'di ltar gtsug</text></item>
<item><p>249b8</p><section>'dul ba</section><text>lag khang gi nang ngam phyi rol du'ang rung / dge slong mang po dang lhan cig 'dus shing 'khod nas/ de dag kyang de las byung ba dang / de'i rang bzhin dang / de dang 'thun pa'i gtam du'ang brjod/ dad pa las thos pa yang yod de/</text></item>
<item><p>250a1</p><section>'dul ba</section><text>rang gi rnam par rtog pa las byung ba'ang yin/ des thos pa'ang yin/ dogs pa'ang yin/ gzhan du gso sbyin 'gog pa ni chos bzhin du gso sbyin 'gog pa zhes bya ste/ de lta bu ni phas pham par gtam du</text></item>
<item><p>250a2</p><section>'dul ba</section><text>brjod pa zhes bya'o/ /ji ltar na bslab pa phul ba yin zhe na/ dge slong gis gang gi rnam pa dang / gang gi mtshan ma dang / gang gi rtags kyis bslab pa phul ba de'i rnam pa dang / de'i mtshan ma dang / de'i rtags kyis dge</text></item>
<item><p>250a3</p><section>'dul ba</section><text>slong de bslab pa phul ba mthong na/ des de la gso sbyin 'gog pa ni chos bzhin du gso sbyin 'gog pa ste/ de lta bu ni bslab pa phul ba zhes bya'o/ /ji ltar na bslab pa phul bar gtam du brjod pa yin zhe na/ de 'di ltar gtsug lag khang gi nang</text></item>
<item><p>250a4</p><section>'dul ba</section><text>ngam phyi rol du'ang rung dge slong mang po 'dus shing 'khod nas de dag kyang de las byung ba 'am/ de'i rang bzhin nam/ de dang 'thun pa'i gtam du'ang brjod/ dad pa las thos pa'ang yin/ rang gi rnam pa las rnam par rtog pa las byung ba'ang yin</text></item>
<item><p>250a5</p><section>'dul ba</section><text>te/ des thos pa'ang yin/ dogs pa'ang yin bzhin du gso sbyin 'gog pa ste/ de lta bu ni bslab pa phul bar gtam du brjod pa zhes bya'o/ /dge 'dun la smod par gyur pa gang zhe na/ dge slong gis gang gi rnam pa dang / gang gi mtshan</text></item>
<item><p>250a6</p><section>'dul ba</section><text>ma dang / gang gi rtags kyis dge slong de dge 'dun la smod par gyur pa de lta bu'i rnam pa dang / de'i mtshan ma dang / de'i rtags kyis dge slong de dge 'dun la smod par byed pa mthong na des de la gso sbyin 'gog pa ni chos</text></item>
<item><p>250a7</p><section>'dul ba</section><text>bzhin du gso sbyin 'gog pa ste/ de lta bu ni dge 'dun la smod par gyur pa zhes bya'o/ /dge 'dun la smod par gtam du brjod par gyur pa gang zhe na/ de 'di ltar gtsug lag khang gi nang ngam phyi rol du'ang rung /</text></item>
<item><p>250a8</p><section>'dul ba</section><text>dge slong mang po lhan cig tu 'dus shing 'khod nas de dag kyang de las byung ba 'am/ de'i rang bzhin nam/ de las 'thun pa'i las su brjod pa'ang yin/ dad pa las thos pa'ang yin/ rang gi rnam pa la rnam par rtog pa las byung ba'ang yin/</text></item>
<item><p>250b1</p><section>'dul ba</section><text>des thos pa'ang yin/ dogs pa'ang yin bzhin du gso sbyin 'gog pa ste/ de lta bu ni dge 'dun la smod par gtam du brjod par gyur pa zhes bya'o/ /tshul khrims nyams par gyur pa gang zhe na/ phas pham pa'i chos bzhi las gang yang</text></item>
<item><p>250b2</p><section>'dul ba</section><text>rung ba'i phas pham pa'i chos zhig byung bar gyur pa de lta bu ni tshul khrims nyams pa zhes bya'o/ /lta ba nyams par gyur pa gang zhe na/ lta ba drug bcu rtsa gnyis su gtogs pa'i lta ba las gang yang rung lta bar gyur pa de lta bu ni lta ba nyams pa zhes</text></item>
<item><p>250b3</p><section>'dul ba</section><text>bya'o/ /spyod pa nyams pa gang zhe na/ mi spyod cing dge slong gi bslab pa la mi slob pa de lta bu ni spyod pa nyams pa zhes bya'o/ /'tsho ba nyams pa gang zhe na/ 'tsho ba yongs su ma dag pa yin te/ de lta bu ni 'tsho ba nyams pa zhes bya ste/</text></item>
<item><p>250b4</p><section>'dul ba</section><text>'di bcu ni chos bzhin du gso sbyin 'gog par byed pa'o/ /skabs 'byed pa 'gog par byed pa gang zhe na/ chos bzhin ma yin par skabs 'byed pa 'gog pa bzhi dang / chos bzhin skabs 'byed pa 'gog pa bzhi'o/ /chos bzhin</text></item>
<item><p>250b5</p><section>'dul ba</section><text>ma yin par skabs 'byed pa la 'gog par byed pa bzhi gang zhe na/ tshul khrims nyams pa'i rtsa ba med bzhin skabs 'byed pa 'gog pa ni chos bzhin ma yin par skabs 'byed pa 'gog pa'o/ /lta ba nyams pa dang /</text></item>
<item><p>250b6</p><section>'dul ba</section><text>spyod pa nyams pa dang / 'tsho ba nyams pa'i rtsa ba med par skabs 'byed pa 'gog pa ni chos bzhin ma yin par skabs 'byed pa 'gog pa ste/ rnam pa de bzhi ni chos bzhin ma yin par skabs 'byed pa la 'gog pa'o/ /</text></item>
<item><p>250b7</p><section>'dul ba</section><text>chos bzhin skabs 'byed pa la 'gog par byed pa bzhi gang zhe na/ tshul khrims nyams pa'i rtsa ba yod pas skabs 'byed pa 'gog pa ni chos bzhin skabs 'byed pa 'gog pa'o/ /lta ba nyams pa dang / spyod pa</text></item>
<item><p>250b8</p><section>'dul ba</section><text>nyams pa dang / 'tsho ba nyams pa'i rtsa ba yod pa la skabs 'byed pa 'gog pa ni chos bzhin du skabs 'byed pa 'gog pa ste/ 'di bzhi ni chos bzhin du skabs 'byed pa 'gog pa'o/ /nang du bzhag pa gang zhe na/</text></item>
<item><p>251a1</p><section>'dul ba</section><text>kun dga'i nang du rung ba'i sar ma bskos par bzhag par gyur pa de ni bsnyen par rdzogs pa'i dge slong rnams kyis bzar mi rung ba'o/ /rung ba'i sar bskos pa ni bzar rung ba'o/ /nang du btsos pa'i bza'</text></item>
<item><p>251a2</p><section>'dul ba</section><text>ba dang bca' ba gang zhe na/ gang nang du btsos pa'i bca' ba dang bza' ba rnams bsnyen par rdzogs pa'i dge slong gis bzar mi rung ba de ni nang du btsos pa zhes bya'o/ /rang gis btsos pa gang zhe na/ yangs pa'i grong khyer du lo</text></item>
<item><p>251a3</p><section>'dul ba</section><text>nyes pas dkon zhing rnyed dka' bar gyur pa na bram ze dang khyim bdag dag gis dge 'dun gyi zas sbyar bar 'dod par gyur nas/ de dag 'di snyam du sems te/ ji ste khyim du g.yos byas na ni gnyen mang po dang / mdza' bo mang po dang /</text></item>
<item><p>251a4</p><section>'dul ba</section><text>skye bo mang po la sbyin par bya dgos par 'gyur te/ de dag gis dge slong rnams la gnod par mthong nas/ de dag gis dge slong rnams kyi drung du song nas/ btsun pa rnams gang gtsug lag khang gi nang du g.yos byas te/ 'drim par</text></item>
<item><p>251a5</p><section>'dul ba</section><text>bya na nyes par cir 'gyur zhes smras pa dang / de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ gtsug lag khang gi phyi rol du g.yos byas la brim par</text></item>
<item><p>251a6</p><section>'dul ba</section><text>ni gnang ngo / /bcom ldan 'das kyis gtsug lag khang gi phyi rol du g.yos byos la brim par byos shig ces gsungs pa dang / der dud pa che zhing mi dben par gyur/ skye bo mang po dag 'ong bas lang long du gyur nas dge slong de dag gis</text></item>
<item><p>251a7</p><section>'dul ba</section><text>kun la bgos pa dang / dge slong de dag la shin du nyung bar gyur pas dge slong de dag rmya bar gyur to/ /de lta bur gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/</text></item>
<item><p>251a8</p><section>'dul ba</section><text>gtsug lag khang gi nang du brtags pa'i sa bskos te/ der g.yos byos la brim par byos shig /bcom ldan 'das kyis gtsug lag khang gi nang du brtags pa'i sa bskos la der g.yos byos la rim shig</text></item>
<item><p>251b1</p><section>'dul ba</section><text>ces gsungs nas/ dge slong de dag gis de bzhin du byas pa dang / der gtsug lag khang gi mi dang / dge tshul pha rnams kyis sngar rang gi don du de blangs nas de'i 'og tu g.yos bya ba'i dge slong rnams la ci thob thob tu byin</text></item>
<item><p>251b2</p><section>'dul ba</section><text>pa dang / dge slong de dag gi nyung bar gyur nas dge slong de dag rmya bar gyur te/ de lta bur gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ de lta bu'i lo nyes pa la dkon zhing</text></item>
<item><p>251b3</p><section>'dul ba</section><text>rnyed dka' ba'i tshe rang gi g.yos bya zhing bza' bar rjes su gnang ngo / /de yang brtags pa'i sar bskos na der ni nang du 'jog pa dang / nang du 'tsho ba'i gnas gnyis su bde bar 'gyur ro/ /de lta bu'i lo nyes pas dkon pa'i rnyed</text></item>
<item><p>251b4</p><section>'dul ba</section><text>dka' bar gyur pa ma gtogs par gang rung ba'i sar bskos pa dang ma bskos par yang rung te/ rang gis btsos pa ni bza' mi rung ste/ de ni rang gis btsos pa zhes bya'o/ /dge slong gis 'tshed pa gang zhe na/ dge slong la la ni</text></item>
<item><p>251b5</p><section>'dul ba</section><text>mang du za bar gyur/ la la ni nyung ngu za ba ste/ de la gang mang du za ba de dag la ni mi 'drangs gang nyung ngu za ba de dag ni lhag nas de gzhan dag la byin na/ de dag bcom ldan 'das kyis zar ma gnang bas na mi za'o/ /de lta bur</text></item>
<item><p>251b6</p><section>'dul ba</section><text>gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ de lta bu'i lo nyes shing dkon la dka' na ni dge slong gis btsos pa zar gnang ngo / /de yang gang zhe na/</text></item>
<item><p>251b7</p><section>'dul ba</section><text>gang bsnyen par rdzogs pa'i dge slong gis btsos pa ste/ 'di ni dge slong gis btsos pa zhes bya'o/ /blangs pa gang zhe na/ gang ngo tsha ba'i dge slong gis shes bzhin du blangs par gyur pa ste 'di ni blangs pa zhes bya'o/ /</text></item>
<item><p>251b8</p><section>'dul ba</section><text>byin len ma byas pa gang zhe na/ gang bud med dam/ skyes pa 'am/ ma ning ngam/ za ma 'am/ mtshan gnyis su yang rung ste/ byin len ma byas pa 'di ni byin len ma byas pa zhes bya'o/ /blangs pa slar len pa gang zhe na/</text></item>
<item><p>252a1</p><section>'dul ba</section><text>gang bdag gis slar blangs pa las phyis gzhan las byin len byed pa ni blangs pa las slar len pa zhes bya'o/ /snga dro'i byin len gang zhe na/ gang ma zos par byin len byed pa yin te/ bcom ldan 'das kyis</text></item>
<item><p>252a2</p><section>'dul ba</section><text>yangs pa'i grong khyer de nyid du gnang ba ni de lta bu'i lo nyes shing dkon pa rnyed dka' ba'i tshe dge slong gis chog go bar byas pa las snga dro'i byin len byas pa'i 'og tu lhag mar ma byas kyang blas zo shig /'di ni snga dro'i dus su byin len byas pa</text></item>
<item><p>252a3</p><section>'dul ba</section><text>zhes bya'o/ /de nas slar khyer ba gang zhe na/ dge slong gang der zos nas kyang zas khyer zhing 'gro ba ste/ de yang bcom ldan 'das kyis yangs pa'i grong khyer de nyid na gnang ba ni de lta bu'i lo nyes shing dkon pa rnyed dka' bar gyur pa</text></item>
<item><p>252a4</p><section>'dul ba</section><text>pa'i tshe na ni dge slong gis slar khyer la lhag mar ma byas kyang zo shig ces gsungs pa de ni slar khyer ba zhes bya'o/ /nags kyi tshig gu can gang zhe na/ nags kyi tshig gu can zhes bya ba ni sta rga dang / o ru ma na dang / b+ha ta ma</text></item>
<item><p>252a5</p><section>'dul ba</section><text>la sogs pa gang gzhan yang nags kyi tshig gu can gyi bza' shing gi 'bras bu rnams te de dag kyang bcom ldan 'das kyis yangs pa'i grong khyer na gnang bar gsungs te/ de 'dra ba'i lo nyes pa'i dkon pa rnyed dka' ba'i tshe na</text></item>
<item><p>252a6</p><section>'dul ba</section><text>dge slong gis chog par byas kyang nags kyi tshig gu de lhag mar ma byas par yang zo shig ces gsungs pa ni nags kyi tshig gu can zhes bya'o/ /rdzing bu gang zhe na/ tshe dang ldan pa shA ri'i bu mkhris pa dmar po'i nad</text></item>
<item><p>252a7</p><section>'dul ba</section><text>kyis gzir ba la sman pas pad mo'i rtsa ba'i bza' ba'i phyir rung bar thabs bstan nas/ de nas tshe dang ldan pa maud gal gyi bu chen pos pad mo can gyi rdzing bu nas pad mo'i rtsa ba blangs nas tshe dang ldan pa shA ri'i bu la byin pa dang /</text></item>
<item><p>252a8</p><section>'dul ba</section><text>des kyang cung zad cig zos nas phal cher ma 'dod de/ dge slong rnams la byin pa dang / dge slong rnams kyis kyang bdag cag chog par byas zin gyis mi za'o zhes smras pa dang / de ltar gyur pa dge</text></item>
<item><p>252b1</p><section>'dul ba</section><text>slong rnams kyis bcom ldan 'das la gsol nas/ bcom ldan 'das kyis bka' stsal pa/ 'di ltar lo nyes shing dkon pa rnyed dka' ba'i tshe ni dge slong gis chog par byas kyang rdzing bu'i lhag mar ma byas kyang zo shig /</text></item>
<item><p>252b2</p><section>'dul ba</section><text>de yang gang zhe na/ 'di lta ste/ ri shi g+ha ti ka dang / b+har ka ti ka dang / kar shing ga ka ta la sogs te/ gang gzhan yang chu'i nang gi 'bras bu rnams so zhes bya ba 'di ni rdzing bu nas skyes pa zhes bya'o/ /de nas</text></item>
<item><p>252b3</p><section>'dul ba</section><text>bcom ldan 'das kyis de ltar lo nyes shing dkon pa rnyed dka' ba'i tshe yangs pa can na ji srid bgyis kyis bar du bzhugs nas mnyan du yod pa gang na ba der spyod cing gshegs so/ /rim gyis spyod pa spyad nas mnyan</text></item>
<item><p>252b4</p><section>'dul ba</section><text>du yod par byon pa dang / mnyan du yod pa 'dze ta'i tshal mgon med zas sbyin gyi kun dga' ra ba na bzhugs so/ /der bcom ldan 'das kyis tshe dang ldan pa kun dga' bo la bka' stsal pa/ kun dga' bo ngas</text></item>
<item><p>252b5</p><section>'dul ba</section><text>gang yangs pa'i grong khyer chen po na lo nyes shing dkon la rnyed dka' ba'i tshe dge slong rnams la dngos po brgyad gnang ba ni 'di lta ste/ nang du bzhag pa dang / nang du btsos pa dang / rang gis btsos pa dang / dge slong</text></item>
<item><p>252b6</p><section>'dul ba</section><text>gis btsos pa dang / snga dro'i dus su byin len byas pa dang / de nas slar khyer ba dang / nags kyi tshig gu can dang / rdzing bu'i rnams gnang na dngos po de dag ci da dung yang der rung ba bzhin du za 'am/ btsun pa kha cig</text></item>
<item><p>252b7</p><section>'dul ba</section><text>ni 'tshal/ kha cig ni mi 'tshal lo/ /de nas bcom ldan 'das kyis gleng gzhi de nyid kyi phyir dge slong gi dge 'dun bsdus nas dge slong rnams la bka' stsal pa/ dge slong rnams gang yangs pa'i grong khyer du de ltar lo nyes shing dkon pa</text></item>
<item><p>252b8</p><section>'dul ba</section><text>rnyed dka' ba'i tshe dngos po brgyad po 'di dag brtse ba'i phyir dge slong rnams kyis chog par byas kyang rjes su gnang ba dag ni lo nyes pa'i tshe ni zo shig /lo legs pa'i tshe ni bza' bar mi bya'o/ /gang gis zos pa de ni 'das pa dang bcas par</text></item>
<item><p>253a1</p><section>'dul ba</section><text>'gyur ro/ /bting ba gang zhe na/ sems bskyed pa dgus na gtan pa bting bar 'gyur ro/ /de yang gang zhe na/ gtan pa bting ba'i dge slong gis thog ma nas de ltar gtan pa len pa dang / bkru ba dang / 'tshed pa dang /</text></item>
<item><p>253a2</p><section>'dul ba</section><text>brgyad pa dang / 'dra ba dang / 'tshem pa na sems rnam pa gsum bskyed de/ dge slong bdag ming 'di zhes bgyi bas gos 'di dge 'dun gyi gtan pa bting bar 'gyur ro/ /gding bar bya'o/ /bdag gis bting ngo / /bar du yang</text></item>
<item><p>253a3</p><section>'dul ba</section><text>sems gsum bskyed par bya ste/ bdag dge slong ming 'di zhes bya bas gos 'di dge 'dun gyi gtan pa bting bar 'gyur ro/ /gding bar bya'o/ /bdag gis bting ngo / /zin pa'i mjug gi khab so'i tshe yang sems rnam pa</text></item>
<item><p>253a4</p><section>'dul ba</section><text>gsum bskyed par bya ste/ bdag dge slong ming 'di zhes bya bas gos 'di dge 'dun gyi gtan pa bting bar 'gyur ro/ /gding bar bya'o/ /bdag gis gding ngo / /'di ltar yang gnas gang na dge 'dun 'khod pas thog mar gtan</text></item>
<item><p>253a5</p><section>'dul ba</section><text>pa bting ba'i tshe/ 'tshams de'i nang nas dge slong ji snyed mtshungs par gnas pa rgyud shin du yongs su dag pa'i rnams kyis kyang dge 'dun gyis gtan pa bting ngo zhes thos pa las kyang rjes su yi rang na/ de dag thams cad</text></item>
<item><p>253a6</p><section>'dul ba</section><text>kyis kyang gtan pa bting ba zhes bya ste/ de ltar na bting ba zhes bya'o/ /ma bting ba gang zhe na/ de las bzlog pa ni ma bting ba ste/ 'di ltar yang zla ba gsum ma tshang bar dge 'dun rnams kyis gtan pa bting na gtan pa ma bting</text></item>
<item><p>253a7</p><section>'dul ba</section><text>ba zhes bya ste/ 'di ni gtan pa ma bting ba zhes bya'o/ /phyung ba gang zhe na/ ma lta bu'i tshig brgyad kyis ni gtan pa phyung bar 'gyur te/ de yang gang zhe na/ 'di lta ste phyung ste song ba dang / zin pa dang / kun zin pa dang / nyams pa dang /</text></item>
<item><p>253a8</p><section>'dul ba</section><text>thos pa dang / 'tshams las 'das pa dang / bsam pa chad pa dang / gsol ba'i las dang tshig brgyad de/ 'di ni phyung ba zhes bya'o/ /ma phyung ba gang zhe na/ 'di las bzlog pa ni ma phyung ba ste/ 'on kyang bar du gcod pa brgyad kyi nang nas gang yang rung ba byung</text></item>
<item><p>253b1</p><section>'dul ba</section><text>ba ste/ dge slong bting ba'i gnas nas dmigs bzhin du byung ste song na yang gtan pa ma phyung ba zhes bya ste/ de ltar na gtan pa ma phyung ba zhes bya'o/ /lci ba'i yo byad gang zhe na/ gang bgo bar mi rigs pa'o/ /yang ba'i yo byad gang zhe na/</text></item>
<item><p>253b2</p><section>'dul ba</section><text>gang bgo bar rigs pa'o/ /bgo bar rigs pa'i yo byad gang zhe na/ gang dge slong shi ba'i rdzas rnams bgo bar bya ste/ de yang gang zhe na/ gang shi ba'i chos gos ma gtogs par gang de las gzhan pa yang ba'i yo byad rnams te/</text></item>
<item><p>253b3</p><section>'dul ba</section><text>'di ni bgo bar rigs pa'i yo byad ces bya'o/ /bgo bar mi rigs pa'i yo byad gang zhe na/ gang dge slong shi ba'i rdzas mi bgo bar bya ba rnams te/ de yang gang zhe na/ shi ba'i chos gos ma gtogs par gang de las gzhan pa'i lci ba</text></item>
<item><p>253b4</p><section>'dul ba</section><text>rnams te/ 'di ni bgo bar mi rigs pa'i yo byad ces bya'o/ /de las chos gos kyi smod pas lci ba'i yo byad du gzhag pa ni nad g.yog gi chos gos te/ gang de las gzhan pa'i yo byad yang ba lcags las byas pa'i snod</text></item>
<item><p>253b5</p><section>'dul ba</section><text>lhung bzed dang / lhung bzed chung ngu dang / lhung bzed ma yin pa rnams kyang bgo bar rigs pa'i yo byad do/ /khar ba las byas pa dang / chol zangs dang / lde mig dang / gri khab dang / sen mo gcad pa dang / nal ze dang /</text></item>
<item><p>253b6</p><section>'dul ba</section><text>zhugs ling dang / sta re dang / thal phyags dang / chu tshags dang 'di rnams ni bgo bar rigs pa'i yo byad do/ /gang yang de bas yang ba'i yo byad de dag kyang bgo bar rigs pa'o/ /gang yang de las gzhan pa'i</text></item>
<item><p>253b7</p><section>'dul ba</section><text>lci ba'i yo byad de dag ni bgo bar mi rigs pa ste/ de thams cad phyogs bzhi'i dge 'dun gyi phyir gzhag par bya'o/ /shing gi snod rnams las yang mig dang / chos kyi chu tshags dang / phor bu chen po dang / kham pa'i phor bu dang / 'di rnams kyang</text></item>
<item><p>253b8</p><section>'dul ba</section><text>bgo bar rigs pa'i yo byad do/ /gang de las gzhan pa'i yo byad yang ba rnams de dag kyang bgo bar rigs pa'o/ /gang de las gzhan pa'i yo byad lci ba rnams de dag ni bgo bar mi rigs pa ste/ thams cad phyogs bzhi'i dge 'dun gyi</text></item>
<item><p>254a1</p><section>'dul ba</section><text>phyir gzhag par bya'o/ /kham pa'i snod du gtogs pa lhung bzed dang / lhung bzed chung ngu dang / lhung bzed ma yin pa dang / rdza ma dang / bum pa dang / bum bu dang / ril ba spyi lugs dang / 'di rnams ni bgo bar rigs pa'i yo byad do/ /</text></item>
<item><p>254a2</p><section>'dul ba</section><text>gang de las gzhan pa'i yo byad yang ba'i rnams de dag ni bgo bar rigs pa'o/ /gang yang de las lci ba'i yo byad de dag kyang bgo bar mi rigs pa ste/ thams cad phyogs bzhi'i dge 'dun gyi phyir gzhag par bya'o/ /tshon rtsi gang</text></item>
<item><p>254a3</p><section>'dul ba</section><text>bskol bar gyur pa ni phyogs bzhi'i dge 'dun gyi gos btso bar bya'o/ /gang yang ma bskol ba'i tshon rtsi ni bgo'o/ /tshon chen po lnga ni mi bgo ba'o/ /rin po che rnams kyi khri yin na bsgyur la bgo bar bya'o/ /chung ngu na gal te lcags</text></item>
<item><p>254a4</p><section>'dul ba</section><text>las byas pa yin na yo byad du rung na ni gzhag go/ /de las gzhan du lci ba'i yo byad yin na de ni bgo bar mi rigs pa'o/ /gzhan yang gang mi 'tshong ba rnams dang / gang mi 'chang ba rnams dang / gang mi dgos pa rnams dang / mi bgo ba rnams</text></item>
<item><p>254a5</p><section>'dul ba</section><text>dang / gang gzhan du mi sbyin pa rnams dang / gang su la yang sbyin du mi rung ba'i dngos po lnga yod de/ de yang gang zhe na/ gtsug lag khang gi dngos po dang / gnas khang gi dngos po dang / kun dga'i dri gtsang khang dang mal stan dang / mi'i yo byad do/ /</text></item>
<item><p>254a6</p><section>'dul ba</section><text>mi'i yo byad gang zhe na/ bcom ldan 'das kyis gsungs pa/ dge 'dun gyi 'am/ mchod rten gyi yang rung / 'di ni mi'i yo byad ces bya'o/ /mi ma yin pa'i yo byad gang zhe na/ bal glang dang / ra dang / lug dang / ma he ste/</text></item>
<item><p>254a7</p><section>'dul ba</section><text>de dag kyang dge 'dun gyi yang rung mchod rten gyi yang rung ste/ bcom ldan 'das kyis gnang bar gsungs pa'o/ /'di ni mi ma yin pa'i yo byad ces bya'o/ /yongs su zin pa'i yo byad gang zhe na/ gang grong ngam/ nags tshal</text></item>
<item><p>254a8</p><section>'dul ba</section><text>te/ gang bud med dam/ skyes bu 'am/ ma ning ngam/ za ma 'am/ mtshan gnyis pa yang rung ste/ gzhan gyis zin pa 'di ni yongs su zin pa'i yo byad ces bya'o/ /yongs su ma zin pa'i yo byad gang zhe na/ grong ngam/</text></item>
<item><p>254b1</p><section>'dul ba</section><text>nags tshal te/ bud med dam/ skyes bu 'am/ ma ning ngam/ za ma 'am/ mtshan gnyis pa gang gis kyang yongs su ma zin par gyur pa 'di ni yongs su ma zin pa'i yo byad ces bya'o/ /byin len bya ba'i yo byad gang zhe na/</text></item>
<item><p>254b2</p><section>'dul ba</section><text>gang dge slong rnams kyis gzhan las byin len byas shing bza' ba ste/ de yang gang zhe na/ chu dang so shing ma gtogs par gang de las gzhan pa'i khar bza' ba thams cad byin len bya ba'i yo byad de/ 'di ni byin len bya ba'i</text></item>
<item><p>254b3</p><section>'dul ba</section><text>yo byad ces bya'o/ /byin len mi bya ba'i yo byad gang zhe na/ gang dge slong rnams la gzhan gyis ma byin kyang bza' ba'i rnams te/ de yang gang zhe na/ yongs su spyad pa'i yo byad thams cad dang / khar bza' ba chu dang so shing ste/ 'di ni</text></item>
<item><p>254b4</p><section>'dul ba</section><text>byin len mi bya ba'i yo byad ces bya'o/ /shi ba'i chos gos gang zhe na/ gang sde lnga rnams shi ba'i chos gos de ni bcom ldan 'das kyis sde lnga rnams la dbyar gyi nang du 'am/ dbyar gyi phyi rol ma gtogs par yang shi ba'i chos gos</text></item>
<item><p>254b5</p><section>'dul ba</section><text>so zhes dus thams cad du yang bgo bar bya'o zhes gnang bar gsungs te/ 'di ni shi ba'i chos gos shes bya'o/ /mtshan ma'i chos gos gang zhe na/ lo lnga pa'i 'am/ lo drug pa 'am/ dus chen po 'am/ brtad pa na thob</text></item>
<item><p>254b6</p><section>'dul ba</section><text>pa'i chos gos gang rnyed pa de ni bcom ldan 'das kyis dbyar gyi nang nu 'am/ dbyar gyi phyi rol du yang rung ste/ dus thams cad du yang bgo bar bya'o zhes gnang bar gsungs te/ 'di ni mtshan ma'i chos gos shes bya'o/ /</text></item>
<item><p>254b7</p><section>'dul ba</section><text>phyag dar khrod pa'i gos gang zhe na/ dge slong rnams kyis phyag dar khrod pa'i gos lnga 'chang du gnang ste/ mes tshig pa dang / bal glang gis zos pa dang / byi bas zos pa dang / slar 'ongs pa'i gos dang / rul</text></item>
<item><p>254b8</p><section>'dul ba</section><text>ba ste/ 'di ni phyag dar khrod pa'i gos shes bya'o/ /sna nas blugs pa'i las gang zhe na/ sna nas blugs pa'i las su bcom ldan 'das kyis dge slong rnams la gnang ba ni mig nad kyis na ba'i rnams te/ ji ltar tshe dang ldan pa pi</text></item>
<item><p>255a1</p><section>'dul ba</section><text>lin da'i bu la gnang ba bzhin rgyas par ji ltar 'dul ba las 'byung ba bzhin te/ de ni sna nas blugs pa'i las shes bya'o/ /pho mtshan nas blugs pa'i las gang zhe na/ dge slong rnams kyis bya ba'i thabs</text></item>
<item><p>255a2</p><section>'dul ba</section><text>gzhan yod kyi bar du bshang lam nas blugs pa'i mi bya ste/ byed na nyes pa sbom por 'gyur ro/ /bya ba'i thabs gzhan med na gdod bya ste/ 'di ni bshang lam du blugs pa'i las shes bya'o/ /mtshon gyi las gang zhe na/ dge slong</text></item>
<item><p>255a3</p><section>'dul ba</section><text>rnams kyis bya ba'i thabs gzhan yod bzhin du gdong la mtshon gyi las bya bar mi bya'o/ /byas na nyes byas su 'gyur ro/ /bya ba'i thabs gzhan med na bya bar bya ste/ 'di ni mtshon gyi las shes bya'o/ /'breg pa'i las gang</text></item>
<item><p>255a4</p><section>'dul ba</section><text>zhe na/ dge slong rnams kyis skra dang kha spu ma gtogs par de las gzhan pa'i yan lag gi spu rnams mi breg go/ /de ste bregs na nyes byas su 'gyur ro/ /'di ni 'breg pa'i las shes bya'o/ /skra breg pa'i las gang zhe na/</text></item>
<item><p>255a5</p><section>'dul ba</section><text>dge slong rnams kyis bab bab tu skra breg par mi bya ste/ phyogs gcig tu skra breg par bya zhing rgan rims bzhin du breg par bya'o/ /yang na spu gri so gang gis bregs par gyur na yang bslang bar mi bya'o/ /</text></item>
<item><p>255a6</p><section>'dul ba</section><text>de ste bslangs na nyes byas su 'gyur te/ 'di ni skra 'breg pa'i las shes bya'o/ /ched du byas te bza' ba gang zhe na/ sa bon gyi rigs lnga rnams la rung ba'i tshad lngas rung bar byas te bza' bar bya'o/ /</text></item>
<item><p>255a7</p><section>'dul ba</section><text>btung ba brgyad la ni chus blugs par bya'o/ /gos bcu rnams ni kha dog ngan par bya ba gsum gyis kha dog ngan par byas te bcang bar bya'o/ /de ltar na ched du byas te bgo bar bya'o/ 'di ni chad du byas te bza' ba</text></item>
<item><p>255a8</p><section>'dul ba</section><text>zhes bya'o/ /'bras bu za ba gang zhe na/ yangs pa'i grong khyer na 'bras bu mang po zhig dge slong rnams gang zag gir bza' bar byas nas zos pa dang bcom ldan 'das kyis bka' stsal pa/ gang zag gir bza' bar byas nas bza' bar mi bya'i dge 'dun</text></item>
<item><p>255b1</p><section>'dul ba</section><text>la brim par bya'o/ /bcom ldan 'das kyis dge 'dun la brim par byos shig ces gsungs pa dang / de nas gcig gam gnyis sam gsum rnams kyi'ang len pa dang / kha cig gis ni ma thob/ kha cig la ni lhag nas de ltar gyur</text></item>
<item><p>255b2</p><section>'dul ba</section><text>pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ thams cad la snyoms par brim par bya'o/ /de dag yang bdams shing bdams shing brims pa dang / bcom ldan 'das kyis</text></item>
<item><p>255b3</p><section>'dul ba</section><text>bka' stsal pa bzhin du bltas nas bdam zhing bdam zhing brim par mi bya'o/ /de dag yang sor mos ston cing len pa dang / bcom ldan 'das kyis bka' stsal pa/ sor mos ston cing blang bar mi bya'o/ /de dag gis thams</text></item>
<item><p>255b4</p><section>'dul ba</section><text>cad la snyoms par brim ma nus nas 'khrugs par gyur pa dang / de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ gsol ba nyi tshe ba byos la gang yongs su bza' bar</text></item>
<item><p>255b5</p><section>'dul ba</section><text>'dod pas rung bar byed pa des dge slong gi rung bar byed pa lngas rung bar byas te/ byin len byos la bza' bar bya'o/ /'di ni 'bras bu'i yongs su spyod pa zhes bya'o/ /mi'i las yongs su spyad pa gang zhe na/ mi'i stan gser las</text></item>
<item><p>255b6</p><section>'dul ba</section><text>byas pa 'am/ dngul las byas pa 'am/ shel las byas pa 'am/ bai dUr+ya las byas pa yang rung / dge slong stan la 'dug cing snod du bzar mi rung ste/ 'di ni mi'i las yongs su spyad pa zhes bya'o/ /mi ma yin pa'i las spyad</text></item>
<item><p>255b7</p><section>'dul ba</section><text>pa gang zhe na/ lha'i khang par ram/ klu'i khang par ram/ gnod sbyin gyi khang par yang rung ste/ gser las byas pa 'am/ dngul las byas pa 'am/ shel las byas pa 'am/ bai dUr+ya las byas pa'i sa gzhi las 'gro ba dang /</text></item>
<item><p>255b8</p><section>'dul ba</section><text>skas la 'dzeg pa dang / stan la 'dug pa dang / snod la yongs su spyod pa ni dge slong rnams kyis rung ba byas te/ 'di ni mi ma yin pa'i las yongs su spyod pa zhes bya'o/ /'dul ba sdud</text></item>
<item><p>256a1</p><section>'dul ba</section><text>pa lnga brgya pa gang zhe na/ sangs rgyas bcom ldan 'das yongs su mya ngan las 'das nas ring por ma lon pa na rgyal po'i khab kyi grong khyer du dge slong lnga brgya 'dus na mdo sde thams cad dang / 'dul ba thams cad dang / mngon</text></item>
<item><p>256a2</p><section>'dul ba</section><text>pa'i chos thams cad bsdus par byas pa 'di ni 'dul ba bsdus pa lnga brgya pa zhes bya'o/ /bdun brgyas 'dul ba sdud pa bdun brgya pa gang zhe na/ sangs rgyas bcom ldan 'das yongs su mya ngan las 'das nas lo brgya dang bcu'i</text></item>
<item><p>256a3</p><section>'dul ba</section><text>'og tu grong khyer yangs pa can du yangs pa can na gnas pa'i dge slong rnams kyis mi rung ba'i dngos po bcu rnams phyung ste mdo sde ngan pa dang / 'dul ba ngan pa dang / ston pas bstan pa ngan pa dang / mdo sde las 'gal/ 'dul ba las</text></item>
<item><p>256a4</p><section>'dul ba</section><text>mi 'byung / chos nyid dang mi 'thun pa yangs pa'i dge slong rnams kyis 'di ni rung ba'o zhes te spyod par byed/ shin du spyod par byed/ bsgrags par byed pa de yang dge slong bdun brgya rnams gcig tu 'dus nas 'di ni chos ma yin no/ /'di ni 'dul ba ma</text></item>
<item><p>256a5</p><section>'dul ba</section><text>yin no ston pas bstan pa ma yin no zhes te/ mngon du zhi bar byas pa 'di ni 'dul ba sdud pa bdun brgya pa'o/ /'dul ba byung ba gang zhe na/ so sor thar pa gnyis rnam par 'byed pa dang bcas pa 'dul ba'i dngos po bcwa brgyad rnams</text></item>
<item><p>256a6</p><section>'dul ba</section><text>dang / 'dul ba gcig gis lhag pa dang / 'dul ba'i ma lta bu dang / 'dul ba lnga pa dang / 'dul ba bcu drug pa dang / 'dul ba ma Na ba ku zhes bya ba dang / 'dul ba phran tshegs dang / nyi tshe ba dang / gleng gzhi dang / gtam gyi</text></item>
<item><p>256a7</p><section>'dul ba</section><text>dngos po dang / u pA lis zhus pa dang / thun mong ba dang / thun mong ma yin pa rnams dang / bslab pa'i gnas dang / lung bsgo ba lnga brgya dang / skyes pa rabs kyi sde lnga brgya dang / sngon gyi sbyor ba lnga brgya po 'di</text></item>
<item><p>256a8</p><section>'dul ba</section><text>rnams ni 'dul ba byung ba zhes bya'o/ /nag por ston pa gang zhe na/ nag por ston pa bzhi ste/ bzhi gang zhe na/ 'dir dge slong zhig 'ongs pa la de 'di skad du ngas de nyid mngon sum du bcom ldan 'das kyi drung nas thos te/</text></item>
<item><p>256b1</p><section>'dul ba</section><text>mngon sum du blangs pa ni 'di lta ste/ chos 'di dang / 'dul ba 'di ste/ 'di ni ston pas bstan pa'o zhes smras pa dang / des dga' bar yang mi bya/ smad par yang mi bya'o/ /dga' bar yang mi byed/ smod par yang mi byed cing rna bas mnyan la</text></item>
<item><p>256b2</p><section>'dul ba</section><text>chos kyi tshig dang / yi ge rnams blangs nas mdo sde dang bstun par bya/ 'dul ba dang bstun par bya ste/ gal te mdo sde dang yang bstun/ 'dul ba dang yang bstun na mdo sde dang yang mi mthun/ 'dul ba ltar yang mi snang / chos nyid dang yang mi mthun te/ de lta bur</text></item>
<item><p>256b3</p><section>'dul ba</section><text>gyur na tshig 'di skad ces smra bar bya'o/ /tshe dang ldan pa de ltar 'di lta bu'i chos ni bcom ldan 'das kyis kyang ma gsungs/ tshe dang ldan pas kyang 'dra ba nyid chos nyid du ma bzung shig /de lta bu'i chos ni bdag gis mdo sde dang bstun</text></item>
<item><p>256b4</p><section>'dul ba</section><text>'dul ba dang bstun na mdo sde dang yang mi mthun/ 'dul ba ltar yang ma gyur/ chos nyid dang yang 'gal te/ 'di ni chos ma yin/ 'di ni 'dul ba ma yin no/ /ston pas kyang de ltar ma bstan to zhes shes par bya ste dor bar bya'o/ /gzhan</text></item>
<item><p>256b5</p><section>'dul ba</section><text>yang dge slong zhig 'ongs pa la des 'di skad ces zer te/ gnas 'di zhes bya ba na dge slong gi dge 'dun chen po dag cig gnas brtan dang bcas/ so sor thar pa dang bcas shing 'khod pa'i dge slong gi dge 'dun gyi drung nas bdag</text></item>
<item><p>256b6</p><section>'dul ba</section><text>mngon sum du thos nas mngon sum du blangs pa ni 'di lta ste/ chos ni 'di'o zhes bya ba nas snga ma bzhin no/ /de lta bu de la 'di skad smra bar bya ste/ tshe dang ldan pa de ltar 'di lta bu'i chos dag ni dge slong gi dge 'dun de dag gis chos su</text></item>
<item><p>256b7</p><section>'dul ba</section><text>'du shes 'dul bar 'du shes te/ chos ma yin pa dang / 'dul ba ma yin par smras pas/ tshe dang ldan pa khyod kyis de ltar chos ma yin par blangs so zhes bya ba nas snga ma bzhin du dor bar bya'o/ /gzhan</text></item>
<item><p>256b8</p><section>'dul ba</section><text>yang dge slong zhig 'ongs pa la de dag 'di skad du zer te/ gnas 'di zhes bya ba na mdo sde 'dzin pa dang / 'dul ba 'dzin pa dang / ma lta bu 'dzin pa'i dge slong rab tu mang ba zhig 'khod pa'i dge slong de dag gi drung nas</text></item>
<item><p>257a1</p><section>'dul ba</section><text>bdag gis mngon sum du thos nas mngon sum du blangs pa ni 'di lta ste/ 'di ni chos so zhes bya ba nas snga ma bzhin du smra ba la 'di skad du smra bar bya ste/ tshe dang ldan pa de ltar 'di lta bu'i chos dag ni dge slong de dag gis</text></item>
<item><p>257a2</p><section>'dul ba</section><text>chos su 'du shes/ 'dul bar 'du shes te/ chos ma yin pa dang / 'dul ba ma yin pa smras pa las tshe dang ldan pas log pa'i chos blangs so zhes bya ba nas snga ma bzhin du dor bar bya'o/ /gzhan yang dge slong zhig 'ongs pa</text></item>
<item><p>257a3</p><section>'dul ba</section><text>la des 'di skad du smras te/ gnas 'di zhes bya ba na dge slong gnas brtan dang / gnas brtan gang yang rung ba dang / shes pa dang / shes pa gang yang rung ba dang / gtso bo dang gtso bo gang yang rung ba dag gnas pa'i dge slong de dag las</text></item>
<item><p>257a4</p><section>'dul ba</section><text>bdag gis mngon sum du thos nas mngon sum du blangs so zhes bya ba nas snga ma bzhin du ste/ des 'di skad du smra bar bya'o/ /tshe dang ldan pa de ltar dge slong des chos su 'du shes/ 'dul bar 'du shes te/ chos ma</text></item>
<item><p>257a5</p><section>'dul ba</section><text>yin pa dang / 'dul ba ma yin par smras pa las tshe dang ldan pas de ltar chos ma yin par blangs so zhes bya ba nas snga ma bzhin du dor bar bya'o/ /ci'i phyir nag por ston pa zhes bya zhe na/ de dang de dag ni nag por</text></item>
<item><p>257a6</p><section>'dul ba</section><text>ston pas nag por bstan pa ste/ nag por bstan pa'o/ /'phags pa ma yin par bstan pa'o/ /de'i phyir nag por bstan pa zhes bya'o/ /ci'i phyir na des de dag smras chos ma yin pa tshar gcad pa dang / chos bsdu</text></item>
<item><p>257a7</p><section>'dul ba</section><text>ba dang / dam pa'i chos kyi gzugs brnyan so sor bsal ba'i phyir 'jigs pa med pas nyan thos su 'gyur ba ni 'di lta ste/ sangs rgyas kyi gsung 'dis so/ /'di ni nag por ston pa zhes bya'o/ /cher ston pa gang</text></item>
<item><p>257a8</p><section>'dul ba</section><text>zhe na/ cher ston pa bzhi ste/ bzhi gang zhe na/ 'dir dge slong zhig 'ongs na des 'di skad du smra ste/ bcom ldan 'das kyi drung nas bdag gis mngon sum du thos nas mngon sum du blangs pa ni 'di lta ste/ 'di ni chos so/ /'di ni 'dul ba'o/ /'di ni ston pas bstan</text></item>
<item><p>257b1</p><section>'dul ba</section><text>pa'o zhes des 'di skad du smras pa la dga' bar yang mi bya/ smod par yang mi bya'o/ /dga' bar yang mi bya/ smad par yang mi bya bar rna bas mnyan la chos kyi tshig dang / yi ge rnams blangs te/ mdo sde dang yang bstun par bya/ 'dul ba dang bstun</text></item>
<item><p>257b2</p><section>'dul ba</section><text>par bya ste/ de ste mdo sde dang bstun 'dul ba dang bstun na yang mdo sde dang 'thun/ 'dul ba las snang / chos nyid dang yang mi 'gal na/ des de la 'di skad du smra bar bya ste/ tshe dang ldan pa de ltar 'di lta bu'i chos ni bcom ldan 'das kyis gsungs</text></item>
<item><p>257b3</p><section>'dul ba</section><text>te/ tshe dang ldan pas kyang chos de bzhin du blangs so/ /bdag gis kyang de bzhin du chos de mdo sde dang yang bstun/ 'dul ba dang yang bstun na mdo sde dang 'thun/ 'dul ba las kyang 'byung chos nyid dang yang mi 'gal te/ 'di ni chos so/ /'di ni</text></item>
<item><p>257b4</p><section>'dul ba</section><text>'dul ba'o/ /'di ni ston pas bstan pa'o snyam du shes par bya ste/ bcang bar bya'o/ /gzhan yang dge slong zhig 'ongs nas de 'di skad smra ste/ gnas 'di zhes bya ba na dge slong chen po'i dge 'dun dag cig gnas brtan dang bcas/ so sor thar</text></item>
<item><p>257b5</p><section>'dul ba</section><text>pa dang bcas shing 'khod pa'i dge slong gi dge 'dun de dag las bdag gis mngon sum du thos nas/ mngon sum du blangs pa zhes bya ba nas snga ma bzhin du ste/ de skad smras pa de la des 'di skad smra ste/ tshe dang ldan pa de ltar chos</text></item>
<item><p>257b6</p><section>'dul ba</section><text>'di ni dge slong gi dge 'dun des chos su 'du shes/ 'dul bar 'du shes te/ chos dang 'dul ba smras pa las tshe dang ldan pas kyang chos 'di bzhin du legs par blangs so zhes bya ba nas snga ma bzhin du bcang bar bya'o/ /</text></item>
<item><p>257b7</p><section>'dul ba</section><text>gzhan yang dge slong zhig 'ongs nas des 'di skad du smras te/ gnas 'di zhes bya ba na mdo sde 'dzin pa/ 'dul ba 'dzin pa/ ma lta bu 'dzin pa'i dge slong rab tu mang po dag cig 'khod pa'i dge slong de dag las</text></item>
<item><p>257b8</p><section>'dul ba</section><text>bdag gis mngon sum du thos nas mngon sum du blangs pa ni 'di lta ste/ chos 'di'o zhes bya ba nas/ snga ma bzhin du de skad smra ba la/ des 'di skad smra bar bya ste/ tshe dang ldan pa de ltar chos 'di ni dge slong dag gis chos su 'du shes/</text></item>
<item><p>258a1</p><section>'dul ba</section><text>'dul bar 'du shes te/ chos dang 'dul bar smras pa las tshe dang ldan pas kyang de lta bu'i chos dge bar blangs so zhes bya ba nas snga ma bzhin du bcang bar bya'o/ /gzhan yang dge slong zhig 'ongs nas des 'di</text></item>
<item><p>258a2</p><section>'dul ba</section><text>skad du smra ste/ gnas 'di zhes bya ba na dge slong gnas brtan dang / gnas brtan gang yang rung ba dang / shes pa dang / shes pa gang yang rung ba dang / gtso bo dang / gtso bo gang yang rung ba zhig gnas pa'i dge slong de dag las bdag</text></item>
<item><p>258a3</p><section>'dul ba</section><text>gis mngon sum du thos nas mngon sum du blangs pa ni 'di lta ste/ chos 'di'o zhes bya ba nas snga ma bzhin du ste/ de skad smras pa la des 'di skad du smra bar bya ste/ tshe dang ldan pa de ltar chos 'di ni dge slong des chos su 'du shes/ 'dul bar</text></item>
<item><p>258a4</p><section>'dul ba</section><text>'du shes te/ chos dang 'dul bar smras pa las tshe dang ldan pas kyang chos 'di ni legs par blangs so zhes bya ba nas snga ma bzhin du bcang bar bya'o/ /ci'i phyir na cher ston pa zhes bya zhe na/ tshig 'di cher ston pa ste/ cher ston pas</text></item>
<item><p>258a5</p><section>'dul ba</section><text>bstan pa'o/ /de dag ni 'phags pa ltar yang ston pa ste/ de'i phyir na cher ston pa zhes bya'o/ /ci'i phyir na de dag smras she na/ chos ma yin pa tshar gcad pa dang / chos bsdu ba dang dam pa'i chos kyi gzugs brnyan so sor bsal ba'i phyir mi 'jigs</text></item>
<item><p>258a6</p><section>'dul ba</section><text>pas bdag ni nyan thos su 'gyur ba ste/ 'di lta ste chos ma yin pa tshar gcad pa dang / chos bsdu ba'i phyir 'di ni cher ston pa zhes bya'o/ /de la dge slong rnams gang 'di snga ma'i nag por ston pa bzhi po rnams ni</text></item>
<item><p>258a7</p><section>'dul ba</section><text>dge slong rnams kyis legs par shin du yang dag pa'i rjes su sbyor/ yang dag pa'i rjes su bstan te/ 'di ni chos ma yin/ 'di ni 'dul ba ma yin/ 'di ni ston pas bstan pa ma yin pa'o zhes shes par</text></item>
<item><p>258a8</p><section>'dul ba</section><text>byas te/ dor bar bya'o/ /de la gang 'di phyi ma'i cher ston pa bzhi po ni dge slong rnams kyis legs par shin du yang dag pa'i rjes su sbyor/ yang dag pa'i rjes su bstan te/ 'di ni chos so/ /'di ni 'dul ba'o/ /</text></item>
<item><p>258b1</p><section>'dul ba</section><text>'di ni ston pas bstan pa'o zhes shes par bya ste bcang bar bya'o/ /'dres pa gang zhe na/ gang rtsa ba dang / sdong bu dang / lo ma dang / me tog dang / 'bras bu'i sman rnams su so sor rnam par bzhag pa'i rgyu las</text></item>
<item><p>258b2</p><section>'dul ba</section><text>'dres par gyur pa ni 'dres pa zhes bya'o/ /shin du 'dres pa gang zhe na/ de nas blangs nas snga dro'i dang / de nas blangs nas phyi dro'i dang / zhag bdun gyi dang / nam 'tsho'i bar gyi ste/ phan tshun du 'dres te snga dro bza' bar bya'o/ /snga dro bar gtogs</text></item>
<item><p>258b3</p><section>'dul ba</section><text>pa las snga dro 'das na bza' bar mi bya'o/ /de nas blangs nas phyi dro'i dang / de nas blangs nas zhag bdun pa'i dang / nam 'tsho'i bar du phan tshun 'dres na phyi dro bza' ste/ phyi dro las 'das na bza' bar mi bya'o/ /de nas blangs nas zhag</text></item>
<item><p>258b4</p><section>'dul ba</section><text>bdun pa'i dang / de nas blangs nas nam 'tsho'i bar du phan tshun du 'dres nas zhag bdun par bza' bar bya'o/ /zhag bdun pa las zhag bdun 'das na bza' bar mi bya'o/ /nam 'tsho'i bar du ni nam 'tsho'i bar du de bzhin du bza' bar bya'o/ /</text></item>
<item><p>258b5</p><section>'dul ba</section><text>'di ni shin du 'dres pa zhes bya'o/ /kun dgar rung ba gang zhe na/ dge slong gis rung ba ni kun dga'i nang du 'dug pa 'am/ kun dga'i gnas khang gi 'dug pa blangs sam/ len du bcug kyang rung ste/ 'di ni</text></item>
<item><p>258b6</p><section>'dul ba</section><text>su'i yin pa de la 'di sbyin no zhes de lta bus blangs na ni kun dgar rung ba zhes bya'o/ /nags su rung ba gang zhe na/ nags shes bya ba ni shing gi nags te/ de la ji snyed kyi yal ga dang / lo ma dang / 'dab ma dang /</text></item>
<item><p>258b7</p><section>'dul ba</section><text>me tog rnams la gcig la gcig khyab par gyur pa rgyang grags gcig gi mtha' tshun chad la der dge slong gis gang du dga' bar chos gos rnams bzhag la de la gang du dga' bar skya rengs shar gyi bar du gnas par</text></item>
<item><p>258b8</p><section>'dul ba</section><text>bya ste/ 'di ni nags su rung ba zhes bya'o/ /'khor gyi rung ba gang zhe na/ dge 'dun gyi gtsug lag khang na so so'i khang pa'i 'khor mang du gyur te/ de dag tu ji ltar rnyed pa so sor byin gyis brlabs</text></item>
<item><p>259a1</p><section>'dul ba</section><text>pa bzhin bgos shing spyad par bya ba ni 'khor gyi rung ba zhes bya'o/ /yul gyi rung ba gang zhe na/ 'dzam bu'i gling gi dus su byang gi sgra mi snyan gyi gling du dge slong zan rung ste/ yul gyis rung ba ni 'dzam bu'i gling 'di'i dus kyi tshe de na</text></item>
<item><p>259a2</p><section>'dul ba</section><text>byang gi sgra mi snyan gyi gling ni nam phyed de ji ltar 'dzam bu'i gling gi dus kyi tshe gling bzhi po kun du yang sbyar zhing yul der zar rung ba ni yul gyi rung ba zhes bya'o/ /phyogs kyi rung ba gang zhe na/ smod pa can gyi ljongs su len pa dang blangs nas za ba ni</text></item>
<item><p>259a3</p><section>'dul ba</section><text>dge slong gis rung ba ste/ rdzu 'phrul chen po dang / mthu chen po'i dge slong rnams smod pa can gyi ljongs su der bsod snyoms kyi phyir dong ba dang / de dag la smod pa can gyi mi rnams kyis rang gi lag nas byin len mi byed par mdun du 'dor</text></item>
<item><p>259a4</p><section>'dul ba</section><text>bar byed pa dang / dge slong de rnams ji ltar grub pa mi shes nas de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ byin len ni rnam pa lngas shes par bya ste/</text></item>
<item><p>259a5</p><section>'dul ba</section><text>byin len rnam pa lnga gang zhe na/ lus kyis lus la bya ba dang / lus kyis lus la zin pa la bya ba dang / lus kyis zin pas lus la bya ba dang / lus kyis zin pas lus kyis zin pa la bya ba dang / bor ba dang / byin len</text></item>
<item><p>259a6</p><section>'dul ba</section><text>byas pa dang lnga ste/ 'di ni phyogs kyi rung ba zhes bya'o/ /ljongs kyi rung ba gang zhe na/ kha ba can gyi ljongs su lham yu ba can dang / yu med gnang bar gsungs te/ ljongs gzhan du ni mi gnang ngo / /ljongs u sma pa ran ta</text></item>
<item><p>259a7</p><section>'dul ba</section><text>kar ni lpags pa dang rtag tu khrus gnang bar gsungs te/ ljongs gzhan du ni ma yin no/ /mtha' 'khob kyi ljongs su ni dge 'dun mang po bcur longs pa med na 'dul ba 'dzin pa dang lngas bsnyen par rdzogs</text></item>
<item><p>259a8</p><section>'dul ba</section><text>par gnang bar gsungs te/ ljongs gzhan du ni ma yin no/ /'di ni ljongs kyi rung ba zhes bya'o/ /gos kyi rung ba gang zhe na/ gos rnam pa bcu mtshon gyis gcad cing kha dog ngan par byas te bcang ba ni dge</text></item>
<item><p>259b1</p><section>'dul ba</section><text>slong gis rung ba ste/ 'di lta ste bal dang / ldum bu sha na ka dang / zar ma dang / rtswa du ku la dang / ras bal dang / srin bal dang / gos 'jam po dang / kha che dar dang / rtswa ko tam b+ha ka dang / ke yu ra ka dang de bcu'o/ /</text></item>
<item><p>259b2</p><section>'dul ba</section><text>gzhan yang dge slong gi gos su rung ba rnam pa bdun rung bar bya mi dgos par bcang du rung ba ni 'di lta ste/ sbyar ma dang / bla gos dang / mthang gos dang / steng g.yogs dang / dbyar gyi ras chen dang / g.yan pa'i g.yogs ma</text></item>
<item><p>259b3</p><section>'dul ba</section><text>dang / yo byad kyi gos dang / 'di bdun ste 'di ni gos kyi rung ba zhes bya'o/ /khu ba skyur po rung ba gang zhe na/ dge slong na bar gyur nas sman pa la dris pa dang / sman pas khu ba skyur po btung bar bya'o zhes smras pa dang / dge slong</text></item>
<item><p>259b4</p><section>'dul ba</section><text>de dag gis ji ltar bsgrub pa ma shes nas/ de ltar gyur pa dge slong rnams kyis bcom ldan 'das la gsol nas/ bcom ldan 'das kyis bka' stsal pa/ dge slong rnams la rjes su gnang ba ni drod chung zhing yi ga 'chus par gyur pa la</text></item>
<item><p>259b5</p><section>'dul ba</section><text>khu ba skyur po byos te 'thung shig /khu ba skyur po ji ltar bya zhe na/ 'bras can btsos pa'i khu ba dang / 'bras bkrus pa'i khu ba dang / zhabs kyi tshigs pa lhan cig tu chu dron po'i nang du bsres la ji ltar rtsabs</text></item>
<item><p>259b6</p><section>'dul ba</section><text>bzhin du skyur ba na btung bar bya ste/ de ni dge slong rnams kyis dus ma yin pa'i yang dgos par 'gyur ba ste/ bcom ldan 'das kyis bka' stsal pa/ de yang rjes su gnang gis sla zhing gsal ba dang</text></item>
<item><p>259b7</p><section>'dul ba</section><text>rnyog pa med pa las ras la btsags te chus bslad la nyin par dang mtshan mo'i thun dang po'i bar du btung bar bya ste/ 'di ni khu ba skyur po'i rung ba'o/ /</text></item>
<item><p>259b8</p><section>'dul ba</section><text>'dul ba gzhung dam pa las ma lta bu'i bsnyen par rdzogs pa'i phung po dang po rdzogs s+ho// // 'dul ba gzhung dam pa/ bam po bzhi bcu rtsa dgu pa/</text></item>
<item><p>260a1</p><section>'dul ba</section><text>rab tu ldan pa'i phung po gang zhe na/ skabs 'byed pa'i rab tu ldan pa dang / skabs phye ba 'bul ba'i rab tu ldan pa dang / skabs phye ba len pa'i rab tu ldan pa dang / skabs phye bar sgrogs pa'i rab tu ldan pa</text></item>
<item><p>260a2</p><section>'dul ba</section><text>dang / gso sbyin gyi rab tu ldan pa dang / gso sbyin 'bul ba'i rab tu ldan pa dang / gso sbyin len pa'i rab tu ldan pa dang / gso sbyin sgrogs pa'i rab tu ldan pa dang / dad pa'i rab tu ldan pa dang / dad pa phul ba'i</text></item>
<item><p>260a3</p><section>'dul ba</section><text>rab tu ldan pa dang / dad pa len pa'i rab tu ldan pa dang / dad pa sgrogs pa'i rab tu ldan pa dang / yongs su dag pa'i rab tu ldan pa dang / yongs su dag pa 'bul ba'i rab tu ldan pa dang / yongs su dag pa len pa'i rab</text></item>
<item><p>260a4</p><section>'dul ba</section><text>tu ldan pa dang / yongs su dag pa sgrogs pa'i rab tu ldan pa dang / dad pa dang yongs su dag pa'i rab tu ldan pa dang / dad pa dang yongs su dag pa 'bul ba'i rab tu ldan pa dang / dad pa dang yongs su dag pa len pa'i rab tu ldan</text></item>
<item><p>260a5</p><section>'dul ba</section><text>pa dang / dad pa dang yongs su dag pa sgrogs pa'i rab tu ldan pa dang / mchod rten gyi rab tu ldan pa dang / mchod rten gyi dngos po'i rab tu ldan pa dang / mchod rten gyi khyams kyi phreng gi rab tu ldan pa dang / mchod</text></item>
<item><p>260a6</p><section>'dul ba</section><text>rten gyi mi zad pa'i rab tu ldan pa dang / mchod rten slar bcos pa'i rab tu ldan pa dang / mchod rten gyi rgyan gyi rab tu ldan pa dang / mchod rten la mchod pa'i rab tu ldan pa dang / zas kyi rab tu ldan</text></item>
<item><p>260a7</p><section>'dul ba</section><text>pa dang / zas dang bcas pa'i rab tu ldan pa dang / thug pa'i rab tu ldan pa dang / bca' ba'i rab tu ldan pa dang / myang ba'i rab tu ldan pa dang / bza' ba'i rab tu ldan pa dang / lhung bzed kyi rab</text></item>
<item><p>260a8</p><section>'dul ba</section><text>tu ldan pa dang / gos kyi rab tu ldan pa dang / gding ba'i rab tu ldan pa dang / khab kyi rab tu ldan pa dang / khab ral gyi rab tu ldan pa dang / gnas 'cha' ba'i rab tu ldan pa dang / gnas 'cha' ba blangs pa'i rab tu ldan</text></item>
<item><p>260b1</p><section>'dul ba</section><text>pa dang / gnas 'cha' ba sbyin pa'i rab tu ldan pa dang / gnas 'cha' ba so sor btang ba'i rab tu ldan pa dang / mkhan po'i rab tu ldan pa dang / lhan cig spyod pa'i rab tu ldan pa dang / slob dpon gyi rab tu ldan pa dang / nye gnas</text></item>
<item><p>260b2</p><section>'dul ba</section><text>kyi rab tu ldan pa dang / mkhan po dang slob dpon dang lhan cig spyod pa dang nye gnas kyi rab tu ldan pa dang / dge slong gi rab tu ldan pa dang / dge tshul gyi rab tu ldan pa dang / dngos po'i rab</text></item>
<item><p>260b3</p><section>'dul ba</section><text>tu ldan pa dang / gtsug lag khang gi rab tu ldan pa dang / mal stan gyi rab tu ldan pa dang / las gsar gyi rab tu ldan pa dang / las gsar du byed pa dang / rab tu ldan pa dang / phyag 'tshal ba'i rab tu</text></item>
<item><p>260b4</p><section>'dul ba</section><text>ldan pa dang / khu ba skyur po'i rab tu ldan pa dang / phye ma'i rab tu ldan pa dang / sman gyi rab tu ldan pa dang / btung ba'i rab tu ldan pa dang / lpags pa'i rab tu ldan pa dang / lham gyi rab tu ldan pa dang /</text></item>
<item><p>260b5</p><section>'dul ba</section><text>shing lham gyi rab tu ldan pa dang / drud pa'i rab tu ldan pa dang / khar ba'i rab tu ldan pa dang / dra ba'i rab tu ldan pa dang / khab dang dra ba'i rab tu ldan pa dang / sgog skya'i rab tu ldan pa dang / spu gri'i rab tu ldan pa</text></item>
<item><p>260b6</p><section>'dul ba</section><text>dang / spu gri'i shubs rab tu ldan pa dang / lde mig kyog pa'i rab tu ldan pa dang / sgo lcags kyi rab tu ldan pa dang / bzhon pa'i rab tu ldan pa dang / gdugs kyi rab tu ldan pa dang / bsil yab kyi rab tu ldan pa dang /</text></item>
<item><p>260b7</p><section>'dul ba</section><text>rnga ma'i sbrang yab kyi rab tu ldan pa dang / sbrang yab kyi yu ba'i rab tu ldan pa dang / me long gi rab tu ldan pa dang / phreng ba dang dri dang byug pa'i rab tu ldan pa dang / gar dang glu dang rol mo brdung ba'i rab tu ldan pa dang / tshul shing gi rab tu ldan pa dang mig</text></item>
<item><p>260b8</p><section>'dul ba</section><text>sman gyi rab tu ldan pa dang / mig sman gyi thur ma'i rab tu ldan pa dang / mig sman gyi snod kyi rab tu ldan pa dang / gtun dang rab tu ldan pa dang / nyal ba dang rab tu ldan pa dang / 'dug pa'i rab tu ldan pa dang / pus 'khyud kyi rab tu ldan pa dang / brdung ba'i shing gi rab tu</text></item>
<item><p>261a1</p><section>'dul ba</section><text>ldan pa dang / ska rags kyi rab tu ldan pa dang / 'u rdo'i rab tu ldan pa dang / gos dkris shing mdud pa bor ba'i rab tu ldan pa dang / sa'i rab tu ldan pa dang / skyed shing gi rab tu ldan pa dang / dngos po'i rab tu ldan pa</text></item>
<item><p>261a2</p><section>'dul ba</section><text>dang / tshal gyi rab tu ldan pa dang / rtsod pa'i rab tu ldan pa dang / dbyen gyi rab tu ldan pa dang / 'dus pa'i rab tu ldan pa dang / btud pa'i rab tu ldan pa'o/ /ma lta bu las dngos po gnyis kyi le'u ste rdzogs s+ho// //</text></item>
<item><p>261a3</p><section>'dul ba</section><text>skabs 'byed pa'i rab tu ldan pa gang zhe na/ bcom ldan 'das kyis dge slong rnams la mthong ba dang / thos pa dang / dogs pa'i gnas gsum gyis skabs phye shig par rjes su gnang ste/ dbyar gnas pa'i dge slong</text></item>
<item><p>261a4</p><section>'dul ba</section><text>rnams gcig tu 'dus nas mthong ba dang / thos pa dang / dogs pa'i phyir dge 'dun la skabs dbye bar bya'o/ /ci'i phyir na skabs dbye bar rjes su gnang / dge slong la ngan grogs su 'gyur ba'i phyir te/ gcig la</text></item>
<item><p>261a5</p><section>'dul ba</section><text>gcig gleng bar byed/ dran par byed/ brjod pa dang rjes su ston par byed cing de dag la mthus chad pa dang / bsdigs pa dang / 'jigs pas bsdigs na gtsang ba dang / nyes pa med pa kha na ma tho ba med par des de ma thag tu byas par</text></item>
<item><p>261a6</p><section>'dul ba</section><text>'gyur te/ 'di ltar bdag ni dag pa'o/ /bdag ni nyes pa med pa'o zhes zer ba 'di ni skabs 'byed pa'i rab tu ldan pa zhes bya'o/ /skabs phye ba 'bul ba'i rab tu ldan pa gang zhe na/ dge slong gang nad pa skabs 'byed pa'i</text></item>
<item><p>261a7</p><section>'dul ba</section><text>gnas su 'gro mi nus pa ni skabs phye ba dbul bar bya'o/ /gal te nad pa ma yin pa las ma song na nyes byas su 'gyur ro/ /gal te de la 'tsho ba'i bar du gcod pa 'am/ tshangs par spyod pa'i bar du gcod pa 'am/</text></item>
<item><p>261a8</p><section>'dul ba</section><text>bar du gcod pa brgyad las gang yang rung ba'i 'jigs par 'gyur ba zhig mngon sum du gnas pa yod na des kyang skabs phye ba 'bul bar bya'o/ /gzhan gyis bzung ste dbang med par gyur pas kyang skabs phye ba 'bul bar bya'o/ /</text></item>
<item><p>261b1</p><section>'dul ba</section><text>'bul ba ni 'di ltar bya ste/ stan las langs nas bla gos phrag pa gcig tu byas te/ lham phud la dge slong gi mdun du tsog pur 'dug ste/ thal mo rab tu sbyar la 'di skad ces smra bar bya'o/ /tshe dang ldan pa dgongs shig deng ni dge</text></item>
<item><p>261b2</p><section>'dul ba</section><text>'dun gyi bcwa lnga'i skabs 'byed pa ste/ bdag dge slong ming 'di zhes bgyi ba la yang deng bcwa lnga'i skabs dbye ba de la bdag dge slong ming 'di zhes bgyi ba la yang mthong ba dang / thos pa dang / dogs pa'i gnas gsum du btsun pa'i</text></item>
<item><p>261b3</p><section>'dul ba</section><text>dge 'dun la skabs 'byed kyis/ tshe dang ldan pa bdag la brtse bar gyis shig /brtse ba can brtse ba'i phyir nyes pa shes pa dang mthong ba rnams tshe dang ldan pas bdag la smros shig /tshe dang ldan pa bdag la rjes su ston cig dang chos bzhin du slar bgyi'o zhes de ltar</text></item>
<item><p>261b4</p><section>'dul ba</section><text>lan gnyis lan gsum du smra bar bya'o/ /des kyang rigs so zhes smros shig /gnyis pas ni legs so zhes bya'o de ste de ltar nus na ni legs mi nus na 'dug ste dbul bar bya'o/ /'dug kyang mi nus na nyal te dbul bar bya'o/ /nyal te yang mi nus na chung ngu'ang 'di skad</text></item>
<item><p>261b5</p><section>'dul ba</section><text>du skabs phye 'bul lo zhes smras na yang skabs phye ba phul ba yin no/ /bdag gi phyir skabs phye bar rjod cig ces smras na yang skabs phye ba phul ba yin no/ /gang gis kyang skabs phye ba 'bul mi nus na lus kyi dmigs pas</text></item>
<item><p>261b6</p><section>'dul ba</section><text>phul na yang skabs phye ba phul ba zhes bya'o/ /lus kyis kyang mi nus na tshig gi brda' tsam gyis phul na yang skabs phye ba zhes bya'o/ /lus kyi dmigs pas kyang mi nus/ tshig gis kyang mi nus na dge 'dun thams cad der deng shig /yang dge</text></item>
<item><p>261b7</p><section>'dul ba</section><text>slong de tshur khug shig /dge 'dun thams cad der ma 'dong la dge slong de yang der ma bkug na dge 'dun gyis las ma 'dus par byas pas 'das pa dang bcas par 'gyur ro/ /skabs phye ba len pa'i dge slong gis</text></item>
<item><p>261b8</p><section>'dul ba</section><text>skabs phye ba blangs pa las des dus byas te shi na/ skabs phye ba ma phul ba zhes bya ste/ gzhan la skabs phye ba 'bul bar bya'o/ /de yang bdag nyid khyim pa yin par khas blangs na yang skabs phye ba ma phul ba</text></item>
<item><p>262a1</p><section>'dul ba</section><text>zhes bya ste/ gzhan la skabs phye ba dbul bar bya'o/ /de yang dge sbyong ngam/ ma ning ngam/ dge slong ma sun phyung ba 'am/ pha bsad pa 'am/ ma bsad pa 'am/ dgra bcom pa bsad pa dang / dge</text></item>
<item><p>262a2</p><section>'dul ba</section><text>'dun la dbyen byas pa 'am/ de bzhin gshegs pa'i sku la ngan sems kyis khrag phyung ba 'am/ mu stegs can nam/ mu stegs can du song ba 'am/ rkun gnas can nam/ sngon du nyams pa 'am/ sngar nyes pa byung</text></item>
<item><p>262a3</p><section>'dul ba</section><text>ba 'am/ 'gro ba gzhan du gnas pa rnams yin par bdag nyid kyis khas blangs na yang skabs phye ba ma phul ba yin te/ gzhan la skabs phye ba dbul bar bya'o/ /de ste za ma yin par bdag nyid kyis khas blangs na yang skabs bye ba ma phye ba zhes bya'o/ /</text></item>
<item><p>262a4</p><section>'dul ba</section><text>dge 'dun gyi dbyen byas pa dang / mi gnas pa dang / so sor gnas pa dang / nye bar phyogs pa dang / bslab pa byin pa rnams yin par bdag nyid kyis khas blangs na yang skabs phye ba ma phul ba zhes bya ste/ 'di ni skabs</text></item>
<item><p>262a5</p><section>'dul ba</section><text>phye ba 'bul ba'i rab tu ldan pa zhes bya'o/ /skabs phye ba len pa'i rab tu ldan pa gang zhe na/ dge slong gang dge 'dun gyi drung nas skabs phye ba len pa na des 'di ltar blang bar bya'o/ /gcig gis gcig gi 'am/ gcig gis</text></item>
<item><p>262a6</p><section>'dul ba</section><text>gnyis kyi 'am/ gcig gis mang po'i yang rung ste/ ji snyed kyi ming smos nus pa de snyed kyi blang bar bya'o/ /skabs phye ba len pa'i dge slong gis skabs phye ba blangs nas brgyug par mi bya'o/ /mchong bar mi bya/</text></item>
<item><p>262a7</p><section>'dul ba</section><text>'phar bar mi bya/ sa'i 'og nas 'gro bar mi bya/ nam mkha' las 'gro bar mi bya/ 'tshams kyi phyi rol du skabs phye ba blang bar mi bya/ 'tshams kyi nang nas shes bzhin pas skabs phye ba blang bar bya'o/ /</text></item>
<item><p>262a8</p><section>'dul ba</section><text>de ste 'tshams kyi phyi rol nas len na nyes byas su 'gyur ro/ /de ste 'tshams kyi nang nas blang ba las 'tsho ba'i bar du gcod pa 'am/ tshangs par spyod pa'i bar du gcod pa 'am/ bar du gcod pa brgyad las gang yang</text></item>
<item><p>262b1</p><section>'dul ba</section><text>rung ba'i bar du gcod pas 'jigs par 'gyur ba zhig mngon sum du gnas par gyur na des 'tshams kyi phyi rol nas 'ongs kyang nyes pa med de/ 'di ni skabs phye ba len pa'i rab tu ldan pa zhes bya'o/ /skabs phye ba brjod pa'i rab tu ldan pa</text></item>
<item><p>262b2</p><section>'dul ba</section><text>gang zhe na/ skabs phye ba brjod pa'i dge slong dge 'dun gyi nang du ma 'ongs pa las dus 'das na skabs phye ba ma brjod pa zhes bya'o/ /khyim pa yin par bdag nyid kyis khas blangs na yang skabs phye ba ma brjod pa zhes bya'o/ /dge sbyong dang / ma ning</text></item>
<item><p>262b3</p><section>'dul ba</section><text>dang / dge slong ma sun phyung ba dang / pha bsad pa dang / ma bsad pa dang / dgra bcom pa bsad pa dang / dge 'dun gyi dbyen byas pa dang / de bzhin gshegs pa'i sku la ngan sems kyis khrag phyung ba dang / mu stegs can dang / mu stegs can</text></item>
<item><p>262b4</p><section>'dul ba</section><text>du song ba dang / rkun gnas dang / sngon nyams pa 'am/ sngar nyes pa byung ba 'am/ 'gro ba gzhan du gnas pa rnams su bdag nyid kyis khas blangs na yang skabs phye ba ma brjod pa zhes bya'o/ /de ste za ma yin par bdag nyid kyis khas</text></item>
<item><p>262b5</p><section>'dul ba</section><text>blangs na yang skabs phye ba ma brjod pa zhes bya'o/ /dge 'dun la dbyen byas pa dang / mi gnas pa dang / so sor gnas pa dang / nye bar phyogs pa dang / bslab pa byin par bdag nyid kyis khas blangs na yang skabs phye ba</text></item>
<item><p>262b6</p><section>'dul ba</section><text>ma brjod pa zhes bya'o/ /skabs phye bar brjod pa'i dge slong gi skabs phye ba blangs nas nyal bar mi bya/ snyoms par 'jug par mi bya ste/ shes bzhin du skabs phye bar brjod par bya'o/ /de yang 'di ltar brjod de/</text></item>
<item><p>262b7</p><section>'dul ba</section><text>gsol ba byas pa'i 'og tu stan las langs te bla gos phrag pa gcig tu byas la skabs 'byed pa'i dge slong gi drung du tsog tsog por 'dug la thal mo rab tu sbyar te 'di skad smros shig /dgongs shig tshe dang ldan pa</text></item>
<item><p>262b8</p><section>'dul ba</section><text>deng dge 'dun gyi bcwa lnga'i skabs 'byed pa ste/ dge slong ming 'di zhes bgyi ba'i yang deng bcwa lnga'i skabs 'byed pa lags na dge slong ming 'di zhes bgyi ba de la mthong ba dang / thos pa dang /</text></item>
<item><p>263a1</p><section>'dul ba</section><text>dogs pa'i gnas gsum du btsun pa dge 'dun la skabs 'byed kyis/ tshe dang ldan pa bdag la brtse bar gyis shig /brtse ba can brtse ba'i phyir bdag gi nyes pa shes dang / mthong ba rnams tshe dang ldan pas</text></item>
<item><p>263a2</p><section>'dul ba</section><text>bdag la smros shig /tshe dang ldan pas bdag la rjes su ston cig dang / chos bzhin du slar bgyi'o zhes de ltar lan gnyis lan gsum du smra bar bya ste/ des kyang rigs so zhes smros shig /rnam pa bzhis ni skabs phye</text></item>
<item><p>263a3</p><section>'dul ba</section><text>ba ma brjod pa zhes bya ste/ bzhi gang zhe na/ ngo tsha med pa dang / bag med pa dang / gnyid kyis log pa dang / snyoms par zhugs pa'o/ /de las gang ngo tsha med pa dang / bag med pa dang / rnam pa gnyis la ni nyes pa dang bcas par</text></item>
<item><p>263a4</p><section>'dul ba</section><text>'gyur ro/ /de la gang gnyid kyis log pa dang / snyoms par zhugs pa dang rnam pa gnyis la ni nyes pa med par 'gyur te/ 'di ni skabs dbye ba brjod pa'i rab tu ldan pa zhes bya'o/ /gso sbyin gyi rab tu ldan pa gang zhe na/ bcom</text></item>
<item><p>263a5</p><section>'dul ba</section><text>ldan 'das kyis dge slong rnams la gso sbyin rjes su gnang ba ni zla ba phyed phyed cing dge slong rnams gcig tu 'dus nas rang gi rgyud la so sor blta bar bya ste/ mtshan mo'i rgyud dang nyin par gyi rgyud dang zla ba gcig gi rgyud la bdag gis</text></item>
<item><p>263a6</p><section>'dul ba</section><text>de'i bar skabs su ltung ba 'ga' zhig byung ngam ma byung / de ste byung bar gyur na yid brtan pa'i dge slong zhig rnyed na mthol bar bya'o/ /ma rnyed na sems kyis bsngo bar bya'o snyam pa 'di ni gso sbyin gyi rab tu ldan pa zhes bya ste/</text></item>
<item><p>263a7</p><section>'dul ba</section><text>ci'i phyir gso sbyin zhes bya zhe na/ sdig pa mi dge ba'i chos dang / nyon mongs pa dang / rnam par ma byung ba dang / rang bzhin gyis ma dag pa'i rnams nges par spong bar 'gyur zhing dag pa'i rang bzhin nye bar thob par 'gyur te/</text></item>
<item><p>263a8</p><section>'dul ba</section><text>de lta bu'i phyir gso sbyin zhes bya'o/ /'di ni gso sbyin gyi rab tu ldan pa zhes bya'o/ /gso sbyin dbul ba'i rab tu ldan pa gang zhe na/ dge slong gang nad pa gso sbyin gyi gnas su 'gro mi nus pa ni gso sbyin dbul ba</text></item>
<item><p>263b1</p><section>'dul ba</section><text>zhes bya'o/ /nad pa ma yin par ma song na nyes byas su 'gyur ro/ /gal te de'i 'tsho ba'i bar du gcod pa 'am/ tshangs par spyod pa'i bar du gcod pa 'am/ bar du gcod pa brgyad las gang yang rung ba'i bar du gcod pas</text></item>
<item><p>263b2</p><section>'dul ba</section><text>'jigs par 'gyur ba zhig mngon sum du gnas par gyur na des kyang gso sbyin dbul bar bya'o/ /dbang med pa zhig tu zin par gyur kyang gso sbyin dbul bar bya'o/ /de yang 'di ltar dbul te/ stan las langs nas bla gos</text></item>
<item><p>263b3</p><section>'dul ba</section><text>phrag pa gcig tu byas te/ dge slong gi mdun du tsog tsog por 'dug nas thal mo rab tu sbyar te tshig 'di skad ces brjod do/ /dgongs shig tshe dang ldan pa/ dge 'dun gyi bcwa lnga'i gso sbyin te/ bdag dge slong ming 'di</text></item>
<item><p>263b4</p><section>'dul ba</section><text>zhes bgyi ba'i yang bcwa lnga'i gso sbyin na/ bdag dge slong ming 'di zhes bgyi ba gso sbyin la dad pa dang yongs su dag pa dbul lo/ /de bzhin lan gnyis lan gsum du brjod cig /des kyang rigs so zhes smros shig /</text></item>
<item><p>263b5</p><section>'dul ba</section><text>gnyis pas ni legs so zhes bya'o/ /de ltar sbyin nus na ni legs/ mi nus na 'dug la gso sbyin phul cig /de yang phul ba zhes bya'o/ /'dug ste yang mi nus na nyal bas kyang phul ba zhes bya'o/ /der yang mi nus</text></item>
<item><p>263b6</p><section>'dul ba</section><text>na chung ngu na gso sbyin 'bul lo zhes smras na yang phul ba yin no/ /bdag gi phyir rjod cig ces zer na yang gso sbyin phul ba yin no/ /gang gis ma yin gyi lus kyis dmigs na yang gso sbyin phul ba yin no/ /lus kyis ma</text></item>
<item><p>263b7</p><section>'dul ba</section><text>yin ngag gis brjod na yang gso sbyin phul ba yin no/ /lus kyis kyang ma yin tshig gis kyang ma yin na dge 'dun thams cad de'i drung du deng shig /yang na de dge 'dun gyi nang du khug shig /dge 'dun yang der ma dong</text></item>
<item><p>263b8</p><section>'dul ba</section><text>ngam de'ang dge 'dun gyi nang du ma bkug par dge 'dun gyis ma 'dus par las byas na 'das pa dang bcas par 'gyur te/ 'di ni gso sbyin dbul ba'i rab tu ldan pa zhes bya ste/ gso sbyin</text></item>
<item><p>264a1</p><section>'dul ba</section><text>len pa'i gang zag gso sbyin blangs nas de nyid du dus 'das na gso sbyin ma phul ba yin te/ gzhan la dbul bar bya'o/ /bdag nyid khyim par khas blangs na gso sbyin ma phul ba yin te/ gzhan la gso</text></item>
<item><p>264a2</p><section>'dul ba</section><text>sbyin dbul bar bya'o/ /dge sbyong ngam/ ma ning ngam/ dge slong ma sun phyung ba 'am/ pha bsad pa 'am/ ma bsad pa 'am/ dgra bcom pa bsad pa 'am/ dge 'dun gyi dbyen byas pa 'am/ de bzhin gshegs</text></item>
<item><p>264a3</p><section>'dul ba</section><text>pa'i sku la ngan sems kyis khrag phyung ba 'am/ mu stegs can nam/ mu stegs can du song ba 'am/ rkun gnas dang / sngon nyams pa 'am/ sngar nyes pa byung ba 'am/ 'gro ba gzhan du gnas par bdag nyid khas</text></item>
<item><p>264a4</p><section>'dul ba</section><text>blangs na gso sbyin ma phul ba yin te/ gzhan la gso sbyin dbul bar bya'o/ /de ste za ma yin par bdag nyid kyis khas blangs na yang gso sbyin ma phul ba yin te/ gzhan la dbul bar bya'o/ /mi gnas pa dang / so sor</text></item>
<item><p>264a5</p><section>'dul ba</section><text>gnas pa dang / bslab pa byin pa bdag nyid kyis khas blangs na yang gso sbyin phul ba ma yin te/ gso sbyin gzhan la phul bar bya ste/ 'di ni gso sbyin dbul ba'i rab tu ldan pa zhes bya'o/ /gso sbyin len pa'i</text></item>
<item><p>264a6</p><section>'dul ba</section><text>rab tu ldan pa gang zhe na/ gso sbyin len pa'i dge slong gis gso sbyin blangs nas brgyug par mi bya/ mchong bar mi bya/ 'phar bar mi bya sa'i 'og nas 'gro bar mi bya/ nam mkha' las 'gro bar mi bya/ 'tshams kyi phyi rol</text></item>
<item><p>264a7</p><section>'dul ba</section><text>du gso sbyin blang bar mi bya/ 'tshams kyi nang nas shes bzhin pas gso sbyin blang bar bya'o/ /de ste 'tshams kyi phyi rol nas len na nyes byas su 'gyur ro/ /de ste des 'tshams kyi nang nas len pa la 'tsho ba'i bar du gcod pa 'am/</text></item>
<item><p>264a8</p><section>'dul ba</section><text>tshangs par spyod pa'i bar du gcod pa 'am/ bar du gcod pa brgyad las gang yang rung ba'i bar du gcod pas 'jigs par 'gyur ba zhig mngon sum du gnas par gyur na des 'tshams kyi phyi rol nas len kyang nyes pa med de/ 'di ni gso sbyin len pa'i</text></item>
<item><p>264b1</p><section>'dul ba</section><text>rab tu ldan pa zhes bya'o/ /gso sbyin brjod pa'i rab tu ldan pa gang zhe na/ gso sbyin brjod pa'i dge slong de dge 'dun gyi nang du ma 'ongs pa las dus 'das te shi na gso sbyin ma brjod pa zhes bya'o/ /khyim pa yin par bdag nyid kyis</text></item>
<item><p>264b2</p><section>'dul ba</section><text>khas blangs na'ang gso sbyin ma brjod pa zhes bya'o/ /dge sbyong ngam/ ma ning ngam/ dge slong ma sun phyung ba 'am/ zhes bya ba nas/ 'gro ba gzhan du gnas pa zhes bya ba'i bar du snga ma bzhin te/ bdag nyid kyis khas blangs</text></item>
<item><p>264b3</p><section>'dul ba</section><text>na'ang gso sbyin ma brjod pa zhes bya'o/ /de ste za ma yin par bdag nyid kyis khas blangs na'ang gso sbyin ma brjod pa zhes bya'o/ /dge 'dun la dbyen byas pa dang / mi gnas pa dang / so sor gnas pa dang / nye bar phyogs pa dang / bslab</text></item>
<item><p>264b4</p><section>'dul ba</section><text>pa byin par bdag nyid kyis khas blangs na'ang gso sbyin ma brjod pa zhes bya ste/ 'di ni gso sbyin brjod pa'i rab tu ldan pa zhes bya'o/ /dad pa'i rab tu ldan pa gang zhe na/ dad pa zhes bya ba ni dge 'dun gyi chos bzhin du bya ba rnams la</text></item>
<item><p>264b5</p><section>'dul ba</section><text>lta ba dang / blo gros dang / 'dod pa dang / bsam pas dad pa dbul ba dang / dge 'dun gyi chos bzhin du bya ba rnams la rjes su yi rang ba dang / nye bar phyogs pa dang / khas blangs pa dang / khas blangs len par byed pa 'di</text></item>
<item><p>264b6</p><section>'dul ba</section><text>ni dad pa'i rab tu ldan pa zhes bya'o/ /dad pa dbul ba'i rab tu ldan pa gang zhe na/ dge slong gang nad pa gso sbyin gyi gnas su 'gro mi nus pas ni dad pa dbul bar bya'o/ /de ste mi na bar ma song na nyes byas su 'gyur ro/ /</text></item>
<item><p>264b7</p><section>'dul ba</section><text>gal te 'tsho ba'i bar du gcod pa 'am/ tshangs par spyod pa'i bar du gcod pa 'am/ bar du gcod pa brgyad kyi nang nas gang yang rung ba'i bar du gcod pas 'jigs par 'gyur ba zhig mngon du gnas par gyur na des kyang dad pa</text></item>
<item><p>264b8</p><section>'dul ba</section><text>dbul bar bya'o/ /dbang med pas zin par gyur pa yang dad pa dbul bar bya'o/ /de yang 'di ltar dbul bar bya'o/ /stan las langs te bla gos phrag pa gcig tu byas nas dge slong gi mdun du tsog tsog por 'dug</text></item>
<item><p>265a1</p><section>'dul ba</section><text>ste thal mo rab tu sbyor la 'di skad smros shig /dgongs shig tshe dang ldan pa/ bdag dge slong ming 'di zhes bgyi ba yang dge 'dun gyi chos bzhin du bya ba la dad pa dbul lo/ /dge 'dun gyi chos</text></item>
<item><p>265a2</p><section>'dul ba</section><text>bzhin du bya ba rnams la rjes su yi rang ngo / khas len no/ /khas blang bar bgyi'o zhes de ltar lan gnyis lan gsum du smra bar bya'o/ /des kyang rigs so zhes smros shig /de ste de ltar dbul nus na ni legs/</text></item>
<item><p>265a3</p><section>'dul ba</section><text>mi nus na 'dug ste dbul bar bya'o/ /'dug ste yang mi nus na nyal te dbul bar bya'o/ /nyal te yang mi nus na chung ngu na 'di skad du dad pa dbul lo zhes smras na'ang dad pa phul ba yin no/ /bdag gi phyir yang dad pa</text></item>
<item><p>265a4</p><section>'dul ba</section><text>brjod cig ces zer na'ang dad pa phul ba yin no/ /ngag gis ma nus te lus kyi dmigs pas byas na'ang dad pa phul ba yin no/ /lus kyis ma nus te tshig gis brda byas na yang dad pa phul ba yin no/ /lus dang tshig gnyi</text></item>
<item><p>265a5</p><section>'dul ba</section><text>ga'i brdas byas na yang dad pa byin pa yin no/ /lus kyis kyang mi nus tshig gis kyang mi nus na der dge 'dun thams cad deng shig /yang na dge 'dun thams cad kyis de khug shig /dge 'dun thams cad kyang der</text></item>
<item><p>265a6</p><section>'dul ba</section><text>ma dong la dge slong de'ang der ma bkug na ma 'dus par byas pa ste/ dge 'dun las byed pa rnams kyang 'das pa dang bcas par 'gyur ro/ /dad pa len pa'i dge slong gis dad pa blangs nas de nyid du dus 'das te shi na dad</text></item>
<item><p>265a7</p><section>'dul ba</section><text>pa ma phul ba zhes bya ste/ gzhan la dad pa dbul bar bya/ khyim pa yin par bdag nyid kyis khas blangs na yang dad pa ma phul ba zhes bya ste/ gzhan la dad pa dbul bar bya/</text></item>
<item><p>265a8</p><section>'dul ba</section><text>dge sbyong ngam/ ma ning ngam/ dge slong ma sun phyung ba zhes bya ba nas/ 'gro ba gzhan du gnas pa'i bar du snga ma bzhin bdag nyid kyis khas blangs na'ang dad pa ma phul ba zhes bya ste gzhan la dad pa dbul</text></item>
<item><p>265b1</p><section>'dul ba</section><text>bar bya'o/ /de ste za ma yin par bdag nyid kyis khas blangs na'ang dad pa ma phul ba zhes bya'o/ /dge 'dun phye ba 'am/ mi gnas pa 'am/ so sor gnas pa 'am/ nye bar phyogs pa 'am/ bslab pa byin par bdag</text></item>
<item><p>265b2</p><section>'dul ba</section><text>nyid kyis khas blangs na yang dad pa ma phul ba zhes bya ste/ 'di ni dad pa dbul ba'i rab tu ldan pa zhes bya'o/ /dad pa len pa'i rab tu ldan pa gang zhe na/ dge slong gang dge slong gi drung nas dad pa len pa des 'di ltar bya ste/ gcig gis gcig</text></item>
<item><p>265b3</p><section>'dul ba</section><text>gi 'am/ gcig gis gnyis kyi 'am/ gcig gis mang po'i 'am/ ji snyed kyi ming smos nus pa de snyed kyi blang bar bya'o/ /dad pa len pa'i dge slong gis dad pa blangs nas brgyug par mi bya/ mgyogs par 'gro bar mi bya/ mchong bar mi bya/ 'phar</text></item>
<item><p>265b4</p><section>'dul ba</section><text>bar mi bya/ sa'i 'og nas 'gro bar mi bya/ nam mkha' las 'gro bar mi bya/ 'tshams kyi phyi rol nas blang bar mi bya/ 'tshams kyi nang nas shes bzhin pas dad pa blang bar bya'o/ /de ste 'tshams kyi phyi rol nas len na</text></item>
<item><p>265b5</p><section>'dul ba</section><text>nyes byas su 'gyur ro/ /de ste 'tshams kyi nang nas len du 'tsho ba'i bar du gcod pa 'am/ tshangs par spyod pa'i bar du gcod pa 'am/ bar du gcod pa brgyad las gang yang rung ba'i bar du gcod pas 'jigs par 'gyur ba zhig mngon</text></item>
<item><p>265b6</p><section>'dul ba</section><text>du gnas par gyur na/ des 'tshams kyi phyi nas blangs kyang nyes pa med de/ 'di ni dad pa len pa'i rab tu ldan pa zhes bya'o/ /dad pa brjod pa'i rab tu ldan pa gang zhe na/ dad pa byin pa'i dge slong dge</text></item>
<item><p>265b7</p><section>'dul ba</section><text>'dun gyi nang du ma 'ongs pa las dus 'das te shi na dad pa ma brjod pa zhes bya'o/ /khyim pa yin par bdag nyid kyis khas blangs na dad pa ma brjod pa zhes bya'o/ /dge sbyong ngam/ ma ning ngam/ dge slong</text></item>
<item><p>265b8</p><section>'dul ba</section><text>ma sun phyung ba zhes bya ba nas 'gro ba gzhan du gnas pa'i bar du snga ma bzhin du ste/ bdag nyid kyis khas blangs na'ang dad pa ma brjod pa zhes bya'o/ /de ste za ma yin par bdag nyid kyis khas blangs na'ang</text></item>
<item><p>266a1</p><section>'dul ba</section><text>dad pa ma brjod pa zhes bya'o/ /dge 'dun phye ba 'am/ mi gnas pa 'am/ so sor gnas pa 'am/ nye bar phyogs pa 'am/ bslab pa byin par bdag nyid kyis khas blangs na'ang dad pa ma brjod pa zhes bya'o/ /</text></item>
<item><p>266a2</p><section>'dul ba</section><text>dad pa brjod pa'i dge slong gis dad pa blangs nas mi nyal bar bya/ snyoms par 'jug par mi bya'o/ /shes bzhin pas dad pa brjod par bya/ de yang 'di lta bur brjod par bya'o/ /stan las langs nas bla gos</text></item>
<item><p>266a3</p><section>'dul ba</section><text>phrag pa gcig tu byas nas dge slong gi mdun du tsog tsog por 'dug ste thal mo rab tu sbyar la 'di skad du smra bar bya ste/ dgongs shig tshe dang ldan pa/ bdag dge slong ming 'di zhes bgyi ba dge 'dun gyi chos bzhin du mdzad pa la dad pa</text></item>
<item><p>266a4</p><section>'dul ba</section><text>dbul lo/ /dge 'dun gyi chos bzhin mdzad pa la rjes su yi rang ngo / /rjes su mngon par 'gro'o zhes de ltar lan gnyis lan gsum du smra bar bya'o/ /des kyang rigs so zhes smros shig /rnam pa bzhis na dad pa ma brjod</text></item>
<item><p>266a5</p><section>'dul ba</section><text>pa zhes bya'o/ /bzhi gang zhe na/ ngo tsha med pa dang / bag med pa dang / gnyid kyis log pa dang / snyoms par zhugs pa'o/ /de la gang ngo tsha med pa dang / bag med pa dang ldan pa rnam pa 'di gnyis ni nyes pa dang</text></item>
<item><p>266a6</p><section>'dul ba</section><text>bcas par 'gyur ro/ /gang gnyid kyis log pa dang / gang snyoms par zhugs pa rnam pa 'di gnyis ni nyes pa med par 'gyur ba ste/ 'di ni dad pa brjod pa'i rab tu ldan pa'o/ /yongs su dag pa'i rab tu ldan pa gang</text></item>
<item><p>266a7</p><section>'dul ba</section><text>zhe na/ 'di ltar bdag ni nyes pa med pa/ 'di ltar bdag ni dag pa/ 'di ltar bdag ni nyes pa ma byung mod kyis/ 'on kyang zla ba phyed phyed cing dge slong gis sems rtse gcig pas bdag gi sems la bdag gis ji ltar</text></item>
<item><p>266a8</p><section>'dul ba</section><text>blangs pa'i tshul khrims kyi phung po dang ldan pa las ma god dam/ ma nyams sam/ ma ral lam/ 'dres par ma byas sam/ yongs su dag gam/ bdag la nyes pa ma byung ngam/ nyes pa med pa yin nam brtag par bya ste/ 'di ni</text></item>
<item><p>266b1</p><section>'dul ba</section><text>yongs su dag pa'i rab tu ldan pa zhes bya'o/ /yongs su dag pa dbul ba'i rab tu ldan pa gang zhe na/ dge slong gang nad pa gso sbyin gnas su 'gro mi nus pas ni yongs su dag pa dbul bar bya'o/ /de ste mi na bar ma song na nyes byas su</text></item>
<item><p>266b2</p><section>'dul ba</section><text>'gyur ro/ /ji ste de'i 'tsho ba'i bar du gcod pa 'am tshangs par spyod pa'i bar du gcod pa 'am/ bar du gcod pa brgyad las gang yang rung ba'i bar du gcod pas 'jigs par 'gyur ba zhig mngon du gnas par gyur na des kyang yongs su dag</text></item>
<item><p>266b3</p><section>'dul ba</section><text>pa dbul bar bya'o/ /dbang med pas zin par gyur pa yang yongs su dag pa dbul bar bya'o/ /de yang 'di ltar dbul bar bya ste/ stan las langs te bla gos phrag pa gcig tu byas te dge slong gi mdun du tsog tsog por 'dug la</text></item>
<item><p>266b4</p><section>'dul ba</section><text>thal mo sbyar te 'di skad du smros shig /dgongs shig tshe dang ldan pa deng dge 'dun gyi bcwa lnga'i gso sbyin te/ bdag dge slong ming 'di zhes bgyi ba'i yang deng bcwa lnga'i gso sbyin te/ bdag gi bar chad kyi chos rnams kyang yongs su dag na/</text></item>
<item><p>266b5</p><section>'dul ba</section><text>tshe dang ldan pas kyang bdag la yongs su dag pa zung shig dang / dge slong ming 'di zhes bgyi ba yang gso sbyin gyi phyir yongs su dag pa dbul gyis/ gang gi phyir tshe dang ldan pas dad pa 'bul ba'i tshe long la yongs su dag par brjod</text></item>
<item><p>266b6</p><section>'dul ba</section><text>cig brjod pas na go bar 'gyur ro zhes de ltar lan gnyis lan gsum du smros shig /des kyang rigs so zhes smros shig /de ste de ltar dbul nus na ni legs/ mi nus na 'dug ste dbul bar bya'o/ /'dug ste'ang</text></item>
<item><p>266b7</p><section>'dul ba</section><text>mi nus na nyal te dbul bar bya'o/ /nyal te'ang mi nus na chung ngu na 'di skad yongs su dag pa sbyin no zhes smras na yongs su dag pa phul ba zhes bya'o/ /bdag gis yongs su dag pa rjod cig ces zer na yang yongs su dag pa phul</text></item>
<item><p>266b8</p><section>'dul ba</section><text>ba zhes bya'o/ /tshig gis mi nus te lus kyi dmigs pas phul na yang yongs su dag pa dbul ba zhes bya'o/ /lus kyis mi nus te tshig gis brda byas na yongs su dag pa phul ba zhes bya'o/ /</text></item>
<item><p>267a1</p><section>'dul ba</section><text>lus dang ngag gnyi gas brda byas na yang yongs su dag pa phul ba zhes bya'o/ /lus dang ngag gis brda byed mi nus na dge 'dun thams cad der deng shig /yang na dge slong de tshur khug shig /</text></item>
<item><p>267a2</p><section>'dul ba</section><text>dge 'dun thams cad kyang der ma dong la dge slong yang der ma bkug na las ma 'dus par byas pa ste/ dge 'dun rnams kyang 'das pa dang bcas par 'gyur ro/ /yongs su dag pa len pa'i dge slong gis yongs su dag pa</text></item>
<item><p>267a3</p><section>'dul ba</section><text>blangs pa las de nyid du dus 'das te shi na yongs su dag pa ma phul ba zhes bya ste/ gzhan la yongs su dag pa dbul bar bya'o/ /khyim pa yin par bdag nyid kyis khas blangs na'ang yongs su dag pa ma phul ba zhes bya ste/</text></item>
<item><p>267a4</p><section>'dul ba</section><text>gzhan la yongs su dag pa dbul bar bya'o/ /dge tshul pha 'am/ ma ning ngam/ dge slong ma sun phyung ba zhes bya ba nas/ 'gro ba gzhan du gnas pa'i bar snga ma bzhin te/ bdag nyid kyis khas blangs na yang yongs su dag pa ma</text></item>
<item><p>267a5</p><section>'dul ba</section><text>phul ba zhes bya ste/ yongs su dag pa gzhan las dbul bar bya'o/ /de ste ma ning yin par bdag nyid kyis khas blangs na yang yongs su dag pa ma phul ba zhes bya'o/ /dge 'dun phye ba 'am/ mi gnas pa 'am/ so sor</text></item>
<item><p>267a6</p><section>'dul ba</section><text>gnas pa 'am/ nye bar phyogs pa 'am/ bslab pa byin par bdag nyid kyis khas blangs na yang yongs su dag pa ma phul ba zhes bya ste/ 'di ni yongs su dag pa dbul ba'i rab tu ldan pa zhes bya'o/ /yongs su dag pa</text></item>
<item><p>267a7</p><section>'dul ba</section><text>len pa'i rab tu ldan pa gang zhe na/ dge slong gang dge slong gi drung nas yongs su dag pa len na des 'di ltar len par bya ste/ gcig gis gcig gi 'am/ gcig gis gnyis kyi 'am/ gcig gis mang po'i rnams kyi 'am/ ji snyed kyi ming</text></item>
<item><p>267a8</p><section>'dul ba</section><text>smos nus na de snyed kyi blang bar bya'o/ /yongs su dag pa len pa'i dge slong gis yongs su dag pa blangs nas brgyug par mi bya/ mgyogs su 'gro bar mi bya/ mchong bar mi bya/ 'phar bar mi bya/ sa'i 'og nas 'gro bar mi bya/ nam mkha' las 'gro bar mi</text></item>
<item><p>267b1</p><section>'dul ba</section><text>bya/ 'tshams kyi phyi rol nas yongs su dag pa blang bar mi bya/ gal te 'tshams kyi phyi rol nas len na nyes byas su 'gyur ro/ /de ste 'tshams kyi nang nas len du 'tsho ba'i bar du gcod pa 'am/ tshangs par spyod pa'i bar du gcod pa 'am/</text></item>
<item><p>267b2</p><section>'dul ba</section><text>bar du gcod pa brgyad las gang yang rung ba'i bar du gcod pas 'jigs pa zhig mngon du gnas par gyur na des 'tshams kyi phyi rol nas blangs kyang nyes pa med do/ /'di ni yongs su dag pa len pa'i rab tu ldan pa zhes bya'o/ /yongs su dag pa brjod</text></item>
<item><p>267b3</p><section>'dul ba</section><text>pa'i rab tu ldan pa gang zhe na/ yongs su dag pa len pa'i dge slong gis yongs su dag pa blangs nas/ dge 'dun gyi nang du ma 'ongs pa las dus 'das te shi na yongs su dag pa ma brjod pa zhes bya'o/ /khyim pa yin par bdag nyid kyis khas blangs na'ang yongs</text></item>
<item><p>267b4</p><section>'dul ba</section><text>su dag pa ma brjod pa zhes bya'o/ /dge sbyong dang / ma ning dang / dge slong ma sun phyung ba zhes bya ba nas/ 'gro ba gzhan du gnas pa'i bar du snga ma bzhin te/ bdag nyid kyis khas blangs na'ang yongs su dag pa ma brjod pa zhes</text></item>
<item><p>267b5</p><section>'dul ba</section><text>bya'o/ /de ste za ma yin par bdag nyid kyis khas blangs na'ang yongs su dag pa ma brjod pa zhes bya'o/ /dge 'dun phye ba 'am/ mi gnas pa 'am/ so sor gnas pa 'am/ nye bar phyogs pa 'am/ bslab pa byin par</text></item>
<item><p>267b6</p><section>'dul ba</section><text>bdag nyid kyis khas blangs na'ang yongs su dag pa ma brjod pa zhes bya'o/ /yongs su dag pa brjod pa'i dge slong des yongs su dag pa blangs nas nyal bar mi bya/ snyoms par 'jug par mi bya ste/ shes bzhin pas yongs</text></item>
<item><p>267b7</p><section>'dul ba</section><text>su dag pa brjod par bya ste/ de'ang stan las langs nas bla gos phrag pa gcig tu byos la dge slong gi mdun du tsog tsog por 'dug te thal mo rab tu sbyor la tshig 'di skad smros shig /dgongs shig tshe dang ldan pa/ deng dge 'dun</text></item>
<item><p>267b8</p><section>'dul ba</section><text>gyi bcwa lnga'i gso sbyin te/ dge slong ming 'di zhes bgyi ba'i yang bcwa lnga'i gso sbyin te/ dge slong ming 'di zhes bya ba'i bar chad kyi chos rnams kyang dag go zhes bdag nyid mchi ste/ des gso sbyin la yongs su</text></item>
<item><p>268a1</p><section>'dul ba</section><text>dag pa'ang dbul na bdag gis de'i ming nas brjod par bya'o/ /tshul shing yang long shig ces de ltar lan gnyis lan gsum du smros shig /des kyang rigs so zhes smros shig /rnam pa bzhis ni yongs su dag pa ma brjod pa</text></item>
<item><p>268a2</p><section>'dul ba</section><text>zhes bya'o/ /bzhi gang zhe na/ ngo tsha med pa dang / bag med pa dang / gnyid kyis log pa dang / snyoms par zhugs pa'o/ /de la gang ngo tsha med pa dang / gang bag med pa dang rnam pa 'di gnyis ni nyes pa dang bcas par 'gyur ro/ /gang gnyid kyis</text></item>
<item><p>268a3</p><section>'dul ba</section><text>log pa dang / snyoms par zhugs pa dang / rnam pa 'di gnyis ni nyes pa med par 'gyur ba ste/ 'di ni yongs su dag pa brjod pa'i rab tu ldan pa zhes bya'o/ /dad pa dang yongs su dag pa'i rab tu ldan pa gang zhe na/ gang du gso sbyin dang dge 'dun gyi las byed</text></item>
<item><p>268a4</p><section>'dul ba</section><text>pa na der dad pa dang yongs su dag pa bsres te dbul bar bya ste/ 'di ni dad pa dang yongs su dag pa'i rab tu ldan pa zhes bya'o/ /dad pa dang yongs su dag pa dbul ba'i rab tu ldan pa gang zhe na/ dge slong gang nad pa gso sbyin gyi gnas su 'gro mi nus pa ni dad pa dang yongs</text></item>
<item><p>268a5</p><section>'dul ba</section><text>su dag pa dbul bar bya'o/ /de ste mi na bar ma song na nyes byas su 'gyur ro/ /de ste de'i 'tsho ba'i bar du gcod pa 'am/ tshangs par spyod pa'i bar du gcod pa 'am/ bar du gcod pa brgyad las gang yang rung ba'i bar du gcod pas 'jigs par 'gyur ba zhig mngon sum</text></item>
<item><p>268a6</p><section>'dul ba</section><text>du gnas par gyur na des kyang dad pa dang yongs su dag pa dbul bar bya'o/ /dbang med pas zin par gyur pa yang dad pa dang yongs su dag pa dbul bar bya'o/ /de yang 'di ltar dbul bar bya ste/ stan las langs nas bla gos phrag pa gcig tu byas te/ lham</text></item>
<item><p>268a7</p><section>'dul ba</section><text>phud la dge slong gi mdun du tsog tsog por 'dug ste thal mo rab tu sbyor te tshig 'di skad du smros shig /dgongs shig tshe dang ldan pa/ deng dge 'dun gyi bcwa lnga'i gso sbyin te/ bdag dge slong ming 'di zhes bgyi ba'i yang bcwa lnga'i gso sbyin na/ bar chad kyi chos rnams</text></item>
<item><p>268a8</p><section>'dul ba</section><text>kyang yongs su dag gis tshe dang ldan pas kyang bdag la yongs su dag par zung shig /bdag dge slong ming 'di zhes bgyi ba dge 'dun gyi chos bzhin bya ba la dad pa dang / gso sbyin dang /</text></item>
<item><p>268b1</p><section>'dul ba</section><text>yongs su dag pa'ang dbul gyis bdag gi phyir tshe dang ldan pas tshul shing long la yongs su dag pa brjod cig /brjod na de bzhin shes so/ /de ltar lan gnyis lan gsum du smros shig /des kyang rigs so zhes smros shig /</text></item>
<item><p>268b2</p><section>'dul ba</section><text>de ste de ltar dbul nus na ni legs/ mi nus na 'dug ste dbul bar bya'o/ /'dug ste yang mi nus na nyal te dbul bar bya'o/ /nyal te'ang mi nus na chung ngu na 'di skad kyang dad pa dang yongs su dag pa dbul lo zhes smras na yang dad pa dang</text></item>
<item><p>268b3</p><section>'dul ba</section><text>yongs su dag pa phul ba zhes bya'o/ /bdag gi dad pa dang yongs su dag pa brjod cig ces smras na'ang dad pa dang yongs su dag pa brjod pa zhes bya'o/ /tshig gis ma yin par lus kyi dmigs pas byed na'ang dad pa dang</text></item>
<item><p>268b4</p><section>'dul ba</section><text>yongs su dag pa brjod pa zhes bya'o/ /lus kyis ma yin te ngag gis dmigs na yang dad pa dang yongs su dag pa brjod pa zhes bya'o/ /lus dang tshig gnyis gas brda byed na'ang dad pa dang yongs su dag pa byin pa zhes bya'o/ /</text></item>
<item><p>268b5</p><section>'dul ba</section><text>lus dang tshig gnyi gas brda byed mi nus na der dge 'dun thams cad deng shig /yang na dge slong de der khug shig /dge 'dun thams cad kyang der ma dong la/ dge slong de yang der ma bkug na las ma 'dus par byas pa</text></item>
<item><p>268b6</p><section>'dul ba</section><text>ste/ dge 'dun thams cad 'das pa dang bcas par 'gyur ro/ /dad pa dang / yongs su dag pa len pa'i dge slong gis dad pa dang yongs su dag pa blangs nas de nyid du dus 'das te shi na dad pa dang yongs su</text></item>
<item><p>268b7</p><section>'dul ba</section><text>dag pa ma phul ba zhes bya ste/ dad pa dang yongs su dag pa gzhan la dbul bar bya'o/ /khyim pa yin par bdag nyid kyis khas blangs na'ang dad pa dang yongs su dag pa ma phul ba zhes bya ste/ gzhan la dad pa dang</text></item>
<item><p>268b8</p><section>'dul ba</section><text>yongs su dag pa dbul bar bya'o/ /dge tshul pha 'am/ ma ning ngam/ dge slong ma sun phyung ba zhes bya ba nas/ 'gro ba gzhan du gnas pa zhes bya ba'i bar du snga ma bzhin te/</text></item>
<item><p>269a1</p><section>'dul ba</section><text>bdag nyid kyis khas blangs na'ang dad pa dang yongs su dag pa ma phul ba zhes bya ste/ gzhan la dad pa dang yongs su dag pa dbul bar bya'o/ /de ste za ma yin par bdag nyid kyis khas blangs na'ang dad</text></item>
<item><p>269a2</p><section>'dul ba</section><text>pa dang yongs su dag pa ma phul ba zhes bya'o/ /dge 'dun phye ba dang / mi gnas pa dang / so sor gnas pa dang / nye bar phyogs pa dang / bslab pa byin par bdag nyid kyis khas blangs na'ang</text></item>
<item><p>269a3</p><section>'dul ba</section><text>dad pa dang yongs su dag pa phul ba ma yin pa zhes bya ste/ 'di ni dad pa dang yongs su dag pa dbul ba'i rab tu ldan pa zhes bya'o/ /dad pa dang yongs su dag pa len pa'i rab tu ldan pa gang zhe na/ dge slong gang dge slong gi</text></item>
<item><p>269a4</p><section>'dul ba</section><text>drung nas yongs su dag pa dang dad pa len pa des 'di ltar blang bar bya'o/ /gcig gis gcig gi 'am/ gcig gis gnyis kyi 'am/ gcig gis mang po 'am/ ji snyed kyi ming smos nus pa de snyed kyi blang bar bya/</text></item>
<item><p>269a5</p><section>'dul ba</section><text>dad pa dang yongs su dag pa len pa'i dge slong gis dad pa dang yongs su dag pa blangs nas brgyug par mi bya/ mgyogs par 'gro bar mi bya/ 'phar bar mi bya/ mchong bar mi bya/ sa'i 'og nas 'gro bar mi bya/</text></item>
<item><p>269a6</p><section>'dul ba</section><text>nam mkha' las 'gro bar mi bya/ 'tshams kyi phyi rol nas yongs su dag pa dang dad pa blang bar mi bya/ 'tshams kyi nang nas shes bzhin pas dad pa dang yongs su dag pa blang bar bya/ de ste 'tshams kyi phyi rol nas dad</text></item>
<item><p>269a7</p><section>'dul ba</section><text>pa dang yongs su dag pa blangs na nyes byas su 'gyur ro/ /de ste 'tshams kyi nang nas len du 'tsho ba'i bar du gcod pa 'am/ tshangs par spyod pa'i bar du gcod pa 'am/ bar du gcod pa brgyad kyi nang nas gang yang</text></item>
<item><p>269a8</p><section>'dul ba</section><text>rung ba'i bar du gcod pas 'jigs par 'gyur ba zhig mngon sum du gnas na de 'tshams kyi phyi rol nas blangs kyang nyes pa med do/ /'di ni yongs su dag pa dang dad pa len pa'i rab tu ldan pa zhes bya'o/ /</text></item>
<item><p>269b1</p><section>'dul ba</section><text>dad pa dang yongs su dag pa brjod pa'i rab tu ldan pa gang zhe na/ yongs su dag pa dang dad pa brjod pa'i dge slong gis dge 'dun gyi nang du ma 'ongs nas dus 'das te shi na yongs su dag pa dang dad pa ma brjod pa zhes bya'o/ /khyim pa yin</text></item>
<item><p>269b2</p><section>'dul ba</section><text>par bdag nyid kyis shes par khas blangs na'ang yongs su dag pa dang dad pa ma brjod pa zhes bya'o/ /dge sbyong ma 'am/ ma ning ngam/ dge slong ma sun phyung ba zhes bya ba nas 'gro ba gzhan du gnas pa'o zhes bya ba'i bar du snga ma bzhin</text></item>
<item><p>269b3</p><section>'dul ba</section><text>te/ bdag nyid kyis khas blangs na'ang yongs su dag pa dang dad pa ma brjod pa zhes bya'o/ /de ste ma ning du bdag nyid kyis khas blangs na'ang yongs su dag pa dang dad pa ma brjod pa zhes bya'o/ /dge 'dun phye ba 'am/</text></item>
<item><p>269b4</p><section>'dul ba</section><text>mi gnas pa 'am/ so sor gnas pa 'am/ nye bar phyogs pa 'am/ bslab pa byin par bdag nyid kyis khas blangs na'ang yongs su dag pa dang dad pa ma brjod pa zhes bya'o/ /yongs su dag pa dang dad pa brjod pa'i dge slong</text></item>
<item><p>269b5</p><section>'dul ba</section><text>gis yongs su dag pa dang dad pa blangs nas nyal bar mi bya/ snyoms par zhugs par mi bya/ shes bzhin pas yongs su dag pa dang dad pa brjod par bya'o/ /de yang 'di lta bur brjod par bya ste/ stan las</text></item>
<item><p>269b6</p><section>'dul ba</section><text>langs nas bla gos phrag pa gcig tu byas nas dge slong gi mdun du tsog tsog por 'dug nas thal mo rab du sbyor la 'di skad du smros shig /dgongs shig tshe dang ldan pa/ deng dge 'dun gyi bcwa lnga'i gso sbyin te dge</text></item>
<item><p>269b7</p><section>'dul ba</section><text>slong ming 'di zhes bya ba'i yang bcwa lnga'i gso sbyin te/ bdag dge slong ming 'di zhes bya bas yongs su dag par bdag nyid smra ste/ bar chad kyi chos rnams kyang med de/ dge 'dun gyi chos bzhin gyi bya ba la</text></item>
<item><p>269b8</p><section>'dul ba</section><text>dad pa dang / gso sbyin dang / yongs su dag pa 'bul lo zhes de ltar lan gnyis lan gsum smros shig /des kyang rigs so zhes smros shig /rnam pa bzhis na yongs su dag pa dang dad pa ma brjod pa</text></item>
<item><p>270a1</p><section>'dul ba</section><text>zhes bya'o/ /bzhi gang zhe na/ ngo tsha med pa dang / bag med pa dang / gnyid kyis log pa dang / snyoms par zhugs pa'o/ /de la ngo tsha med pa dang / bag med pa dang rnam pa 'di gnyis ni nyes</text></item>
<item><p>270a2</p><section>'dul ba</section><text>pa dang bcas par 'gyur ba'o/ /gnyid kyis log pa dang / snyoms par zhugs pa dang rnam pa 'di gnyis ni nyes pa med par 'gyur ba'o/ /'di ni yongs su dag pa dang dad pa brjod pa'i rab tu ldan pa zhes bya'o/ /</text></item>
<item><p>270a3</p><section>'dul ba</section><text>mchod rten gyi rab tu ldan pa gang zhe na/ bcom ldan 'das kyis gsungs pa'i dbu'i mchod rten dang / sen mo'i mchod rten te/ ji ltar 'dul ba las mgon med pa la zas sbyin pa'i khyim bdag gis mchod rten gyi rab tu ldan pa</text></item>
<item><p>270a4</p><section>'dul ba</section><text>bzhin du rgya cher brjod par bya ste/ de yang sems can la phan pa'i phyir bcom ldan 'das kyis dbu'i mchod rten dang / sen mo'i mchod rten du gsungs pa'o/ /de la sangs rgyas bcom ldan 'das kyi mchod rten ni thams cad du</text></item>
<item><p>270a5</p><section>'dul ba</section><text>rdzogs par bya'o/ /rang sangs rgyas kyi ni bum pa sul can med par bya'o/ /dgra bcom pa'i ni phang lo bzhi pa'o/ /phyir mi 'ong ba'i ni phang lo gsum pa'o/ /lan cig phyir 'ong ba'i ni phang lo gnyis pa'o/ /</text></item>
<item><p>270a6</p><section>'dul ba</section><text>rgyun du zhugs pa'i ni phang lo gcig pa'o/ /so so'i skye bo dge ba can dag gi ni mgo yu bor bya'o/ /mchod rten gyi phyi rol gyi dag ra'i phyir mgon med pa la zas sbyin pa'i khyim bdag rab tu dad pa mngon par dad</text></item>
<item><p>270a7</p><section>'dul ba</section><text>pa can de bcom ldan 'das gang na ba der song nas drung du phyin pa dang / bcom ldan 'das kyi zhabs la mgo bos phyag 'tshal te phyogs gcig tu 'dug go/ /phyogs gcig tu 'dug nas bcom ldan 'das la khyim bdag</text></item>
<item><p>270a8</p><section>'dul ba</section><text>mgon med zas sbyin pas gang gi tshe na bcom ldan 'das ljongs rgyu zhing gshegs par gyur pa de'i tshe bcom ldan 'das kyi zhal mi mthong bas shin du yongs su gdung bar 'gyur na bcom ldan 'das kyi dbu dang / sen mo bdag la</text></item>
<item><p>270b1</p><section>'dul ba</section><text>stsal na bdag gis mchod do zhes gsol pa dang / bcom ldan 'das kyis de la khyod kyi mchod gnas 'di'o zhes bya ba nas de la dbu dang / sen mo byin pa dang / des 'di skad ces smras so/ /gal te bcom ldan 'das kyis</text></item>
<item><p>270b2</p><section>'dul ba</section><text>bkas gnang na dbu dang / sen mo las mchod rten bgyi'o/ /bcom ldan 'das kyis bka' stsal pa/ khyim bdag rjes su gnang gis skra'i mchod rten dang / sen mo'i mchod rten kyang byos shig /'di ni mchod rten gyi rab tu</text></item>
<item><p>270b3</p><section>'dul ba</section><text>ldan pa zhes bya'o/ /mchod rten gyi dngos po'i rab tu ldan pa gang zhe na/ gang mchod rten gyi zhing ngam/ nags tshal lam/ gang du rung ba'i phyogs su thog mar mchod rten gzhag par byas te/ mchod rten de'i dngos po'i kho ra khor yug tu</text></item>
<item><p>270b4</p><section>'dul ba</section><text>mchod rten gyi dngos por gzhag par bya ste/ 'di ni mchod rten gyi dngos po'i rab tu ldan pa zhes bya'o/ /mchod rten gyi khyams kyi phreng gi rab tu ldan pa gang zhe na/ mchod rten gyi khyams dang ka ba ni bcom ldan 'das kyis ji ltar 'dul ba las</text></item>
<item><p>270b5</p><section>'dul ba</section><text>gsungs pa bzhin du rgya cher brjod par bya ste/ 'di ni mchod rten gyi khyams kyi phreng gi rab tu ldan pa zhes bya'o/ /mchod rten gyi mi zad pa'i rab tu ldan pa gang zhe na/ yangs pa'i grong khyer gyi tshong pas bcom ldan 'das kyi mchod rten zhig byas</text></item>
<item><p>270b6</p><section>'dul ba</section><text>nas mchod rten gyi khyams kyang byas te/ dge slong rnams la mchod rten gyi mi zad pa phul ba dang / dge slong rnams the tshom du gyur nas so sor ma blangs pa dang / de lta bur gyur pa dge slong rnams kyis bcom ldan 'das la gsol</text></item>
<item><p>270b7</p><section>'dul ba</section><text>nas/ bcom ldan 'das kyis bka' stsal pa/ rjes su gnang gis kun dga' ra ba na gnas pa 'am/ dge bsnyen gyis mchod rten mi zad pa de long shig /mchod rten la rim gror bya ba'i phyir spel bar bya ste/</text></item>
<item><p>270b8</p><section>'dul ba</section><text>gang de'i rnyed pa skyes nas des mchod rten la mchod par bya/ gang de las kyang lhag na des mchod rten la yon du dbul bar bya ste/ 'di ni mchod rten gyi mi zad pa'i rab tu ldan pa zhes bya'o/ /mchod rten slar bcos pa'i rab tu ldan pa gang</text></item>
<item><p>271a1</p><section>'dul ba</section><text>zhe na/ 'jim pa'i gong bu 'am/ rdo thal gyi gong bu 'am/ sa mar gyi gong bus mchod rten slar bcos par bya ste/ 'di ni mchod rten slar bcos pa'i rab tu ldan pa zhes bya'o/ /mchod rten gyi rgyan gyi rab tu</text></item>
<item><p>271a2</p><section>'dul ba</section><text>ldan pa gang zhe na/ mchod rten brgyan par bya/ gdugs dang / rgyal mtshan dang / ba dan la sogs pa spyang ba rnams dang / dril bu dang / 'khor lo dang / g.yung drung ris dang / dpal gyi gru gu ris dang / dga' ba can gyis bskor</text></item>
<item><p>271a3</p><section>'dul ba</section><text>ba dang / phreng ba dang / se mo do dang / mu tig gi phreng ba dang / dar dang / seng dar dang / ko shon dang / ras bal dang / srin bal dang / gser dang / dngul dang / bai dUr+ya dang / shel dang / dung dang / man shel dang / byi ru dang / dngul dang /</text></item>
<item><p>271a4</p><section>'dul ba</section><text>sa le sbram dang / asma gar ba dang / mu sar gar ba dang / mu tig dmar po dang / g.yas su 'khyil bas bskor ba zhes bya ba la sogs te/ gang gzhan yang 'jig rten na rgyan du bya ba'i rab tu sbyor ba thams cad kyis mchod rten la brgyan</text></item>
<item><p>271a5</p><section>'dul ba</section><text>par bya ste/ 'di ni mchod rten gyi rgyan gyi rab tu ldan pa zhes bya'o/ /mchod rten la mchod pa'i rab tu ldan pa gang zhe na/ mchod rten la mchod par bya ba ni phreng ba dang / dri dang / byug pa dang / bdug pa dang / me tog dang / gur gum gyi chag chag dang /</text></item>
<item><p>271a6</p><section>'dul ba</section><text>ldong ros dang / yungs mar gyi byug pa dang / me tog gi phreng ba dang / me mar gyi phreng ba dang / dri'i phreng ba dang / a ru ra'i phye ma dang / a ga ru'i phye ma dang / tsan dan gyi phye ma dang / ka la nu sa ri dang / gser gyi me tog dang /</text></item>
<item><p>271a7</p><section>'dul ba</section><text>dngul gyi me tog dang / rin po che'i me tog dang / rol mo la sogs pa dang / gang yang gzhan yang 'jig rten pa'i mchod pa'i yo byad du sbyor ba thams cad kyis kyang mchod rten la mchod par bya/ phyi phyir zhing phyag dar bya/</text></item>
<item><p>271a8</p><section>'dul ba</section><text>phyag 'tshal bar bya'o/ /mchod rten la phreng ba'i chun po gdags pa 'am/ mchod rten gyi phyir rnam pa gzhan du byed cing 'jog pa ni dge slong gi rung ba ste/ 'di ni mchod rten la mchod pa'i rab tu ldan pa zhes bya'o/ /zas kyi rab</text></item>
<item><p>271b1</p><section>'dul ba</section><text>tu ldan pa gang zhe na/ gtsug lag khang gang du yang rung ste/ dge slong gnas pa la der zas shig 'thob par byed pa 'di ni zas kyi rab tu ldan pa zhes bya'o/ /zas dang bcas pa'i rab tu ldan pa gang zhe na/ dge slong gang bza' ba zhig chos dang</text></item>
<item><p>271b2</p><section>'dul ba</section><text>bcas par rnyed na de'i rkyen gyis phyir 'dus te za ba dang / yang yang za ba yod na yang gnas gnyi gar bag yangs su za ba ste/ 'di ni zas dang bcas pa'i rab tu ldan pa zhes bya'o/ /thug pa'i rab tu ldan pa gang zhe na/ bcom ldan 'das kyis</text></item>
<item><p>271b3</p><section>'dul ba</section><text>dge slong rnams la thug pa rnam pa bcu gsungs pa ni 'di lta ste/ 'o ma'i thug pa dang / zho'i thug pa dang / dar ba'i thug pa dang / sha'i thug pa dang / mar gyi thug pa dang / 'bru mar gyi thug pa dang / til gyi thug pa dang / bal sran gyi thug</text></item>
<item><p>271b4</p><section>'dul ba</section><text>pa dang / se'u'i thug pa dang / chu'i thug pa dang / thug pa 'di rnams bcu ni dge slong rnams kyis shes bzhin du sgra chung ba dang / hub hub med pa dang / na ba'i 'du shes dang / rkyen gyi 'du shes nye bar bzhag ste btung bar bya'o/ /gzhan yang thug</text></item>
<item><p>271b5</p><section>'dul ba</section><text>pa la yon tan rnam pa gnyis yod de/ bkres pa gzhom pa dang / skom pa gzhom pa zhes bya'o/ /bca' ba'i rab tu ldan pa gang zhe na/ bcom ldan 'das kyis dge slong rnams la bca' ba rnam pa dgu gsungs pa ni/ 'di lta ste/</text></item>
<item><p>271b6</p><section>'dul ba</section><text>rtsa ba'i bca' ba dang / sdong bu'i bca' ba dang / lo ma'i bca' ba dang / me tog gi bca' ba dang / 'bras bu'i bca' ba dang / kha ra'i bca' ba dang / til gyi bca' ba dang / 'bras khur gyi bca' ba dang / bu ram</text></item>
<item><p>271b7</p><section>'dul ba</section><text>gyi bca' ba dang / bca' ba 'di rnams dgu ni dge slong rnams kyis shes bzhin pas sgra chung ngu dang / cag sgra med par na ba'i 'du shes dang / sman gyi 'du shes dang / phyir phan pa'i 'du shes dang / rkyen gyi 'du shes nye bar</text></item>
<item><p>271b8</p><section>'dul ba</section><text>bzhag ste bca' bar bya'o/ /'di ni bca' ba'i rab tu ldan pa zhes bya'o/ /myang ba'i rab tu ldan pa gang zhe na/ bcom ldan 'das kyis dge slong rnams la myang ba rnam pa lnga rnams gsungs pa 'di lta ste/</text></item>
<item><p>272a1</p><section>'dul ba</section><text>mar dang / 'bru mar dang / sbrang rtsi dang / bu ram dang / mar sar dang / myang ba 'di lnga rnams ni dge slong rnams kyis shes bzhin du sgra chung ba dang / cag sgra med pas na ba'i 'du shes dang / sman gyi 'du shes dang /</text></item>
<item><p>272a2</p><section>'dul ba</section><text>phyir phan pa'i 'du shes dang / rkyen gyi 'du shes su nye bar bzhag ste myang bar bya'o/ /'di ni myang ba'i rab tu ldan pa zhes bya'o/ /bza' ba'i rab tu ldan pa gang zhe na/ bcom ldan 'das kyis dge slong rnams la bza' ba rnam pa</text></item>
<item><p>272a3</p><section>'dul ba</section><text>lnga gsungs pa 'di lta ste/ 'bras chan dang / nas chan dang / 'bras phye dang / sha dang / khur ba dang / bza' ba 'di lnga ste/ dge slong rnams kyis shes bzhin du sgra chung ba dang / cag sgra med par na ba'i 'du shes dang /</text></item>
<item><p>272a4</p><section>'dul ba</section><text>sman gyi 'du shes dang / rkyen gyi 'du shes dang / phyir phan pa'i 'du shes nye bar bzhag ste bza' bar bya'o/ /'di ni bza' ba'i rab tu ldan pa zhes bya'o/ /lhung bzed kyi rab tu ldan pa gang zhe na/ bcom ldan 'das kyis dge slong</text></item>
<item><p>272a5</p><section>'dul ba</section><text>rnams la lhung bzed rnam pa gnyis gsungs te/ lcags las byas pa dang / kham pa las byas pa'o/ /lhung bzed rnam pa brgyad ni mi gnang ba ste/ gser dang / dngul dang / bai dUr+ya las byas pa dang /</text></item>
<item><p>272a6</p><section>'dul ba</section><text>shel las byas pa dang / shing las byas pa dang / rdo las byas pa dang / mching bu las byas pa dang / khar ba las byas pa ste/ 'di ni lhung bzed kyi rab tu ldan pa zhes bya'o/ /gos kyi rab tu ldan pa gang</text></item>
<item><p>272a7</p><section>'dul ba</section><text>zhe na/ bcom ldan 'das kyis dge slong rnams la gos rnam pa bcu gsum gsungs te/ 'di lta ste/ sbyar ma dang / stod g.yogs dang / mthang gos dang / gding ba dang / khrus ras dang /</text></item>
<item><p>272a8</p><section>'dul ba</section><text>g.yan pa g.yogs pa dang / stod chags dang / stod chags kyi 'theb dang / smad g.yogs dang / smad g.yogs kyi 'theb dang / lus phyi ba dang / skra bzed pa dang / dbyar gyi ras chen dang / yo byad kyi gos bcu gsum ste/ chos gos bcu gsum</text></item>
<item><p>272b1</p><section>'dul ba</section><text>po 'di rnams dge slong rnams kyis mtshon gyis gcad cing kha dog bsgyur te rung bar bya mi dgos par byin gyis brlabs pa'i dbang gis yongs su spyad par bya'o/ /'di ni gos kyi rab tu ldan pa zhes bya'o/ /steng g.yogs kyi rab</text></item>
<item><p>272b2</p><section>'dul ba</section><text>tu ldan pa gang zhe na/ bcom ldan 'das kyis dge slong rnams la mal stan dgab pa'i phyir steng g.yogs gnyis su gsungs te/ stug na ni chig rim/ srab na ni sbyar ma'o/ /'di ni steng g.yogs kyi rab tu ldan pa zhes bya'o/ /khab kyi rab tu</text></item>
<item><p>272b3</p><section>'dul ba</section><text>ldan pa gang zhe na/ bcom ldan 'das kyis dge slong rnams la gos 'tshem pa'i phyir lcags dang / khar ba dang / zangs dang / ra gan gyi khab gnang ste/ 'di ni khab kyi rab tu ldan pa zhes bya'o/ /khab ral gyi rab tu ldan pa gang</text></item>
<item><p>272b4</p><section>'dul ba</section><text>zhe na/ bcom ldan 'das kyis dge slong rnams la khab sba ba'i phyir khab ral gnang ste/ 'di ni khab ral gyi rab tu ldan pa zhes bya'o// //</text></item>
<item><p>272b5</p><section>'dul ba</section><text>'dul ba gzhung dam pa/ bam po lnga bcu pa/ gnas 'cha' ba'i rab tu ldan pa gang zhe na/ sangs rgyas bcom ldan 'das kyis glo bur du lhags pa'i dge slong gis gnas bca' ba'i don gyi phyir dge 'dun gyi gtsug lag</text></item>
<item><p>272b6</p><section>'dul ba</section><text>khang du 'ongs ma thag tu gnas ma bcas kyi bar du rkang pa'i rdul ma phyi shig /chu snod ma len cig ces gsungs pa dang / dge slong gzhan zhig glo bur du 'ongs pas gnas bca' ba'i don gyi phyir gtsug lag khang du</text></item>
<item><p>272b7</p><section>'dul ba</section><text>'ongs na des bcom ldan 'das kyis dge slong glo bur du 'ongs pas gnas bca' ba'i don gyi phyir dge 'dun gyi gtsug lag khang du 'ongs na gnas ma bcas kyi bar du rkang pa'i rdul ma 'phyi shig /chu snod kyang ma len cig</text></item>
<item><p>272b8</p><section>'dul ba</section><text>ces bslab pa'i gnas bcas so zhes pa thos nas des gnas bca' ba'i phyir lus ngal/ lus tshegs che/ lus dub bzhin du phan tshun du brgyugs pa las brgyal te sa la 'gyel nas dus 'das so/ /</text></item>
<item><p>273a1</p><section>'dul ba</section><text>de lta bur gyur pa dge slong dag gis bcom ldan 'das la gsol nas bcom ldan 'das kyis bka' stsal pa/ lhung bzed dang chos gos zhog la rkang pa'i rdul phyis chu snod long la gdod gnas chos shig /dge slong</text></item>
<item><p>273a2</p><section>'dul ba</section><text>de dag su las kyang rung gnas bab bab tu bca' ba dang / dge ba'i chos yal bar gyur nas de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa gnas 'cha' ba'i</text></item>
<item><p>273a3</p><section>'dul ba</section><text>dge slong gis gnas 'cha' bar 'dod na ring thabs bab bab tu gnas ma 'cha' bar zhag gsum gyi bar du bsam pa shin du soms/ brtag pa shin du rtogs/ dpyad pa shin du dpyad nas gdod gnas bca' bar bya'o/ /</text></item>
<item><p>273a4</p><section>'dul ba</section><text>gang las gnas 'cha' bar 'dod pa dge slong de'i spyod pa ci 'dra ba dang / 'khor ci 'dra ba dang / de'i gnyis po phyi bzhin 'brang ba'i grogs rnams ci 'dra ba dang / lung sgo 'am mi bsgo ba dang / rjes su ston nam mi ston pa dris</text></item>
<item><p>273a5</p><section>'dul ba</section><text>shig /bdag dge slong de la 'jigs pa dang / ri mo bkur sti byed par 'gyur ram mi 'gyur/ dge ba'i chos rnams skye 'am/ de ste 'grib par 'gyur/ bdag dge slong de la 'jigs pa dang rim gro bkur sti byed</text></item>
<item><p>273a6</p><section>'dul ba</section><text>par 'gyur ram mi 'gyur/ dge ba'i chos rnams skye 'am/ de ste 'grib par 'gyur zhes bsam pa shin du soms/ brtag pa shin du rtogs/ dpyad pa shin du dpyod la/ gdod gnas chos shig /gnas sbyin</text></item>
<item><p>273a7</p><section>'dul ba</section><text>pa'i dge slong gis kyang gnas sbyin par 'dod na/ gang la'ang rung rings par bab bab tu ma sbyin par zhag gsum gyi bar du shin du soms/ brtag pa shin du rtogs/ dpyad pa shin tu dpyod la gdod</text></item>
<item><p>273a8</p><section>'dul ba</section><text>gnas byin cig /gang la gnas sbyin par 'dod pa'i dge slong de'i spyod pa ci 'dra ba dang / de'i spyod lam ci 'dra ba dang / kun du spyod pa ci 'dra ba dris shig /dge slong de bdag la 'jigs pa dang / rim gro bkur sti</text></item>
<item><p>273b1</p><section>'dul ba</section><text>byed pa dang / dge ba'i chos skye bar 'gyur ram/ de ste 'grib par 'gyur/ dge slong de bdag la 'jigs par 'gyur ram mi 'gyur/ mos shing bkur sti dang dge ba'i chos 'phel lam mi 'phel shin du bsams pa bsams/ brtag pa</text></item>
<item><p>273b2</p><section>'dul ba</section><text>shin du brtags/ dpyad pa shin du dpyod la de ste sems mgu bar byed na gdod de la gnas byin cig /de ni gnas 'cha' ba'i rab tu ldan pa zhes bya'o/ /gnas 'cha' ba blang ba'i rab tu ldan pa gang zhe na/ gnas 'cha' ba len par</text></item>
<item><p>273b3</p><section>'dul ba</section><text>'dod pa'i dge slong gis gnas bca' ba blang bar 'dod na 'di bzhin du gnas long shig /stan las langs te bla gos phrag pa gcig tu byos/ lag pa gnyis kyis rkang pa gnyis las bzung ste lan gnyis su tshir la tshig 'di skad du smros</text></item>
<item><p>273b4</p><section>'dul ba</section><text>shig dgongs shig btsun pa/ bdag dge slong ming 'di zhes bgyi ba btsun pa las gnas 'cha' bar gsol na/ btsun pas bdag la gnas bca' ba stsol cig /bdag btsun pa la gnas 'cha' zhing mchis so zhes de bzhin lan</text></item>
<item><p>273b5</p><section>'dul ba</section><text>gnyis lan gsum du smros shig /des kyang rigs so zhes smros shig /des yang slar legs so zhes sam shin du legs so zhes bya'o/ /slar yang bag yod par sgrubs shig ces pa 'di ni gnas 'cha' ba blang ba'i rab tu ldan</text></item>
<item><p>273b6</p><section>'dul ba</section><text>pa zhes bya'o/ /gnas 'cha' ba sbyin pa'i rab tu ldan pa gang zhe na/ dge slong lo bcu ma lon pas gnas 'cha' ba mi sbyin no/ /lo bcu lon du zin kyang mi shes pa glen pa/ mi gsal ba/ mi mkhas par grags na des kyang</text></item>
<item><p>273b7</p><section>'dul ba</section><text>gnas 'cha' ba ma sbyin cig /chos lnga dang ldan pa'i dge slong gis gnas 'cha' ba sbyin par bya ste/ nyes pa shes pa dang / nyes pa med pa shes pa dang / lci ba shes pa dang / yang ba shes pa dang / so sor thar pa'i mdo dang rgyas pa shes par gyur</text></item>
<item><p>273b8</p><section>'dul ba</section><text>pa ste/ de ni gnas 'cha' ba sbyin pa'i rab tu ldan pa zhes bya'o/ /gnas bca' ba so sor btang ba'i rab tu ldan pa gang zhe na/ chos lnga dang ldan na gnas bca' ba btang bar gyur te/ lnga gang zhe na/ dad pa med pa yin/ le lo can dang / bkur sti med pa</text></item>
<item><p>274a1</p><section>'dul ba</section><text>dang / tshig ngan du smra ba dang / sdig pa'i grogs po can yin no/ /gzhan yang rgyu lnga dang rkyen lngas na gnas 'cha' ba btang bar 'gyur te/ spyo ba dang / song ba dang / phyogs las gzhan gyi phyogs su song ba dang /</text></item>
<item><p>274a2</p><section>'dul ba</section><text>mkhan po mthong ma thag tu gnas 'cha' ba btang bar 'gyur ba dang / gnyis kas kyang btang ba de ni gnas 'cha' ba btang ba'i rab tu ldan pa zhes bya'o/ /mkhan po'i rab tu ldan pa gang zhe na/ dge slong de dag mkhan po med par rab tu byung</text></item>
<item><p>274a3</p><section>'dul ba</section><text>zhing bsnyen par rdzogs par byas pas na ma dul bar gyur/ ngan par dul ba dang / tshul dang mi ldan pa/ smad g.yogs mi sdug par gyon/ bla gos mi sdug par gyon/ spyod pa nyams shing mi sdug par spyod pa la zhugs pa dang / cha lugs ngan/</text></item>
<item><p>274a4</p><section>'dul ba</section><text>cha lugs mi sdug pa la zhugs nas de la su yang nad g.yog mi byed par gyur pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ mkhan po yod pa dang / des de dag</text></item>
<item><p>274a5</p><section>'dul ba</section><text>'dul bar byed/ lung bsgo bar byed/ rjes su yang ston par byed/ 'chos par byed na yang bsnyen bkur dang nad g.yog byed par 'gyur ro zhes gsungs so/ /bcom ldan 'das kyis bsnyen bkur byos shig ces gsungs pa 'di ni mkhan</text></item>
<item><p>274a6</p><section>'dul ba</section><text>po'i rab tu ldan pa zhes bya'o/ /lhan cig spyod pa'i rab tu ldan pa gang zhe na/ de dge slong gi rab tu phyung bsnyen par rdzogs par byas na mkhan po la rim gro mi byed nas de ltar gyur pa dge slong dag gis bcom ldan 'das la gsol nas/</text></item>
<item><p>274a7</p><section>'dul ba</section><text>bcom ldan 'das kyis bka' stsal pa/ lhan cig spyod pas ni mkhan po la rim gro byos shig /gzhar bar byos shig /blta bar byos shig /mgu bar byos shig /rjes bzhin du 'brang bar byos shig /bsnyen bkur</text></item>
<item><p>274a8</p><section>'dul ba</section><text>byos shig /bya ba thams cad kyang mkhan po la ma dris kyi bar du ma byed cig /rnam pa gsum ma gtogs te/ bshang gci dang / so shing dor ba dang / 'tshams kyi nang nas mchod rten la phyag 'tshal ba ma gtogs so/ /</text></item>
<item><p>274b1</p><section>'dul ba</section><text>lhan cig spyod pa dang ldan pas kyang bya ba thams cad mkhan po la dris shing byos shig /bshang gci dang / so shing dor ba dang / 'tshams kyi nang du mchod rten la phyag 'tshal ba ma gtogs so/ /lhan cig spyod pa dang ldan pa dag gis kyang</text></item>
<item><p>274b2</p><section>'dul ba</section><text>lhan cig spyod pa'i mkhan po la bkur sti byos shig /bla mar byos shig /mchod par byos shig /mgu bar byos shig /de'i bya ba zhig yod na yang le lo mi bya zhing shes bzhin du myur du gyis shig /rim gro dang bcas/ 'dzem pa dang</text></item>
<item><p>274b3</p><section>'dul ba</section><text>bcas/ 'jigs pa dang bcas par 'gyur bar byos shig /ngo tsha ba dang / sems dman pa dang / bdag gi dge ba cir 'gyur snyam pa dang / de log pa zhig la 'jug na yang mkhan pos bzlog par gyis shig /mkhan po la yang</text></item>
<item><p>274b4</p><section>'dul ba</section><text>des bzlog par gyis shig /mkhan po na na des nad g.yog gus par bya/ bdag gi don kyang ma nyams par bya ba de ni lhan cig spyod pa'i rab tu ldan pa zhes bya'o/ /slob dpon gyi rab tu ldan pa gang zhe na/ dge slong de dag slob dpon</text></item>
<item><p>274b5</p><section>'dul ba</section><text>med par rab tu byung zhing bsnyen par rdzogs par byas pas na ma dul bar gyur/ ngan par dul ba dang / tshul dang mi ldan/ sham thabs mi sdug par gyon/ bla gos mi ran par gyon/ spyod pa nyams shing mi sdug par spyod pa la zhugs</text></item>
<item><p>274b6</p><section>'dul ba</section><text>pa dang / cha lugs mi sdug /cha lugs log pa la zhugs nas de la su yang nad g.yog mi byed par gyur pa dang / de ltar gyur pa dge slong dag gis bcom ldan 'das la gsol pa dang / bcom ldan 'das kyis bka'</text></item>
<item><p>274b7</p><section>'dul ba</section><text>stsal pa/ slob dpon yod kyang des de dag dul bar byed/ lung bsgo bar byed/ rjes su yang ston par byed/ 'chos par byed/ na na yang bsnyen bkur dang nad g.yog byed par 'gyur ro zhes gsungs so/ /</text></item>
<item><p>274b8</p><section>'dul ba</section><text>bcom ldan 'das kyis bsnyen bkur byos shig ces gsungs pa 'di ni slob dpon gyi rab tu ldan pa zhes bya'o/ /nye gnas kyi rab tu ldan pa gang zhe na/ de dge slong dag gis rab tu phyung bsnyen par rdzogs par byas na slob</text></item>
<item><p>275a1</p><section>'dul ba</section><text>dpon la rim gro mi byed nas/ de ltar gyur pa dge slong dag gis bcom ldan 'das la gsol pa dang / bcom ldan 'das kyis bka' stsal pa/ nye gnas kyis ni slob dpon la rim gro byos shig /</text></item>
<item><p>275a2</p><section>'dul ba</section><text>gzhar bar byos shig /blta bar byos shig /mgu bar byos shig /rjes bzhin du 'brang bar byos shig /bsnyen bkur byos shig /bya ba thams cad kyang slob dpon la ma dris kyi bar du ma byed cig /rnam pa gsum ma</text></item>
<item><p>275a3</p><section>'dul ba</section><text>gtogs te/ bshang gci dang / so shing dor ba dang / 'tshams kyi nang du mchod rten la phyag 'tshal ba ma gtogs so/ /nye gnas dang ldan pas kyang bya ba thams cad slob dpon la dris shing byos shig /bshang gci dang / so shing dor ba dang / 'tshams</text></item>
<item><p>275a4</p><section>'dul ba</section><text>kyi nang du mchod rten la phyag 'tshal ba ma gtogs so/ /nye gnas dang ldan pa dag gis kyang nye gnas kyis slob dpon la bkur stir byos shig /bla mar byos shig /mchod par byos shig /mgu bar byos shig /de'i bya ba zhig yod</text></item>
<item><p>275a5</p><section>'dul ba</section><text>na yang le lo mi bya zhing shes bzhin du myur du gyis shig /rim gro dang bcas/ 'dzem pa dang bcas/ 'jigs pa dang bcas par byos shig /ngo tsha ba dang / sems dman pa dang / bdag gi dge ba cir 'gyur snyam pa dang / de log pa</text></item>
<item><p>275a6</p><section>'dul ba</section><text>zhig la 'jug pa na yang slob dpon gyis bzlog par gyis shig /slob dpon la yang des bzlog par gyis shig /slob dpon na na des nad g.yog gus par bya/ bdag gi don kyang ma nyams par bya ba de ni nye gnas kyi rab tu ldan pa zhes bya'o/ /</text></item>
<item><p>275a7</p><section>'dul ba</section><text>mkhan po dang slob dpon dang lhan cig spyod pa dang nye gnas kyi rab tu ldan pa gang zhe na/ mkhan po dang slob dpon gyis lhan cig spyod pa dang nye gnas la bu lta bu'i 'du shes mngon du zhog shig /lhan cig spyod pa dang nye gnas kyis kyang mkhan po</text></item>
<item><p>275a8</p><section>'dul ba</section><text>dang slob dpon la phar 'du shes mngon du dga' bar bya ste/ 'di ni mkhan po dang slob dpon dang lhan cig spyod pa dang nye gnas kyi rab tu ldan pa zhes bya'o/ /dge slong gi rab tu ldan pa dge tshul gyi rab tu ldan pa gang zhe na/ bcom ldan 'das</text></item>
<item><p>275b1</p><section>'dul ba</section><text>kyis dge slong rnams la dge tshul pha chongs shig par gnang ste/ tha ma ni bya rog skrod nus la lo bdun pa'o/ /de la nyes pa'i dmigs shig byung na dge bsnyen dad pa'i mdun du spyo zhing spongs shig /sgren mor ma spang shig /gos</text></item>
<item><p>275b2</p><section>'dul ba</section><text>gcig par ma spang bar stod g.yogs mthang gos dang ldan par spang ste/ 'di ni dge tshul gyi rab tu ldan pa zhes bya'o/ /dngos po'i rab tu ldan pa gang zhe na/ phyogs gar thog ma gtsug lag khang rtsig pa der las gsar du byed pa'i dge slong</text></item>
<item><p>275b3</p><section>'dul ba</section><text>gis rtogs shig /sngar gtsug lag khang gi dngos po brtag pa ni 'od pa dang ldan nam/ skyed shing dang ldan nam/ chu dang ldan nam/ 'chag sa dang ldan nam/ nye 'khor dang ldan nam/ rtsod pa med dam/ dog pa med dam/ spyod yul dang mi ring</text></item>
<item><p>275b4</p><section>'dul ba</section><text>ngam/ ha cang yang mi nye 'am/ nyin par ldugs mi mang ngam/ 'khrug pa mi che 'am/ mtshan mo yang sgra mi che 'am/ ca co mi che 'am/ gdug pa'i srog chags dang sbrang bu dang sbrul dang rlung dang tsha bas mi bde ba lta med dam/ zhi ba dben pa</text></item>
<item><p>275b5</p><section>'dul ba</section><text>bsam gtan gyi rjes su 'thun nam/ nang du yang dag 'jog pa'i gzhir rung ngam mi rung zhes shin du rtogs par byas la gdod gtsug lag khang brtsig go/ /las gsar byed pa'i dge slong gis shin du ma brtags par gtsug lag khang brtsigs</text></item>
<item><p>275b6</p><section>'dul ba</section><text>na 'das pa dang bcas par 'gyur te/ 'di ni dngos po'i rab tu ldan pa zhes bya'o/ /gtsug lag khang gi rab tu ldan pa gang zhe na/ bcom ldan 'das kyis dge slong rnams la gtsug lag khang rab tu gnang ba ni khang bzangs</text></item>
<item><p>275b7</p><section>'dul ba</section><text>khyams bzhi pa dang / khang bzangs khyams bcu gnyis po de sgo khang ni bzhi rtseg gam bdun rtseg go/ /khang bu brtsegs pa dang / bsro gang dang / tshang mang dang / bkad sa dang / 'chag sa dang / dugs khang</text></item>
<item><p>275b8</p><section>'dul ba</section><text>dang / rkang pa'i bkru khang dang / gnas khang dang / snga khang dang / khang pa 'khor du bcas pa dang / khang pa glo 'bur te/ dge 'dun gyi yang rung / gang zag gi yang rung / slob pa dang</text></item>
<item><p>276a1</p><section>'dul ba</section><text>mi slob pa'i yang rung ste/ spyod lam bzhir rung bar 'gyur ba ni gtsug lag khang gi rab tu ldan pa zhes bya'o/ /mal stan gyi rab tu ldan pa gang zhe na/ bcom ldan 'das kyis dge slong rnams la mal stan rjes su</text></item>
<item><p>276a2</p><section>'dul ba</section><text>gnang ba ni 'di lta ste/ khri dang / khri'u dang / stan nang tshang can dang / la ba dang / sngas rten dang / gru bzhi pa ste/ dge 'dun gyi'ang rung gang zag gi yang rung / gding ba dang / bgo ba 'di ni mal stan gyi rab tu ldan pa</text></item>
<item><p>276a3</p><section>'dul ba</section><text>zhes bya'o/ /las gsar gyi rab tu ldan pa gang zhe na/ de 'di ltar bcom ldan 'das kyis gang gi tshe gtsug lag khang byos shig par rjes su gnang ba de na/ dge slong rnams kyis ji ltar dga' ba bzhin du las gsar pa</text></item>
<item><p>276a4</p><section>'dul ba</section><text>byed de/ de la kha cig gis ni brtsams pa las dus 'das par gyur/ kha cig gis ni brtsams nas dong / kha cig gis ni zin par byed do/ /sangs rgyas bcom ldan 'das 'brog dgon pa na 'brog dgon pa'i mchog</text></item>
<item><p>276a5</p><section>'dul ba</section><text>gi nags na bzhugs te/ de'i tshe na dgon pa'i gtsug lag khang rnams zhig kyang las sar pa mi byed de/ dgon pa'i gtsug lag khang zhig kyang las gsar pa mi byed par bcom ldan 'das kyis gzigs so/ /de ltar</text></item>
<item><p>276a6</p><section>'dul ba</section><text>gzigs nas yang / tshe dang ldan pa kun dga' bo ci'i rgyu ci'i rkyen gyis na dgon pa 'di dag las gsar pa mi byed ces gsungs pa dang / btsun pa de 'di ltar dgon pa'i dge slong dag las kha cig ni dus las 'das/ kha cig ni dong /</text></item>
<item><p>276a7</p><section>'dul ba</section><text>kha cig ni legs par bgyid pas na btsun pa rgyu de dang rkyen de lta bu'i phyir dgon pa pa dag las gsar pa mi byed do zhes smras pa dang / bcom ldan 'das kyis bka' stsal pa/ las gsar du byed pa'i</text></item>
<item><p>276a8</p><section>'dul ba</section><text>dge slong skos shig /de yang rims bzhin du ma yin gyi gang rang bzhin gyis dge ba la brtson zhing le lo med pa brtson 'grus kyi nan tan dang ldan pa las gsar du byed nus pa/ las gsar pa la don</text></item>
<item><p>276b1</p><section>'dul ba</section><text>byed pa de lta bu ni las gsar du byed par gsol ba dang / gnyis kyi las kyis bsko bar bya'o/ /de na dge slong rnams 'di ltar rtsig pa ral ba las slar brtsigs pa tsam mam/ bal glang gi lci ba byugs pa</text></item>
<item><p>276b2</p><section>'dul ba</section><text>tsam dang / gang ci yang rung ba zhag gcig tsam gyi phyir yang las gsar du byed pa'i dge slong bsko ba dang / bcom ldan 'das kyis bka' stsal pa/ gang ci'i la yang rung zhag gcig tsam gyi phyir las gsar pa byed pa'i dge slong</text></item>
<item><p>276b3</p><section>'dul ba</section><text>ma bsko bar/ gang mchod rten nam/ gtsug lag khang rnying pa slar bcos sam/ de ste gsar pa byed kyang rung gis de'i phyir las gsar pa byed pa sko shig /de dag nam 'tsho ba'i bar du bskos te/ dud pa can gyi nang de nyid du 'khod par</text></item>
<item><p>276b4</p><section>'dul ba</section><text>byed pa dang / bcom ldan 'das kyis bka' stsal pa/ nam 'tsho ba'i bar du ma bskos shig /dud pa can gyi nang na 'khod par yang ma byed cig /las gsar du byed pa yang gnas khang rnying pa 'chos na lo drug tu skos shig /</text></item>
<item><p>276b5</p><section>'dul ba</section><text>gnas khang gsar pa la ni lo bcu gnyis so/ /las gsar dang rab tu ldan pa'i dge slong des kyang gtsug lag khang gang na gnas par dge slong des gtsug lag khang der dus dus su kun du byul zhing rtogs shig /de ste gtsug lag khang</text></item>
<item><p>276b6</p><section>'dul ba</section><text>de na ral zhing zhig par mthong na de ste bdag nyid kyis nus par gyur na ni bdag nyid kyis slar gso bar byos shig /bdag nyid kyis bya ba mi nus na tshangs pa mtshungs par spyod pa gzhan dag la ston cig /ston la bdag</text></item>
<item><p>276b7</p><section>'dul ba</section><text>gis mngon sum du zhal ta gyis la slar chos shig /de yal bar ma dor cig /phyal bar bor na 'das pa dang bcas par 'gyur te/ 'di ni las gsar gyi rab tu ldan pa zhes bya'o/ /las gsar du byed par rab tu ldan</text></item>
<item><p>276b8</p><section>'dul ba</section><text>pa gang zhe na/ de la las gsar du byed pa'i dge slong gis dge 'dun gyi las gsar du byed pa la zhugs na de dge 'dun gyi las kyis rmongs pas na las gsar du bya ba yang shor bar gyur nas/ de ltar gyur pa dge</text></item>
<item><p>277a1</p><section>'dul ba</section><text>slong dag gis bcom ldan 'das la gsol pa dang / bcom ldan 'das kyis bka' stsal pa/ ngas rjes su gnang gis las gsar du byed pa'i dge slong la dge 'dun gyi las ma bsko shig /gtsug lag khang rnying pa slar gso ba de la ni</text></item>
<item><p>277a2</p><section>'dul ba</section><text>lo gnyis su las kyi res su mi bsko ste/ nam brtsigs g.yogs bskyang nul zin gyi bar du'o/ /gang gis gnas khang bzhi pa'i gtsug lag khang zhig rtsig na de la lo bzhi'i bar du las su mi bsko ste/ nam brtsigs g.yogs bskyang nul zin gyi bar du'o/ /</text></item>
<item><p>277a3</p><section>'dul ba</section><text>gang gnas khang brgyad pa'i gtsug lag khang rtsig na de la lo brgyad kyi bar du las kyi res su mi bsko ste/ nam brtsigs/ g.yogs bskyang nul zin gyi bar du'o/ /gnas khang khyams bcu gnyis pa'i gtsug lag khang zhig rtsig na de la lo bcu gnyis</text></item>
<item><p>277a4</p><section>'dul ba</section><text>kyi bar du las kyi res su mi bsko ste/ nam brtsigs g.yogs bskyang nul zin gyi bar du'o/ /gang mchod rten dang bcas pa'i dge 'dun kun dga' ra ba zhig rtsig la mal stan rnams kyang sbyor bar byed na nam 'tsho'i bar du las kyi res su mi bsko ste/</text></item>
<item><p>277a5</p><section>'dul ba</section><text>las gsar gyi rab tu ldan pa de yang chos lnga dang ldan pa'i dge slong las gsar la ma bskos na ni ma bsko shig /bskos na ni phyung shig /lnga gang zhe na/ mi brtson pa dang / le lo can dang / nan tan du mi byed pa dang / myur du mi byed pa dang /</text></item>
<item><p>277a6</p><section>'dul ba</section><text>las gsar pa byas pa dang ma byas pa mi shes pa'o/ /chos rnam pa lnga dang ldan pa'i dge slong las gsar pa byed par ma bskos na ni bskos shig /bskos na ni ma phyung shig /lnga gang zhe na/ brtson pa can dang /</text></item>
<item><p>277a7</p><section>'dul ba</section><text>le lo med pa dang / nan tan dang ldan pa dang / myur bar byed pa dang / las gsar pa byas pa dang ma byas pa shes pa'o/ /las gsar pa byed pa'i dge slong gis kyang gtsug lag khang dus dus su byul cig /ci</text></item>
<item><p>277a8</p><section>'dul ba</section><text>nas gtsug lag khang las byed pa des kun du spro bar bya ba ni ji ltar gtsug lag khang thams cad la las gsar pa byas pa nyams par mi 'gyur ba de lta bur spro ba bskyed par bya ste/ de ltar byas na ni legs/ de ltar ma byas na</text></item>
<item><p>277b1</p><section>'dul ba</section><text>'das pa dang bcas par 'gyur te/ de lta bu ni las gsar du byed pa dang rab tu ldan pa zhes bya'o/ /phyag 'tshal ba'i rab tu ldan pa gang zhe na/ bcom ldan 'das kyis dge slong rnams la phyag 'tshal ba rnam pa gnyis gnang ste/</text></item>
<item><p>277b2</p><section>'dul ba</section><text>dge slong la phyag bya ba dang / ston pa la phyag bya ba'o/ /dge slong gis ni ji ltar rgan rims kyi dge slong la mngon du tshig snyan pa dang / phyag bya ba dang / mngon du ldang ba dang / thal mo sbyar ba dang / phyag bya bar bya ste/</text></item>
<item><p>277b3</p><section>'dul ba</section><text>mgos rkang pa la phyag bya ba dang / lag pa gnyis kyis rkang pa gnyis nas bzung zhing btsir ba'o/ /de bzhin gshegs pa la ni dkyil 'khor lngas phyag bya ste/ de ni phyag bya ba'i rab tu ldan pa zhes bya'o/ /khu ba skyur po'i rab tu</text></item>
<item><p>277b4</p><section>'dul ba</section><text>ldan pa gang zhe na/ khu ba skyur po ni dge slong na ba dang / rlung nad can rnams la ste/ ji ltar tshe dang ldan pa shA ri'i bu la gnang ba bzhin no/ /rdzas gang la khu ba skyur po bya zhe na/ rtsa ba dang / sdong bu dang / lo ma</text></item>
<item><p>277b5</p><section>'dul ba</section><text>dang / me tog dang / sman dang / sa bon thams cad de dag gcig tu sbangs nas nam skyur bar gyur pa de na dang ba/ ma rnyogs pa/ dar tshags kyis btsags la chus bslad de dang bar byas nas nyin par dang srod kyi bar</text></item>
<item><p>277b6</p><section>'dul ba</section><text>du btung ste/ de ni khu ba skyur po'i rab tu ldan pa'o/ /phye ma'i rab tu ldan pa gang zhe na/ bcom ldan 'das kyis dge slong rnams la phye ma rnam pa gnyis yongs su gnang ste/ sman gyi phye ma dang /</text></item>
<item><p>277b7</p><section>'dul ba</section><text>bkru ba'i phye ma'o/ /sman gyi phye ma rnams nad gzhil ba'i phyir gnang ngo / /bkru ba'i phye ma dge slong rnams la gnang ba ni rgyags pa'i phyir ma yin/ dregs pa'i phyir ma yin/ mdzes pa'i phyir ma yin/</text></item>
<item><p>277b8</p><section>'dul ba</section><text>brgyan pa'i phyir ma yin gyi lus kyi dri ma bsal ba'i phyir ro/ /ci las bkru ba'i phye ma bya zhe na/ sran khre'u dang / sran ma sha dang / rgya sran dang / sran ma dang / de rnams kyi phyi shun dang / 'bru hri min ta rnams la bya ste/ dge slong rnams la dri sna</text></item>
<item><p>278a1</p><section>'dul ba</section><text>tshogs kyis sbags pa de brgyan pa'i phyir ma yin gyi bkru ba'i phye mar yongs su spyad par bya'o/ /ma bslangs par dri dang sbags pa zhig rnyed par gyur na nyes pa med de/ de dang 'thun pa'i sman rnams kyis rang gis kyang sbags shing spyod na</text></item>
<item><p>278a2</p><section>'dul ba</section><text>de bzhin te/ de ni phye ma'i rab tu ldan pa zhes bya'o/ /sman gyi rab tu ldan pa gang zhe na/ bcom ldan 'das kyis dge slong nad pa rnams la nad gzhil ba'i phyir sman rjes su gnang ste/ snga dro dang / phyi dro dang /</text></item>
<item><p>278a3</p><section>'dul ba</section><text>bdun pa dang / nam 'tsho'i bar du ste/ rtsa ba'i sman dang / sdong bu'i sman dang / lo ma'i sman dang / me tog gi sman dang / 'bras bu'i sman no/ /dge slong mi na bas ni na ba'i sman yongs su mi spyad de/ 'di ni sman gyi rab</text></item>
<item><p>278a4</p><section>'dul ba</section><text>tu ldan pa zhes bya'o/ /btung ba'i rab tu ldan pa gang zhe na/ bcom ldan 'das kyis dge slong rnams la drang srong kai n+ya ya zhes bya ba las te dge slong rnams la btung ba rnam pa brgyad rjes su gnang ngo / /de dag gang zhe na/ 'di lta ste/ shing thog</text></item>
<item><p>278a5</p><section>'dul ba</section><text>tso tsa'i dang / mo tsa'i dang / rgya shug gi dang / 'bra gA+o'i dang / pa ru sha dang / a shwad tha'i dang / u dum bA ra'i dang / dgun 'brum gyi ste/ btung ba rnam pa brgyad po 'di dag ni dge slong rnams la gnang gis kha zas ma 'bags pa</text></item>
<item><p>278a6</p><section>'dul ba</section><text>dang / mi myos pa dang / mi bskyur ba dang / sangs pa dang / dang ba dang / ma rnyogs par dar tshags kyis tshogs la chus slod de phyi dro'i byas pa btang ste/ 'di ni btung ba'i rab tu ldan pa zhes bya'o/ /lpags pa'i rab tu ldan</text></item>
<item><p>278a7</p><section>'dul ba</section><text>pa gang zhe na/ dge slong gis lpags pa gzhag par mi bya/ bcang bar mi bya/ byin gyis brlab par mi bya/ gding bar mi bya/ de la 'dug par mi bya/ stan du gding bar mi bya/ de la 'jug par mi bya de la 'dres par mi bya/</text></item>
<item><p>278a8</p><section>'dul ba</section><text>lham gong ral sbu bu can dang / mchil can dang / gong cad dang / yu thung ste/ khyim pa'i nang du de 'dra ba'i rkyen cig byung na ni lpags pa la 'dug par bya'o/ /nad pas ni lpags pa la 'dug par bya ste/ 'di ni lpags pa'i rab tu ldan pa</text></item>
<item><p>278b1</p><section>'dul ba</section><text>zhes bya'o/ /lham gyi rab tu ldan pa gang zhe na/ bcom ldan 'das kyis dge slong rnams la lham rnam pa gnyis gnang ste/ lham mchil rim gcig pa dang / khyim pa'i lham rim mang po yang rung ngo / /dge slong gis ri mor bris pa'i lham ma 'chang</text></item>
<item><p>278b2</p><section>'dul ba</section><text>shig /de ni lham gyi rab tu ldan pa zhes bya'o/ /shing lham gyi rab tu ldan pa gang zhe na/ bcom ldan 'das kyis dge slong rnams la shing lham rnam pa gnyis gnang ste/ bshang gci'i shing lham dang / khri rten gyi shing lham mo/ /dge slong</text></item>
<item><p>278b3</p><section>'dul ba</section><text>gis de ma yin par gzhan du shing lham mi bcang ste/ gzhan du bcangs na 'das pa dang bcas par 'gyur te/ 'di ni shing lham gyi rab tu ldan pa zhes bya'o/ /drud pa'i rab tu ldan pa gang zhe na/ dge slong gis rta'i drud pa 'am/ mtsho'i dbu</text></item>
<item><p>278b4</p><section>'dul ba</section><text>ba 'am/ gyo mos rkang pa drud pa ma 'chang shig /de ni drud pa'i rab tu ldan pa zhes bya'o/ /khar ba'i rab tu ldan pa gang zhe na/ bcom ldan 'das kyis dge slong nad pa dang / rgan po la khar ba rjes su gnang ngo / /de ste rtsa bar gas na ni</text></item>
<item><p>278b5</p><section>'dul ba</section><text>lcags kyis bskor cig /rtse mor gas na ni sbu bur chug shig /de ni khar ba'i rab tu ldan pa zhes bya ste/ rgyal po'i khab kyi grong khyer gyi bsil ba'i tshal gyi dur khrod na sbrul yod de/ dge slong rnams dur khrod kyi nang du dong ba dang /</text></item>
<item><p>278b6</p><section>'dul ba</section><text>sbrul gyis reg par gyur nas de lta bur gyur pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ sbrul rnams bskrad pa'i phyir sgra dang bcas pa'i khar ba</text></item>
<item><p>278b7</p><section>'dul ba</section><text>'chang bar gnang ste/ 'di ni khar ba'i rab tu ldan pa zhes bya'o/ /dra ba'i rab tu ldan pa gang zhe na/ bcom ldan 'das kyis dge slong na ba dang rgas pa la dra ba gnang ste/ dge slong gis tshon sna</text></item>
<item><p>278b8</p><section>'dul ba</section><text>tshogs kyis dra ba brgyan pa'i phyir ma 'chang shig /'di ni dra ba'i rab tu ldan pa zhes bya'o/ /khar ba dang dra ba'i rab tu ldan pa gang zhe na/ bcom ldan 'das kyis dge slong</text></item>
<item><p>279a1</p><section>'dul ba</section><text>na ba dang rgas pa la khar ba dang dra ba'i sdom pa gsol ba dang gnyis kyi las kyis byin cig par rjes su gnang ste/ rgyas par ni 'dul ba las 'byung ba bzhin te/ 'di ni khar ba dang dra ba'i rab tu ldan pa zhes bya'o/ /sgog</text></item>
<item><p>279a2</p><section>'dul ba</section><text>skya'i rab tu ldan pa gang zhe na/ bcom ldan 'das kyis na ba rlung nad can la sgog skya rjes su gnang ste/ ji ltar tshe dang ldan pa shA ri'i bu la gnang ba bzhin no/ /dge slong mi na bar sgog skya ma za shig /za na 'das pa dang bcas</text></item>
<item><p>279a3</p><section>'dul ba</section><text>par 'gyur ro/ /de ste na zo la tshul bzhin du byos shig /sgog pa'i tshul de ni 'di lta bu ste dge slong gis sgog skya zos na ston pa la ltar ma 'gro shig /mkhan po dang slob dpon gyi drung du ma 'gro shig /bla ma la yang ma yin/</text></item>
<item><p>279a4</p><section>'dul ba</section><text>bla ma'i gnas su gyur pa yang ma yin ston par yang ma byed cig /nod par yang ma byed cig /dran par yang ma yin/ 'dri bar yang ma yin/ grong du yang ma 'jug shig /zas la gral du yang mi bkad/ thug pa</text></item>
<item><p>279a5</p><section>'dul ba</section><text>'thung bar yang ma yin/ skyo ma 'thung bar yang ma yin/ chos nyan par yang ma yin/ dge slong rnams dang lhan cig tu 'dug par yang ma byed cig /'du bar yang ma yin/ gzhan ci'i don la yang rung ste/ lhan cig mi</text></item>
<item><p>279a6</p><section>'dul ba</section><text>'dug /gnas khang dben par 'dug par bya/ de ste gang zag gi gding ba dang bgo ba med par gyur na phyogs bzhi'i dge 'dun gyi ngan pa las long shig /bshang gci'i sa yang logs shig tu byos shig /de ste zhag cig</text></item>
<item><p>279a7</p><section>'dul ba</section><text>sgog skya zos na zhag bdun gyi bar du songs shig /bdun du zos na yang bdun du songs shig /bdun 'das nas ni gding ba dang bgos pa yang khrus shig /gnas khang yang byi bdar gyis shig /gnas khang gi zla rnams kyang phyag</text></item>
<item><p>279a8</p><section>'dul ba</section><text>dar phyogs shig /zhal zhal gyis 'jam por gyis shig /ba lang gi lci bas yugs shig /bshang gci sar yang byi bdar gyis shig /chos gos khrus shig /khrus byos shig /de'i 'og tu ci bder ston pa la ltar song shig /mkhan po dang slob dpon</text></item>
<item><p>279b1</p><section>'dul ba</section><text>dang / bla ma'i gnas su 'gyur ba rnams la ltar song shig /ston pa yang byin cig /nod pa dang dran par bya ba dang / dri ba yang byos shig /grong du yang zhugs shig /zas la gral du yang bkad par bya'o/ /skyo ma dang thug pa 'thung ba'i gral du yang</text></item>
<item><p>279b2</p><section>'dul ba</section><text>bkad par bya/ chos mnyan par bya/ dge slong dang lhan cig tu 'dug par bya'o/ /sgog skya za ba'i dge slong gis ji ltar mtshungs par spyad pa'i chos bcas pa bzhin mtshungs par ma spyad na 'das pa dang bcas par 'gyur te/ 'di ni sgog</text></item>
<item><p>279b3</p><section>'dul ba</section><text>skya'i rab tu ldan pa zhes bya'o/ /spu gri'i rab tu ldan pa gang zhe na/ bcom ldan 'das kyis dge slong rnams la skra breg pa'i phyir spu gri rjes su gnang ba de ni spu gri'i rab tu ldan pa zhes bya'o/ /spu gri'i shubs rab tu ldan pa gang zhe na/ bcom</text></item>
<item><p>279b4</p><section>'dul ba</section><text>ldan 'das kyis dge slong rnams la spu gri'i tshas kyi phyir spu gri'i shubs rjes su gnang ba de ni spu gri'i shubs rab tu ldan pa zhes bya'o/ /lde mig khyog po'i rab tu ldan pa gang zhe na/ bcom ldan 'das kyis dge slong rnams la mal stan drub pa dang /</text></item>
<item><p>279b5</p><section>'dul ba</section><text>dge 'dun la bde ba dang / dge 'dun la dge bar spyod pa'i phyir lde mig kyog po rjes su gnang ste/ 'di ni lde mig khyog po'i rab tu ldan pa zhes bya'o/ /sgo lcags kyi rab tu ldan pa gang zhe na/ bcom ldan 'das kyis dge slong rnams la</text></item>
<item><p>279b6</p><section>'dul ba</section><text>sgo lcags rjes su gnang ba ni 'khrul 'khor byas pa lde mig gis rab tu dbye ba ste/ 'di ni sgo lcags kyi rab tu ldan pa zhes bya'o/ /bzhon pa'i rab tu ldan pa gang zhe na/ bcom ldan 'das kyis dge slong rgan pa dang /</text></item>
<item><p>279b7</p><section>'dul ba</section><text>rgan 'khogs pa dang / na ba dang / rtsol mi nus pa dang / dar la bab pa rnams kyi phyir bzhon pa rjes su gnang ste/ dge slong gis brgyan pa'i ri mo bris pa'i bzhon pa la ma zhon cig /bzhon pa mo la</text></item>
<item><p>279b8</p><section>'dul ba</section><text>rang gi bzhon par ma byed cig /'di ni bzhon pa'i rab tu ldan pa zhes bya'o/ /gdugs kyi rab tu ldan pa gang zhe na/ bcom ldan 'das kyis dge slong rnams la char dang tsha ba'i gnyen po'i phyir</text></item>
<item><p>280a1</p><section>'dul ba</section><text>gdugs rjes su gnang ste/ gdugs bris pa ri mo can brgyan pa'i phyir ma 'chang shig /yu ba ring po ma 'chang shig /gdugs thogs bzhin du grong du 'gro bar mi bya ste/ 'di ni gdugs kyi rab tu ldan pa zhes bya'o/ /bsil yab</text></item>
<item><p>280a2</p><section>'dul ba</section><text>kyi rab tu ldan pa gang zhe na/ bcom ldan 'das kyis dge slong rnams la tsha ba'i gnyen po'i phyir bsil yab gnang ste/ dge slong gis bsil yab ri mo can brgyan pa'i phyir ma 'chang shig /de ni bsil yab kyi rab tu ldan pa zhes bya'o/ /</text></item>
<item><p>280a3</p><section>'dul ba</section><text>rnga ma'i sbrang yab kyi rab tu ldan pa gang zhe na/ bcom ldan 'das kyis dge slong rnams la srog chags gdug pa dang sbrang bu bskrad pa'i phyir rnga ma'i sbrang yab gnang ste/ sbrang yab rnga ma gang las bya zhe na/ rnga mo dang ri dgas dang / skud</text></item>
<item><p>280a4</p><section>'dul ba</section><text>pa 'am/ ra da las te/ dge slong gis sbrang yab ri mo can brgyan pa'i phyir ma 'chang shig /sbrang yab ni rnam pa gnyis te/ gcig ni rang bzhin gyis pa'o/ /gcig ni smug pa'o/ /'di ni rnga ma'i sbrang yab kyi rab tu ldan pa zhes bya'o/ /sbrang</text></item>
<item><p>280a5</p><section>'dul ba</section><text>yab kyi yu ba'i rab tu ldan pa gang zhe na/ dge slong gis rnga yab kyi yu ba ring po ma 'chang shig /de ste rnyed na long shig /long la sangs rgyas kyi mchod rten nam/ nyan thos kyi mchod rten la dbul te/ 'di ni sbrang yab kyi</text></item>
<item><p>280a6</p><section>'dul ba</section><text>yu ba'i rab tu ldan pa zhes bya'o/ /me long gi rab tu ldan pa gang zhe na/ dge slong rnams me long ngam/ lhung bzed kyi me long ngam/ chu long la gdong ma lta shig /de ste gdong la rma yod dam/ gdong sngon gyi dang da'i</text></item>
<item><p>280a7</p><section>'dul ba</section><text>ci 'dra ba'i phyir lta 'am/ gdong gi gnyer ma dang skra dkar la lta 'am/ 'dus byas kyi dngos po 'di rnyings par 'gyur ba'o/ /'jig par 'gyur ba'o snyam du lta 'dod pa la ni nyes pa med de 'di ni me long gi rab tu ldan pa zhes bya'o/ /</text></item>
<item><p>280a8</p><section>'dul ba</section><text>phreng ba dang / dri dang byug pa'i rab tu ldan pa gang zhe na/ dge slong gis phreng ba dang dri dang byug pa rang la yang ma 'chang shig /gzhan la yang ma sbyin cig /de ste rnyed na yang long shig /long la sangs rgyas kyi mchod rten nam/ nyan thos kyi mchod</text></item>
<item><p>280b1</p><section>'dul ba</section><text>rten la phul cig /'di ni phreng ba dang dri dang byug pa'i rab tu ldan pa zhes bya'o/ /gar dang glu dang rol mo brdung ba'i rab tu ldan pa gang zhe na/ dge slong gis gar dang glu dang brdung ba rang gis kyang ma byed cig /gzhan la yang byed du ma 'jug shig /bltar</text></item>
<item><p>280b2</p><section>'dul ba</section><text>yang ma 'gro shig /ci nas gar dang glu dang brdung ba spang bar bya ste/ 'di ni gar dang glu dang rol mo brdung ba'i rab tu ldan pa zhes bya'o/ /tshul shing gi rab tu ldan pa gang zhe na/ bcom ldan 'das kyis dge slong bgrang ba'i phyir tshul shing</text></item>
<item><p>280b3</p><section>'dul ba</section><text>rjes su gnang ste/ tshul shing shin du ring ba yang ma yin/ thung ba yang ma yin/ sbom pa yang ma yin/ phra ba yang ma yin 'khyor ba yang ma yin/ rtsub pa yang ma yin par snyoms par bya/ drang ba dang 'jam pa dang / bzhin</text></item>
<item><p>280b4</p><section>'dul ba</section><text>gnang ba lta bur bya'o/ /'di ni tshul shing gi rab tu ldan pa zhes bya'o/ /mig sman gyi rab tu ldan pa gang zhe na/ bcom ldan 'das kyis dge slong mig na ba la mig sman rnam pa lnga gnang ba ni 'di lta ste/ me tog gi mig sman dang / phye</text></item>
<item><p>280b5</p><section>'dul ba</section><text>ma'i mig sman dang / ril bu'i mig sman dang / bro'i mig sman dang / mig sman nag po'o/ /dge slong rnams sgeg cing cha ba'i phyir ni mig sman mi 'chang bar bya'o/ /de ste na bar gyur na rjes su 'thun pa'i sman de bsku bar bya'o/ /</text></item>
<item><p>280b6</p><section>'dul ba</section><text>de ni mig sman gyi rab tu ldan pa zhes bya'o/ /mig sman gyi thur ma'i rab tu ldan pa gang zhe na/ bcom ldan 'das kyis dge slong rnams la mig sman dang thur ma gnang ba ni ji ltar 'dul ba las rgyas par 'byung ba bzhin te de ni mig sman gyi</text></item>
<item><p>280b7</p><section>'dul ba</section><text>thur ma'i rab tu ldan pa zhes bya'o/ /mig sman gyi snod kyi rab tu ldan pa gang zhe na/ bcom ldan 'das kyis dge slong rnams la mig sman gyi snod gnang ba ni ji ltar 'dul ba las rgyas par 'byung ba bzhin te/ de ni</text></item>
<item><p>280b8</p><section>'dul ba</section><text>mig sman gyi snod dang rab tu ldan pa zhes bya'o/ /gtun dang rab tu ldan pa gang zhe na/ bcom ldan 'das kyis dge slong rnams la sman 'thag pa'i phyir gtun dang gtun bu gnang</text></item>
<item><p>281a1</p><section>'dul ba</section><text>ba de ni gtun gyi rab tu ldan pa zhes bya'o/ /nyal ba dang rab tu ldan pa gang zhe na/ dge slong rnams nyin par mi nyal/ me mar 'bar ba la yang ma yin/ de ste stur ba can zhig yin na ni langs te bcag par bya/</text></item>
<item><p>281a2</p><section>'dul ba</section><text>de ste mi nus na gzhan du 'gro bar bya'o/ /de'i rkyen gyis gzhan la yang mi gnod par bya ba de ni nyal ba dang rab tu ldan pa zhes bya'o/ /'dug pa'i rab tu ldan pa gang zhe na/ nyin par 'chag gam/ 'dug pa'i tshe sgrib pa'i chos rnams sems</text></item>
<item><p>281a3</p><section>'dul ba</section><text>la yongs su sbyang bar bya'o/ /nyin par 'chag cing 'dug pa'i tshe sgrib pa'i chos rnams sems la yongs su sbyangs nas mtshan mo mel tshe dang po la 'chag cing 'gro ba'i tshe yang sgrib pa'i chos rnams sems la yongs su sbyang bar bya/</text></item>
<item><p>281a4</p><section>'dul ba</section><text>mel tshe dang po'i tshe 'chag cing 'gro ba na sgrib pa'i chos rnams sems la yongs su sbyangs nas mtshan mo mel tshe bar ma'i tshe gtsug lag khang gi phyi rol du byung ste rkang pa bkrus nas gnas khang du zhugs te bla gos bzhi ltab tu bltab ste</text></item>
<item><p>281a5</p><section>'dul ba</section><text>bting / sbyar ma stug por bltab ste sngas su bcug la g.yas phyogs kyis nyal bar bya ste/ rkang pa la rkang pas mnan te yan lag mi dbral ba dang / sems mi g.yeng ba dang / gos ma gyes pa dang / gnang bar 'du shes</text></item>
<item><p>281a6</p><section>'dul ba</section><text>pa dang dran zhing shes pa dang ldang ba'i 'du shes yid la bya ste/ tho rangs myur zhing rings par langs te 'chag gam 'dug pa'i tshe sgrib pa'i chos rnams sems la yongs su sbyong ba'i de ni 'dug pa'i rab tu ldan pa zhes bya'o/ /</text></item>
<item><p>281a7</p><section>'dul ba</section><text>pus 'khyud kyi rab tu ldan pa gang zhe na/ bcom ldan 'das kyis dge slong rnams la na ba dang rgyab na ba'i phyir ji ltar tshe dang ldan pa shA ri'i bu la pus 'khyud gnang ba bzhin te/ dge slong gis pus 'khyud</text></item>
<item><p>281a8</p><section>'dul ba</section><text>ri mo can brgyan pa'i phyir mi bcang bar bya ste/ de ni pus 'khyud kyi rab tu ldan pa zhes bya'o/ /brdung shing gi rab tu ldan pa gang zhe na/ bcom ldan 'das kyis dge slong la chos gos</text></item>
<item><p>281b1</p><section>'dul ba</section><text>brdung ba'i phyir shing gi brdung gzhi dang brdung tho gnang ba de ni brdung shing gi rab tu ldan pa zhes bya'o/ /ska rags kyi rab tu ldan pa gang zhe na/ ska rags la rnam pa gsum ste/ bcom ldan 'das kyis dge slong rnams la 'di lta ste/</text></item>
<item><p>281b2</p><section>'dul ba</section><text>ska rags lhas ma dang rgya cang dang lcag pod rnams gnang ste/ dge slong rnams brgyan pa'i phyir ska rags khra bo ma 'chang shig /ska rags med par grong du ma 'gro shig /mdud pa gcig bor ba yang grong du ma 'gro shig /song</text></item>
<item><p>281b3</p><section>'dul ba</section><text>na nyes byas su 'gyur te/ de ni ska rags kyi rab tu ldan pa zhes bya'o/ /'u rdo'i rab tu ldan pa gang zhe na/ bcom ldan 'das kyis dge slong rnams la sgras rkun po rnams bskrad par bya ba'i phyir ni 'u rdo gnang te/ rnam</text></item>
<item><p>281b4</p><section>'dul ba</section><text>grangs kyis kyang phog par mi bya ste/ de ni 'u rdo'i rab tu ldan pa zhes bya'o/ /gos dkris shing mdud pa bor ba'i rab tu ldan pa gang zhe na/ dge slong rnams gos dkris shing mdud pa bor te 'gro bar ma byed cig /khang steng na las</text></item>
<item><p>281b5</p><section>'dul ba</section><text>byed pa ni ma gtogs te de ni gos dkris shing mdud pa bor ba'i rab tu ldan pa zhes bya'o/ /sa'i rab tu ldan pa gang zhe na/ sa la rnam pa gnyis te/ bcom ldan 'das kyis dge slong rnams la 'chag pa'i sa dang / lha khang</text></item>
<item><p>281b6</p><section>'dul ba</section><text>gi sa ni rjes su gnang ngo / /de ni sa'i rab tu ldan pa zhes bya'o/ /skyed shing gi rab tu ldan pa gang zhe na/ bcom ldan 'das la dge slong dag gis ri bya rgod 'phungs pa'i shul der shing dag ma mchis la nam mkha'</text></item>
<item><p>281b7</p><section>'dul ba</section><text>ma bsgribs pas bya rgod 'phungs pa'i ri la 'dzeg cing 'bab pa'i tshe tsha bas rmya bar gyur to zhes gsol pa dang / bcom ldan 'das kyis bka' stsal pa/ der grib mar 'gyur ba 'am/ me tog du 'gyur ba</text></item>
<item><p>281b8</p><section>'dul ba</section><text>'am/ 'bras bur 'gyur ba de dag bskyed par gnang ngo / /de dang de dag tu skyed shing bsrung ba'i phyir 'od ma'i ra bas kyang bskor ba de ni skyed shing gi rab tu ldan pa zhes bya'o/ /dngos po'i rab tu ldan pa</text></item>
<item><p>282a1</p><section>'dul ba</section><text>gang zhe na/ bcom ldan 'das kyis dge slong rnams la ldum ra'i phyir zhing rjes su gnang ngo / /ldum ra ni bcom ldan 'das kyis gtsug lag khang gi phyir rjes su gnang zhing gi dngos po dang ldum ra dang</text></item>
<item><p>282a2</p><section>'dul ba</section><text>gtsug lag khang bcom ldan 'das kyis dge slong gi phyir rjes su gnang ste/ de ni dngos po'i rab tu ldan pa zhes bya'o/ /tshal gyi rab tu ldan pa gang zhe na/ tshal zhes bya ba ni skyed shing gi tshal te/ der ji ltar rgan rims</text></item>
<item><p>282a3</p><section>'dul ba</section><text>bzhin du bya ba ni rgyas par 'dul ba las 'byung ba bzhin te/ de ni tshal gyi rab tu ldan pa zhes bya'o/ /rtsod pa'i rab tu ldan pa gang zhe na/ rtsod pa zhes bya ba ni 'thab pa dang / mtshangs 'dru ba dang / 'khrug pa dang / rtsod</text></item>
<item><p>282a4</p><section>'dul ba</section><text>pa dang / phra ma dang / rnar gsang ba dang / phan tshun tshig mi 'phrod pa dang / mi 'dum pa dang / mi 'thun pa dang / yid mi gcig pa dang / dge 'dun dbye ba dang / dge 'dun sgrogs pa dang / dge 'dun gnyis</text></item>
<item><p>282a5</p><section>'dul ba</section><text>su chad pa dang / dge 'dun tha dad du gyur pa dang / dge 'dun gcig tu mi sbyor ba dang / dge 'dun gcig tu mi sbyor ba'i gtsor gyur pa dang / dus ma yin par mi bya ba dang / gnod par 'gyur bar mi bya ba dang / mthu med</text></item>
<item><p>282a6</p><section>'dul ba</section><text>na chos bzhin du mi bya ba dang / phyogs med dam grogs med na yang mi bya ba dang / 'khor med na yang mi bya ba dang / bdag nyid la gnod par gyur na yang rtsod par mi bya/ pha rol la'ang 'jigs pa dang gnod par 'gyur bas</text></item>
<item><p>282a7</p><section>'dul ba</section><text>rtsod par mi bya'o/ /'di lta bu dang gzhan la gzigs nas nyes pa'i dmigs su gyur te rtsod pa mi bya ba de ni rtsod pa'i rab tu ldan pa zhes bya'o/ /dbyen gyi rab tu ldan pa gang zhe na/ dbyen la rnam pa gnyis te dge 'dun gyi dbyen dang</text></item>
<item><p>282a8</p><section>'dul ba</section><text>'khor lo'i dbyen no/ /'khor lo'i dbyen ma yin gyi dge 'dun gyi dbyen gang zhe na/ dbyen du 'gyur ba'i dngos po bcu bzhi'i nang nas gang yang rung dngos po gcig la shin du legs so zhes 'dzin pa yin te/ chos bzhin kyang rung /</text></item>
<item><p>282b1</p><section>'dul ba</section><text>chos bzhin ma yin kyang rung / 'dul ba bzhin kyang rung / 'dul ba bzhin ma yin kyang rung / ltung ba yang rung / ltung ba ma yin kyang rung / lci ba yang rung / yang ba yang rung / lhag ma bcas pa yang rung / lhag ma ma lus pa yang rung / bshags</text></item>
<item><p>282b2</p><section>'dul ba</section><text>par bya ba yang rung / bsdam par bya ba yang rung / 'dul ba las shin du 'da' ba yang rung / mi snyan par smra ba las byung ba yang rung ste/ dge slong rnams mtshams kyi nang na mtshungs par gnas pa rnams 'dus par dge 'dun gyi las byed de/</text></item>
<item><p>282b3</p><section>'dul ba</section><text>dge 'dun gyis bya ba'i gso sbyin dang / skabs dbye ba dang / gsol ba dang / gsol ba dang gnyis dang / gsol ba dang bzhi'i las byed pa de ni dge 'dun gyi dbyen zhes bya'i 'khor lo'i dbyen ma yin no/ /'khor lo'i dbyen gang zhe na/</text></item>
<item><p>282b4</p><section>'dul ba</section><text>de 'di ltar dge slong bdag nyid ston par rnam par 'jog ste/ tshul shing brims nas gsol ba byas te 'khor de nas 'gro ba ni 'khor lo'i dbyen zhes bya ste/ 'phags pa'i lam gyi yan lag brgyad pa las de spangs nas gzhan gyi lam du 'jog pa 'di</text></item>
<item><p>282b5</p><section>'dul ba</section><text>ni 'khor lo'i dbyen zhes bya ste/ snga ma dge 'dun gyi dbyen dang / 'khor lo'i dbyen gnyis gcig tu bsdus pa de ni dbyen gyi rab tu ldan pa zhes bya'o/ /'dus pa'i rab tu ldan pa gang zhe na/ 'dus pa zhes bya ba ni dge 'dun 'dus pa ste/ dge slong ji</text></item>
<item><p>282b6</p><section>'dul ba</section><text>snyed pa 'tshams kyi nang na 'khod pa dang las la 'du ba de dag thams cad 'dus shing 'khod pa yin te/ dad pa len pas kyang dad pa blangs pa yin gang gis bskyod pa dang / gang gis gzhag par byas na yang brtsan par 'gyur</text></item>
<item><p>282b7</p><section>'dul ba</section><text>ba'i dge slong rnams kyis kyang bskyod pa yang med/ gzhag par bya ba yang med de/ las kyang byed pa 'di ni 'dus pa'i rab tu ldan pa zhes bya'o/ /phyag gi rab tu ldan pa gang zhe na/ de bzhin gshegs pa</text></item>
<item><p>282b8</p><section>'dul ba</section><text>la 'di ltar phyag bya'o/ /de ltar mkhan po la yang de bzhin/ slob dpon la yang de bzhin/ bla ma la yang de bzhin bla ma'i gnas su gyur pa la yang de bzhin/ rgan rims rnams la yang de bzhin/ gzhon nu rnams</text></item>
<item><p>283a1</p><section>'dul ba</section><text>la yang de bzhin te/ de ltar na thams cad du yang phyag byas la mkhas par bya ba de ni phyag gi rab tu ldan pa zhes bya'o/ /ma lta bu'i rab tu ldan pa'i phung po zhes bya ba phung po gnyis pa rdzogs s+ho// //</text></item>
<item><p>283a2</p><section>'dul ba</section><text>bya ba'i phung po gang zhe na/ phyung bas bya ba dang / so sor gnas pas bya ba dang / gzu bos bya ba dang / de'i ngo bo nyid tshol bas bya ba dang / bslab pa byin pas bya ba dang / 'tshams ma bcad pa'i gnas brtan gyi bya ba dang / kun dga'</text></item>
<item><p>283a3</p><section>'dul ba</section><text>ra ba'i bya ba dang / kun dga' ra ba'i gnas brtan gyi bya ba dang / gnas khang gi bya ba dang / gnas khang gi gnas brtan gyi bya ba dang / khang pa 'khor du bcas pa'i bya ba dang / khang pa 'khor du bcas pa'i gnas brtan gyi bya ba dang /</text></item>
<item><p>283a4</p><section>'dul ba</section><text>nags kyi bya ba dang / mal stan gyi bya ba dang / sgo leb kyi bya ba dang / 'khor lo'i bya ba dang / gnas stong pa'i bya ba dang / gnas stong pa'i gnas brtan gyi bya ba dang / lhung bzed kyi bya ba dang / chos gos kyi bya ba dang / gding ba'i</text></item>
<item><p>283a5</p><section>'dul ba</section><text>bya ba dang / khab kyi bya ba dang / khab ral gyi bya ba dang / thug pa'i bya ba dang / chu'i bya ba dang / chu rdza'i bya ba dang / yongs su sbyar ba'i chu rdza'i bya ba dang / gtsang ma'i ril ba'i bya ba dang / zas kyi bya ba dang / bza' ba'i bya ba dang /</text></item>
<item><p>283a6</p><section>'dul ba</section><text>zas gtad pa'i bya ba dang / bsod snyoms kyi bya ba dang / bsod snyoms spyod pa'i bya ba dang / zan nod pa'i bya ba dang / dgon pa'i bya ba dang / dgon pa'i gnas brtan gyi bya ba dang / grong mdab kyi bya ba dang / grong mdab kyi</text></item>
<item><p>283a7</p><section>'dul ba</section><text>gnas brtan gyi bya ba dang / glo bur du 'ongs pa'i bya ba dang / glo bur du 'ongs pa'i gnas brtan gyi bya ba dang / 'gro ba'i bya ba dang / 'gro ba'i gnas brtan gyi bya ba dang / rkang pa bkru ba'i bya ba dang / rkang pa bkru ba'i gnas brtan gyi</text></item>
<item><p>283a8</p><section>'dul ba</section><text>bya ba dang / 'dug pa'i bya ba dang / 'dug pa'i gnas brtan gyi bya ba dang / chos 'chad pa'i bya ba dang / chos 'chad pa'i gnas brtan gyi bya ba dang / dus kyi bya ba dang / dus ma yin pa'i bya ba dang / dus ma yin par dge 'dun 'du ba'i bya ba dang / dus ma yin</text></item>
<item><p>283b1</p><section>'dul ba</section><text>par dge 'dun 'du ba'i gnas brtan gyi bya ba dang / smra ba'i bya ba dang / mi smra ba'i bya ba dang dbyar tshul du 'jug pa'i bya ba dang / dbyar tshul du zhugs pa'i bya ba dang / dbyar tshul du zhugs pa'i gnas brtan gyi bya ba dang / dbyar tshul na gnas pa'i bya ba dang /</text></item>
<item><p>283b2</p><section>'dul ba</section><text>'khor gyi bya ba dang / 'khor gyi nang du 'gro ba'i bya ba dang / 'khor gyi nang du zhugs pa'i bya ba dang / 'khor gyi nang du zhugs pa'i gnas brtan gyi bya ba dang / gso sbyin gyi bya ba dang / gso sbyin mngon du bya ba dang / gso sbyin gyi las kyi bya ba dang /</text></item>
<item><p>283b3</p><section>'dul ba</section><text>so sor thar pa'i bya ba dang / so sor thar pa klog pa'i bya ba dang / so sor thar pa klog par byed pa'i bya ba dang / gnas brtan gyi bya ba dang / bar ma'i bya ba dang / gsar bu'i bya ba dang / gnas brtan gyi dang bar ma dang gsar bu'i bya ba dang /</text></item>
<item><p>283b4</p><section>'dul ba</section><text>dugs khang du bya ba dang / dugs khang du khrus bya ba dang / dugs khang du gnas brtan gyi bya ba dang / mkhan po'i bya ba dang / lhan cig spyod pa'i bya ba dang / slob dpon gyi bya ba dang / nye gnas kyi bya ba dang / dge tshul gyi bya ba dang / nan tan</text></item>
<item><p>283b5</p><section>'dul ba</section><text>du bya ba dang / phyi bzhin 'brang ba'i dge sbyong gi bya ba dang / grong du nye bar 'gro ba'i bya ba dang / grong du nye bar 'gro ba'i gnas brtan gyi bya ba dang / grong du nye bar song ba'i bya ba dang / grong du nye bar song ba'i gnas brtan gyi bya ba dang /</text></item>
<item><p>283b6</p><section>'dul ba</section><text>gzhi na gnas pa'i bya ba dang / ngal bso ba'i bya ba dang / bar snang gi bya ba dang / gtan pa'i bya ba dang / chu tshags kyi bya ba dang / 'chag sa'i bya ba dang / 'chag pa'i bya ba dang / 'phyen gyi bya ba dang / gzhar ba'i bya ba dang /</text></item>
<item><p>283b7</p><section>'dul ba</section><text>bshang sa'i bya ba dang / bshang sa'i khung bu'i bya ba dang / bshang sar gnas brtan gyi bya ba dang / bshang sa'i khor yug gi bya ba dang / gci ba'i bya ba dang / gci ba'i sa'i bya ba dang / gci sa</text></item>
<item><p>283b8</p><section>'dul ba</section><text>khung gi bya ba dang / gci sar gnas brtan gyi bya ba dang / gci sa'i 'khod phyogs kyi bya ba dang / bkru ba'i bya ba dang / bkru ba'i sa'i bya ba dang / khrus kyi sa'i bu gu'i bya ba dang / khrus kyi sar gnas</text></item>
<item><p>284a1</p><section>'dul ba</section><text>brtan gyi bya ba dang / khrus sa'i 'khor gyi bya ba dang / mchil ma'i bya ba dang / mchil ma'i snod kyi bya ba dang / so shing gi bya ba dang / so drud pa'i bya ba dang / lce gzhar ba'i bya ba dang / rna spabs bu ba'i bya ba dang / spyad pa dang</text></item>
<item><p>284a2</p><section>'dul ba</section><text>mi spyad pa'o/ /ma lta bu'i dum bu gsum po'i dngos po rdzogs s+ho// // 'dul ba gzhung dam pa/ bam po lnga bcu rtsa gcig pa/ phyung</text></item>
<item><p>284a3</p><section>'dul ba</section><text>bas bya ba gang zhe na/ phyung ba zhes bya ba ni spangs pa yin te/ spangs pa'i dge slong gis ni bya ba 'di lta bu la 'jug par bya'o/ /spangs pa'i dge slong gis rab tu dbyung bar mi bya/ bsnyen par rdzogs par mi bya/ gnas sbyin par</text></item>
<item><p>284a4</p><section>'dul ba</section><text>mi bya/ lung bstan par mi bya/ dran par mi bya/ dri bar mi bya/ dge tshul pha nye bar mi gzhag /dge slong ma la lung ston par mi bsko/ sdom pa mi bsko/ sngar bskos na yang dge slong ma la ston cing las ma byed cig /</text></item>
<item><p>284a5</p><section>'dul ba</section><text>dge slong de las byed par mi bsko las bsko bar ma byed cig /las byed pa'i dge slong la dgag par ma byed cig /'dul ba 'dzin pa gzhan yod na dge 'dun gyi nang du 'dul ba ma 'chad cig /so sor thar pa'i mdo klog pa</text></item>
<item><p>284a6</p><section>'dul ba</section><text>gzhan yod na dge 'dun gyi nang du so sor thar pa'i mdo klog par ma byed cig /chos 'chad pa gzhan yod na dge 'dun gyi nang du chos ma 'chad cig /tshul bzhin du gnas pa'i dge slong lung ston pa la 'gog par</text></item>
<item><p>284a7</p><section>'dul ba</section><text>ma byed cig /tshul bzhin gnas pa'i dge slong la gso sbyin bsgo bar ma byed cig /tshul bzhin gnas pa'i dge slong la skabs 'byed pa 'gog par ma byed cig /tshul bzhin gnas pa'i dge slong la ma gleng</text></item>
<item><p>284a8</p><section>'dul ba</section><text>shig /dran par ma byed cig /de dag dang lhan cig sten par ma byed cig /gang dge 'dun gyis phyung ba'i las byas pa dang / gang de dang 'dra ba gzhan yang rung / des de lta bu'i nyes pa phyis kyang ma byed cig /de las thu ba yang ma byed cig /</text></item>
<item><p>284b1</p><section>'dul ba</section><text>des phyi phyir spu nyal ba lta bur bya/ 'byung ba la 'jug par bya/ phyag 'tshal ba nye bar bstan par bya/ tshul bzhin gnas pa'i dge slong gis lhung bzed byin na yang des ma len cig chos gos kyang ma len cig /zas kyang ma</text></item>
<item><p>284b2</p><section>'dul ba</section><text>len cig /de la skra breg pa yang ma 'chol cig /dugs khang du yang las ma byed cig /mi na ba'i bar du las thams cad la'ang tshul bzhin gnas pa'i dge slong gi las nyams su blang bar mi bya'o/ /dge 'dun thams</text></item>
<item><p>284b3</p><section>'dul ba</section><text>cad 'dus shing 'khod pas gces su gsang ba'i gnas su sdom pas mi bsko/ dbang gi gnas thams cad du yang sdom pas mi bsko/ gang zag bcu gnyis kyi gnas su yang sdom pas byin gyis brlab par mi bya ba ni phyung bas</text></item>
<item><p>284b4</p><section>'dul ba</section><text>bya ba zhes bya'o/ /so sor gnas pas bya ba gang zhe na/ so sor gnas pa la rnam pa gnyis te/ gang bdag nyid kyis bdag so sor gnas par byed pa dang / dge 'dun gyi chos bzhin du byas pa'o/ /bdag nyid kyis bdag so sor</text></item>
<item><p>284b5</p><section>'dul ba</section><text>gnas par byed pa gang zhe na/ bsams bzhin du chos kyi phyogs pa las chos ma yin pa'i phyogs su song ba ste/ de ltar na bdag nyid kyis bdag so sor gnas par byed pa'o/ /dge 'dun gyis chos bzhin du byas pa gang zhe na/</text></item>
<item><p>284b6</p><section>'dul ba</section><text>dge 'dun gyis bskyo ba med pa/ bzhag pa med par rigs pa'i gsol ba dang bzhi'i las chos bzhin du 'dus pa'i dge 'dun gyis spangs pa yin te/ de ltar na dge 'dun gyis chos bzhin du spangs pa'o/ /mtshungs par lhan cig gnas</text></item>
<item><p>284b7</p><section>'dul ba</section><text>pa yang gnyis te/ bdag nyid kyis bdag nyid lhan cig gnas par byed pa dang / dge 'dun gyis chos bzhin du byas pa'o/ /bdag nyid kyis bdag nyid lhan cig gnas par byed pa gang zhe na/ bsams bzhin chos ma yin pa'i phyogs las chos kyi</text></item>
<item><p>284b8</p><section>'dul ba</section><text>phyogs su 'ongs pa ste/ de ltar na bdag nyid kyis bdag nyid lhan cig tu gnas par byed pa'o/ /dge 'dun gyis chos bzhin du byas pa gang zhe na/ dge 'dun gyis mi bskyo ba gzhag par mi rigs pas chos bzhin du 'dus pa'i dge 'dun gyis spangs</text></item>
<item><p>285a1</p><section>'dul ba</section><text>pa ste/ mngon sum du gsol ba dang bzhi'i las kyis phyung ba yin te/ de ltar na dge 'dun gyis chos bzhin du byas pa'i so sor gnas pa'i dge slong des rab tu dbyung bar mi bya ba nas/ snga ma bzhin te/ ji ltar dge 'dun gyis</text></item>
<item><p>285a2</p><section>'dul ba</section><text>gang la spangs pa'i las byas pa dang / gzhan de dang 'dra ba ste/ des de lta bu'i nyes par yang mi bya/ de las yang thu bar yang mi bya ba'i bar du ste/ gang zag bcu gnyis las su yang sdom pas kyang mi bsko/ so sor gnas pa'i dge slong gis</text></item>
<item><p>285a3</p><section>'dul ba</section><text>tshangs pa mtshungs par spyod pa'i gnas brtan dang / bar ma dang / gsar bu pa'ang rung ba dbab par bya/ nyes pa mi bya/ nyes pa zhig byas na yang slar 'byung ba'i tshul du bya'o/ /de ste slar 'byung ba'i tshul du mi byed na so sor gnas par</text></item>
<item><p>285a4</p><section>'dul ba</section><text>bya ba nyid yin te/ de la 'di skad ces bsgo bar bya'o/ /dge 'dun gyis khyod la thig btab pa bzhin byed do/ /phur pa btsugs pa bzhin byed do/ /nyes pa de yang dge 'dun la 'di nyid du bshags par bya'i 'di las phyi rol du ni ma yin</text></item>
<item><p>285a5</p><section>'dul ba</section><text>no/ /khyod kyi las de yang dge 'dun de dag nyid kyis slar bde bar byed kyis 'di las phyi rol du ni ma yin no/ /khyod kyis nyes pa de yang ma bshags sam slar ma byas na ni tshangs pa mtshungs par spyod pa shes pa</text></item>
<item><p>285a6</p><section>'dul ba</section><text>dag gis gang du 'dod pa der gleng bar byed do/ /de ste yang de bzhin du byas pa las kyang dul bar ma gyur na gang zag de thig btab pa bzhin byas phur pa gtsugs pa bzhin du byas la spang bar bya'o/ /de 'di lta ste/</text></item>
<item><p>285a7</p><section>'dul ba</section><text>rta rgod bzhin te/ de ni so sor gnas par bya ba zhes bya'o/ /gzu bos bya ba gang zhe na/ rtsod pa zhi bar byed pa'i phyir dge slong gzu bo chos nyi shu rtsa gnyis dang ldan pa btsal bar bya'o/ /nyi shu rtsa gnyis gang zhe</text></item>
<item><p>285a8</p><section>'dul ba</section><text>na/ tshul khrims dang ldan zhing sngar bsnyen par rdzogs par gyur pa dang / ngo tsha zhing 'gyod pa can dang / sdom zhing bslab pa la mos pa dang / mang du thos la mang du thos pa 'dzin cing mang du thos pa bsags pa dang /</text></item>
<item><p>285b1</p><section>'dul ba</section><text>gzhung kha don lobs pa dang / 'dul ba dang 'dul ba lhag pa shin du rtogs pa dang / rtsod pa la mkhas pa dang rtsod pa byung ba la mkhas pa dang / rtsod pa zhi bar bya ba la mkhas pa dang / rtsod pa zhi bar gyur pa phyis mi 'byung bar mkhas</text></item>
<item><p>285b2</p><section>'dul ba</section><text>pa dang / bstan bcos la mkhas pa dang / dngos po la mkhas shing dngos po spyod pa la mkhas pa dang / khro ba med pa khro bzhin mi smra ba khro bar mi 'gyur ba dang / 'jam bzhin spyod pa dang / lus dang ngag dang / bsgo ba yang</text></item>
<item><p>285b3</p><section>'dul ba</section><text>rtogs par byed pa dang / rdzogs par bsgo zhing rdzogs par byed pa dang / go bar byed cing go bar byas pas yang chud par byed pa dang / brtags nas smra zhing brtags nas smras pa rtogs par byed pa dang / 'dod par mi 'gro ba dang / zhe</text></item>
<item><p>285b4</p><section>'dul ba</section><text>sdang du mi 'gro ba dang / gti mug du mi 'gro ba dang / 'jigs par mi 'gro ba ste/ gzu bo dge slong chos nyi shu rtsa gnyis po 'di dang ldan na gzhan la mi rten pa yin zhing phyogs gnyi ga la yang chos kyi longs spyod du 'gyur</text></item>
<item><p>285b5</p><section>'dul ba</section><text>ro/ /'di ltar yang gzu bo'i dge slong gis rgol ba dang lan glon pa'i dge slong rnams las snyan tshig du smra ba dang / phyag byed pa dang / sngar ldang ba dang / thal mo sbyor ba dang / phyag byas par gyur pa rnams bdag gir</text></item>
<item><p>285b6</p><section>'dul ba</section><text>ma byed cig /de dag bsnyen bkur byed na yang nyams su ma len cig /lhung bzed 'bul na yang mi blang / chos gos 'bul na yang mi blang / zas 'bul na yang mi blang / yo byad gzhan ci yang rung dbul ba</text></item>
<item><p>285b7</p><section>'dul ba</section><text>bdag gir mi bya'o/ /des kyang de dag la bsnyen bkur mi bya/ lhung bzed mi sbyin/ chos gos mi sbyin/ de dag las lung ston par yang mi blang / dran par bya ba yang ma yin/ rnal 'byor yang ma yin/ yid la bya ba yang</text></item>
<item><p>285b8</p><section>'dul ba</section><text>ma 'dri shig /des kyang de dag la lung bstan pa ma sbyin cig /dran par bya ba ma yin/ kun dri ba ma yin/ rnal 'byor ma yin/ yid la bya ba yang mi bsgo'o/ /stan gcig la 'dug par mi bya/ 'chag sa</text></item>
<item><p>286a1</p><section>'dul ba</section><text>gcig tu 'chag par mi bya/ gnas khang gcig tu 'khod par mi bya/ gzhan du tshig 'di skad ces brjod do/ /tshe dang ldan pa khyed kyis 'di lta bu las legs par rnyed pa ci yod na 'di ltar khyed kyis legs</text></item>
<item><p>286a2</p><section>'dul ba</section><text>par gsungs pa chos 'dul ba las rab tu byung na thab mo byed pa la zhugs shing rnam par bzung nas rtsod pa la zhugs te/ tshe dang ldan pa rnams rtsod pa gnyis su gyur pa ni gnyi ga rgyal bar mi 'gyur gyi/ de dag gtan la phab na</text></item>
<item><p>286a3</p><section>'dul ba</section><text>gcig ni rgyal bar 'gyur/ gcig ni pham par 'gyur gyis tshe dang ldan pa rnams 'di ltar so sor rtsod pa dang / rnam par rtsod pa dang / mi mthun par smra ba de lta bu de thong shig ces bya ba de ni gzu bos bya ba zhes bya'o/ /</text></item>
<item><p>286a4</p><section>'dul ba</section><text>de'i ngo bo nyid tshol ba byin pas bya ba gang zhe na/ dge slong gang gis nyes pa spyod pa de khas len khas blangs pa las bsnyon bsnyon pa las kyang slar khas len pa de la dge 'dun gyis bzhag pa ma yin pa bskyo ba ma yin pa</text></item>
<item><p>286a5</p><section>'dul ba</section><text>gsol ba dang bzhi'i las kyis de'i ngo bo nyid tshol ba byin cig /de'i ngo bo nyid tshol ba byin pa'i dge slong gis bya ba 'di lta bu la 'jug par bya'o/ /de'i ngo bo nyid tshol ba byin pa'i dge slong gis rab tu dbyung bar mi</text></item>
<item><p>286a6</p><section>'dul ba</section><text>bya ba nas snga ma bzhin te/ gang la dge 'dun gyis de'i ngo bo nyid tshol ba byin pa dang / gang de dang 'dra bas kyang rung ste/ nyes pa de lta bu byung ba mi bya/ de bas thu ba yang ma byed cig pa'i bar du ste/ snga ma bzhin 'di ltar</text></item>
<item><p>286a7</p><section>'dul ba</section><text>gang zag bcu gnyis kyir sdom pas mi bsgo ba de ni de'i ngo bo nyid tshol ba byin pas bya ba zhes bya'o/ /bslab pa byin pas bya ba gang zhe na/ dge slong gang mi tshangs par spyod pa 'khrig pa'i chos byas kyang de la se gol gcig</text></item>
<item><p>286a8</p><section>'dul ba</section><text>gtogs pa tsam du yang bcab pa'i sems ma skyes pa ste/ de la dge 'dun gyis skyo ba med/ gzhag pa med par gsol ba dang / bzhi'i las kyis bslab pa sbyin par bya ste/ ji ltar tshe dang ldan pa dga' ldan bzhin pa ni rgyas par 'dul</text></item>
<item><p>286b1</p><section>'dul ba</section><text>ba dang sbyar ro/ /bslab pa byin pa'i dge slong gis rab tu dbyung bar mi bya ba nas snga ma bzhin te/ gang la dge 'dun gyis bslab pa byin pa dang gang de dang 'dra ba gzhan dag kyang rung ste/ nyes pa de lta bu'i ltung ba phyis kyang ma byed cig /de</text></item>
<item><p>286b2</p><section>'dul ba</section><text>bas thu ba yang ma byed cig pa'i bar du ste/ snga ma bzhin te de 'di ltar gang zag bcu gnyis kyis sdom pas mi bsko'o/ /bslab pa byin pa'i dge slong gis dge slong gi bslab pa thams cad la bslab par bya'o/ /dge 'dun gyi mthar</text></item>
<item><p>286b3</p><section>'dul ba</section><text>'dug par bya'o/ /des bsnyen par rdzogs pa'i rnams la byin len byos shig /de la bsnyen par ma rdzogs pas byin len byos shig /de bsnyen par rdzogs pa dang lhan cig nyal ba bsgyur zhing gud du phyung shig /bslab pa byin</text></item>
<item><p>286b4</p><section>'dul ba</section><text>pa'i dge slong gis las rnam pa gnyis byas te/ gso sbyin dang / skabs dbye ba'o/ /bslab pa byin pas grangs su bskangs te gso sbyin ma byed cig /dge 'dun gyi las gzhan la yang de bzhin no/ /de ste bslab pa byin pa gso sbyin</text></item>
<item><p>286b5</p><section>'dul ba</section><text>gyi nang du 'ongs na ni ma bskyo shig /de ste 'gro na yang ma gzung shig /de ci'i phyir zhe na/ dge 'dun ma 'dus par yang mi 'gyur/ 'dus par yang mi 'gyur te/ 'di ni bslab pa byin pas bya ba zhes bya'o/ /</text></item>
<item><p>286b6</p><section>'dul ba</section><text>'tshams ma bcad pa'i gnas brtan gyi bya ba gang zhe na/ 'tshams ma bcad pa'i gnas brtan gyi dge slong gis bya ba 'di lta bu la 'jug par bya'o/ /de la gang gsar bu'i dge slong 'khod pa rnams des de dag kun shes par bya/</text></item>
<item><p>286b7</p><section>'dul ba</section><text>bskyang bar bya/ rjes su bstan par bya/ sdig pa las bzlog par bya/ dge ba la gzhug par bya/ kha ton byed pa dang / kun 'dri ba dang / spong ba dang / so sor dben par 'jug pa dang / rnal 'byor dang / yid la byed pa'i rnams de dag</text></item>
<item><p>286b8</p><section>'dul ba</section><text>la so sor lung bsgo bar bya/ kun mtshungs par spyod pa la gzhug par bya/ bslab par bya ba la so sor brtags par bya/ rnyed pa grub par bya/ nam so sor bged pa'i tshe so sor bgo skal snyoms par mig sngar bgo'o/ /nad pa la blta</text></item>
<item><p>287a1</p><section>'dul ba</section><text>bar bya/ nad pa'i nad g.yog tu dge slong rnams spro bar bya/ nad pa rnams la chos kyi gtam bya/ lam dang lam ma yin pa yang dag par bsgrags par bya/ mthong ba rnam par spyod pa'i rgyud mi gtang bar</text></item>
<item><p>287a2</p><section>'dul ba</section><text>bya/ rnam pa thams cad du yang nad pa la g.yel bar mi bya/ 'tshams ma bcad pa'i gnas su dge slong rnams lhag pa la gang gzhan ci yang rung bya bar 'gyur ba de thams cad la dge slong gnas brtan gyis thog ma 'jug</text></item>
<item><p>287a3</p><section>'dul ba</section><text>par bya ste/ 'di ni 'tshams ma bcad pa'i gnas brtan gyi bya ba zhes bya'o/ /kun dga' ra ba'i bya ba gang zhe na/ kun dga' ra ba'i zhes bya ba ni dge 'dun rnams kun du dga' ba'i gnas te de so so nas dge slong dag lhags pa</text></item>
<item><p>287a4</p><section>'dul ba</section><text>rnams bya bar bcas pa yang tha dad pas na dge slong des 'di dag gis bya ba bcas pa de chos bzhin yin nam/ 'on te chos bzhin ma yin zhes brtag par bya'o/ /de ste chos bzhin yin la bdag la yang gnod par mi 'gyur/ gzhan</text></item>
<item><p>287a5</p><section>'dul ba</section><text>la yang gnod par mi 'gyur na g.yel bar gzhag go/ /de ste chos bzhin ma yin la bdag la yang gnod par 'gyur/ gzhan la yang gnod par 'gyur bar shes la bdag cag gi phyogs mthu dang ldan grogs dang ldan 'khor dang ldan par</text></item>
<item><p>287a6</p><section>'dul ba</section><text>gyur cing de lta bu'i phyir dge 'dun gyi dbyen dang / dge 'dun 'khrugs pa dang / dge 'dun gnyis su chad pa dang / dge 'dun so sor yang mi 'gyur/ bdag gis chos bzhin ma yin par bya ba la bcas pa de phyung nas chos bzhin bya'o/ /chos</text></item>
<item><p>287a7</p><section>'dul ba</section><text>bzhin bya'o snyam du nus pa dang / des dge 'dun rnams la kye 'di ni chos bzhin du bya bar bcas pa ma yin gyis 'di phyung la chos bzhin pa gzhan bya'o zhes go bar sgo shig /de ste bdag cag gi phyogs mthu chung ngam/ 'dron pa med dam 'khor med</text></item>
<item><p>287a8</p><section>'dul ba</section><text>par gyur/ de'i phyir dge 'dun kyang 'byed/ dge 'dun kyang 'khrugs dge 'dun so sor yang 'gyur zhing / bdag gis chos ma yin par bca' ba 'di phyung la chos bzhin du bya bar mi nus par shes pa de cang ma zer bar 'dug shig /yang</text></item>
<item><p>287b1</p><section>'dul ba</section><text>na gud du song shig /de lta bu'i rkyen gyis rnam par 'dzin cing ma 'dug shig /kun dga' ra ba zhes bya ba ni 'di rnams kyang yin te/ kun dga' ra ba'i nang na khang phran dang / khang pa dang / khang bu brtsegs pa dang / khang pa 'khor du bcas pa dang / spyil bu'i dngos po</text></item>
<item><p>287b2</p><section>'dul ba</section><text>dang / 'chag sa dang / skyed shing dang / gsing ma rnams thams cad kyang ji ltar rgan rims bzhin du bsgo bar bya'o/ /phyi bdar bya ba de ni kun dga' ra ba'i bya ba zhes bya'o/ /kun dga' ra ba'i gnas brtan gyi bya ba gang zhe na/ kun dga'</text></item>
<item><p>287b3</p><section>'dul ba</section><text>ra ba'i dge slong gnas brtan gyis bya ba de lta bu la 'jug par bya/ kun dga' ra ba'i dge slong gi gnas brtan gyis bzhin mdog gsal bar bya/ khro gnyer med par bya/ sngar 'dzum par bya/ sngar smra bar bya'o/ /snyan par smra bar bya/</text></item>
<item><p>287b4</p><section>'dul ba</section><text>tshur shog bde bar 'ongs sam zhes snyan tshig smra bar bya/ tshig snyan cing mi rtsub pa mgu zhing rangs par smra bar bya/ gang de na dge slong gzhon nu gsar bu 'khod par gyur pa de dag ni shes par bya ba nas snga ma bzhin te/ thams</text></item>
<item><p>287b5</p><section>'dul ba</section><text>cad du'ang dge slong gnas brtan gyis thog mar 'jug par bya/ rgyud mi gtang bar bya ba'i bar du ste/ 'thab pa dang / mtshang 'dru ba dang / 'khrug pa dang / rtsod pa'i rnams byung bar gyur na gdul ba'i phyir rig</text></item>
<item><p>287b6</p><section>'dul ba</section><text>par bya/ zhi ba'i phyir rnam par zhi bar rig par bya/ 'di ltar yang dge slong kun dga' ra ba'i gnas brtan gyis thog mar bza' ba 'am/ bca' ba 'am/ skyo ma 'am/ thug pa 'am/ nang par bsgo 'am/ gaN DI brdungs</text></item>
<item><p>287b7</p><section>'dul ba</section><text>sam sngar myur du 'gro bar bya/ sngar 'dug par bya/ bkur stir bcas spyi dma' bar bcas/ 'jigs pa'i dbang du bcas/ sems dman pa dang / rdul 'phyag pa'i sems lta bur byas la dge 'dun gyi mdun du 'gro bar bya'o/ /</text></item>
<item><p>287b8</p><section>'dul ba</section><text>song nas kyang rgan rims kyi mthar phyag byas la rang gi stan ga la ba der 'dug par bya'o/ /gnas brtan dang / bar ma dang / gsar bu la byams pa'i sems dang / phan pa'i sems dang / rjes su brtse ba'i sems dang / pha dang ma dang phu nu bor 'du shes bskyed de/ 'khor</text></item>
<item><p>288a1</p><section>'dul ba</section><text>thams cad la brtag par bya ste/ legs pa bzang por bcas sam/ su legs par bgos/ su legs par ma bgos brtag ste/ gang bzang zhing legs par chas pa de dag la ni g.yel bar gzhag /gang legs par ma chas shing mi</text></item>
<item><p>288a2</p><section>'dul ba</section><text>sdug pa de dag ni bsgo zhing bcos par bya/ legs par bgos pa ni des g.yel bar gzhag /legs par ma bgos pa de la ni brda dang mtshan ma bya/ des mtshan ma ma tshor na yang drung na 'dug pa la mtshan ma bya/ drung na 'dug pas kyang ma tshor na</text></item>
<item><p>288a3</p><section>'dul ba</section><text>der dge slong gnas brtan nyid kyis ji nas legs par gyon pa dang / sgra ma che bar bsgo shig /dge slong gnas brtan gyis rgan rims su gzar bu thogs nas kha zas 'brim par shom pa'i tshe rung bar byas sam/ ma byas zhes smros shig</text></item>
<item><p>288a4</p><section>'dul ba</section><text>'byor tshogs shes ma byung gi bar du skad cig sdod la thams cad la snyoms par rim shig ces smra bar bya'o/ /dge slong gnas brtan gyi gnas brtan dang bar ma dang gsar bu dag gis rjes su 'thun par bya/ gnas brtan dang</text></item>
<item><p>288a5</p><section>'dul ba</section><text>bar ma dang gsar bus kyang de'i rjes su 'thun par gyis shig /de ste dad pa'i bram ze dang khyim bdag rnams lhags na de dag la yang mtshungs par bsgo bgo zhing sbyin par bya'o/ /de ste de bgor ma dad dam/</text></item>
<item><p>288a6</p><section>'dul ba</section><text>dad pa'i bram ze dang khyim bdag ma 'dod na yang dge slong gnas brtan gyis chos kyi gtam yang dag par bstan par bya/ bstabs par bya/ yang dag par gzeng bstod par bya/ yang dag par dga' bar byas la/</text></item>
<item><p>288a7</p><section>'dul ba</section><text>bdag cag la ni 'di yod do zhes smra bar bya ste/ 'di ni kun dga' ra ba'i gnas brtan gyi bya ba zhes bya'o/ /gnas khang gi bya ba gang zhe na/ dge slong gang gnas khang na 'dug pa des gnas khang de dus dus su chag chag gdab/ phyag dar</text></item>
<item><p>288a8</p><section>'dul ba</section><text>bya/ phyags pa dor bar bya/ lci bas shin du 'jam por byug par bya/ sngo cung zad byung na yang med par bya/ gas pa dang / zhigs pa dang / gogs pa rnams slar bcos par bya/ bum pa chus bkang ste gzhag par bya ste/ yongs su spyad pa'i bum pa dang / gtsang ma'i</text></item>
<item><p>288b1</p><section>'dul ba</section><text>ril ba dang / snam phyi sa'i ril ba dang / rkang pa bkru ba rnams bkang ste gzhag pa de ni gnas khang gi bya ba zhes bya'o/ /gnas khang gi gnas brtan gyi bya ba gang zhe na/ gnas khang gi dge slong gnas brtan gyi bya ba ni des 'di lta bu la 'jug par</text></item>
<item><p>288b2</p><section>'dul ba</section><text>bya'o/ /dge slong gsar bu gang dag de na 'khod par gyur pa de dag shes par bya ba nas snga ma bzhin te/ dge slong gnas brtan gyis thams cad la thog mar 'jug par bya/ rgyud mi gtang bar bya ba'i bar du ste/ 'di ni gnas khang gi dge slong</text></item>
<item><p>288b3</p><section>'dul ba</section><text>gnas brtan gyi bya ba zhes bya'o/ /khang pa 'khor du bcas pa'i bya ba gang zhe na/ khang pa 'khor dang bcas pa de na/ dge slong gang 'dug pa des khang pa 'khor dang bcas pa de dus dus su byi bdar bya ba ni snga ma bzhin te/ rkang pa bkru ba'i</text></item>
<item><p>288b4</p><section>'dul ba</section><text>rnams bkang ste gzhag pa'i bar du'o/ /khang pa 'khor dang bcas pa de na/ dge slong grogs po gang 'khod pa'i rnams la yang byams pa'i lus kyi las kyis mtshungs par spyad par bya/ byams pa'i ngag gi las dang /</text></item>
<item><p>288b5</p><section>'dul ba</section><text>byams pa'i yid kyi las kyang mtshungs par spyad par bya/ der yang thab mo mi dbyung bar bya/ mtshang 'dru ba dang / 'khrug pa dang / rtsod pa mi dbyung bar bya/ de ste der 'thab pa dang / smod pa dang / 'khrug pa dang /</text></item>
<item><p>288b6</p><section>'dul ba</section><text>rtsod pa zhig byung na zhi bar nus na ni de bzhin legs/ de ste yang mi nus na gud du song shig /'di ni khang pa 'khor du bcas pa'i bya ba zhes bya'o/ /khang pa 'khor du bcas pa'i gnas brtan gyi bya ba gang zhe na/ khang pa</text></item>
<item><p>288b7</p><section>'dul ba</section><text>'khor du bcas pa'i dge slong gnas brtan gyi bya ba ni des 'di lta bu la 'jug par bya'o/ /de na dge slong gsar bu gang 'khod par gyur pa de dag kun shes par byas nas/ snga ma bzhin te/ thams cad du yang dge slong gnas</text></item>
<item><p>288b8</p><section>'dul ba</section><text>brtan thog mar 'jug par bya ba dang / rgyud mi gtang bar bya ba'i bar du ste/ 'di ni khang pa'i 'khor dang bcas pa'i gnas brtan gyi bya ba zhes bya'o/ /nags kyi bya ba gang zhe na/ nags shes bya ba ni skyed shing gi nags de na dge slong 'khod pa rnams</text></item>
<item><p>289a1</p><section>'dul ba</section><text>kyis bdag cag gnas 'di na 'khod la 'tsho ba'i bar chad du 'gyur ba 'am/ tshangs par spyod pa'i bar chad du 'gyur ba lta yod dam med ces rgyang grags gcig tshun chad 'khor yug tu brtag par bya'o/ /de ste yod par mthong na ring du</text></item>
<item><p>289a2</p><section>'dul ba</section><text>dor bar bya'o/ /de ste med par mthong la dgos par gyur dang rgyang grags gcig tshun chad du sdom pa bsko bar bya/ rung ba'i sa yang bsko bar bya/ gso sbyin gyi gnas kyang bsko bar bya/ de na phan tshun kha zas kyi longs spyod dang / chos kyi</text></item>
<item><p>289a3</p><section>'dul ba</section><text>longs spyod kyis spro ba bskyed par bya/ de na 'thab pa mi 'byung ba dang / mtshang 'dru ba mi 'byung ba dang / khon pa mi 'byung ba dang / rtsod pa mi 'byung bar bya ba de ni nags kyi bya ba zhes bya'o/ /mal stan gyi bya ba gang zhe</text></item>
<item><p>289a4</p><section>'dul ba</section><text>na/ dge slong rnams kyis mal stan dus dus su brtag par bya/ bskam par bya/ sprug par bya/ bgrang bar bya/ sba bar bya/ de ste dri ma can du gyur na bkru bar bya/ rdol tam zad pa'i chos su gyur na ci nus su btsem zhing</text></item>
<item><p>289a5</p><section>'dul ba</section><text>glan par bya/ 'tshem zhing glon du gzhug par bya/ dge slong gis phyogs bzhi'i dge 'dun gyi gos bgos nas bshang ba'i sar 'gro bar mi bya/ gci ba'i sar mi 'gro/ dugs khang du ma yin/ rkang pa bkru ba'i</text></item>
<item><p>289a6</p><section>'dul ba</section><text>sar ma yin/ tshang mang du ma yin/ char 'bab pa la gyon te 'dug par mi bya/ nyi ma tsha ba la ma yin bsro khang du gzhag par mi bya/ ci nas gnod par 'gyur ba'i sa thams cad du phyogs bzhi'i dge 'dun</text></item>
<item><p>289a7</p><section>'dul ba</section><text>gyi gos dang 'jug par mi bya/ bgo bar mi bya/ gzhag par mi bya/ dge slong rnams kyis mal stan rnam pa 'di lngar spyad par mi bya ste/ lnga gang zhe na/ dud pa dang / rdul dang / chu dang / bshal ba dang / drud pa'o/ /</text></item>
<item><p>289a8</p><section>'dul ba</section><text>dge slong rnams kyis phyogs bzhi'i dge 'dun gyi gos bgos bzhin gtsug lag khang chag chag mi gdab/ sa mi phyag /phyag dar mi dor/ lci bas zhal zhal mi bya/ chu'i bum pa dgang bar mi bya/ yongs su spyod pa'i bum</text></item>
<item><p>289b1</p><section>'dul ba</section><text>par ma yin/ gtsang ma'i ril bar ma yin/ bshang ba'i ril bar ma yin/ rkang pa bkru ba'i bum pa dgang bar mi bya/ snod 'brim par ma yin/ gtsug lag khang skyong du ma yin/ lhung bzed kyi las byed par ma yin/ gos kyi las byed</text></item>
<item><p>289b2</p><section>'dul ba</section><text>par ma yin/ dge slong rnams kyis phyogs bzhi'i dge 'dun gyi gos lus kyi mthang la bgo bar mi bya/ rngul zan med par bgo bar mi bya/ dge slong dag gis phyogs bzhi'i dge 'dun gyi mal stan rnams bla gab med pa la bting ba</text></item>
<item><p>289b3</p><section>'dul ba</section><text>dang / sgo khang phan chad nye 'khor mdom bzhi bcu rtsa dgu'i bar du bor te ma 'gro shig /de ste bshang ba 'am/ gci ba'i sar 'gro na yang dge slong 'khod pa'i rnams la bsgo la song shig /ji ltar bdag nyid kyis lhung bzed dang chos</text></item>
<item><p>289b4</p><section>'dul ba</section><text>gos dang lus kyi lpags pa bzhin du dge slong dag gis phyogs bzhi'i dge 'dun gyi mal stan rnams yongs su bsrung bar bya'o/ /dge slong dag gis ci'i mtha' nas kyang phyogs bzhi'i dge 'dun gyi mal stan yal bar mi bya ste/</text></item>
<item><p>289b5</p><section>'dul ba</section><text>'di ni dge 'dun gyi mal stan gyi bya ba zhes bya'o/ /sgo leb kyi bya ba gang zhe na/ sgo leb ces bya ba ni sgo'i 'phar ma ste/ dge slong gis de la rdung na yun ring du brdung bar mi bya/ sngar nang na 'khod pa'i rnams kyis tshor bar</text></item>
<item><p>289b6</p><section>'dul ba</section><text>bya ba'i phyir dal nas bags kyis brdung bar bya'o/ /dbye ba'i tshe yang drag tu mi dbye gcod pa'i tshe'ang drag tu mi gcad/ shes bzhin du dal nas bags kyis 'jug cing 'byung bar bya/ sgo'i phyogs gnyi gar kyang mi</text></item>
<item><p>289b7</p><section>'dul ba</section><text>'drud bzhin 'byung bar bya ste/ 'di ni sgo leb kyi bya ba zhes bya'o/ /'khor lo'i bya ba gang zhe na/ 'khor lo zhes bya ba ni sgo'i sten pa bla 'og ste/ de shin du 'byor par bya'o/ /dge slong gtsug lag khang nas gud du 'dong</text></item>
<item><p>289b8</p><section>'dul ba</section><text>na bla 'og gnyi ga chug la deng shig dang / gtsug lag khang rub par 'gyur ro/ /gtsug lag khang rub na bdag cag nyid dang / lhung bzed dang / chos gos dang / mal stan rnams kyang rub par 'gyur te/ 'di ni 'khor</text></item>
<item><p>290a1</p><section>'dul ba</section><text>lo'i bya ba zhes bya'o/ /gnas stong pa'i bya ba gang zhe na/ dge slong gis gnas stong pa de chag chag gdab par bya/ sa phyag par bya/ phyag dar dor bar bya/ ci nus su lci bas zhal zhal 'jam por bya/ gas pa dang / zhigs</text></item>
<item><p>290a2</p><section>'dul ba</section><text>pa dang / gogs pa rnams slar bcos par bya/ de ste snod rnams so so nas 'dug par gyur na yang spyad du bzod na ni bkru zhing gzhag par bya/ mi bzod na dor bar bya/ de ste rung bar byed pa yod na yang rtswa sngon po rnams regs</text></item>
<item><p>290a3</p><section>'dul ba</section><text>shig /khyim pa dag lhags na de dag la chos kyi gtam bya bar bya/ dge slong gis gnas stong par zhugs na yang yal bar dor bar mi bya/ de ste gnas par mi 'dod na/ des ga las gar 'gro brtag par bya/ 'gro ba'i nye</text></item>
<item><p>290a4</p><section>'dul ba</section><text>'khor dang / bshang sa dang / gci sa dang / skas ka dang / them skas dang / sgo bcad pa dang / spyod yul rnams kyang brtags la gnas par bya'o/ /ji ltar de dag gis phyir brel ba dang / gnod par mi 'gyur bar bya ste/</text></item>
<item><p>290a5</p><section>'dul ba</section><text>de ni gnas stong pa'i bya ba zhes bya'o/ /gnas stong pa'i gnas brtan gyi bya ba gang zhe na/ gnas stong pa'i dge slong gnas brtan gyi bya ba ni des 'di lta bu la 'jug par bya'o/ /gnas stong pa'i dge slong gnas brtan</text></item>
<item><p>290a6</p><section>'dul ba</section><text>gyi bzhin gsal ba dang / khro gnyer med par bya ba nas/ snga ma bzhin/ thab mo dang / mtshang 'dru ba dang / khon pa dang / rtsod pa'i rnams byung bar gyur pa gdul bar nan tan bya/ zhi bar bya/ rnam</text></item>
<item><p>290a7</p><section>'dul ba</section><text>par zhi bar bya ba'i bar du ste/ 'di ni gnas stong pa'i gnas brtan gyi bya ba zhes bya'o/ /lhung bzed kyi bya ba gang zhe na/ dge slong gis thal ba ma btsags pa lhung bzed bkru bar mi bya/ lci ba gseg ma can gyis bkru</text></item>
<item><p>290a8</p><section>'dul ba</section><text>ba ma yin/ bye ma dang 'dres pa'i sas ma yin/ bye ma dang 'dres pa'i lci ba'i ril bus ma yin gyi sran phyes lhung bzed bkru bar bya'o/ /lhung bzed langs te bkru bar mi bya/ bskam par mi bya/ snod du gzhug par mi</text></item>
<item><p>290b1</p><section>'dul ba</section><text>bya/ sba bar mi bya/ lam du 'gro ba ma yin/ chu rgal ba la ma yin/ sa mi bde bar lhung bzed gzhag par mi bya/ dge slong gis lhung bzed kyis gnas khang du chag chag gdab par mi bya/ phyag dar dor bar mi bya/ lci bas zhal</text></item>
<item><p>290b2</p><section>'dul ba</section><text>zhal 'jam por byug par mi bya/ lag pa bkru ba'i chu blang bar mi bya/ rkang pa bkru ba'i chu la ma yin/ gdong bkru ba'i chu la ma yin/ lus bkru ba'i chu la ma yin/ des chu'i bum pa dgang bar mi bya/ dge slong gis lhung bzed</text></item>
<item><p>290b3</p><section>'dul ba</section><text>bshang sar bkur bar mi bya/ gci ba'i sar ma yin/ dugs khang du ma yin/ rkang pa bkru ba'i sar ma yin te/ ci nas dge slong gis sa mi gtsang ba thams cad du lhung bzed bkur bar mi bya/ dge slong lhung bzed thogs bzhin</text></item>
<item><p>290b4</p><section>'dul ba</section><text>du mchod rten la phyag bya bar mi bya/ glan pa'i rigs na glan par mi bya/ shin du gsher bzhin gzhag par mi bya/ shin du skams par g.yel bar mi bya/ dal nas bags kyis shes bzhin du yongs su spyad par bya ste/ nam</text></item>
<item><p>290b5</p><section>'dul ba</section><text>zhigs pa'i mthar thug gi bar du bcang bar bya ste/ dge slong gis lhung bzed de mig bzhin du bsrung bar bya'o/ /ci nas kyang phyin chad btsal mi dgos par byas te/ de ni lhung bzed kyi bya ba zhes bya'o/ /chos gos kyi bya ba gang</text></item>
<item><p>290b6</p><section>'dul ba</section><text>zhe na/ bcom ldan 'das kyis dge slong rnams kyi chos gos gsum rjes su gnang ste/ dregs pa'i phyir ma yin/ rgyags pa bskyed pa'i phyir ma yin/ rgyan pa'i phyir ma yin/ bzhag pa'i phyir ma yin gyi/ de 'di ltar dge slong</text></item>
<item><p>290b7</p><section>'dul ba</section><text>rnams bde bar spyod pa'i phyir te/ sbrang bu dang / sbrang ma dang / rlung dang / tsha ba dang / sbrul la sogs pa reg na mi bde ba'i gnyen po'i phyir ngo tsha ba dang / khrel ba g.yog pa'i phyir ro/ /de yang dge slong rnams kyis ji ltar yongs su spyad pa bzhin</text></item>
<item><p>290b8</p><section>'dul ba</section><text>yongs su spyad par bya'o/ /de la sbyar ma yang sbyar ma'i spyad pa bzhin spyad par bya'o/ /stod g.yogs kyang stod g.yogs kyi spyad pa bzhin spyad par bya/ mthang gos kyang mthang gos kyi spyad pa bzhin spyad par bya'o/ /</text></item>
<item><p>291a1</p><section>'dul ba</section><text>de la sbyar mas mi spyad pa ni 'di rnams te/ dge slong rnams sbyar ma gon bzhin gtsug lag khang du chag chag gdab par mi bya/ sa phyag par mi bya/ phyag dar dor bar mi bya/ lci bas zhal zhal 'jam</text></item>
<item><p>291a2</p><section>'dul ba</section><text>por byug par mi bya/ chu'i snod dgang bar mi bya/ spyad pa'i bum par ma yin/ gtsang ba'i ril bar ma yin/ bshang ba'i ril bar ma yin/ rkang pa bkru ba'i sar ma yin/ snod bged par ma yin/ gtsug lag khang skyong du ma</text></item>
<item><p>291a3</p><section>'dul ba</section><text>yin/ lhung bzed kyi las su ma yin/ chos gos kyi las su ma yin/ khrus mi bya/ sbyar ma bgos nas rtswa 'am/ lci ba 'am sa'ang rung bkur bar mi bya/ sbyar ma bgos nas bshang sar mi 'jug gci sar mi 'jug /dugs</text></item>
<item><p>291a4</p><section>'dul ba</section><text>khang du ma yin/ rkang pa bkru ba'i sar ma yin te/ ci nas sbyar ma bgos la mi gtsang ba'i sa thams cad du 'gro bar mi bya/ mthang la bgo bar mi bya/ gding bar mi bya/ de rgyun du bgo bar mi bya/ sbyar ma la 'jug par</text></item>
<item><p>291a5</p><section>'dul ba</section><text>mi bya/ nyal bar mi bya ste/ 'di ni sbyar ma de lta bur mi spyod pa'o/ /sbyar ma 'di ltar spyad par bya ste/ dge slong ma sbyar ma bgos nas bsod snyoms la 'jug par bya/ grong du 'jug par bya/ spyod yul du 'jug</text></item>
<item><p>291a6</p><section>'dul ba</section><text>par bya/ zas la 'jug par bya/ skyo ma dang thug pa la 'jug par bya/ 'di ltar yang sbyar ma ni rnam pa gnyis su spyad pa bzhin spyad par bya ste/ yang na steng du bgo bar bya/ yang na sngas su gzhug par bya'o/ /</text></item>
<item><p>291a7</p><section>'dul ba</section><text>stod g.yogs spyad pa yang 'di ltar spyad de/ dge slong rnams stod g.yogs bgos nas/ gtsug lag khang du chag chag gdab par mi bya/ sa phyag par mi bya/ phyag dar dor bar mi bya/ lci bas zhal zhal 'jam</text></item>
<item><p>291a8</p><section>'dul ba</section><text>por byug par mi bya/ lhung bzed kyi las mi bya/ chos gos kyi las mi bya/ bkru bar mi bya/ stod g.yogs bgos bzhin du rtswa 'am/ shing ngam/ sa bkur bar mi bya/ stod g.yogs dang bshang ba'i sar 'jug par mi bya/ gci ba'i sar</text></item>
<item><p>291b1</p><section>'dul ba</section><text>'jug par mi bya/ dugs khang du ma yin/ rkang pa bkru ba'i sar ma yin te/ stod g.yogs dang bcas mi gtsang ba thams cad du 'jug par mi bya'o/ /lus kyi mthang la bgo bar mi bya/ rngul zan du gding ba mi bya/ rgyun du spyad cing bgo bar</text></item>
<item><p>291b2</p><section>'dul ba</section><text>mi bya ste/ 'di ni stod g.yogs te 'di ltar ni stod g.yogs mi spyad pa'o/ /stod g.yogs de 'di ltar spyad de/ stod g.yogs bgos nas chu'i rdza ma dgang bar bya/ spyad pa'i rdza ma dgang / gtsang ma'i ril ba dgang / bshang sa'i ril</text></item>
<item><p>291b3</p><section>'dul ba</section><text>ba dgang / rkang pa bkru ba'i ril ba yang dgang bar bya/ snod bgo bar bya/ gtsug lag khang skyong bya/ gzhan gang yang rung ste rung bar 'gyur ba thams cad la'ang stod g.yogs bgo bar bya'o/ /mthang gos ni thams cad du bgos te/</text></item>
<item><p>291b4</p><section>'dul ba</section><text>lus kyi mthang la bgo/ rtag tu yang bgo zhing spyad par bya'o/ /dge slong gis mi gtsang ba'i sar chos gos gzhag par mi bya/ ljid kyis mnan par mi bya/ drub par rigs na drub par bya/ bkru bar rigs na bkru bar bya/</text></item>
<item><p>291b5</p><section>'dul ba</section><text>kha bsgyur bar rigs na kha bsgyur bar bya/ dge slong gis tshon chen po rnam pa lnga po nyid bcang bar mi bya ste/ tshon chen po rnam pa lnga gang zhe na/ 'di lta ste/ thing shing dang / leb rgan rtsi dang / rgya skyegs dang / gur gum dang /</text></item>
<item><p>291b6</p><section>'dul ba</section><text>mtshal lo/ /shin phrags kri ma sha ma gtogs te/ gzhan kha dog ngur smrig tu 'gyur ba shing gi shun phrags la kha dog can chongs shig /de yang gzhan med par gyur na gdod nyes pa med do/ /sbyar ma nges par mtshan ma can</text></item>
<item><p>291b7</p><section>'dul ba</section><text>du bya'o/ /stod g.yogs la nges par med la mthang gos la yang nges par med do/ /dge slong la chos gos ngan nam nyung na tshal bus logs shig nas glan par bya ste/ lnga 'am/ bdun nam/ dgu 'am/ bcu 'am/</text></item>
<item><p>291b8</p><section>'dul ba</section><text>bcu gcig gam/ lhag par yang rung ste/ de ltar dge slong gis sbyar ma spyad pa ni sbyar mar spyod cig /stod g.yogs su spyad pa ni stod g.yogs su spyod cig /mthang gos su spyad pa ni mthang gos su spyod cig /</text></item>
<item><p>292a1</p><section>'dul ba</section><text>dge slong gis ji ltar rang gi lpags pa bzhin du chos gos la bsrung bar bya'o/ /ci nas de phyi phyir btsal mi dgos par bya ste/ 'di ni chos gos kyi bya ba zhes bya'o/ /gding ba'i bya ba gang zhe na/ bcom ldan 'das kyis</text></item>
<item><p>292a2</p><section>'dul ba</section><text>dge slong rnams la gding ba rnam pa gnyis rjes su gnang ste/ mal stan la bde ba'i phyir ro/ /stug na rim gcig bya/ srab na ni rim pa gnyis su bya'o/ /dge slong gis gding ba ma gting gi bar du 'jug par mi</text></item>
<item><p>292a3</p><section>'dul ba</section><text>bya/ gding ba gcig rkyang la bsngo bar mi bya/ gding ba med par zhag tu gnas par mi bya/ dge slong gis gding ba la nan tan du bya/ legs par bya/ ci nas de phyi phyir de btsal mi dgos par byas te/ 'di ni gding ba'i</text></item>
<item><p>292a4</p><section>'dul ba</section><text>bya ba zhes bya'o/ /khab kyi bya ba gang zhe na/ bcom ldan 'das kyis dge slong rnams la khab rnam pa gnyis rjes su gnang ste/ chos gos drub pa'i phyir te/ lcags dang / zangs kyi'o/ /dge slong rnams kyis khab med</text></item>
<item><p>292a5</p><section>'dul ba</section><text>bzhin ljongs kyi spyad pa ma spyod cig /dge slong gis khab legs par zhog shig /legs par byos shig /ci nas phyi phyir de btsal mi dgos par bya ste/ 'di ni khab kyi bya ba zhes bya'o/ /khab ral gyi bya ba gang zhe na/</text></item>
<item><p>292a6</p><section>'dul ba</section><text>bcom ldan 'das kyis dge slong rnams la khab ral rjes su gnang ste/ khab rnams sba ba'i phyir ro/ /dge slong gis ngo tsha med pa'i dge tshul rnams la khab ral ma gzhag cig /mi stor bar bya/ bsnyen par rdzogs</text></item>
<item><p>292a7</p><section>'dul ba</section><text>kyang yid mi ches na ma yin/ 'di ltar yang gang zag lnga la khab ral gzhag par mi bya ste/ ngo tsha med pa dang / khon yod pa dang / mi mdza' ba dang / dran pa nyams pa dang / tshul bzhin mi gnas pa la'o/ /dge slong gis</text></item>
<item><p>292a8</p><section>'dul ba</section><text>khab ral legs par gzhag par bya/ nan tan du bya/ ci nas phyi phyir de btsal mi dgos par bya ste/ 'di ni khab ral gyi bya ba zhes bya'o/ /thug pa'i bya ba gang zhe na/ bcom ldan 'das kyis dge slong rnams la thug pa rjes su gnang ste</text></item>
<item><p>292b1</p><section>'dul ba</section><text>bde bar spyod pa'i phyir dang / sbyin pa dang sbyin bdag rnams la byin pa'i chos rnams yongs su spyod pa'i phyir ro/ /dge slong gis sgra 'byin bzhin du thug pa ma 'thung shig /shes bzhin du thug pa sgra bskyungs te 'thung bar bya/</text></item>
<item><p>292b2</p><section>'dul ba</section><text>dregs pa'i phyir ma yin/ nga rgyal gyi phyir ma yin/ snyems pa'i phyir ma yin/ bzang ba'i phyir ma yin gyi lus 'di rma gso ba'i phyir dang gzung ba'i phyir te/ 'di ni thug pa'i bya ba zhes bya'o/ /chu'i bya ba gang zhe na/</text></item>
<item><p>292b3</p><section>'dul ba</section><text>dge slong gis chu shin du brtag par bya/ dang ba/ gsal ba/ ma rnyogs pa/ ma 'dres pa/ sangs pa/ gtsang ma yongs su spyad par bya ste/ 'di ni chu'i bya ba zhes bya'o/ /chu rdza'i bya ba gang zhe na/ bcom ldan 'das</text></item>
<item><p>292b4</p><section>'dul ba</section><text>kyis dge slong rnams la chu snod rjes su gnang ste/ dge 'dun dang gang zag la yang rung zhabs rten dang chu dgab pa'i kha gab tu bcas pa'o/ /dge slong rnams kyis shin du legs par khrus te skoms la gtsang mar</text></item>
<item><p>292b5</p><section>'dul ba</section><text>bya ste bcang bar bya/ lag pa rung ba dang / gos rung bas chu gzhag par bya/ brim par bya/ bram ze dang khyim bdag lhags na yang glud par bya/ dge slong rnams kyis chu rdza shin du sba bar bya/ nan tan du bya/</text></item>
<item><p>292b6</p><section>'dul ba</section><text>ci nas phyi phyir btsal mi dgos par bya ste/ 'di ni chu snod kyi bya ba zhes bya'o/ /yongs su spyad pa'i chu rdza'i bya ba gang zhe na/ bcom ldan 'das kyis dge slong rnams la yongs su spyad pa'i chu rdza rjes su</text></item>
<item><p>292b7</p><section>'dul ba</section><text>gnang ste/ shin du bkrus/ bskams la gtsang mar byas te bcang bar bya/ bkang nas gtsug lag khang gi sgor gzhag par bya/ yongs su spyad pa'i rdza ma de dge slong rnams kyis dben par bya/ nan tan du bya/ ci nas</text></item>
<item><p>292b8</p><section>'dul ba</section><text>phyi phyir de btsal mi dgos par bya ste/ 'di ni yongs su spyad pa'i chu'i rdza ma'i bya ba zhes bya'o/ /gtsang ma'i ril ba'i bya ba gang zhe na/ bcom ldan 'das kyis dge slong rnams la ril ba rjes su gnang ste/ de mchod rten gyi drung du gzhag</text></item>
<item><p>293a1</p><section>'dul ba</section><text>par mi bya/ dge slong gis de dus dus su brtag par bya/ bskam par bya/ dgang bar bya ste/ 'di ni gtsang ma'i ril ba'i bya ba zhes bya'o/ /zas kyi bya ba gang zhe na/ bca' ba lnga dang / bza' ba lnga ste/ dge slong</text></item>
<item><p>293a2</p><section>'dul ba</section><text>rnams kyis bca' ba dang / bza' ba rnams las gang yang rung ste/ bza' ba'i tshe dran pa mngon par gzhag par bya/ zas la brtag par bya/ btsal ba'o/ /nan tan gyis bsgrubs pa'o/ /de dang 'dra ba'o/ /yongs su spyad pa'o/ /</text></item>
<item><p>293a3</p><section>'dul ba</section><text>nyam du 'gyur ba'o/ /'gyes pa'o snyam du shes par byas la bza' bar bya'o/ /dran pa nye bar bzhag cing sems mi g.yeng bar zas la rgyu 'thun par 'du shes/ nad par 'du shes/ gzhan la rag las par 'du shes/ rkyen du 'du</text></item>
<item><p>293a4</p><section>'dul ba</section><text>shes/ rten cing 'brel bar 'byung bar 'du shes/ mngon du bzhag la zas bza' bar bya/ 'dus te za ba dang / yang yang za ba dang / chog par bya ba la'ang dran pa mngon du bzhag par bya ste/ de ni zas kyi bya ba zhes bya'o/ /</text></item>
<item><p>293a5</p><section>'dul ba</section><text>bza' ba'i bya ba gang zhe na/ dge slong gis zan bza' ba'i tshe 'am/ skyo ma'i tshe 'am/ thug pa btung ba'i tshe yang rung dus bsgo ba 'am/ gaN DI brdungs ma thag tu myur du 'ong bar bya/ myur du 'du bar bya/ shes bzhin du 'greng bar</text></item>
<item><p>293a6</p><section>'dul ba</section><text>bya/ shes bzhin du 'dug par bya/ shes bzhin du bza' bar bya/ dran pa nye bar bzhag cing sems mi g.yeng bar bya ba dang / chas bzang ba dang / spyod lam du ldan pa dang / shin du bsdams shing rab tu dben par byas la/ sgra bskyungs</text></item>
<item><p>293a7</p><section>'dul ba</section><text>shing mig mi g.yeng la mig gnya' shing gang du blta/ rim gror bcas/ bdag dman par bcas/ 'jigs pa dang / gzhan gyi dbang du yid la bsams nas rdul phyag go snyam pa'i sems dang / gnas brtan dang / bar ma dang / gsar bu rnams</text></item>
<item><p>293a8</p><section>'dul ba</section><text>la byams pa'i sems dang brtse ba'i sems dang / pha dang / bu dang / phu nu bor 'du shes mngon du bzhag ste stan la 'dug pa mkhas par bya/ bza' ba la mkhas par bya ste/ 'di ni bza' ba'i bya ba zhes bya'o/ /zas btang ba'i bya ba</text></item>
<item><p>293b1</p><section>'dul ba</section><text>gang zhe na/ dge slong gis zas blangs nas slar gtang bar mi bya/ bab bab tu gtang bar mi bya/ zas gang la gtang bar bya zhe na/ ma la sbyin par bya/ pha dang / phu nu bo dang / sring mo la sbyin par bya/ gnyen la'ang sbyin par bya/ kun</text></item>
<item><p>293b2</p><section>'dul ba</section><text>dga' ra ba'i nang du khyim pa 'ongs pa la'ang sbyin par bya/ phan gtags pa la sbyin par bya/ mi phan pa la'ang sbyin par bya/ nad pa dang / bzung ba dang / brel bar gyur pa la'ang sbyin par bya/ de ste bud med sbrum pa zhig 'ongs na</text></item>
<item><p>293b3</p><section>'dul ba</section><text>yang dran pa nye bar bzhag ste sbyin par bya/ byol song la'ang zas chang gcig sbyin par bya/ rab tu 'byung bar 'dod pa la'ang sbyin par bya/ de yang dum bur byas/ lhag mar byas la sbyin pa ste/ 'di ni zas btang ba'i bya ba zhes</text></item>
<item><p>293b4</p><section>'dul ba</section><text>bya'o/ /bsod snyoms kyi bya ba gang zhe na/ dge slong gis bsod snyoms gus par blang bar bya/ rims bzhin du blang bar bya mu dang mnyam par ma yin/ tshod ma dang mnyam par ma yin/ shes bzhin pa dang /</text></item>
<item><p>293b5</p><section>'dul ba</section><text>dran pa nye bar gzhag pa dang / sems mi g.yeng ba dang / mi bo ba dang / ji tsam gyis de chog par 'gyur ba de tsam du blang bar bya ste/ 'di ni bsod snyoms kyi bya ba zhes bya'o/ /bsod snyoms spyod pa'i bya ba gang zhe na/ bsod snyoms</text></item>
<item><p>293b6</p><section>'dul ba</section><text>spyod pa'i dge slong gis shes bzhin du 'jug par bya/ shes bzhin du 'dug par bya/ shes bzhin du 'greng bar bya/ dran pa nye bar gzhag pa dang / sems mi g.yeng ba dang / mdzes pa dang / spyod lam du ldan pa dang / shin</text></item>
<item><p>293b7</p><section>'dul ba</section><text>du bsdams pa dang / shin du g.yogs pa dang / sgra bskyungs pa dang / mig mi g.yeng zhing gnya' shing gang du brtag pa dang / dbang po bsdam pa dang / yid phyir mi g.yeng ba dang / snga phyir 'du shes pa dang / ma lta bu'i bud med</text></item>
<item><p>293b8</p><section>'dul ba</section><text>mthong na mar 'du shes nye bar bzhag /sring mo lta bu'i bud med mthong na sring mor 'du shes nye bar gzhag /bu mo lta bu'i bud med mthong na bu mor 'du shes mngon par gzhag /bsod snyoms spyod pa'i dge slong gis srang dang /</text></item>
<item><p>294a1</p><section>'dul ba</section><text>tshong 'dus dang / bzhi mdo dang / sum mdo dang / sgo khang dag gi mtshan ma gzung bar bya/ khyim gyi sgor song nas khar sil dkrogs te dal nas bags kyis sgo la gtug par bya/ de ste bud med gnyid log na se gol gtogs</text></item>
<item><p>294a2</p><section>'dul ba</section><text>la sad par bya ste/ rdung ba zhig la zhugs na gtun bu thabs gnyis gsum rdung ba'i bar du bsdad par bya/ 'on te sreg pa zhig la zhugs na khur ba gcig bsregs kyi bar du bsdad par bya/ de ste 'thag pa zhig tu gyur na/ lan</text></item>
<item><p>294a3</p><section>'dul ba</section><text>gnyis gsum bskor gyi bar du bsdad par bya/ dran pa nye bar gzhag par bya/ sems mi g.yel bar bsod snyoms blang bar bya/ ji tsam chog pa de tsam blang bar bya/ de ste dge slong bsod snyoms spyod pas 'dod na dge</text></item>
<item><p>294a4</p><section>'dul ba</section><text>'dun gyi nang du bza' bar bya/ mgron du bos na yang bdag gir byas te/ bsod snyoms spyod pa'i bya ba ni des gtang bar bya ste/ 'di ni bsod snyoms spyod pa'i bya ba zhes bya'o/ /zas nod pa'i bya ba gang zhe na/</text></item>
<item><p>294a5</p><section>'dul ba</section><text>zas nod pa'i dge slong gis dus dang tshod rig par byos la bsod snyoms long shig /shes par bya/ dran pa mngon par gzhag par bya/ sems mi g.yel bar bya/ mi rnyogs par bya/ mi 'dres par bya/ ci nas kyang</text></item>
<item><p>294a6</p><section>'dul ba</section><text>mdzes shing dben par bya/ ci nas kyang de la mi gtsang ba 'bags pa dang / rings shing brtun pa'i tshul du mi bya/ gtsang zhing mdzes par bya/ rings shing 'dun pa ltar 'ong bar bya/ skabs su ma bab pa'i don gzhan mi gnyer/ gtsug lag khang du song nas</text></item>
<item><p>294a7</p><section>'dul ba</section><text>dge slong de la bzhin gyi mdangs bzang ba dang / khro gnyer med pa dang / tshig snyan pa dang / mgu bar byos la zan long shig /'di ni zas nod pa'i bya ba zhes bya'o/ /dgon pa'i bya ba gang zhe na/ dgon pa'i dge slong gis mdangs bzang bar bya/ khro gnyer med par</text></item>
<item><p>294a8</p><section>'dul ba</section><text>bya/ dran pa mngon par gzhag /thog mar snyan tshig bya/ tshur shog bde bar 'ongs sam zhes tshig snyan pas bsu/ khyed cag legs par gnas sam/ legs par spyad dam/ legs par bya ba byas sam/ zhes thog mar dris shig /</text></item>
<item><p>294b1</p><section>'dul ba</section><text>dgon pa'i dge slong rnams kyis chu legs par gzos te zhog shig /chu snod kyang zhog shig /kha zas kyang gzos la zhog shig /zas kyi snod kyang zhog shig /me yang gzos te zhog shig /zhugs ling yang gzos te zhog shig /mar me dag kyang</text></item>
<item><p>294b2</p><section>'dul ba</section><text>gzos te zhog shig /me mar gyi snod kyang gzos te zhog shig /me mar gyi snying po yang gzos te zhog shig /mar dang / 'bru mar dang / sbrang rtsi dang / snad pa'i bcing ba yang shoms te zhog shig /ko ba'i dum bu yang shoms te zhog shig /rgyus pa</text></item>
<item><p>294b3</p><section>'dul ba</section><text>dang / 'breng bu dang / smyung bu yang shoms te zhog shig /khab dang / gri dang skud pa dang / zas rnams kyang shoms te zhog shig /sman rnams kyang chongs shig /brtan pa'i khar ba yang chongs shig /dgon pa'i dge slong rnams kyis me shel dang /</text></item>
<item><p>294b4</p><section>'dul ba</section><text>chu shel gzhan la ma bstan cig /dgon pa'i dge slong gis khron pa rgyus shes par gyis shig /nye spyod la mkhas pa dang / mtshan mo la mkhas pa dang / yul phyogs la mkhas pa dang / dgon pa'i dge slong gis mdo sde la mkhas par bya/</text></item>
<item><p>294b5</p><section>'dul ba</section><text>'dul ba la mkhas par bya/ ma lta bu la mkhas par bya/ smra ba la mkhas pa dang / chos ston pa la mkhas pa dang / phung po la mkhas pa dang / khams la mkhas pa dang / skye mched la mkhas pa dang / rten cing 'brel bar 'byung ba la</text></item>
<item><p>294b6</p><section>'dul ba</section><text>mkhas pa dang / gnas dang gnas ma yin pa la mkhas par bya/ dgon pa'i dge slong rnams kyis chos shes par bya/ don shes par bya/ dus shes pa dang / tshod shes pa dang / /bdag nyid shes pa dang / 'khor shes pa dang / gang zag shes</text></item>
<item><p>294b7</p><section>'dul ba</section><text>pa dang / gang zag gi khyad par shes par bya/ dgon pa'i dge slong rnams kyis dregs pa mi bskyed/ gcam bur mi bya/ bkur stir bcas/ dbang gzhan la rag las par bcas/ kha mi rgod tshig brtan par bya/ ngo tsha dang khrel yod par bya/</text></item>
<item><p>294b8</p><section>'dul ba</section><text>gtam mi mang ba dang / thab mor 'gyur ba'i rnams mi smra/ brtson 'grus su bya/ le lor mi bya/ dran pa can dang shes bzhin du spyod par bya/ dbang po dben par bya/ zas la tshod zin par bya/ bdag gi zhes par mi bya/ srod dang / tho rangs kyi tshe rnal 'byor</text></item>
<item><p>295a1</p><section>'dul ba</section><text>bya ba la nan tan du bya/ gnyid kyi bde ba dang / 'phres pa'i bde ba dang / mal stan gyi bde ba nyams su mi blang / dus su spyod pa dang / dus ma yin par spyod pa shes par bya/ stan la 'dug pa la mkhas pa dang / dge slong</text></item>
<item><p>295a2</p><section>'dul ba</section><text>gnas brtan rnams la mi smod pa dang / dge slong gsar bu rnams la'ang mi smod pa dang / dgon pa'i dge slong gis brtson 'grus yal bar mi bya/ ma thob pa thob pa dang / ma chud pa chud pa dang / mngon du ma byas pa mngon du bya ba dang / dgon</text></item>
<item><p>295a3</p><section>'dul ba</section><text>pa la gnas pa'i dge slong gis chos kyi dbyug pa dang / ril bu dang / pho long gis srod tho rangs la rnal 'byor byos shig /dgon pa'i dge slong gis mtshungs par spyad pa'i chos bcas pa bzhin du rdzogs par ma byas na 'das pa dang bcas</text></item>
<item><p>295a4</p><section>'dul ba</section><text>par 'gyur te/ /'di ni dgon pa'i bya ba zhes bya'o/ /dgon pa'i gnas brtan gyi bya ba gang zhe na/ dgon pa'i dge slong gis bya ba de lta bu la 'jug par bya'o/ /dge slong gsar bu rnams de na 'khod pa kun shes par bya ba</text></item>
<item><p>295a5</p><section>'dul ba</section><text>nas snga ma bzhin te/ thams cad du yang dge slong gnas brtan gyis thog mar 'jug par bya'o/ /rgyud gtang bar mi bya ba'i bar du ste/ dgon pa na bya ba'i rnams gzung bar bya/ dgon pa'i bya ba rnams la gzud par</text></item>
<item><p>295a6</p><section>'dul ba</section><text>bya/ de dag gis kyang des rjes su bstan pa'i tshig la mnyan cing bsgrub par bya ste/ 'di ni dgon pa'i gnas brtan gyi bya ba zhes bya'o/ /grong 'dab kyi bya ba gang zhe na/ grong 'dab kyi dge slong gis mdangs bzang bar</text></item>
<item><p>295a7</p><section>'dul ba</section><text>bya ba nas/ snga ma bzhin te/ bde bar spyod pa'i bar du'o/ /dge slong dag 'ongs shing lhags pa'i rnams la bde bar phyin tam zhes dri bar bya/ ji ltar rgan rims pa dang / ji ltar rigs par ngal gso bar bya/</text></item>
<item><p>295a8</p><section>'dul ba</section><text>mal stan dag kyang ji lta bu yod pa sbyin par bya/ de ste snga dro lhags na ni kha zas ci 'byor pa bzhin bgo zhing sbyin par bya/ des zas kyi 'og tu 'ongs na btung ba dang / bu ram dang / sha khar dang / hwags dang / ha se rnams ci 'byor pa sbyin</text></item>
<item><p>295b1</p><section>'dul ba</section><text>zhing tshim par bya/ nub mo mal stan kyang bgo zhing sbyin par bya/ rkang pa bkru ba dang / rkang pa bsku ba yang sbyin par bya/ kun dga' ra ba'i phyir 'byung ba dang / nang du 'jug pa dang / nye 'khor dang / bshang ba'i sa dang / gci ba'i sa dang / skas</text></item>
<item><p>295b2</p><section>'dul ba</section><text>ska dang / them skas dang / gcad pa dang / dbye ba'i rnams so sor ston cig /dge 'dun gyi bya ba bcas pa rnams kyang sgrogs shig /de ste bsod snyoms pa zhig yin na yang spyod yul rnams rig par ston cig /'ongs pa la yang kha</text></item>
<item><p>295b3</p><section>'dul ba</section><text>zas dang skom rnams sbyar bar bya/ de ste 'dug par gyur na de la dris te gnas par gyur na/ gnas khang dang / khang bu brtsegs pa yang rung dben par rung ba byin cig /de ste 'gro bar gyur na rab tu mgu bar byos la phyi bzhin du bskyal</text></item>
<item><p>295b4</p><section>'dul ba</section><text>ba gyis shig /de ste khyim pa dag lhags na yang grong 'dab pa'i dge slong gis mgu ba'i bzhin dang / khro gnyer med par gyis la mdun du bsu ste tshig snyan par gyis shig /stan thing shig /de ste kha zas dang skom dgos na yang byin</text></item>
<item><p>295b5</p><section>'dul ba</section><text>cig /nyal na yang mal stan byin cig /de ste chos nyan par 'dod na des nus na bdag nyid kyis chos kyi gtam byos shig /de ste bdag nyid kyis mi nus na dge slong gzhan skos te chos kyi gtam sgrogs shig /</text></item>
<item><p>295b6</p><section>'dul ba</section><text>grong mtha'i dge slong gis bram ze dang khyim bdag gi rnams 'ongs shing lhags pa la sbyin pa dang / sbyin pa la 'jug pa dang / skyabs su 'gro ba dang / bslab pa'i gzhi 'dzin par bstabs par byos shig /spos</text></item>
<item><p>295b7</p><section>'dul ba</section><text>dang / dri dang / me tog kyang sbyin par byos shig /mchod rten la skor zhing phyag 'tshal du chug shig /ci nus su bslabs bstan te gtang bar byas te 'di ni grong 'dab kyi bya ba zhes bya'o/ /grong 'dab kyi</text></item>
<item><p>295b8</p><section>'dul ba</section><text>gnas brtan gyi bya ba gang zhe na/ grong 'dab kyi gnas brtan gyis bya ba de 'di lta bu la 'jug par bya'o/ /dge slong gsar bu de na gang 'khod pa de kun shes par bya ba nas snga ma bzhin te/ grong 'dab kyi dge slong gnas</text></item>
<item><p>296a1</p><section>'dul ba</section><text>brtan gyis thams cad du yang thog mar 'jug par bya/ rgyud mi gtang bar bya ba'i bar du ste/ grong 'dab kyi bya ba rnams la de dag gzud par bya/ grong 'dab pa'i bya ba rnams la 'dzin pa gzhug par bya/ bya ba</text></item>
<item><p>296a2</p><section>'dul ba</section><text>bzang po la gzud par bya/ 'di skad ces bsgo bar bya ste/ tshe dang ldan pa rnams dran pa nye bar zhog la grong 'dab du gnas par bya ste/ kun dga' ra ba pha dang / dge tshul pha dang / bud med rnams la rgyun du lta ba spang bar</text></item>
<item><p>296a3</p><section>'dul ba</section><text>byas la lta na yang dran pa nye bar bzhag la blta zhing smra bar gyis shig /dregs par ma byed cig /dus dus su chos kyi gtam bya bar bya/ spyod yul ma yin pa rnams las ni bzlog par bya/ spyod yul rnams la ni gzud</text></item>
<item><p>296a4</p><section>'dul ba</section><text>par bya/ de dag gis kyang des bsgo ba dang / bstan pa'i tshig rnams mnyan cing 'jug par bya ste/ 'di ni grong 'dab kyi dge slong gnas brtan gyi bya ba zhes bya'o/ /glo bur du 'ongs pa'i bya ba gang zhe na / glo bur du</text></item>
<item><p>296a5</p><section>'dul ba</section><text>'ongs pa'i dge slong gis bab bab tu kun dga' ra ba'i nang du 'jug par mi bya/ kun dga' ra ba'i sgo kar lhung bzed dang chos gos zhog la de ste chu yod na ni rkang pa khrus shig /chu med na ni rdul phyi ba'i ra da 'am/</text></item>
<item><p>296a6</p><section>'dul ba</section><text>lo ma dang / lo ma rnyis pas rdul phyis shig /bshang ba bro 'am gci ba bro na yang gshong shig /gci shig /de nas chos gos gyon la phrag pa g.yon pas chos gos kyi tshad thur dang / lhung bzed kyi</text></item>
<item><p>296a7</p><section>'dul ba</section><text>snod rnams thogs shig /lag pa g.yas pas ni khar sil thogs shig /lag pa g.yon pas ni lham khyer cig /de ste kun dga' ra ba rtsig pas bskor tam/ shing thags kyis bskor tam/ 'obs kyis</text></item>
<item><p>296a8</p><section>'dul ba</section><text>bskor bar gyur na shes bzhin du sgo la mi 'drud bzhin du nang du zhugs shig /mchod rten rnams la bskor bar bya/ shes bzhin du dran pa nye bar bzhag la sems mi g.yeng / spyod lam mdzes pas sbyar zhing / rab tu bkab nas sgra</text></item>
<item><p>296b1</p><section>'dul ba</section><text>bskyungs la mig mi g.yeng zhing gnya' shing gang du lta zhing gtsug lag khang gi nang du zhugs la snang g.yel che ba'i phyogs su 'dug shig dang / ci nas gzhi na gnas pa'i dge slong dag gis mthong nas dge slong 'di ni glo bur du 'ongs pa zhig go zhes</text></item>
<item><p>296b2</p><section>'dul ba</section><text>nas de dag gis ngal bso bar bya bar 'gyur/ glo bur du 'ongs pa'i dge slong gtsug lag khang gi nang du zhugs pa dang / gang rigs par chos gos kyi tshad thur dang / lhung bzed kyi snod dang / ril ba dang / lham rnams gzhag par bya'o/ /</text></item>
<item><p>296b3</p><section>'dul ba</section><text>de nas dge slong gnas brtan dag la bkur stir bcas/ ri mor bcas/ 'jigs pa'i dbang du gyis la rkang pa la phyag byos shig /dge slong gsar bu rnams la tshig snyan pas dga' bar byos shig /stan ji lta bu thob pa de la 'dug</text></item>
<item><p>296b4</p><section>'dul ba</section><text>par bya/ glo bur du 'ongs pa'i dge slong zas kyi tshe 'am/ btung ba'i tshe 'am/ thug pa btung ba'i tshe 'am/ phyag bya ba'i tshe'ang rung / bsgo 'am/ 'gaN DI rdungs nas dge 'dun 'du ba'i khar 'dus shig /lo grangs dris la</text></item>
<item><p>296b5</p><section>'dul ba</section><text>gar bab pa'i rim bzhin du 'dug shig /de ste mal stan 'brim na shin du rtogs la long shig /gnas khang bskos na ci 'di na gnas sam mi gnas zhes dris shig /de ste gnas na ni ci bde zhes byos shig /de ste mi gnas</text></item>
<item><p>296b6</p><section>'dul ba</section><text>pa zhig yin na ni des lhung bzed dang chos gos phyogs gcig tu zhog la phyag dar bya ba'i phyir phyags ma tshol cig /chu rdza dang shing stan kyang tshol cig /gnas khang gi sgo drung du 'ongs na yang dal nas rdungs shig /'on te de na sbrul lam/ sdig pa</text></item>
<item><p>296b7</p><section>'dul ba</section><text>'am/ rkang mangs sam/ trai ma bu ka 'am/ tre la ta ka 'am/ srog chags gdug pa gzhan dag kyang rung ste yod na tshor bar byas par 'gyur ro/ /de sgo'i dpyis bla 'og tu rtogs shig /sgo 'phar la'ang rtogs shig /de nas sgo dal</text></item>
<item><p>296b8</p><section>'dul ba</section><text>nas phye ste shes bzhin du nang du zhugs la dbus su 'dug nas grwa bzhir sbrul gyi gnas sam/ sdig pa'i gnas sam/ srin bu 'am/ sbrang ma 'am/ grog sbur gzhan gyi gnas ltos te/ yod par gyur na de dag mi gnod pa'i tshul du logs shig</text></item>
<item><p>297a1</p><section>'dul ba</section><text>tu 'gro bar gyis shig /de nas gnas khang du chag chag thob shig /phyag dar byos shig /phyag dar 'or cig /lci bas zhal zhal 'jam por yugs shig /de na 'di lta ste/ mal stan khri 'am/ khri'u shing ngam/ khri'u 'am/</text></item>
<item><p>297a2</p><section>'dul ba</section><text>la ba 'am/ stan nang tshangs can nam/ gru bzhi pa dag yod na phyir byung nas de ste rgan po zhig sngar 'dug na ni skad cig sdod cig /ma yin na se gol gyis dal nas gtogs te shes bzhin du nang du zhugs la rkang pa khrus shig /glo bur du 'ongs pa'i dge</text></item>
<item><p>297a3</p><section>'dul ba</section><text>slong gis gzhi na gnas pa'i dge slong rnams la 'di na bsdigs pa'i las byas pa 'am/ smad pa'i las byas pa 'am/ bskrad pa'i las byas pa 'am/ slar bsdum pa'i las byas pa 'am/ ma mthong bas spangs pa'i las byas pa 'am/</text></item>
<item><p>297a4</p><section>'dul ba</section><text>slar las ma byas pa'i phyir spangs pa'i las byas pa 'am/ sdig pa la lta ba ma btang ba'i phyir spangs pa'i phyir las byas pa 'am/ chad pa byed pa 'am/ gzhi nas bslang ste chad pa byed pa 'am/ yid mgu bar byed pa 'am/</text></item>
<item><p>297a5</p><section>'dul ba</section><text>gzhi nas bslang ste yid mgu bar byed pa yang rung ste/ de lta bu dag yod dam med dris shig /de ste yod na yang de dang de lta bur spang bar bya'o/ /gtsug lag khang nas phyir 'byung ba dang / nang du 'jug pa dang / nye 'khor dang / snam</text></item>
<item><p>297a6</p><section>'dul ba</section><text>phyi sa dang / gci sa dang / skas dang / them skas dang / sgo bcad pa de dbye ba la sogs pa rtogs shig /dris shig /dge 'dun gyi bya ba bcas pa ji lta bu dris shig /gnas khang du zhugs te stan thing la skyil mo dkrung chos te</text></item>
<item><p>297a7</p><section>'dul ba</section><text>lus drang por srong la dran pa mngon du bzhag ste reg par bya ba brgyad la spang bar bya'o/ /de ni 'di lta ste/ nad do/ /skran no/ /mtshon no/ /dug go/ /mi rtag pa'o/ /sdug bsngal ba'o/ /stong pa nyid do/ /bdag med pa'o snyam du soms te</text></item>
<item><p>297a8</p><section>'dul ba</section><text>'dug la/ de ste nus na ni ji srid nus bzhin 'dug /'on te yang mi nus na langs te klag pa gsum klag go/ /sbyin pa'i yon tan brjod la sbyin pa'i yon tan brjod nas g.yas phyogs su 'phres par bya'o/ /rkang pas rkang pa mnan te snang ba'i dran pa mngon du</text></item>
<item><p>297b1</p><section>'dul ba</section><text>bzhag nas ldang bar shes bzhin du 'du shes bzhag nas yid la byed bzhin mtshan mo zad pa'i tho rangs kyi tshe rings shing myur bar longs la de nas skyil mo dkrung bcas shing lus drang por bsrang te 'dug la sems dran pa mngon du byas te lus</text></item>
<item><p>297b2</p><section>'dul ba</section><text>'dis reg par bya ba brgyad spang bar bya ste/ 'di lta ste/ nad do/ /skran no/ /dug go/ /mtshon no/ /mi rtag pa'o/ /sdug bsngal ba'o/ /stong pa nyid do/ /bdag med pa'o snyam du soms te/ de nas nam nangs na so shing zo la 'or cig /de nas bya ba rnams</text></item>
<item><p>297b3</p><section>'dul ba</section><text>byos la ci deng dge 'dun gyi bshos mgron du bzhud dam/ 'on te bsod snyoms la 'jug shes dris shig /de ste dge 'dun gyi bshos mgron du bzhud na dge ba'i phyogs ci bder spyod la bsod snyoms gyis shig /de ste bsod</text></item>
<item><p>297b4</p><section>'dul ba</section><text>snyoms la 'jug na de nas grong dang / spyod yul dang / dad pa'i rigs gang yin pa dang / ma dad pa'i rigs gang yin pa dang / rigs 'dir bslab pa byin pa ma yin nam zhes dris shig /lhung bzed khas phub ma yin nam zhes</text></item>
<item><p>297b5</p><section>'dul ba</section><text>dris shig /rta ma rungs pa dang / ba lang ma rungs pa med dam zhes dris shig /de nas snga dro sham thabs bgos/ lhung bzed dang / chos gos khyer te/ shes bzhin du bsod snyoms la 'jug par bya'o/ /bsod snyoms</text></item>
<item><p>297b6</p><section>'dul ba</section><text>bskor nas zas kyi bya ba byas te/ phyis bsod snyoms blang ba dang / zas kyi bya ba spangs nas chos gos dang lhung bzed bzhag nas ci bder 'dug par bya ba 'di ni glo bur du 'ongs pa'i bya ba zhes bya'o/ /glo bur du 'ongs pa'i</text></item>
<item><p>297b7</p><section>'dul ba</section><text>gnas brtan gyi bya ba gang zhe na/ glo bur du 'ongs pa'i dge slong gnas brtan gyis glo bur du lhags pa'i dge slong rnams rig par bya/ de dag la'ang mdangs bzang bar bya/ khro gnyer med par bya/ tshig snyan pas sngar dge</text></item>
<item><p>297b8</p><section>'dul ba</section><text>slong rnams la mgu bar bya/ glo bur du lhags pa'i dge slong rnams kyi phyir mal stan brnya bar bya/ 'dug 'dug pa las 'gron rnam pa lngar bsgo bar bya ste/ gtsug lag khang du gnas khang 'di yin gyis ltos shig ces bsgo ba dang</text></item>
<item><p>298a1</p><section>'dul ba</section><text>mal stan 'di yin na stan ltos shig ces pa dang / lde mig 'di yin no/ /zhes bsgo zhing gtad pa dang lnga ste/ 'di ni glo bur du 'ongs pa'i gnas brtan gyi bya ba zhes bya'o// //'dul ba gzhung dam pa/</text></item>
<item><p>298a2</p><section>'dul ba</section><text>bam po lnga bcu rtsa gnyis pa/ 'gro ba'i bya ba gang zhe na/ 'gro ba'i dge slong des yul phyogs gang logs su 'gro ba de'i yul phyogs brtag par bya/ de phyogs nas 'ongs pa'i dge slong rnams la bar chad du 'gyur ba brgyad las gang yang</text></item>
<item><p>298a3</p><section>'dul ba</section><text>rung bar chad du 'gyur ba mi 'byung ngam zhes dris par bya/ bdag der song nas bsod snyoms dang na ba'i sman dang / bsnyen bkur byed pas brel bar mi 'gyur ram/ bdag la bsod snyoms dang / na ba'i sman dang / bsnyen bkur byed pas kyang</text></item>
<item><p>298a4</p><section>'dul ba</section><text>rung brel cing ma rnyed par gyur na lus nyams shing dus 'da' bar mi 'gyur ram bdag der song na lus bde ba dang sems la bde bar 'gyur ram/ bdag der song nas dge ba'i chos rnams 'phel bar 'gyur ram/ bdag der song na dge</text></item>
<item><p>298a5</p><section>'dul ba</section><text>slong tshul khrims dang ldan pa/ yon tan dang ldan pa/ des pa dge ba'i chos can/ lta ba mtshungs pa/ gnas pa mtshungs par 'gyur ram/ bdag the tshom ma skyes pa de dag mi skye bar byed dam/ skyes pa yang slar sel bar</text></item>
<item><p>298a6</p><section>'dul ba</section><text>byed dam/ sdig par lta ba ma skyes pa mi skye bar byed dam/ skyes pa'i rnams slar ldog par byed dam/ bdag dang tshe dang ldan pa de dag dang lhan cig lus bde ba dang sems bde bar 'gyur ram/ bdag tshe dang ldan pa de dag dang</text></item>
<item><p>298a7</p><section>'dul ba</section><text>lhan cig tu dge ba'i chos rnams la 'phel bar 'gyur ram zhes dri bar bya ste/ de ltar na yul phyogs brtag par bya ba'o/ /grogs rnams la brtag par bya ste/ tshe dang ldan pa 'di dag tshul khrims dang / ldan nam/ yon tan dang</text></item>
<item><p>298a8</p><section>'dul ba</section><text>ldan nam/ des pa/ dge ba'i chos can yin nam/ lta ba mtshungs sam/ gnas pa mtshungs sam/ gal te 'di ltar bdag la the tshom ma skyes pa la mi skye bar byed dam/ skyes pa slar sel bar byed dam/ sdig par lta ba la yang ma skyes pa las mi</text></item>
<item><p>298b1</p><section>'dul ba</section><text>skye bar byed dam/ bdag tshe dang ldan pa de dang lhan cig tu lus dang sems bde bar 'gyur ram/ bdag tshe dang ldan pa de dag dang lhan cig tu dge ba'i chos 'phel bar 'gyur ram/ gal te tshe dang ldan pa 'di dag gis bdag lam du nad kyis btab</text></item>
<item><p>298b2</p><section>'dul ba</section><text>na mi 'bor bar 'gyur ram snyam du grogs po la brtags nas/ lam la brtag par bya ste/ bdag lam der bar chad du 'gyur ba brgyad las gang yang rung ba 'byung bar mi 'gyur ram/ bdag lam der bsod snyoms dang / na ba'i</text></item>
<item><p>298b3</p><section>'dul ba</section><text>sman dang / bsnyen bkur byed pas brel bar mi 'gyur ram/ de ste bsod snyoms dang bsnyen bkur byed pa med na gnod cing dus 'das par mi 'gyur ram/ bdag lam de na lus la bde 'am/ sems la bde bar 'gyur ram/</text></item>
<item><p>298b4</p><section>'dul ba</section><text>bdag lam der dge ba'i chos rnams 'phel bar 'gyur ram/ de ste brel bar mi 'gyur na 'gro bar bya'o/ /de lta bur yul phyogs dang / grogs dang lam rnams brtags la de ste sang 'gro'o snyam na/ des mkhan po dang slob dpon</text></item>
<item><p>298b5</p><section>'dul ba</section><text>rnams la blta bar bya de ste bdag yul phyogs ni 'di lta bur/ grong khyer ni 'di lta bur mchi'o zhes zhu'o/ /mkhan po dang / slob dpon gyis kyang de'i yul phyogs brtag par bya/ lam brtag par bya/ dge slong grogs po rnams</text></item>
<item><p>298b6</p><section>'dul ba</section><text>la brtag par bya ste/ 'di'i grogs po dge slong rnams ci 'dra/ 'di'i 'khor ci 'dra/ 'di'i grogs po rjes bzhin du 'dong ba ci 'dra ba'i rnams rtogs la de ste 'thun par gyur na ni zhu ba yang byin cig /'thun par ma gyur na</text></item>
<item><p>298b7</p><section>'dul ba</section><text>ma sbyin cig /'gro ba'i dge slong gis ma zhus par song na 'das pa dang bcas par 'gyur ro/ /de ste na dge ba'i chos 'phel ba zhig tu 'gyur la mkhan po dang slob dpon yang tshul bzhin pa zhig ma yin na ma zhus par song na yang bla'o/ /</text></item>
<item><p>298b8</p><section>'dul ba</section><text>gnas khang na gnas pa'i gnas khang de chag chag gis gdab par bya/ phyag dar bya/ phyag dar dor bar bya/ lci bas zhal zhal 'jam por byug par bya/ nang par sngar rkyang pa gsum klag /blags nas sbyin pa'i yon tan brjod par bya/</text></item>
<item><p>299a1</p><section>'dul ba</section><text>nam langs nas mal stan rnams ji lta bur dgos pa de rnams bsngos la grongs te sprug cing brdab par bya'o/ /de nas rtsig pa las sor bzhi tsam gyis spogs la bcer te bzhag nas sgo bcad de nang gtan dang / bla gtan chug</text></item>
<item><p>299a2</p><section>'dul ba</section><text>la de na gnas pa dang / gzhi na gnas pa'i dge slong rnams la gdod de ltos shig ces bsgo nas 'gro bar bya'o/ /mal stan la sogs pa la ltos shig ces bsgo ba la rnam pa lnga ste/ gnas khang 'di la'o/ /gnas khang 'di la ltos</text></item>
<item><p>299a3</p><section>'dul ba</section><text>shig /mal stan rnams la'o/ /mal stan 'di rnams la ltos shig /lde mig gtad pa dang lnga yin no/ /kun dga' ra ba'i phyi rol du byung na dge slong grogs po rnams la brtag par bya ste/ ring du ma song bar su la yang rung / brjed cing</text></item>
<item><p>299a4</p><section>'dul ba</section><text>lus pa med dam zhes phan tshun du dris shig /de ste brjed cing lus pa zhig yod na dge slong de slar log la blangs te 'ongs kyi bar du bsdad par bya ba 'di ni 'gro ba'i bya ba zhes bya'o/ /'gro ba'i gnas brtan gyi bya ba gang zhe na/ 'gro ba'i</text></item>
<item><p>299a5</p><section>'dul ba</section><text>gnas brtan gyis nang par sngar langs nas 'dong ba'i dge slong rnams la char gzhug /de dag la tshe dang ldan pa'i rnams lhung bzed dang chos gos rnams legs par long la khyer te 'dong ngo / /sus kyang brjed par ma byed</text></item>
<item><p>299a6</p><section>'dul ba</section><text>cig ces bsgo bar bya/ dong ba'i 'og tu dge slong gnas brtan nyid kyis de dag gis brjed pa lta yod dam med ces brtag par byas la thams cad kyis mjug nas 'gro bar bya'o/ /ring por ma 'phags par de</text></item>
<item><p>299a7</p><section>'dul ba</section><text>dag la su'i yang rung brjed cing lus pa ci yod ces smra bar bya/ dge slong gnas brtan gyis dge slong de thams cad la rjes su bstan par bya ste/ tshe dang ldan pa'i rnams las gang yang rung sngon du 'dor te ma 'dong</text></item>
<item><p>299a8</p><section>'dul ba</section><text>zhig /phyir nur te ma 'khod cig /thams cad lhan cig tu 'dus la phan tshun du lta rtog bzhin du 'dong bar bya'o/ /dge slong gnas brtan gyis lam du zhugs pa'i tshe bde ba dang ldan mi ldan rig par byas la bdag</text></item>
<item><p>299b1</p><section>'dul ba</section><text>nyid kyis 'di dag la sngon du 'dor te 'dong ba lta yod dam med/ phyir nur te lus pa lta yod dam med/ de ste sngon du 'dor te 'dong ba lta yod na yang de dag bskul zhing 'dong bar bya/ bdag nyid kyang dge slong rnams kyi dbus su zhugs la 'gro</text></item>
<item><p>299b2</p><section>'dul ba</section><text>bar bya/ de ste 'gro mi phod na nyid kyis lhung bzed dang chos gos la sogs dge slong de dag la bsgos shing bskur bar bya/ de ste 'gro mi nus pa zhig tu gyur na dge slong de dag gis dge slong de phrag pa 'am khur du khyer te/ dgon pa de las</text></item>
<item><p>299b3</p><section>'dul ba</section><text>phyung la grong 'dab tu phyin par gyis shig /dge slong de la nye gnas kyi dge slong de yang byin cig /nye gnas dge slong des kyang de'i zan dang sman gzhan las tshol cig /de ste lam de 'jigs pa dang bcas par gyur na rings shing myur bar</text></item>
<item><p>299b4</p><section>'dul ba</section><text>dong ste/ de nas byung ba dang ngal gso bar gyis shig /de ste yang nus par gyur na ni gang na chu 'gram 'am/ nags mtha' 'am/ gsing ma sngon po 'am/ sa phyogs gar dga' ba zhig tu rtogs te dge slong rnams ngal</text></item>
<item><p>299b5</p><section>'dul ba</section><text>gsor gzhug par bya/ ngal bsos nas kyang 'dong bar bya ste/ dge slong gnas brtan gyis de dag kun la kye thams cad kyis kyang 'dir sbyin pa'i yon tan re re brjod cig ces bsgo bar bya/ dge slong thams</text></item>
<item><p>299b6</p><section>'dul ba</section><text>cad kyis sbyin pa'i yon tan gyi tshigs bcad blags zin pa dang / dge slong gnas brtan gyis mjug tu byin pa'i yon tan gyi tshigs bcad lhogs te sa phyogs su lan gnyis sam gsum brtags te 'gro bar bya'o/ /</text></item>
<item><p>299b7</p><section>'dul ba</section><text>grong 'dab tu phyin na yang des dge slong rnams kyi phyir gnas btsal bar bya/ mal stan btsal bar bya/ yang na rtswa dang lo ma btsal te/ de ste yang 'byor par gyur na rkang pa bkru ba dang / rkang pa bsku ba dang /</text></item>
<item><p>299b8</p><section>'dul ba</section><text>btsags pa'i btung ba dang / bu ram dang / khan 'da' la sogs pa bslang bar bya'o/ /gci ba dang bshang ba'i sa yang dris brtags la mtshan mo gnas par bya'o/ /khyim gyi lha rnams kyi phyir yang rkyang pa gsum</text></item>
<item><p>300a1</p><section>'dul ba</section><text>dang / sbyin pa'i yon tan brjod par bya/ der gnas na yang dge slong gnas brtan gyis de dag gi zan dang thug pa dang skyo ma rnams bstabs shing btsal nas dge slong rnams la bsnyod par bya/ de na dge slong gsar bu 'khod pa</text></item>
<item><p>300a2</p><section>'dul ba</section><text>rnams la smra bar bya/ yang dag par smra bar bya/ kun shes par bya/ rtogs par bya/ bstan par bya/ rjes su bstan par bya ste/ ci nas de dag dregs pa can dang / mi rigs pa dang / rtsed mo las bzlog par bya/ 'gro</text></item>
<item><p>300a3</p><section>'dul ba</section><text>ba'i dge slong gnas brtan gyis ji ltar mtshungs par spyad pa'i chos bcas pa bzhin du mi byed na 'das pa dang bcas par 'gyur ro/ /'di ni 'gro ba'i gnas brtan gyi bya ba zhes bya'o/ /rkang pa bkru ba'i bya ba gang zhe na/</text></item>
<item><p>300a4</p><section>'dul ba</section><text>bcom ldan 'das kyis dge slong rnams la rkang pa bkru ba'i phyir rkang pa bkru ba rjes su gnang ste/ de dge slong dag rjes su de dag gis snod stong par mthong na bdag cag nyid kyis dgang bar gyis shig /yang na dge slong gis</text></item>
<item><p>300a5</p><section>'dul ba</section><text>kun dga' ra ba na gnas pa rnams la khongs shig par sgo shig /rkang pa bkru bar bya ba 'di yang yin te/ dge slong gis rkang pa bkrur 'dod na shes bzhin du rkang pa bkru ba'i sar 'gro bar bya/ de ste rgan pa zhig snga na 'dug</text></item>
<item><p>300a6</p><section>'dul ba</section><text>na skad cig sdod cig /su yang med na shes bzhin du zhugs la rkang pa bkru bar bya/ dge slong gis rkang pa bkru ba'i sar yun ring du 'dug par mi bya/ snyoms pa la 'jug par mi bya/ lung bsgo bar</text></item>
<item><p>300a7</p><section>'dul ba</section><text>mi bya/ dran par mi bya/ 'dri bar mi bya/ gtam la zhugs shing mi 'dug /myur du rkang pa bkrus nas shes bzhin du slar 'byung bar bya ste/ 'di ni rkang pa bkru ba'i bya ba zhes bya'o/ /</text></item>
<item><p>300a8</p><section>'dul ba</section><text>rkang pa bkru ba'i gnas brtan gyi bya ba gang zhe na/ rkang pa bkru ba'i dge slong gnas brtan gyis dge slong rkang pa 'khru ba la zhugs nas yang ma zin gyi bar du bslang zhing dbyung bar ma byed cig /rkang pa 'khru ba la</text></item>
<item><p>300b1</p><section>'dul ba</section><text>zhugs pa shes bya ba ni chung ngu na rkang pa chus gsher ba tsam du gyur pa'o/ /de ste dge slong dag spyod lam mi mdzes par gyur tam/ gtam la zhugs shing 'khod na dge slong gnas brtan gyis de dag zlog shig /lung bsgo bar bya/ rjes su</text></item>
<item><p>300b2</p><section>'dul ba</section><text>bstan par bya/ spyod lam mdzes pa la gzud par bya/ ji ltar rkang pa bkru ba'i gnas brtan gyis mtshungs par spyad pa'i chos la gzud par bya/ 'di ni rkang pa bkru ba'i gnas brtan gyi bya ba zhes bya'o/ /'dug pa'i bya ba</text></item>
<item><p>300b3</p><section>'dul ba</section><text>gang zhe na/ gnas dang / gzhi na gnas pa'i dge slong gis tshes brgyad dang / bcu bzhi dang / bcwa lnga la gcig tu 'dus te sangs rgyas kyis gsungs pa 'am/ nyan thos kyis gsungs pa'i chos kyang rung ste smra bar bya'o/ /</text></item>
<item><p>300b4</p><section>'dul ba</section><text>de dag nang par sngar sgo 'am/ gaN DI brdungs ma thag tu 'du bar bya ste/ myur du 'dus nas shes bzhin du 'khod par bya/ shes bzhin du 'khod nas dran pa nye bar gzhag par bya/ sems mi g.yeng bar bya/</text></item>
<item><p>300b5</p><section>'dul ba</section><text>spyod lam tshogs shing phun sum du ldan par bya/ shin du bsdam par bya/ shin du dga' bar bya/ sgra bskyung bar bya/ mig mi g.yeng zhing gnya' shing gang tsam du blta bar bya/ bkur stir bcas/ bdag dman par bcas/</text></item>
<item><p>300b6</p><section>'dul ba</section><text>'jigs pa dang dbang du 'gyur bar bcas/ yid dman pa phyags ma dang 'dra ba'i sems su bya/ gnas brtan dang / bar ma dang / gsar bu'i rnams la byams pa'i sems su bya phan pa'i sems su bya/</text></item>
<item><p>300b7</p><section>'dul ba</section><text>rjes su brtse ba'i sems su bya ba dang / phu nu bo dang / bur 'du shes pa nye bar gzhag par bya/ stan la 'dug pa la mkhas pa dang / 'dug nas yang phyi phyir nges pa'i chos kyi gtam gyis mtshan mo nam zad par bya'o/ /de ste mi bde na</text></item>
<item><p>300b8</p><section>'dul ba</section><text>yang spyod lam gnyis kyis nam zad par bya ste/ 'chag pa dang / 'greng bas so/ /dge slong rnams 'dus nas 'khod na yang dus su chos mnyan par bya ste bkur sti bya/ mnyan par bya/ smad par mi bya/ tshul bzhin du 'jug par bya/ glags mi</text></item>
<item><p>301a1</p><section>'dul ba</section><text>btsal bar bya/ chos la bkur sti mngon du gzhag par bya/ chos smra ba'i gang zag la yang brnyas par mi bya/ bdag nyid la smad par mi bya/ sems gcig tu thub pa dang bka' yin no bar bsam pa dang / rna ba mi</text></item>
<item><p>301a2</p><section>'dul ba</section><text>g.yeng ba dang / sems gus pa dang / sems thams cad gcig tu thub par bsdus la chos mnyan par bya'o/ /de'i 'og tu lha rnams dang / rgyal po dang / yon bdag dang / sbyin pa byed pa rnams kyi phyir sbyin pa'i yon tan gyi tshigs</text></item>
<item><p>301a3</p><section>'dul ba</section><text>bcad klag par bya ste/ 'di ni 'dug pa'i bya ba zhes bya'o/ /'dug pa'i gnas brtan gyi bya ba gang zhe na/ 'dug pa'i dge slong gnas brtan gyis sngar sgo 'am gaN DI brdungs kyang rung ste/ de thog mar 'gro bar bya/ thog</text></item>
<item><p>301a4</p><section>'dul ba</section><text>mar 'greng bar bya/ thog mar 'dug par bya/ 'dug nas yang skad cig cang mi smra bar bya/ de nas bdag nyid kyis chos smra bar bya/ yang na nus pa'i dge slong la chos smros shig par bsgo bar bya/ bdag nyid kyis chos ma smras</text></item>
<item><p>301a5</p><section>'dul ba</section><text>sam/ dge slong nus pa yang ma bsgo na 'das pa dang bcas par 'gyur ro/ /de ste 'khod pa la yang bram ze dang khyim bdag dag lhags na des de dag la yang chos kyi gtam bya/ de ste gzhan mu stegs can kun du rgyu ba skabs</text></item>
<item><p>301a6</p><section>'dul ba</section><text>tshol lam glags tshol zhing lhags na de dag la yang chos kyis brgal ba la 'jug par bya/ 'di ni mi rigs pa'o/ /'di ni mi 'dra ba'o/ /'di ni ma grub pa'o zhes rigs pa'i chos kyis gdul bar bya/ khro ba mi bskyed</text></item>
<item><p>301a7</p><section>'dul ba</section><text>par bya/ ma khros par bya/ mi smad par byas te/ 'di ni 'dug pa'i gnas brtan gyis bya ba zhes bya'o/ /chos 'chad pa'i bya ba gang zhe na/ chos 'chad pa'i dge slong gis bkur stir bcas/ bdag nyid dman par bcas</text></item>
<item><p>301a8</p><section>'dul ba</section><text>'jigs pa dang dbang du 'gyur bar bcas/ yid dman zhing phyags ma dang 'dra ba'i sems su bya ste/ 'khor gyi nang du zhugs la chos bshad par bya ba ni rigs pa dang / gsal ba'i tshig dang / 'bru dang / ma</text></item>
<item><p>301b1</p><section>'dul ba</section><text>'khrugs pa dang / ma 'dres pa dang / 'brel ba dang / ma 'khrul ba dang / sems mi g.yeng ba dang / zang zing gi sems su ma yin pa dang / chos nyid la yang bkur sti mngon du bya/ chos nyan pa rnams la yang</text></item>
<item><p>301b2</p><section>'dul ba</section><text>bkur sti mngon du bya/ chos la brnyas pa mi bya/ chos nyan pa rnams la yang brnyas pa mi bya/ bdag nyid la'ang smad par mi bya/ chos rnams la'ang chos nyid dang rten cing 'brel ba yin par chud par bya ste/ byams pa'i</text></item>
<item><p>301b3</p><section>'dul ba</section><text>tshul du bya/ rjes su brtse ba dang chos 'di yun ring du gnas par 'gyur bar bya/ chos nyid la rten gyi zang zing la rten te chos bshad par mi bya/ bkur sti'i thog mar 'jug la rjes su 'thun pa dang / rjes su 'byor bar bya/</text></item>
<item><p>301b4</p><section>'dul ba</section><text>rims su bya ste/ mgu ba dang / dad pa dang / rangs pa/ spro ba dang / mos pa dang / rigs par ldan pa dang / 'khrug pa ma yin par chos bshad par bya/ ji ltar 'khor rnams la byams pa'i sems dang /</text></item>
<item><p>301b5</p><section>'dul ba</section><text>rjes su brtse ba'i sems su gnas par bya/ rnyed pa dang bkur sti dang grags pa ni ma yin no/ /chos 'chad pa'i tshe bdag nyid la bstod par mi bya/ gzhan la smad par yang mi bya ste/ 'di ni chos 'chad pa'i bya ba</text></item>
<item><p>301b6</p><section>'dul ba</section><text>zhes bya'o/ /chos 'chad pa'i gnas brtan gyi bya ba gang zhe na/ chos 'chad pa'i gnas brtan gyis gang na chos 'chad pa der 'gro bar bya/ dge slong 'di chos bzhin du 'chad pa 'am 'on te chos bzhin ma yin par 'chad</text></item>
<item><p>301b7</p><section>'dul ba</section><text>mnyan la/ de ste chos bzhin 'chad na ni spro ba bskyed par bya/ chos ma yin par 'chad na ni slar bcos par bya ste/ de ste slar bcos nus na legs/ de ste mi nus na ji ltar nus shing ci thub thub kyis smad par bya ste/ dge slong</text></item>
<item><p>301b8</p><section>'dul ba</section><text>'di ni chos ma yin/ 'dul ba ma yin/ ston pas bstan pa ma yin gyis/ bcom ldan 'das kyi chos kyi gzhi ma gzhig cig /chos kyi spyan ma gzhar cig /ces smros la/ stan las langs te 'gro bar bya ba 'di ni chos 'chad</text></item>
<item><p>302a1</p><section>'dul ba</section><text>pa'i gnas brtan gyi bya ba zhes bya'o/ /dus kyi bya ba gang zhe na/ dge slong rnams dus du 'gro bar bya ste/ 'di ni dus kyi bya ba zhes bya'o/ /dus ma yin pa'i bya ba gang zhe na/ dge slong gis dus ma yin par grong du 'jug par mi bya/</text></item>
<item><p>302a2</p><section>'dul ba</section><text>de 'dra ba'i rkyen byung ba ma gtogs te/ 'khod pa'i dge slong la ma bsgo bar mi 'gro ba ni dus ma yin pa'i bya ba zhes bya'o/ /dus ma yin par dge 'dun 'du ba'i bya ba gang zhe na/ tshes brgyad dang / tshes bcu bzhi dang / tshes bcwa lnga la dge 'dun</text></item>
<item><p>302a3</p><section>'dul ba</section><text>'du ba ma gtogs par de las gzhan gyi phyir dge 'dun 'du zhing dge 'dun gyi las dang / dge 'dun gyi bya ba dang / dge 'dun gyi byed pa rnams yin te/ de la sngar bsgo 'am/ gaN DI brdungs kyang rung myur du 'du bar bya/ shes bzhin</text></item>
<item><p>302a4</p><section>'dul ba</section><text>du 'dong bar bya ba nas snga ma bzhin te/ 'dug pa la mkhas par bya ba'i bar du der dge 'dun gyi gnas brtan gyis rgan rim su phyag byas nas bdag gis stan gang na bar 'dug par bya/ gnas brtan gnyis pos kyang dge 'dun gyi gnas</text></item>
<item><p>302a5</p><section>'dul ba</section><text>brtan la phyag byas nas rang gi stan gang na bar 'dug par bya/ de bzhin du gnas brtan gsum po dang / bzhi po nas dge slong gsar bu'i bar du ste/ rgan rims su phyag byas nas rang gi stan gang na bar 'khod par bya'o/ /der dge slong</text></item>
<item><p>302a6</p><section>'dul ba</section><text>gnas brtan dang / bar ma dang / gsar bu rnams kyis ji ltar chos bzhin/ ji ltar 'dul ba bzhin/ ji ltar ston pas bstan pa bzhin du de lta bur dge 'dun gyi las bya/ dge slong gnas brtan gyis dge slong rnams la</text></item>
<item><p>302a7</p><section>'dul ba</section><text>spyo bar mi bya/ smad par mi bya/ ma gus par mi bya ste/ 'di ni dus ma yin par dge 'dun 'du ba'i bya ba'o/ /dus ma yin par dge 'dun 'du ba'i gnas brtan gyi bya ba gang zhe na/ dus ma yin par dge 'dun 'du ba'i dge slong</text></item>
<item><p>302a8</p><section>'dul ba</section><text>gnas brtan gyis dus ma yin par 'du ba na sngar bsgo 'am/ gaN DI brdungs kyang rung ste/ thog mar 'gro bar bya/ thog mar 'greng bar bya/ thog mar 'dug par bya ste/ bkur stir bcas/ yid dma' bar bcas/</text></item>
<item><p>302b1</p><section>'dul ba</section><text>'jigs shing dbang du 'gyur bar bcas/ yid phab la phyags ma lta bu'i sems su bcas la dge 'dun gyi nang du 'gro bar bya/ rgan rim su phyag byas nas rang gi stan la rab tu 'jug par bya/ gnas brtan dang / bar ma dang / gsar bu'i</text></item>
<item><p>302b2</p><section>'dul ba</section><text>rnams la yang byams pa'i sems su bya/ phan pa'i sems su bya/ rjes su brtse ba'i sems su bya/ pha dang / phu nu bo dang / bur 'du shes mngon du bzhag /'khor rnams la yang blta bar byas te/ gang chas sdug /gang chas</text></item>
<item><p>302b3</p><section>'dul ba</section><text>mi sdug /gang mdzes par gyur/ gang mi mdzes par gyur/ gang gis legs par bgos/ gang gis mi sdug par bgos/ gang gis mdzes par chas pa de dag la ni g.yel bar gzhag /gang gis mi mdzes par chas pa de dag la</text></item>
<item><p>302b4</p><section>'dul ba</section><text>ni sbran par bya/ bsgo bar bya/ gang gis legs par bsgos pa de dag la yal bar gzhag /gang gis mi sdug par bgos pa de dag la ni brda' bya/ des brda' ma tshor na drung na 'dug pa la brda' bya/ drung na 'dug</text></item>
<item><p>302b5</p><section>'dul ba</section><text>pas kyang ma tshor na dge slong gnas brtan gyis der ci nas mi 'khrul ba'i tshul du sbran par bya/ ji nas legs par bgos pa dang / sgra cher mi dbyung bar bya'o/ /dge slong gnas brtan gyi 'khor gyi nang du brtag par bya</text></item>
<item><p>302b6</p><section>'dul ba</section><text>ba ni ci 'khor 'di dag chos bzhin du byed dam/ 'on te chos bzhin ma yin/ de ste chos bzhin yin na ci bder byos shig ces las thams cad du byed du chug shig /de ste chos bzhin ma yin na chos bzhin pa'i phyogs su</text></item>
<item><p>302b7</p><section>'dul ba</section><text>gnas par bya/ chos bzhin du 'dri ba la sbyin/ yang cang mi smra bar stan las langs te 'gro bar bya/ de'i phyir rtsod pa dang / 'khrug pa rjes su 'byung bar mi bya ba 'di ni dus ma yin par dge 'dun 'du ba'i gnas brtan gyis</text></item>
<item><p>302b8</p><section>'dul ba</section><text>bya ba zhes bya'o/ /smra ba'i bya ba gang zhe na/ rgyal po'i khab kyi grong khyer na mu stegs can kun tu rgyu ba gzhan dag cig tshes brgyad dang / bcu bzhi dang / bcwa lnga'i tshe gcig tu 'dus nas chos smra ba dang / de na der skye bo mang po</text></item>
<item><p>303a1</p><section>'dul ba</section><text>'dus nas de dag la rnyed pa dag kyang rnyed par gyur/ bkur sti byed/ de dag gi 'khor dag kyang mang du 'phel bar gyur pa dang / yul mnyam dka'i rgyal po mkhas pa can gzugs can snying po gsung rab 'di la dad par gyur nas des 'di snyam</text></item>
<item><p>303a2</p><section>'dul ba</section><text>du bsams so/ /mu stegs can kun du rgyu ba 'di dag tshes brgyad ces bya ba nas/ de dag gi 'khor dag kyang mang du gyur ces bya ba'i bar du snga ma bzhin no/ /'di ltar dge slong yang tshes brgyad dang / bcu bzhi dang / bcwa lnga la gcig tu 'dug</text></item>
<item><p>303a3</p><section>'dul ba</section><text>nas chos smra na bdag kyang der 'gro ste/ rgyal po yang 'gro'o snyam nas skye bo mang po dag kyang 'du bar 'gyur/ dge slong rnams kyis rnyed pa yang rnyed la bkur sti yang 'byung / 'khor rnams kyang mang du 'phel bar 'gyur/ skye bo mang po</text></item>
<item><p>303a4</p><section>'dul ba</section><text>la'ang bsod nams mang du 'phel/ dge slong rnams kyang mi 'jigs par 'gyur/ bstan pa yang rgyas par 'gyur/ dam pa'i chos kyang yun ring du gnas par 'gyur/ chos kyi sgron ma yang 'bar bar 'gyur/</text></item>
<item><p>303a5</p><section>'dul ba</section><text>phyi ma'i skye bo rnams la'ang snang bar byas par 'gyur ro snyam nas yul mnyam dka'i rgyal po mkhas pa can gzugs can snying po bcom ldan 'das gang na ba der song nas drung du phyin pa dang / bcom ldan 'das kyi zhabs</text></item>
<item><p>303a6</p><section>'dul ba</section><text>la mgo bos phyag 'tshal nas phyogs gcig tu 'dug go/ /phyogs gcig tu 'dug ste/ yul mnyam dka'i rgyal po gzugs can snying pos bcom ldan 'das la 'di skad ces gsol to/ /btsun pa mu stegs</text></item>
<item><p>303a7</p><section>'dul ba</section><text>can kun du rgyu ba gzhan ni tshes brgyad nas/ de dag gis 'khor dag kyang mang du gyur to zhes bya ba'i bar du snga ma bzhin no/ /'di ltar dge slong rnams kyang tshes brgyad nas phyi ma'i skye bo rnams la snang bar bgyis par</text></item>
<item><p>303a8</p><section>'dul ba</section><text>'gyur na dgongs par ci gnang zhes bya ba'i bar du snga ma bzhin no/ /bcom ldan 'das kyis yul mnyam dka'i rgyal po mkhas pa can gzugs can snying po la cang mi gsung bzhin dgongs so/ /de nas yul mnyam</text></item>
<item><p>303b1</p><section>'dul ba</section><text>dka'i rgyal po mkhas pa can gzugs can snying pos bcom ldan 'das cang mi gsung bzhin dgongs par shes nas/ bcom ldan 'das kyi zhabs gnyis la mgo bos phyag 'tshal te/ bcom ldan 'das kyi drung nas song ngo / /de nas</text></item>
<item><p>303b2</p><section>'dul ba</section><text>bcom ldan 'das kyis yul mnyam dka'i rgyal po mkhas pa gzugs can snying po song nas ring po ma lon par mkhyen te/ dge slong rnams la bka' stsal pa/ de lta bas na dge slong rnams ngas rjes su gnang gis tshes</text></item>
<item><p>303b3</p><section>'dul ba</section><text>brgyad dang / bcu bzhi dang bcwa lnga la gcig tu 'dus nas chos smra bar bya'o/ /de yang 'di lta bur smra bar bya ste/ chos smra ba'i dge slong gis don dang tshig gis 'khor rnams go bar byos shig /de na dge slong dag</text></item>
<item><p>303b4</p><section>'dul ba</section><text>tshig tha mal par smra ste tshig tha mal par smras pas 'khor rnams go bar ma gyur pa dang / de ltar gyur pa dge slong dag gis bcom ldan 'das la gsol nas/ bcom ldan 'das kyis bka' stsal pa/ rjes</text></item>
<item><p>303b5</p><section>'dul ba</section><text>su gnang gis dbyangs kyis chos smra bar bya'o/ /de dag gis ji lta bur 'dug bzhin du smras pa dang / 'khor de dag gis go bar ma gyur te/ bcom ldan 'das kyis bka' stsal pa/ rjes su gnang</text></item>
<item><p>303b6</p><section>'dul ba</section><text>gis stan mthon po chos shig /de dag gis mdo sde chen po bsdus shing smras pa dang / the tshom du gyur rgyas par yang mi byed la de nyid kyis nyi ma zad par byed de/ 'khor rnams skyo bar gyur te/</text></item>
<item><p>303b7</p><section>'dul ba</section><text>bcom ldan 'das kyis bka' stsal pa/ rjes su gnang gis don gyi dbang du ci bder rgyas par byos shig /de dag mdo sde'i las don nyi tshe thus te gtam brjod par bya/ gsungs pa'i bzhin du gzhung</text></item>
<item><p>303b8</p><section>'dul ba</section><text>'cha' bar 'dod pa dang / de dag mdo sde'i mtha' ma rung bar mi 'gyur ram/ snyam du the tshom du gyur nas/ bcom ldan 'das kyis bka' stsal pa/ rjes su gnang gis mdo sde'i don nyi tshe thus la</text></item>
<item><p>304a1</p><section>'dul ba</section><text>skabs skabs su gtam rgyud du yang bya/ gsungs pa yang gzhung bzhin byos te don dang tshig tu 'brel bas 'khor rnams go bar gyis shig /mdo sde de dag kyang de bzhin du gzung bar bya'o/ /de dag gnyis 'khor</text></item>
<item><p>304a2</p><section>'dul ba</section><text>lhan cig tu 'khor gcig la 'chad nas/ bcom ldan 'das kyis bka' stsal pa/ 'khor gcig gi nang du gnyis lhan cig ma 'chad cig /gang 'chad pa de ni nyes byas su 'gyur ro/ /de dag 'khor 'khor du</text></item>
<item><p>304a3</p><section>'dul ba</section><text>'chad nas de dag 'khrugs par gyur nas/ bcom ldan 'das kyis bka' stsal pa/ 'khor 'khor du ma 'chad cig /'chad nas 'das pa dang bcas par 'gyur ro/ /de yang 'khor gnyis la cig car 'chad</text></item>
<item><p>304a4</p><section>'dul ba</section><text>par gyur pa dang / bcom ldan 'das kyis bka' stsal pa/ 'khor gnyis la gcig char ma 'chad cig /gang 'chad pa de nyes byas su 'gyur ro/ /'di ltar 'chad pa las gnyis po 'khrug par mi 'gyur</text></item>
<item><p>304a5</p><section>'dul ba</section><text>ba de lta bur bshad par bya'o/ /de dag 'khor ded cing 'dong nas/ bcom ldan 'das kyis bka' stsal pa/ 'khor ded cing ma 'dong shig /gang 'khor ded cing 'dong na 'das pa dang bcas par 'gyur ro/ /bdag</text></item>
<item><p>304a6</p><section>'dul ba</section><text>cag nyid dang de 'dong ba la ni nyes pa med do/ /de dag chos kyi sgo nas rnyed pa tshol te/ chos 'tshong bas 'tsho bar byed pa dang / bcom ldan 'das kyis bka' stsal pa/ chos kyi sgo nas rnyed pa yang ma tshol cig /</text></item>
<item><p>304a7</p><section>'dul ba</section><text>chos 'tshong zhing 'tsho bar yang ma byed cig /de nas smra ba med nas/ bcom ldan 'das kyis bka' stsal pa/ rjes su dran par byed pas rjes su dran par gyis shig /rjes su dran par byed pa'ang med nas rim gyis smra</text></item>
<item><p>304a8</p><section>'dul ba</section><text>bar gyis shig /tshigs bcad dang dbyangs su sbyar zhing byed nas/ bcom ldan 'das kyis bka' stsal pa/ bdag nyid kyis smros shig /yang na dge slong gzhan la chol cig /bcol ba'i gang zag kyang rig par bya/ bdag nyid</text></item>
<item><p>304b1</p><section>'dul ba</section><text>kyis mi smra/ yang na dge slong gzhan la ma bcol/ bcol ba'i gang zag kyang shes par ma byas na 'das pa dang bcas par 'gyur ro/ /de dag rim bzhin du bskos pa dang / 'di ltar zhar ba dang / glen pa dang / sgur po dag la mu stegs</text></item>
<item><p>304b2</p><section>'dul ba</section><text>can kun du rgyu ba gzhan dag dge sbyong shAkya'i bu'i nang na 'di dag 'di ni skyes bu dam pa'o/ /skyes bu gtso bo'o/ /skyes bu mchog go/ zhes nyes pa ngor brjod cing 'phyas 'dogs mi snyan pa zer bar gyur to/ /ji ltar gyur pa dge</text></item>
<item><p>304b3</p><section>'dul ba</section><text>slong dag gis bcom ldan 'das la gsol pa dang / bcom ldan 'das kyis bka' stsal pa/ nus pa yod na chos smra ba rims su ma bsko shig /gang nus pa de bsko bar bya'i 'khrug par mi 'gyur ba de lta bu bsko</text></item>
<item><p>304b4</p><section>'dul ba</section><text>bar bya'o/ /smra ba'i bya ba gzhan yang dus gang dang / gang du yang rung ste/ dge slong rnams 'dus shing 'khod dang chos kyi gtam nges pa rnams brjod par bya'o/ /de ste mi shes na'ang gcig la gcig dri bar bya/</text></item>
<item><p>304b5</p><section>'dul ba</section><text>gcig la gcig zhu bar bya/ bgam par mi bya/ glags btsal ba'i phyir mi bya/ 'phyas bya ba'i phyir mi bya/ nyams bskyod par mi bya'i ci nas chos la rim gro dang bkur sti'i phyir dri bar bya/ zhu bar bya ste/</text></item>
<item><p>304b6</p><section>'dul ba</section><text>ci dge ba 'am/ 'on te mi dge ba 'am/ ci kha na ma tho ba dang bcas pa 'am/ 'on te kha na ma tho ba med pa yin/ ji ltar byas na dge bar 'gyur ram/ 'on te sdig par 'gyur ba zhes bya ba 'di ni smra ba'i bya ba'o/ /mi</text></item>
<item><p>304b7</p><section>'dul ba</section><text>smra ba'i bya ba gang zhe na/ gnas gang na dge slong rnams smra zhing gzhan la brjod par mi 'dod pa de dag gis ji lta bur yid la bya ba grub pa de bzhin du bsgom par bya/ spyod lam bzhi la 'jug par bya/ phan tshun du mi smra</text></item>
<item><p>304b8</p><section>'dul ba</section><text>bar 'jug pa la rgyas par bya ba ni 'di lta ste/ klung dga' ldan gyi dge slong rnams ji lta ba bzhin du bya ste/ 'di ni mi smra ba'i bya ba zhes bya'o/ /dbyar tshul du 'jug pa'i bya ba gang zhe na/ dbyar tshul du</text></item>
<item><p>305a1</p><section>'dul ba</section><text>'jug par 'dod pa'i dge slong gis bsam pa shin du bsams/ brtag pa shin du brtags/ shin du dpyad pa bzhin dpyad de/ tshul du 'jug par bya ste/ bdag gnas de na dge slong ji ltar tshul khrims dang ldan/ yon tan dang ldan/</text></item>
<item><p>305a2</p><section>'dul ba</section><text>mkhas pa dang ldan/ dge ba'i chos dang ldan/ lta ba mtshungs/ gnas pa mtshungs/ grogs su mtshungs/ yid gcugs pa dag dang lhan cig gang bde bar 'gyur ba ni 'di lta ste/ 'gro na yang rung / smra yang rung ba dag gnas de na</text></item>
<item><p>305a3</p><section>'dul ba</section><text>dge slong mdo sde 'dzin pa/ 'dul ba 'dzin pa/ ma lta bu 'dzin pa gang bdag the tshom ma skyes pa las ni mi skyed/ skyes pa ni dul bar byed/ sdig pa lta bu ma skyes pa las ni mi bskyed/ skyes pa las ni dul bar byed pa yod dam/</text></item>
<item><p>305a4</p><section>'dul ba</section><text>gnas de na bdag na ba dang rjes su 'thun pa'i sman dang / zas dang / yo byad dang / bsnyen bkur byed par 'byor par 'gyur ram/ gnas de na bdag gis lus kyang rung / sems kyang rung bde bar 'gyur ram/ gnas de na</text></item>
<item><p>305a5</p><section>'dul ba</section><text>dge slong dag thab mo byed pa/ mtshang 'dru bar byed/ 'khrug par byed/ rtsod pa gleng bar byed pa lta mi gnas grang / des bdag la ma thob pa las thob pa dang / ma chud pa las chud par bya ba dang / mngon du ma byas pa las mngon</text></item>
<item><p>305a6</p><section>'dul ba</section><text>du byed pa'i bar chad du mi 'gyur gnas de na dbyar gyi nang du dge 'dun 'bye bar mi 'gyur grang zhes de bzhin du bsam pa shin du bsams/ brtag pa shin du brtags/ dpyad pa shin du dpyad de/ na ba'i bsnyen bkur ba'i grogs</text></item>
<item><p>305a7</p><section>'dul ba</section><text>'thun pa dang 'gro bar bya ste/ 'di ni dbyar tshul du 'jug pa'i bya ba zhes bya'o/ /dbyar tshul du zhugs pa'i bya ba gang zhe na/ dbyar tshul du zhugs pa'i dge slong gis don med pa'i phyir zhag gcig kyang mtshams kyi phyi rol du</text></item>
<item><p>305a8</p><section>'dul ba</section><text>'gro bar mi bya/ don cig yod par gyur na des zhag bdun nam/ zhag bzhi bcur byin gyis brlabs la 'gro bar bya/ de yang don gyi phyir te/ don gang gi phyir zhe na/ dge slong gi don nam/ dge slong ma'i don nam/ dge tshul pha'i</text></item>
<item><p>305b1</p><section>'dul ba</section><text>'am/ dge tshul ma'i 'am/ dge bsnyen pha'i 'am/ dge bsnyen ma'i don kyang rung / gnyen gyi don kyang rung / bdag gi don kyang rung / de ste sangs rgyas la 'am/ chos la 'am/ dge 'dun la 'am/ sdug bsngal la 'am/ kun 'byung</text></item>
<item><p>305b2</p><section>'dul ba</section><text>la 'am/ 'gog pa la 'am/ lam la yang rung / the tshom du gyur tam/ yid gnyis su gyur tam/ dogs par gyur kyang rung / ma thob pa las thob pa'i 'du shes su gyur/ ma chud pa las chud pa'i 'du shes dang / mngon du ma byas pa las</text></item>
<item><p>305b3</p><section>'dul ba</section><text>mngon du bya ba'i 'du shes te/ de 'di ltar mu stegs can kun du rgyu ba gzhan dag gi don la yang rung / de ste dge slong des gnas der dbyar dge 'dun 'bye bar 'gyur ram/ mchod rten nam/ gtsug lag khang yang rung 'dral bar 'gyur ram/</text></item>
<item><p>305b4</p><section>'dul ba</section><text>tshig par 'gyur ba yang rung ste/ der dge slong des sangs rgyas kyang rung / chos sam/ dge 'dun gyi don la yang rung ste/ zhag bdun nam/ zhag bzhi bcur byin gyis rlobs la 'gro bar bya ste/ der song ba las zhag bdun nam zhag</text></item>
<item><p>305b5</p><section>'dul ba</section><text>bzhi bcur yang rung lon par gyur na dge slong dbyar chad pa'i nyes pa 'byung bar mi 'gyur te/ de ni dbyar tshul du zhugs pa'i bya ba zhes bya'o/ /dbyar tshul du zhugs pa'i gnas brtan gyi bya ba gang zhe na/ dbyar tshul du zhugs pa'i</text></item>
<item><p>305b6</p><section>'dul ba</section><text>dge slong gnas brtan gyis gtsug lag khang gi rnams dang / mchod rten gyi rnams shes par bya/ ji lta bur ral tshems bya ba dang / su byed pa la spro ba bskyed par bya/ bsgrags par bya/ su mi byed pa de la ni bskul bar bya/</text></item>
<item><p>305b7</p><section>'dul ba</section><text>dran par bya ba 'di ni dbyar tshul du zhugs pa'i gnas brtan gyi bya ba zhes bya'o/ /dbyar tshul na gnas pa'i bya ba gang zhe na/ dbyar tshul na gnas pa'i dge slong rnams kyis las rnam pa gsum byas te dbyar gang du gnas pa'i</text></item>
<item><p>305b8</p><section>'dul ba</section><text>gnas khang de dag gas pa dang zhig pa'i rnams bcos su gzhug par bya/ mtshan rtogs par bya/ mtshan rtog par byed du gzhug /gnas der gos gang rnyed pa'i gos de gtan par gding bar bya/ yang na gding du gzhug par bya ba</text></item>
<item><p>306a1</p><section>'dul ba</section><text>'di ni dbyar tshul na gnas pa'i bya ba zhes bya'o/ /'khor gyi bya ba gang zhe na/ 'khor gyi gtso bo des dus dus su 'khor rnams la gang legs par spyod/ gang legs par mi spyod pa dang / gang mdzes par sgrub gang mi mdzes par sgrub brtags te</text></item>
<item><p>306a2</p><section>'dul ba</section><text>gang legs par spyod cing mdzes par sgrub pa de la ni yongs su bskyang bar bya ste/ tshe dang ldan pa legs so legs so/ /ji ltar khyod spyod pa de lta bur spyad par bya'o zhes spro ba bskyed par bya/ yang dag par dga' bar bya/ de dus dus su phyi phyir bstan</text></item>
<item><p>306a3</p><section>'dul ba</section><text>par bya/ bslab par bya'o/ /gang legs par mi spyod dam mdzes par mi sgrub pa de la gang la ji lta bur 'os pa de lta bur chad pas gcad par bya ba ni 'khor gyi bya ba zhes bya'o/ /'khor gyi nang du bya ba gang zhe na/ dge slong 'khor gyi nang du dran</text></item>
<item><p>306a4</p><section>'dul ba</section><text>pa nye bar bzhag nas 'khor gyi nang du 'gro bar bya ste/ 'di ni rgyal rigs kyis 'khor to/ /'di ni bram ze'i 'khor ro/ /'di ni khyim bdag gi 'khor ro/ /'di ni dge sbyong gi 'khor yin te/ der bdag 'di lta bur 'gro bar bya/ 'di lta</text></item>
<item><p>306a5</p><section>'dul ba</section><text>bur 'greng bar bya/ 'di lta bur 'dug par bya ste/ 'di lta bur smra bar bya/ 'di lta bur smra bar mi bya'o zhes bya ba de ni 'khor gyi nang du 'gro ba'i bya ba zhes bya'o/ /'khor gyi nang du zhugs pa'i bya ba gang zhe na/ dge slong 'khor gyi nang du</text></item>
<item><p>306a6</p><section>'dul ba</section><text>zhugs na des gtam sna tshogs mi bya/ gtam mi rigs pa'i rnams mi bya/ 'khor rnams rigs par byas la de dag dang 'thun pa'i gtam bya bar bya/ gtam byas nas stan las ldang bar bya ba de ni 'khor gyi nang du zhugs pa'i bya</text></item>
<item><p>306a7</p><section>'dul ba</section><text>ba zhes bya'o/ /'khor gyi nang du zhugs pa'i gnas brtan gyi bya ba gang zhe na/ 'khor gyi nang du zhugs pa'i dge slong gnas brtan gyis 'khor rnams la 'di dag ji lta bu'i gtam la dga' 'am/ 'on te cang mi smra ba la dga' zhes</text></item>
<item><p>306a8</p><section>'dul ba</section><text>'khor rnams la brtag par bya'o/ /de ste gtam la dga' ba dag cig yin na ni de dag la de dang 'thun pa'i gtam bya'o/ /de ste mi smra ba la dga' ba dag cig yin na ni der cang mi smra bar 'dug par bya ste/ 'di ni 'khor gyi nang du zhugs pa'i</text></item>
<item><p>306b1</p><section>'dul ba</section><text>gnas brtan gyi bya ba zhes bya'o/ /gso sbyin gyi bya ba gang zhe na/ bcu bzhi 'am/ bcwa lnga'i gso sbyong de nyid kyi tshe rang gi rgyud la brtag par bya ste/ mtshan mo'i rgyud dang / nyin par gyi rgyud der bdag la skabs der ltung ba lta byung ngam/</text></item>
<item><p>306b2</p><section>'dul ba</section><text>de ste byung ba yod na dge slong yid brtan pa zhig rnyed na ni de'i mdun du bshags par bya/ de ste ma rnyed na sems kyi byin gyis brlab pa dang / de ste nyes pa ma byung na ni sems bskyed par bya ste/ bdag ni ltung ba de las yongs su dag go zhes</text></item>
<item><p>306b3</p><section>'dul ba</section><text>tshig tu brjod par bya/ gso sbyin ni tshul khrims yongs su dag par byed pa ste/ 'di ni gso sbyin gyis bya ba zhes bya'o/ /gso sbyin mngon du bya ba'i bya ba gang zhe na/ dge slong gso sbyin mngon du byung la mi na na ma dad bzhin du yang</text></item>
<item><p>306b4</p><section>'dul ba</section><text>'gro bar bya ste/ de yang shes bzhin du 'gro bar bya ba nas snga ma bzhin te 'dug pa la mkhas par bya ba'i bar du'o/ /'dug nas kyang so sor thar pa'i mdo sde la ston pa'o snyam du 'du shes mngon du gzhag par bya/ bkur sti</text></item>
<item><p>306b5</p><section>'dul ba</section><text>bya/ rim gror byas la mnyan/ bla mar bya/ gces par bya/ yid la gzung bar bya/ sems gcig tu bya/ rna ba mi g.yel bar bya/ sems thams cad gcig tu dmigs nas mnyan par bya'o/ /mnyan nas kyang de lta bur</text></item>
<item><p>306b6</p><section>'dul ba</section><text>nan tan bya/ bsgrub par bya ba de ni gso sbyin mngon du bya ba'i bya ba zhes bya'o/ /gso sbyin gyi las kyi bya ba gang zhe na/ gso sbyin gyi bya ba la rnam pa lnga ste/ gdon pa dang / bsngo ba dang / dad pa yongs su dag pa dang /</text></item>
<item><p>306b7</p><section>'dul ba</section><text>skabs dbye ba dang / sems kyis byin gyis brlab pa'o/ /gzhan yang gso sbyin gyi las la rnam pa bzhi ste/ chos bzhin ma yin la ma 'dus par byed pa dang / chos bzhin ma yin la 'dus par byed pa dang /</text></item>
<item><p>306b8</p><section>'dul ba</section><text>chos bzhin la ma 'dus par byed pa dang / chos bzhin la 'dus par byed pa'o/ /de las chos bzhin byed pa'i gso sbyin gyi las de ni 'di lta ste/ chos bzhin byed pa yin no/ /de ni gso sbyin gyi las kyi bya ba zhes bya'o/ /</text></item>
<item><p>307a1</p><section>'dul ba</section><text>so sor thar pa'i bya ba gang zhe na/ bcu bzhi 'am/ bcwa lnga'i gso sbyin de nyid kyi tshe mtshams dang las kyi nang du phyin pa'i dge slong ji snyed pa de dag thams cad gcig tu 'dus shing 'khod pa dang / dge 'dun gyi gnas brtan</text></item>
<item><p>307a2</p><section>'dul ba</section><text>dge slong gis so sor thar pa'i mdo sde klag par bya/ so sor thar pa'i mdo la yang ston par 'du shes mngon par gzhag par bya/ bkur sti dang rim gror byas la mnyan/ bla mar bya/ gces par bya/ yid la gzung bar bya/ mtshams</text></item>
<item><p>307a3</p><section>'dul ba</section><text>gcig tu bya/ rna ba mi g.yel bar bya/ gzhan thams cad gcig tu thub par byas la mnyan par bya/ thos nas yang de bzhin du nan tan bya/ bsgrub par bya ste/ de ni so sor thar pa'i bya ba zhes bya'o/ /so sor thar pa klog</text></item>
<item><p>307a4</p><section>'dul ba</section><text>pa'i bya ba gang zhe na/ so sor thar pa klog pa la rnam pa lnga ste/ gsol ba byas nas gleng gzhi blags te/ lhag ma rnams ni thos pa bzhin no zhes bsgrags par bya ba dang / de yang so sor thar pa bsgrags na so sor thar pa</text></item>
<item><p>307a5</p><section>'dul ba</section><text>blags pa zhes bya ste/ 'di ni so sor thar pa klog pa dang po'o/ /gsol ba byas nas gleng gzhi blags/ phas pham pa bzhi blags pa la lhag ma rnams ni thos pa bzhin no zhes bsgrags par bya ste/ de yang so sor thar pa</text></item>
<item><p>307a6</p><section>'dul ba</section><text>klog pa gnyis pa'o/ /gsol ba byas la gleng gzhi yang blags/ phas pham pa bzhi yang klags/ dge 'dun gyi lhag ma bcu gsum yang klags nas lhag ma ni thos pa bzhin no zhes bsgrags pa ni so sor thar pa klags pa yin</text></item>
<item><p>307a7</p><section>'dul ba</section><text>te/ 'di ni so sor thar pa klog pa gsum pa'o/ /gsol ba byas la gleng gzhi klags/ phas pham pa bzhi yang blags/ dge 'dun gyi lhag ma bcu gsum yang blags/ mi mngon pa'i chos gnyis po yang blags la lhag</text></item>
<item><p>307a8</p><section>'dul ba</section><text>ma rnams ni thos pa bzhin no zhes bsgrags pa yang so sor thar pa blags pa yin te/ 'di ni so sor thar pa klog pa bzhi pa'o/ /rgyas par so sor thar pa klog pa dang lnga ste/ 'di ni so sor thar pa klog pa'i bya ba'o/ /</text></item>
<item><p>307b1</p><section>'dul ba</section><text>so sor thar pa klog par byed pa'i bya ba gang zhe na/ so sor thar pa klog pa'i dge slong gis so sor thar pa'i mdo de kha ton du gsal por byang bar bya/ dran par bya/ gtan la phebs par bya/ nam klog pa'i tshe mi 'khrul bar legs par</text></item>
<item><p>307b2</p><section>'dul ba</section><text>klog par bya/ des bdag gi rgyud kyang brtag par bya ste/ mtshan mo'i rgyud dang nyin par gyi rgyud las/ bdag de'i skabs su nyes pa lta byung ngam ma byung bar brtag ste/ de ste nyes pa byung bar gyur la yid brtan pa'i dge slong yod na de'i</text></item>
<item><p>307b3</p><section>'dul ba</section><text>drung du bshags par bya/ de ste med na re shig gso sbyin byas la de'i 'og tu bdag gis ltung ba ji ltar chos bzhin slar bshags par bya'o/ /snyam du sems kyis byin gyis brlab par bya'o/ /ji ltar so sor thar pa'i mdo las</text></item>
<item><p>307b4</p><section>'dul ba</section><text>'byung ba bzhin du des nan tan du bya ba de ni so sor thar pa klog par byed pa'i bya ba zhes bya'o/ /gnas brtan gyi bya ba gang zhe na/ de ste dge slong rnams khyim pa'i der zan la mgron du bos na de'i tshe dge slong gnas brtan gyis snga</text></item>
<item><p>307b5</p><section>'dul ba</section><text>zad du sham thabs bgo bar bya/ dag rar byung ste 'dug par bya ba de ni gnas brtan gyi bya ba zhes bya'o/ /bar ma'i bya ba gang zhe na/ dge slong bar mas dge slong gnas brtan mdun du byas nas grong du 'jug par bya/ de ste gnas</text></item>
<item><p>307b6</p><section>'dul ba</section><text>brtan bshang ba 'am gci ba zhig tu thogs nas des mi ring ba zhig tu song la bsdad par bya/ de ste ring du song na grong 'dab tu song la bsdad par bya/ de ste bram ze dang khyim bdag dag gis spyan 'dren pa btang na yang</text></item>
<item><p>307b7</p><section>'dul ba</section><text>gnas brtan 'ongs kyi bar du cung zad bsdad de bya'o zhes smra bar bya/ de ste lag chu btang na gnas brtan la bsdad do zhes smra bar bya/ de ste gnas brtan 'ongs par gyur na yang 'khod pa thams cad ldang bar bya ste/</text></item>
<item><p>307b8</p><section>'dul ba</section><text>'di ni bar ma'i bya ba zhes bya'o/ /gsar bu'i bya ba gang zhe na/ dge slong gsar bus gtsug lag khang chag chag gdab par bya/ sa phyag par bya/ phyag dar dor bar bya/ lci bas zhal zhal 'jam por byug par bya/</text></item>
<item><p>308a1</p><section>'dul ba</section><text>chu rnams so sor bcu zhing gzhag par bya/ stan rnams gding bar bya/ zan rnams sko sar drang bar bya/ dugs khang du bsgrub pa'i rnams byas te/ der shing bskya bar bya/ 'bru mar gzhag par bya/ sa dang phye ma</text></item>
<item><p>308a2</p><section>'dul ba</section><text>gzhag par bya/ chu gzhag par bya/ dge slong gang las khas len pa de dag la las bya bar bya/ gzhan mtshungs par spyad pa gang yang rung ste/ thams cad gsar bus bya bar bya/ 'di ltar yang dge slong gsar bus dge</text></item>
<item><p>308a3</p><section>'dul ba</section><text>slong gnas brtan rnams la pha dang phu bo lta bur 'du shes nye bar gzhag cing bkur stir bcas/ bdag la dbang bcas/ 'jigs pa dang dbang du 'gyur bar bcas/ sangs rgyas dang chos dang dge 'dun la dmigs bzhin pa'i sems</text></item>
<item><p>308a4</p><section>'dul ba</section><text>mngon du gzhag par bya/ mtshungs par spyad pa'i chos rnams ji lta bur bcas pa bzhin du rdzogs par bya ba 'di ni gsar bu'i bya ba zhes bya'o/ /gnas brtan dang bar ma dang gsar bu'i bya ba gang zhe na/ dge slong gnas</text></item>
<item><p>308a5</p><section>'dul ba</section><text>brtan dang bar ma dang gsar bu thams cad kyis kyang rab tu byung ba'o snyam du sems mngon du gzhag par bya/ sangs rgyas bcom ldan 'das mgon mdzad pa la mgon po'o snyam du 'du shes mngon du gzhag par bya/</text></item>
<item><p>308a6</p><section>'dul ba</section><text>mya ngan 'da' ba la gzhol bar bya/ bslab pa'i gzhi ji lta bur bcas pa la mtshungs par spyad par bya/ bla ma'i khyad par du chud pa'i phyir nan tan du bya ste/ 'di ni gnas brtan dang bar ma dang gsar bu'i</text></item>
<item><p>308a7</p><section>'dul ba</section><text>bya ba zhes bya ba'o/ /dugs khang du bya ba gang zhe na/ dge slong dugs khang du 'jug par 'dod na des shes bzhin du nang du 'gro bar bya/ shes bzhin du nang du 'greng bar bya/ shes bzhin du 'dug par bya/</text></item>
<item><p>308a8</p><section>'dul ba</section><text>dran pa mngon du gzhag cing sems mi g.yeng bar bya/ spyod lam bzang ba dang / shin du mdzes pa dang / shin du bsdams pa dang / sgra bskyung ba dang / bkur stir bcas/ 'jigs pa dang dbang du 'gyur bar bcas/ yid dman</text></item>
<item><p>308b1</p><section>'dul ba</section><text>pa'i sems phyags ma lta bur bya/ gnas brtan dang bar ma dang gsar bu la yang byams pa'i sems su bya/ phan pa'i sems dang rjes su brtse ba'i sems su bya/ pha dang bu dang phu nu bo lta bur 'du shes mngon du gzhag par</text></item>
<item><p>308b2</p><section>'dul ba</section><text>bya/ dge slong dugs khang gi nang du zhugs nas/ gtam sna tshogs mi bya/ gtam mi rigs pa mi bya/ spyod lam gnyis la 'jug par bya ste/ 'phags pa'i cang mi smra ba 'am/ des pa'i chos kyi gtam la ste/ de ni</text></item>
<item><p>308b3</p><section>'dul ba</section><text>dugs khang gi bya ba zhes bya'o/ /dge slong dugs khang du khrus bya ba'i bya ba gang zhe na/ bcom ldan 'das kyis dge slong rnams la dugs khang du rjes su gnang ba yang rgyags pa'i phyir ma yin/ dregs pa'i phyir ma</text></item>
<item><p>308b4</p><section>'dul ba</section><text>yin/ brgyan pa'i phyir ma yin/ 'khrul ba'i phyir ma yin gyi lus 'di gso ba'i phyir ro/ /dugs khang la yon tan rnam pa lnga ste/ rngul dang dri mi 'byung / pags pa dang mdangs gsal/ pags pa la nad</text></item>
<item><p>308b5</p><section>'dul ba</section><text>yod pa rnams 'byin/ rlung dang bad kan rnams med par byed/ dugs khang ni nad med par byed pa'o/ /gzhan yang yon tan rnam pa lnga ste/ rngul dang dri ma 'byang / pags pa dang mdangs gsal/ pags pa la nad</text></item>
<item><p>308b6</p><section>'dul ba</section><text>yod pa rnams 'byin/ rlung dang bad kan rnams med par byed/ dugs khang du skyo ba bskyed par bya ba'o/ /dge slong gis dugs khang du khrus byed par 'dod na des sngar mkhan po la zhu bar byed bkru ba'i dus su bzod par</text></item>
<item><p>308b7</p><section>'dul ba</section><text>bya/ shes bzhin du dugs khang gi nang du 'jug par bya/ skyil mo dkrung bcas te 'dug la na ba'i 'du shes mngon du gzhag par bya/ khrus bya/ mdun du 'dug la mi bde bar mi bya/ dran pa mngon du bzhag la las bya/</text></item>
<item><p>308b8</p><section>'dul ba</section><text>dge slong dag las kyang las byed pa nyams su blang bar bya/ mkhan po dang slob dpon la ma zhus kyi bar du mtshungs pa rnams la las mi bya/ byed pa yang bdag gir mi bya/ mkhan po dang slob dpon dag tu khon yod na de de dag gi</text></item>
<item><p>309a1</p><section>'dul ba</section><text>drung du mi bskor/ de ste chu blugs par 'dod na chu grang mo dang bsres la lugs shig /de ste chu tsha na grogs la yang chu tsha'o zhes sbron cig /shes bzhin du khrus byas la dugs khang de na khri'u dang / ril ba dang /</text></item>
<item><p>309a2</p><section>'dul ba</section><text>nya phyis dang / khrus ras dang / dugs khang gi snod spyad gzhan ci yod kyang rung legs par bkrus te gnas gnas su gzhag par bya ba 'di ni dugs khang du khrus byed pa'i bya ba zhes bya'o/ /dugs khang du gnas</text></item>
<item><p>309a3</p><section>'dul ba</section><text>brtan gyi bya ba gang zhe na/ dugs khang du dge slong gnas brtan gyis gsar bu rnams la yo byad la zhugs na bslang bar mi bya/ dugs khang der chung ngu na lus las rngul byung ba tsam yang bslang bar mi bya/ de ste de na dge slong</text></item>
<item><p>309a4</p><section>'dul ba</section><text>rnams spyod lam rnams mi mdzes sam/ mi bzang bar 'dug gam/ 'on te gtam rgyud la zhugs la dge slong gnas brtan gyis slar zlog cing sgo shig /rjes su bstan par bya/ mdzes shing bzang ba la gzud par</text></item>
<item><p>309a5</p><section>'dul ba</section><text>bya/ ji lta bu der spyad pa'i chos bcas pa de lta bur gzud par bya/ de dag chos kyi gtam la gzud par bya ba de ni dugs khang du gnas brtan gyi bya ba zhes bya'o/ /mkhan po'i bya ba gang zhe na/ mkhan pos lhan cig</text></item>
<item><p>309a6</p><section>'dul ba</section><text>spyod pa'i rnams bslab par bya/ gsal bar bya/ bsgo bar bya/ rjes su bstan par bya/ sdig pa las bzlog par bya/ dge ba la gzud par bya/ sdigs pa'i grogs po las bskal bar bya/ dge ba'i</text></item>
<item><p>309a7</p><section>'dul ba</section><text>bshes gnyen la gzhar bar bya/ lhung bzed kyis bsdu bar bya/ chos gos dang / dra ba dang / phor bu dang / ska rags dang / rjes su dran pa dang / slar 'dri ba dang / lung bsgo ba dang / kha thon la gzhug pa dang / yid la byed</text></item>
<item><p>309a8</p><section>'dul ba</section><text>pa la gzhug par bya/ nyes pa las bslang ba dang / na na nad g.yog bya ba dang / spong ba la gzhug par bya ba dang / nang du yang dag 'jog la 'jug pa dang / bla ma'i khyad par chud par bya ba la mtshungs par spyod du gzhug par bya/</text></item>
<item><p>309b1</p><section>'dul ba</section><text>lhan cig spyod pa phyogs gang na mi bde bar gnas pa de nas dbyung bar bya ba de ni mkhan po'i bya ba zhes bya'o// //'dul ba gzhung dam pa/ bam po lnga bcu rtsa gsum pa/ lhan cig spyod pa'i bya ba gang zhe na/</text></item>
<item><p>309b2</p><section>'dul ba</section><text>lhan cig spyod pas mkhan po la ston pa'o snyam du 'du shes mngon du gzhag par bya/ rim gro bya/ myur du ldang bar bya/ myur du 'gro bar bya/ gus par bya/ zhu bar bya ste/ lhan cig spyod pas mkhan po la ma zhus kyi</text></item>
<item><p>309b3</p><section>'dul ba</section><text>bar du spyad 'brim pa'i las mi bya/ gtsug lag khang skyong gi res mi bya/ lhung bzed kyi las mi bya/ chos gos kyi las mi bya/ snga res mi bya/ phyad res mi bya/ zla res mi bya/ klung la spyod par mi bya/ ri la spyod par</text></item>
<item><p>309b4</p><section>'dul ba</section><text>mi bya/ dur khrod du spyod par mi bya/ ljongs rgyu bar mi bya/ rkang pa bkru bar mi bya/ mal bca' bar mi bya/ chu bcu bar mi bya/ grong du 'jug par mi bya/ mtshams kyi phyi rol du 'gro bar mi bya/ mi rigs pa'i</text></item>
<item><p>309b5</p><section>'dul ba</section><text>gang zag la gzhar bar mi bya/ de lta bu'i drung du 'dug pa yang bdag gir mi bya/ de 'dra ba'i drung nas bsnyen bkur yang bdag gis blang bar mi bya/ lhung bzed kyang blang bar mi bya/ chos gos blang bar mi bya/ zas blang</text></item>
<item><p>309b6</p><section>'dul ba</section><text>bar mi bya/ sman blang bar mi bya/ yo byad gzhan gang yang rung byin na bdag gir mi bya'o/ /de lta bu la bsnyen bkur yang mi bya/ lhung bzed sbyin par mi bya/ zas sbyin par mi bya/ sman sbyin par mi bya/ yo byad gang</text></item>
<item><p>309b7</p><section>'dul ba</section><text>yang rung sbyin pa bdag gir mi bya/ de 'dra ba'i gang zag gi drung nas lung bsgo ba mi blang / dran par bya ba ma yin/ yongs su dri bar bya ba ma yin/ yid la bya ba mi dri/ de lta bu dag la yang lung bsgo</text></item>
<item><p>309b8</p><section>'dul ba</section><text>ba mi sbyin/ dran pa ma yin/ yongs su dri ba ma yin/ yid la bya ba yang mi bstan te/ bya'o chog thams cad kyang mkhan po la ma zhus kyi bar du mi bya'o/ /las rnam pa gsum ni ma gtogs te/ bshang gci dang / so shing dor</text></item>
<item><p>310a1</p><section>'dul ba</section><text>dang / mtshams kyi nang du mchod rten la phyag bya ba'o/ /de ste mkhan po'i lhung bzed bkru 'am/ sreg pa zhig tu gyur na yang de la ci nas mkhan po'i lhung bzed kyi las bdag gis bya'o snyam mam/ gzhan byed du gzhug</text></item>
<item><p>310a2</p><section>'dul ba</section><text>go snyam du lhan cig spyod pa des myur du spro ba bskyed par bya'o/ /de ste mkhan po'i chos gos drub par gyur tam/ kha bkru bar gyur tam/ kha bsgyur ba zhig tu gyur na yang de la bdag gis mkhan po'i chos gos kyi las rang gis bya'o snyam mam/</text></item>
<item><p>310a3</p><section>'dul ba</section><text>gzhan la byed du gzhug go snyam du lhan cig spyod pas myur du spro ba bskyed par bya/ de ste mkhan po na ba zhig tu gyur na yang de la bdag nyid kyis mkhan po na ba'i nad g.yog bya'o snyam mam/ gzhan la nad g.yog byed du gzhug</text></item>
<item><p>310a4</p><section>'dul ba</section><text>go snyam du lhan cig spyod pas myur du spro ba bskyed par bya/ de ste mkhan po la the tshom zhig skyes par gyur na/ de la ci nas bdag gis mkhan po'i the tshom skyes pa de bdag nyid kyis slar bsal lo snyam mam/ gzhan mkhan po'i</text></item>
<item><p>310a5</p><section>'dul ba</section><text>the tshom sel du gzhug go snyam du lhan cig spyod pas myur du spro ba bskyed par bya'o/ /de ste mkhan po sdig pa la lta bar gyur na yang de la ci nas bdag gis mkhan po sdig pa la lta bar gyur pa de slar gtang bar bya'o snyam mam/ gzhan</text></item>
<item><p>310a6</p><section>'dul ba</section><text>la slar gtong bar byed du gzhug go snyam du lhan cig spyod pas myur du spro ba bskyed par bya'o/ /de ste mkhan po la chad pa'i las shig mngon du 'byung ngam byung bar gyur na/ de la ci nas bdag gis mkhan po chad pa'i las kyis</text></item>
<item><p>310a7</p><section>'dul ba</section><text>gcod par byed dam bcad kyang rung ste/ dbyung bar bya'o snyam du lhan cig spyod pas spro ba myur du bskyed par bya'o/ /de ste mkhan po la spang ba'i las shig mngon du byed par 'gyur ram/ byas par gyur kyang rung ste/ der ci</text></item>
<item><p>310a8</p><section>'dul ba</section><text>nas bdag gis mkhan po la spang ba'i las shig mngon du byed kyang rung byas kyang rung ste/ dbyung ngo snyam du lhan cig spyod pas myur du spro ba bskyed par bya'o/ /de ste mkhan po la dge 'dun gyi lhag ma'i nyes pa zhig</text></item>
<item><p>310b1</p><section>'dul ba</section><text>byung bar gyur na/ de la ci nas bdag gis mkhan po la chad par byed pa byin cig pa dang / gzhi nas bslang ba'i chad pa 'am/ chad pa byas zin nas yid mgu bar bya ba byin cig pa 'am/ gzhi nas bslang ste yid mgu bar bya ba 'am/</text></item>
<item><p>310b2</p><section>'dul ba</section><text>yid mgu bar spyad nas dbyung ba byin cig par lhan cig gnas pas spro ba bskyed par gyur na ni legs/ spro ba ma bskyed na 'das pa dang bcas par 'gyur ro/ /de ltar lhan cig spyod pas mkhan po la bya ba ci dang ci yod kyang rung spro</text></item>
<item><p>310b3</p><section>'dul ba</section><text>bar bskyed par bya ba de bzhin du mkhan pos kyang lhan cig spyod pa la bya ba ci dang ci yod kyang rung spro ba bskyed par bya ste/ zhu ba rnams ni ma gtogs so/ /lhan cig spyod pas mkhan po'i stan gding bar bya/ rkang pa bkru ba'i</text></item>
<item><p>310b4</p><section>'dul ba</section><text>chu dang / lham yang bshams te phyogs gcig tu gzhag par bya/ rkang pa bkru bar bya/ bsku bar bya/ mal bya'o/ /gci ba'i snod dang bshang ba'i snod bshams te gzhag par bya/ de ste lung zhig mnod dgos</text></item>
<item><p>310b5</p><section>'dul ba</section><text>par gyur na yang lung mnod par bya/ yid la byed pa zhig mnod dgos par gyur na'ang yid la byed pa mnod par bya/ phyogs gcig tu song ste 'dug nas bsgom par bya'o/ /nang par langs nas gci ba'i snod dang bshang</text></item>
<item><p>310b6</p><section>'dul ba</section><text>ba'i snod dbyung bar bya/ mkhan po'i rkang pa la mgo bos phyag byas te/ mkhan po bde bar mdzad dam/ bde bar bgyis sam/ bde bar spyad dam zhes dri bar bya/ de ste na bar gyur na yang na ba'i sman dang /</text></item>
<item><p>310b7</p><section>'dul ba</section><text>nad g.yog la spro ba bskyed par bya/ de ste mi na na ni bde bar yal bar gzhag /de ste dge 'dun gyi zas shig gam mgron du bos pa'i zas kyang rung ste/ dge 'dun gyi zas ni mkhan po dang dge 'dun gyi zas mchis kyis</text></item>
<item><p>310b8</p><section>'dul ba</section><text>deng dge ba bde bar spyod cig /de ste bsod snyoms kyi zas na yang mkhan po bsod snyoms la gshegs kyis chos shig ces bsgo'o/ /lhan cig spyod pas mkhan po la so shing dang bde ba'i chu dang / lci ba dang /</text></item>
<item><p>311a1</p><section>'dul ba</section><text>phye ma dbul bar bya/ nam mkhan pos las de rnams zin pa de na lhung bzed dang chos gos bstab par bya/ de ste dge 'dun dang lhan cig bsod snyoms la 'jug na ni mkhan po mdun du btang la bdag gis gral</text></item>
<item><p>311a2</p><section>'dul ba</section><text>gang du bab pa nas 'gro bar bya/ de ste gang zag gi bsod snyoms la 'jug na ni mkhan po'i sbyar ma dang lhung bzed dang khar sil bkur bar bya/ de ste rlung dang char pa dang dus grang ba zhig tu gyur na mkhan po'i sbyar ma 'og tu</text></item>
<item><p>311a3</p><section>'dul ba</section><text>chug la bdag gi steng du phyung shig /de ste yul dro na bdag gi sbyar ma 'og tu chug la mkhan po'i steng du phyung shig lhan cig spyod pa mkhan po'i mdun du song la zil pa la sogs pa bsal bar bya/ de ste chu 'gram</text></item>
<item><p>311a4</p><section>'dul ba</section><text>'am gang g.yang sa zhig na mkhan po'i lag pa nas bzung zhing brten par bya/ dong nas grong 'dab tu phyin na sbyar ma dang lhung bzed dang khar sil dbul bar bya/ phul te mkhan po'i mdun du btang la grong gi nang du 'jug</text></item>
<item><p>311a5</p><section>'dul ba</section><text>par bya'o/ /de ste skas sam/ them skas shig 'dzeg na yang lhan cig spyod pa sngon du 'dzegs la lag nas drang bar bya/ de na chos bzhin gyi rnyed pa zhig grub na yang bdag gis blang bar bya/ bsod snyoms</text></item>
<item><p>311a6</p><section>'dul ba</section><text>spyad de slar grong gi phyi rol du byung na mkhan po'i sbyar ma dang lhung bzed dang khar sil blangs la mkhan po'i mdun du btang nas gtsug lag khang du 'dong bar bya'o/ /der lhags nas lhung bzed dang chos gos bzhag</text></item>
<item><p>311a7</p><section>'dul ba</section><text>ste mkhan po'i rkang pa bkru ba'i chu dang lham bsnyen te bzhag la rkang pa bkru bar bya'o/ /de nas dus la bab par gyur na mkhan po'i lhung bzed kyi gzhi gding zhing lhung bzed dbul bar bya'o/ /bdag gis zas bzang</text></item>
<item><p>311a8</p><section>'dul ba</section><text>ba dang zhim pa dang / dam pa ci yod pa mkhan po la dbul bar bya/ mkhan pos kyang tshod rig par bya/ zas kyi bya ba byas pa dang / mkhan po la bde ba'i chu bsnyen par bya lci ba dang phye mas lhung bzed bkrus la</text></item>
<item><p>311b1</p><section>'dul ba</section><text>lhung bzed dang chos gos slar gzhug par bya/ mkhan po la phyag byas nas mkhan po 'di bzhin bzhugs sam/ nyin par spyod par gshegs sam zhes dri bar bya/ de ste nyin par spyod par 'gro na yang mkhan po'i khri'u dang</text></item>
<item><p>311b2</p><section>'dul ba</section><text>gding ba dang / ril ba spyi rings khyer la mkhan po mdun du bcug ste nyin par gang na spyod par 'gro'o/ /song nas mkhan po'i stan bting la lung mnod dgos na yang lung mnod par bya/ yid la byed pa mnod</text></item>
<item><p>311b3</p><section>'dul ba</section><text>dgos na yang yid la byed pa mnos la phyogs gcig tu song nas bsgom par bya'o/ /de nas dus la bab na mkhan po'i khri'u dang / gding ba dang / ril ba spyi rings khyer te/ mkhan po mdun du byas la 'gro</text></item>
<item><p>311b4</p><section>'dul ba</section><text>bar bya'o/ /de ste gso sbyin gyi dus la bab ste/ 'du bar gyur na yang mkhan po'i stan ltebs na brkyang bar bya/ brkyang na ni legs par gding bar bya/ de nas dus su bsgo 'am/ gaN DI</text></item>
<item><p>311b5</p><section>'dul ba</section><text>brdungs kyang ste/ lag pa g.yon pas ni mkhan po'i lag pa nas bzung / lag pa g.yas pas ni mar me thogs te mkhan po mdun du byas la gso sbyin gyi gnas su 'dong bar bya'o/ /so sor thar</text></item>
<item><p>311b6</p><section>'dul ba</section><text>pa'i mdo blags zin na mkhan po'i drung du song la/ mkhan po ci gshegs sam/ chos gsan cing bzhugs shes dri bar bya/ de ste 'gro na lag pa g.yon pas mkhan po gzung / lag pa g.yas</text></item>
<item><p>311b7</p><section>'dul ba</section><text>par ni mar me thogs te mkhan po mdun du byas la gtsug lag khang du 'dong bar bya'o/ /de ste dugs khang du khrus byed pa zhig tu gyur na nang par sngar langs nas mkhan po deng dugs khang du khrus mdzad kyis</text></item>
<item><p>311b8</p><section>'dul ba</section><text>char gsol zhes bsgo bar bya/ lhan cig spyod pas mkhan po'i phyir dugs khang du stan dang khri'u dang / ril ba spyi rings dang / khrus ras dang dugs khang gi yo byad gzhan gang yang rung ste</text></item>
<item><p>312a1</p><section>'dul ba</section><text>khyer te mkhan po mdun du byas nas dugs khang du 'dong bar bya/ 'ongs nas kyang chos gos phyogs gcig tu bzhag la mkhan po las mi nye mi ring bar 'dug par bya/ nam mkhan po rngul bar gyur na</text></item>
<item><p>312a2</p><section>'dul ba</section><text>de na lhan cig spyod pa des de la rim bzhin rjes su las rnams bya ste/ bkru bar bya'o/ /bkrus nas mdun du bcug ste/ gtsug lag khang du bskyal bar bya/ de'i 'og tu bdag nyid bkru bar bya/ de ste lhan cig spyod</text></item>
<item><p>312a3</p><section>'dul ba</section><text>pa de mkhan po'i drung nas dge ba'i chos mi 'phel bar gyur na mkhan po la bdag dge slong ming 'di zhes bgyi ba 'di la gtad du gsol zhes smros shig /mkhan pos kyang dge slong de la dge slong 'di ci 'dra/ de'i rjes su 'brang</text></item>
<item><p>312a4</p><section>'dul ba</section><text>ba dang drung na 'dug pa ci 'dra/ 'di'i lung rnams ston tam/ de ste mi ston/ rjes su ston tam/ de ste mi ston pa brtag par bya/ dpyad par bya/ de bzhin du brtags dpyad nas de ste rung ba zhig tu gyur na/</text></item>
<item><p>312a5</p><section>'dul ba</section><text>de la gtad par bya de ste rung ba ma yin na gzhan la gtad par bya'o/ /de ste mkhan po nyid rung ba ma yin la tshul dang mi ldan na ma zhus par song yang bla ste/ 'di ni lhan cig spyod pa'i bya ba zhes bya'o/ /slob dpon gyi bya ba gang</text></item>
<item><p>312a6</p><section>'dul ba</section><text>zhe na/ slob dpon gyis nye g.yog rnams shes par bya ba nas snga ma bzhin te/ phyogs gang na nye g.yog de nyon mongs shing 'dug pa zhig tu gyur na phyogs de nas dgug par bya/ 'gug tu gzhug par bya ste/</text></item>
<item><p>312a7</p><section>'dul ba</section><text>'di ni slob dpon gyi bya ba zhes bya'o/ /nye g.yog gi bya ba gang zhe na/ nye g.yog gis slob dpon la ston pa'o snyam du 'du shes mngon du bzhag la rim gro bya ba nas/ snga ma bzhin ma zhus kyang 'gro bar bya ba'i</text></item>
<item><p>312a8</p><section>'dul ba</section><text>bar du ste/ de ni nye g.yog gi bya ba zhes bya'o/ /dge tshul gyi bya ba gang zhe na/ dge tshul gyis mkhan po dang slob dpon la ston pa'o snyam du 'du shes mngon du bzhag la rim gro bya ba nas snga ma bzhin no/ /</text></item>
<item><p>312b1</p><section>'dul ba</section><text>de ste mkhan po 'am/ slob dpon sdig pa lta bar gyur na rang gis slar gtang bar bya/ yang na gtong du 'jug par bya ste/ de ltar spro ba skyes na ni de bzhin legs/ ma skyes na 'das pa dang bcas par 'gyur ro/ /der yang dge tshul</text></item>
<item><p>312b2</p><section>'dul ba</section><text>phas ji ltar mkhan po dang / slob dpon la byung zhing gyur pa'i rnams ji ltar gyis shig ces spro ba bskyed par bya ba de bzhin du mkhan po dang / slob dpon gyis kyang dge tshul pha la byung zhing gyur pa'i rnams ji ltar bya zhes spro ba bskyed par</text></item>
<item><p>312b3</p><section>'dul ba</section><text>bya'o/ /de la zhu ba rnams ni ma gtogs so/ /dge tshul phas mkhan po dang / slob dpon gyi stan gding ba la sogs pa bya ba snga ma bzhin te bdag nyid tha mar bkru bar bya ba'i bar du'o/ /'di ltar dge tshul phas rtswa sngon po</text></item>
<item><p>312b4</p><section>'dul ba</section><text>med par bya/ me tog rnams btog /'bras bu rnams btog /so shing rnams sbyin/ lhung bzed kyi gzhi lo ma rnams sbyin/ rung bar bya/ dge slong rnams la byin len du gzhug par bya/ mdzes pa dang /</text></item>
<item><p>312b5</p><section>'dul ba</section><text>bag yod par bsgrub par bya/ de ste dge tshul pha de mkhan po dang slob dpon gyi drung nas dge ba'i chos 'phel bar mi 'gyur ba nas/ snga ma bzhin ma zhus kyang song yang bla ba'i bar du ste/ 'di ni dge tshul</text></item>
<item><p>312b6</p><section>'dul ba</section><text>pha'i bya ba zhes bya'o/ /nan tan du bya ba gang zhe na/ de ste dge 'dun gyi kun dga' ra bar gnod pa zhig byung na der dge slong gis ji ltar de mi shor zhing zin par bya/ de ste rnam grangs gang gis kyang zin par</text></item>
<item><p>312b7</p><section>'dul ba</section><text>ma gyur na gzhan dag la ni bab bab tu smra bar mi bya'i/ thog mar rgyal po'i gnang ba rnams la bsgo bar bya/ de'i 'og tu btsun mo dang / gzhon nu dang / blon po dang / ded dpon dang / zhang</text></item>
<item><p>312b8</p><section>'dul ba</section><text>blon dang / zhabs 'bring ba rnams la bsgo bar bya/ de la nan tan du bya ba ni ji nas tshig gis bstan pa tsam gyis thar bar 'gyur gyis de la gsang ba'i las rnams mi 'byung bar bya ste/ de ni</text></item>
<item><p>313a1</p><section>'dul ba</section><text>nan tan du bya ba zhes bya'o/ /phyi bzhin 'brang ba'i dge sbyong gi bya ba gang zhe na/ phyi bzhin 'brang ba'i dge sbyong gis sngan na mo'i dge sbyong las ring nas kyang ma yin/ shin du bsnyen de yang</text></item>
<item><p>313a2</p><section>'dul ba</section><text>ma yin/ phrag pa sbyar zhing yang mi 'gro bar bya/ khyim gyi nang du 'jug na yang gtam glo bur du de la mi bya/ phyi nas smra bar bya/ des bsgo ba rnams bya/ bkur stir bya/ bdag dman par bya/ 'jigs</text></item>
<item><p>313a3</p><section>'dul ba</section><text>pa dang dbang du 'gyur bar bya/ dge sbyong sngan po chos ma yin pa zhig smra na slar dgag par bya/ chos bzhin du smra na rjes su yi rang bar bya/ de la chos bzhin pa'i rnyed pa zhig byung na blang bar bya ste 'di ni phyi bzhin 'brang ba'i</text></item>
<item><p>313a4</p><section>'dul ba</section><text>dge sbyong gi bya ba zhes bya'o/ /grong du nye bar 'gro ba'i bya ba gang zhe na/ rigs su ston pa'i dge slong gis dregs par mi bya/ nga rgyal mi bskyed/ mi brtan par mi bya/ byung rgyal du mi smra/ mi gtsigs</text></item>
<item><p>313a5</p><section>'dul ba</section><text>par mi bya/ yang dag par shes par bya/ nye bar gzhag par bya/ sems mi g.yeng bar bya/ dga' bar 'gyur ba dang / spyod lam mdzes par bya/ shin du bsdam pa dang / shin du bkab pa dang / sgra chung</text></item>
<item><p>313a6</p><section>'dul ba</section><text>ba dang / mig gnya' shing gang tsam las mi g.yeng bar bya/ bkur stir bcas/ bdag nyid dman par bcas/ 'jigs pa dang / dbang du 'gyur bar bcas/ yid dman pa dang / sems phyags ma dang 'dra bar</text></item>
<item><p>313a7</p><section>'dul ba</section><text>bya/ rnyed pa dang bkur sti la 'dod par mi bya/ phan par byed pa de ni grong du 'gro bar byed pa'i bya ba zhes bya'o/ /grong du 'gro ba'i bya ba gang zhe na/ dge slong grong du 'gror 'dod na shes bzhin du 'gro bar bya/ dran pa nye bar</text></item>
<item><p>313a8</p><section>'dul ba</section><text>gzhag par bya/ sems mi g.yeng bar bya/ dbang po bsdam par bya/ yid mi g.yeng bar bya/ snga phyi la 'du shes pa dang / bla 'og la 'du shes gzhag /dge slong dran pa nyams bzhin du grong du 'gro na nyes pa'i dmigs</text></item>
<item><p>313b1</p><section>'dul ba</section><text>rnam pa lngar rig par bya ste/ dge slong 'khod pa rnams la ma bsgo bzhin du grong du dus ma yin par 'jug pa dang / ma brtags par stan la 'dug pa dang / rig pa'i skyes pa med bzhin du bud med la chos tshig lnga 'am drug las lhag par</text></item>
<item><p>313b2</p><section>'dul ba</section><text>ston pa dang / bud med dang lhan cig gnyis su skyabs yod pa dben pa na 'dug par byed pa dang / sman dang nad du bcas pa'i grong du nan gyis stan la 'dug par byed pa'o/ /dge slong dran pa nyams bzhin du grong du 'gro na gzhan</text></item>
<item><p>313b3</p><section>'dul ba</section><text>yang nyes pa'i dmigs rnam pa lngar rig par bya ste/ phyi phyir bud med la blta ba dang / lta ba las kyang gtam du 'dzer ba dang / gtam zer ba las chags par gyur pa dang / chags par gyur pa las tshul bzhin mi</text></item>
<item><p>313b4</p><section>'dul ba</section><text>byed pa dang / tshul bzhin yid la mi byed pas na ma dad bzhin mi tshangs par spyod par 'gyur te/ nyes pa 'byung bar 'gyur ba 'am/ yang na bslab pa phul nas slar babs par 'gyur ro/ /dran pa nye bar bzhag bzhin du grong</text></item>
<item><p>313b5</p><section>'dul ba</section><text>gi nang du 'jug na nyes pa'i dmigs de lta bu 'byung bar mi 'gyur te/ de ni grong du 'gro ba'i bya ba zhes bya'o/ /grong du nye bar song ba'i bya ba gang zhe na/ grong du song ba'i dge slong gis gtam sna tshogs mi smra/ gtam ngan pa mi bya/</text></item>
<item><p>313b6</p><section>'dul ba</section><text>chos kyi gtam smra bar bya/ gtam rgyud mi chad par bya/ khyim pa'i rnams la chos kyi gtam yang dag par bstan/ bstabs/ yang dag par gzeng bstod par bya/ rab tu mgu bar bya/ skyabs su 'gro ba'i bslab pa'i</text></item>
<item><p>313b7</p><section>'dul ba</section><text>gnas 'dzin du gzhug /dus khrims la gnas pa dang / tshangs par spyod pa la gnas pa dang / sbyin pa dang / dul ba dang / sdom pa dang / skyes bu dam pa bsnyen pa'i chos nyan pa dang / tshul bzhin yid la byed pa dang / chos</text></item>
<item><p>313b8</p><section>'dul ba</section><text>dang rjes su 'thun pa'i chos la nan tan du byed pa dang / lam ma yin pa la lam ma yin par de ltar yang dag par bsgrags par bya/ ye shes dang lta ba rnam par sbyang bar bya ste/ de ni grong du nye bar song ba'i bya ba zhes bya'o/ /</text></item>
<item><p>314a1</p><section>'dul ba</section><text>grong du nye bar song ba'i gnas brtan gyi bya ba gang zhe na/ grong du song ba'i dge slong gnas brtan gyis de na dge slong gsar bu rnams la bsgo bar bya/ rjes su bstan par bya/ ci rgyags pa dang / dregs pa dang / lus la 'tshog</text></item>
<item><p>314a2</p><section>'dul ba</section><text>pa dang / rtsed mo mi byed par bya/ dga' bar 'gyur ba la gzhug par bya/ ji ltar mtshungs par spyod pa bcas pa la gzhug par bya/ de dag gis kyang des ji ltar bsgo ba dang / rjes su bstan pa'i tshig rnams la mnyan par</text></item>
<item><p>314a3</p><section>'dul ba</section><text>bya ste/ de grong du song ba'i gnas brtan gyi bya ba zhes bya'o/ /gzhi na gnas pa'i bya ba gang zhe na/ gzhi na gnas pa'i dge slong gis mdangs bzang ba dang / khro gnyer dang bral bar bya/ dran pa thog mar 'gro ba dang / thog mar smra</text></item>
<item><p>314a4</p><section>'dul ba</section><text>bar bya ste/ tshur spyon bde bar byon nam zhes tshig snyan pa dang / tshig yid du 'ong ba dang / mgu bar 'gyur bas smra bar bya/ glo bur du lhags pa'i dge slong dag mthong nas mdza' ba'i tshul gyis mdun du bsu bar bya/ snyan pa'i</text></item>
<item><p>314a5</p><section>'dul ba</section><text>tshig gis rab tu dga' bar bya/ bde ba la reg par spyod dam/ bde bar lhags sam zhes dri bar bya/ de ste rgan pa zhig yin na ni de la phyag byas nas lhung bzed dang chos gos blangs te gtsug lag khang gi nang du bcug la stan la gzhag</text></item>
<item><p>314a6</p><section>'dul ba</section><text>par bya/ rkang pa bkru zhing bla mar bya/ skom na chu grang mo glud par bya/ ji ltar nus shing mgu bar 'gyur ba'i chos bzhin bsgyur bar bya/ ji ltar rigs pa bzhin mal stan rnams kyang sbyin par bya/ ji srid du 'dug</text></item>
<item><p>314a7</p><section>'dul ba</section><text>pa de la pha dang / phu nu dang / bu ltar 'du shes mngon du gzhag cing gzung bar bya'o/ /na na yang g.yel bar mi dor te/ de ni gzhi na gnas pa'i bya ba zhes bya'o/ /ngal bso ba'i bya ba gang zhe na/ glo bur du 'ongs pa'i dge slong</text></item>
<item><p>314a8</p><section>'dul ba</section><text>gis gtsug lag khang du 'ongs na des gzhi na gnas pa'i dge slong dag las mal stan gyi rnams brkam zhing rings thabs su dgug par mi bya/ snang ba'i gnas su 'dug par bya/ spyod lam bzang bar bya/ legs par bgo</text></item>
<item><p>314b1</p><section>'dul ba</section><text>bar bya/ legs par bsdam par bya'o/ /'di yang ngal bso ba'i bya ba yin te/ gzhi na gnas pa'i dge slong dag gis dge slong glo bur du lhag pa mthong na de ste ngo shes na ngal bso bar bya/ ji ltar mtshungs par spyod pa'i chos bcas pa bzhin</text></item>
<item><p>314b2</p><section>'dul ba</section><text>du mtshungs par spyad par bya/ de ste ngo mi shes na bab bab tu ngal bso bar mi bya/ dge slong dag la yang tshe dang ldan pa 'di su'i lhan cig spyod pa yin/ 'di spyod pa ji lta bu zhes dri bar bya'o/ /de ste de'i spyod pa dang / spyod yul dang /</text></item>
<item><p>314b3</p><section>'dul ba</section><text>tshul khrims dang / sdom pa dang / mtshungs par spyod pa'i rnams rtogs na sdod ngal bso bar bya'o/ /de gcig pu la gtsug lag khang gtad par mi bya/ dge 'dun gyi mdzod dang / bang ba dang / dge 'dun gyi mal la dbang du</text></item>
<item><p>314b4</p><section>'dul ba</section><text>gzhug par mi bya/ shin du rtogs par byas la gdod yid gcugs par bya ba de ni ngal bso ba'i bya ba zhes bya'o/ /bar snang gi bya ba gang zhe na/ bar snang thams cad ni mtshams gcig pa ma yin te/ der gnas pa dang / 'di na</text></item>
<item><p>314b5</p><section>'dul ba</section><text>gnas pa lhan cig tu las bya zhing bskyo ba yang mi brtsan/ 'di na gnas pa dang de na gnas pa dag lhan cig tu las byas par mi 'gyur/ bskyos pa yang mi brtson no/ /dge slong skya rengs ma shar bar chos gos med bzhin du steng du mi</text></item>
<item><p>314b6</p><section>'dul ba</section><text>'byung / dbyar tshul du zhugs na yang zhag bdun nam/ zhag bzhi bcur byin gyis ma brlabs par nam mkha' la byung zhing gnas par mi bya'o/ /de ste byung zhing gnas na chos gos dang bral bar 'gyur la dbyar kyang zhig par</text></item>
<item><p>314b7</p><section>'dul ba</section><text>'gyur te/ 'di ni bar snang gi bya ba zhes bya'o/ /gtan pa'i bya ba gang zhe na/ gtan pa la yon tan lnga ste/ zhag gcig gis bral ba med/ zhag bcu'i 'da' ba med/ zla ba gcig gis 'da' ba med/ ji snyed du dgos pa'i</text></item>
<item><p>314b8</p><section>'dul ba</section><text>gos rnams byin gyis ma brlabs kyang 'chang du rung stod g.yogs dang mthang gos kyis ljongs rgyu bar rung ngo / /gzhan yang gtan pa la yon tan rnam pa lnga ste/ 'dus shing za ba med/ yang yang za ba med/ phyi ma la ma bsgo bar 'gro ba</text></item>
<item><p>315a1</p><section>'dul ba</section><text>med chos gos ji dgos pa tshol du rung / ston zla tha chungs nas dpyid zla ra ba'i bar du dbyar tshul du zhugs pa'i dge slong dge 'dun gyi rnyed pa ma bgos shing bzhag pa de yang gtan pa bting ba rnams kyis ma dad na gzhan</text></item>
<item><p>315a2</p><section>'dul ba</section><text>la mi sbyin no/ /de ni gtan pa'i bya ba zhes bya'o/ /chu tshags kyi bya ba gang zhe na dge slong chu tshags med na lam du zhugs shing 'gro bar mi bya'o/ /de ste chu rgyun du 'bab la de yang rung bar gyur de chu gzhan dang ma 'dres pa zhig gam/ khron pa rung ba zhig gam/ rgyang</text></item>
<item><p>315a3</p><section>'dul ba</section><text>grags phyed phyed du gtsug lag khang rgyun chags par yod pa ma gtogs te de ni chu tshags kyi bya ba zhes bya'o/ /'chag sa'i bya ba gang zhe na/ bcom ldan 'das kyis 'chag sa rnam pa gnyis rjes su gnang ste/</text></item>
<item><p>315a4</p><section>'dul ba</section><text>bsam gtan la zhugs pa dang / kha ton la zhugs pa'o/ /bsam gtan la zhugs pa'i 'chag sa ni khru bcwa brgyad do/ /kha ton la zhugs pa'i 'chag sa ni khru bcu gnyis te de ni 'chag sa'i bya ba zhes bya'o/ /'chag</text></item>
<item><p>315a5</p><section>'dul ba</section><text>pa'i bya ba gang zhe na/ dge slong 'chag par 'dod na des drag du yang ma yin/ dal nas 'chag par bya/ shes bzhin du 'chag par bya/ dran pa nye bar gzhag /dbang po nang du gzhag /yid phyir mi dbyung bar bya/</text></item>
<item><p>315a6</p><section>'dul ba</section><text>rdeg mi 'chos par bya/ phan tshun mi 'khyor bar bya/ drang por 'chag par bya/ de ste drang por 'chag mi nus na srad bu bre bar bya/ srad bu bres pa la sbu bu bcug nas de la 'ju zhing bcag par bya ste/ 'di ni 'chag</text></item>
<item><p>315a7</p><section>'dul ba</section><text>pa'i bya ba zhes bya'o/ /'phyen gyi bya ba gang zhe na/ ston pa'i mdun du mi gtang / mchod rten gyi drung du ma yin/ mkhan po dang slob dpon gyi drung du ma yin/ bla ma'i drung du ma yin/ bla mar bya ba'i drung du ma</text></item>
<item><p>315a8</p><section>'dul ba</section><text>yin/ grong gi nang du skye bo'i mdun du ma yin/ phyi phyir gtang bar mi bya/ de ste yang phyi phyir gtong ba zhig tu gyur na gnas gud du song la gtang bar bya'i de'i rkyen gyis gzhan la mi bde bar 'gyur bar mi bya ste/</text></item>
<item><p>315b1</p><section>'dul ba</section><text>'di ni 'phyen gyi bya ba zhes bya'o/ /gzhar ba'i bya ba gang zhe na/ dge slong gzhar 'dod na rno ba'i yo byad kyis gzhar bar mi bya/ rtsa bsdus pas mi bya/ lo ma 'am/ ra da 'am/ 'jam pa gzhan gyis gzhar bar bya ste/ de ni</text></item>
<item><p>315b2</p><section>'dul ba</section><text>gzhar ba'i bya ba zhes bya'o/ /bshang ba'i bya ba gang zhe na/ dge slong gis bab bab tu bshang bar mi bya/ rtsig pa'i drung du ma yin/ shing gi drung du ma yin/ shes bzhin du phyogs gcig tu bshang bar bya'o/ /de ste</text></item>
<item><p>315b3</p><section>'dul ba</section><text>phyi phyir bshang ba zhig du gyur na bshang ba'i gyo mo drung du gzhag par bya/ yang na khung bu brko bar bya ste/ 'di ni bshang ba'i bya ba zhes bya'o/ /bshang sa'i bya ba gang zhe na/ dge slong bshang sar 'gro bar 'dod pas</text></item>
<item><p>315b4</p><section>'dul ba</section><text>snga na 'dug pas tshor bar bya ba'i phyir se gol gtog par bya/ sngon du zhugs pas lud pa dbyung bar bya/ shes bzhin du nang du 'gro bar bya/ chos gos legs par brdzes nas 'dug par bya/ bshang sa'i</text></item>
<item><p>315b5</p><section>'dul ba</section><text>khung bur rkang rten gnyis la legs par brtags nas dbus su 'dug par bya/ bshang ba mi 'ong ba la nan gyis gzir bar mi bya/ 'ong ba la'ang dgag par mi bya ste/ de ni bshang sa'i bya ba zhes bya'o/ /bshang sa'i</text></item>
<item><p>315b6</p><section>'dul ba</section><text>khung bu'i bya ba gang zhe na/ dge slong bshang bar 'dod na dal nas bags kyis shes bzhin du bshang bar bya/ bshang sa'i khung ka rnams su gos shing chags par mi bya ste/ 'di ni bshang sa'i khung bu'i bya ba zhes bya'o/ /</text></item>
<item><p>315b7</p><section>'dul ba</section><text>bshang sar gnas brtan gyi bya ba gang zhe na/ bshang sar dge slong gnas brtan gyis gsar bu 'dug pa slar bslang bar mi bya/ bshang sar 'dug pa las slar bslang bar mi bya ba ni chung ngu bshang sa'i nang du</text></item>
<item><p>315b8</p><section>'dul ba</section><text>zhugs pa las slar zlog par mi bya ste/ de ni bshang sar gnas brtan gyi bya ba zhes bya'o/ /bshang sa'i khor yug gi bya ba gang zhe na/ dge slong bshang sa'i nye 'khor na 'greng bar mi bya/ 'dug par mi</text></item>
<item><p>316a1</p><section>'dul ba</section><text>bya/ 'chag par mi bya/ lung bsgo bar mi bya/ lung nod par mi bya/ dran par mi bya/ slar 'dri bar mi bya/ rnal 'byor dang yid la byed pa mi bya/ gtam la zhugs shing mi bya/ lhung bzed kyi las mi bya/</text></item>
<item><p>316a2</p><section>'dul ba</section><text>chos gos kyi las mi bya/ so shing 'cha' bar mi bya/ lag pa dang rkang pa bkru bar mi bya/ bya'o chog thams cad kyang bshang sa'i phyogs kun du mi bya'o/ /bshang sa'i gnas su nges par bya ba'i rnams ni ma gtogs</text></item>
<item><p>316a3</p><section>'dul ba</section><text>te/ 'di ni bshang sa'i nye 'khor gyi bya ba zhes bya'o/ /gci ba'i bya ba gang zhe na/ dge slong gis bab bab tu gci bar mi bya/ rtsig drung du gci bar mi bya/ shing drung du gci bar mi bya/ shes bzhin du phyogs gcig tu gci bar</text></item>
<item><p>316a4</p><section>'dul ba</section><text>bya'o/ /de ste gcin snyi bar gyur na gcin snod gyo mo gtad par bya/ yang na khung bu brko bar bya ste/ 'di ni gci ba'i bya ba zhes bya'o/ /gci ba'i sa'i bya ba gang zhe na/ dge slong gci sar 'jug par 'dod na des snga na</text></item>
<item><p>316a5</p><section>'dul ba</section><text>'dug pas tshor bar bya ba'i phyir se gol gtogs nas snga ma bzhin te/ mi bro ba ni mi gzir/ bro ba la ni mi dgag pa'i bar du ste/ 'di ni gci ba'i sa'i bya ba zhes bya'o/ /gci ba'i khung gi bya ba gang zhe na/ dge slong gis</text></item>
<item><p>316a6</p><section>'dul ba</section><text>gci sa'i khung khar bags kyis shes bzhin du gci bar bya/ gcin khung gi khar mi gtor ba dang / mi sbres par bya ste/ de ni gci sa'i bya ba zhes bya'o/ /gcin sar gnas brtan gyi bya ba gang zhe na/ gci sar dge slong gnas</text></item>
<item><p>316a7</p><section>'dul ba</section><text>brtan gyis gci sar dge slong gsar bu gci zhing 'dug pa bslang bar mi bya/ gci sar 'dug pa las mi bslang bar bya ba ni chung ngu na gci sar zhugs pa yang bzlog par mi bya ste/ 'di ni gci sar gnas brtan gyi bya ba zhes bya ba'o/ /</text></item>
<item><p>316a8</p><section>'dul ba</section><text>gci sa'i nye 'khor gyi bya ba gang zhe na/ dge slong gci sa'i nye 'khor du 'greng bar mi bya ba nas snga ma bzhin te/ gci ba'i nye 'khor gyi bya ba ni ma gtogs so zhes bya ba'i bar du ste/ de ni gci ba'i sa'i nye 'khor gyi bya ba</text></item>
<item><p>316b1</p><section>'dul ba</section><text>zhes bya'o/ /bkru ba'i bya ba gang zhe na/ dge slong gis ma bkrus kyi bar du ston pa la ltar 'gro bar mi bya/ mchod rten la ma yin/ mkhan po dang / slob dpon la ma yin/ bla ma la ma yin/ bla mar bya ba la ma</text></item>
<item><p>316b2</p><section>'dul ba</section><text>yin te/ phyag mi bya/ kha ton mi bya/ lung mi bsgo/ blang bar mi bya/ dran par mi bya/ kun dri bar mi bya/ grong du 'jug par mi bya/ zas la 'dug par mi bya/ skyo ma la 'dug par mi bya/ thug pa la 'dug par</text></item>
<item><p>316b3</p><section>'dul ba</section><text>mi bya/ 'thung ba la 'dug par mi bya/ chos bshad pa la 'dug par mi bya/ phyogs bzhi'i dge 'dun gyi mal stan la 'dug par mi bya/ na bar gyur na ni nyes pa med de/ yang na mi'i lha chu yin par gyur tam/ de ste chu</text></item>
<item><p>316b4</p><section>'dul ba</section><text>ma 'byor tam/ de ste bkru bar mi rung ba'i sman cig btang ba ni ma gtogs te/ de ni bkru ba'i bya ba zhes bya'o/ /bkru ba'i gnas kyi bya ba gang zhe na/ bkru ba'i gnas su 'gro ba'i dge slong gis se gol gtogs nas snga</text></item>
<item><p>316b5</p><section>'dul ba</section><text>ma bzhin bkru ba'i gnas kyi dbus su 'dug par bya ba'i bar du ste/ 'di ni bkru ba'i gnas kyi bya ba zhes bya'o/ /bkru ba'i gnas su rkang pa bzhag pa'i gnas kyi bya ba gang zhe na/ khrus byed par 'dod pa'i dge slong gis bkru</text></item>
<item><p>316b6</p><section>'dul ba</section><text>ba'i tshe bkru ba'i gnas su kha chus mi dgang ba dang / chus ma gsher bar bya ste/ 'di ni bkru ba'i gnas kyi rkang pa bzhag pa'i gnas kyi bya ba zhes bya'o/ /khrus kyi sar gnas brtan gyi bya ba gang zhe na/ khrus sar</text></item>
<item><p>316b7</p><section>'dul ba</section><text>dge slong gnas brtan gyis khrus sar dge slong gsar bu bslang bar mi bya/ khrus la zhugs pa las mi bslang ba ni chung ngu na khrus sar zhugs pa las bzlog par mi bya ste/ de ni khrus sar gnas brtan gyi bya ba</text></item>
<item><p>316b8</p><section>'dul ba</section><text>zhes bya'o/ /khrus sa'i nye 'khor gyi bya ba gang zhe na/ dge slong gis khrus sa'i nye 'khor du 'greng zhing 'dug par mi bya ba nas snga ma bzhin khrus sa'i nye 'khor du bya ba'i rnams ni ma gtogs pa'i bar du ste/</text></item>
<item><p>317a1</p><section>'dul ba</section><text>de ni khrus sa'i nye 'khor gyi bya ba zhes bya'o/ /mchil ma'i bya ba gang zhe na/ de ni dge slong gis sgra dang bcas par mchil ma dor bar mi bya/ lce dril bar sos mnan par mi bya/ ston pa'i spyan sngar ma yin/ mchod</text></item>
<item><p>317a2</p><section>'dul ba</section><text>rten gyi drung du ma yin/ mkhan po dang / slob dpon gyi drung du ma yin/ bla ma'i drung du ma yin/ bla mar gyur pa'i drung du ma yin/ zan za ba na ma yin/ 'thung ba la ma yin/ yongs su las bya ba'i sar ma yin/ dge</text></item>
<item><p>317a3</p><section>'dul ba</section><text>slong gis bab bab tu mchil ma dor bar mi bya/ mchil ma bor nas phyal bar mi bya ste/ yang na rkang pas nyes shig /yang na sas khob shig /dge slong gis mchil ma phyi phyir dor bar mi bya'o/ /de ste phyi phyir 'dor na de'i</text></item>
<item><p>317a4</p><section>'dul ba</section><text>rkyen gyis gzhan mi bde bar mi 'gyur ba'i phyir gnas gzhan du 'gro bar bya ste/ de ni mchil ma'i bya ba zhes bya'o/ /mchil ma'i snod kyi bya ba gang zhe na/ bcom ldan 'das kyis dge slong rnams la mchil ma dor ba'i</text></item>
<item><p>317a5</p><section>'dul ba</section><text>phyir mchil ma'i snod rnam pa gnyis gnang ste/ rdza mkhan gyis byas pa dang / bdag nyid kyis byas pa'o/ /dge slong gis mchil ma'i snod dus dus su brtag par bya/ bskam par bya/ dben par gzhag par bya/ shin du bkru bar</text></item>
<item><p>317a6</p><section>'dul ba</section><text>bya/ ci nas de'i rkyen gyis phyi phyir tshol bar mi 'gyur bar bya ste/ de ni mchil ma'i snod kyi bya ba zhes bya'o/ /so shing gi bya ba gang zhe na/ dge slong gis so shing ring po bca' bar mi bya/ shin du thung ba'ang ma yin/ shin du sbom</text></item>
<item><p>317a7</p><section>'dul ba</section><text>pa yang ma yin/ shin du phra ba yang ma yin/ yun ring du yang ma yin/ ston pa'i spyan sngar ma yin/ mchod rten gyi drung du yang ma yin/ mkhan po dang slob dpon gyi thad du yang ma yin/ bla ma'i thad du yang ma yin/ bla mar</text></item>
<item><p>317a8</p><section>'dul ba</section><text>gyur pa'i drung du ma yin/ me khang du ma yin/ bkad sar ma yin/ 'chag sar ma yin/ dugs khang du ma yin/ rkang pa bkru ba'i sar ma yin/ gnas khang du ma yin/ rim khang du ma yin/ sgo khang du ma yin/ bshang sar</text></item>
<item><p>317b1</p><section>'dul ba</section><text>ma yin/ rtsig pa'i drung du ma yin/ shing drung du ma yin/ gtsug lag khang gi phyag dar bya ba'i khor yug tu ma yin/ skye bo mang po 'du ba thams cad du yang so shing 'dor bar mi bya/ dge slong gis rnam pa gsum dben par bya ste/</text></item>
<item><p>317b2</p><section>'dul ba</section><text>bshang ba dang / gci ba dang / so shing bca' ba'o/ /dge slong gis so shing 'chos nas/ de bzhin du mi dor gyi chus bkru bar bya/ yang na rdog pas mnye bar bya/ sa la drud par byas te/ 'di ni so shing gi bya ba zhes bya'o/ /</text></item>
<item><p>317b3</p><section>'dul ba</section><text>so drud pa'i bya ba gang zhe na/ dge slong gis so shing rnon pos drud par mi bya/ bag med par nang du gzhug par mi bya/ dal nas bags kyis shes bzhin du drud par bya/ so rnyil drud par mi bya ste/ 'di ni so</text></item>
<item><p>317b4</p><section>'dul ba</section><text>drud pa'i bya ba zhes bya'o/ /lce bzhar ba'i bya ba gang zhe na/ dge slong gis lce bzhar ba rnon pos bzhar bar mi bya/ bag med par nang du gzhug par mi bya/ bags kyis dal nas shes bzhin du lce bzhar bar bya/ lce'i sha</text></item>
<item><p>317b5</p><section>'dul ba</section><text>bzhar bar mi bya ste/ 'di ni lce bzhar ba'i bya ba zhes bya'o/ /rna spabs bru ba'i bya ba gang zhe na/ dge slong gis rtse mo rnon pos rna spabs bru bar mi bya/ bag med par nang du gzhug par mi bya/ bags kyis dal nas shes bzhin du rna</text></item>
<item><p>317b6</p><section>'dul ba</section><text>spabs bru bar bya/ rna ba'i sha bru bar mi bya ste/ 'di ni rna spabs bru ba'i bya ba zhes bya'o/ /kun spyad pa gang zhe na/ dge sbyong gi yo byad thams cad mtshungs par spyod pa ni/ spyad pa'o/ /mi spyad pa gang zhe na/ de ltar bzlog pa ni</text></item>
<item><p>317b7</p><section>'dul ba</section><text>mi spyad pa'o/ /ma lta bu'i bya ba'i phung po zhes bya ba'i phung po gsum pa rdzogs te/ ma lta bu rdzogs so// // btsun pa 'dul ba'i lus gang lags/ dmigs pa gang lags/ byin gyis brlabs pa gang lags/</text></item>
<item><p>317b8</p><section>'dul ba</section><text>mtshan nyid gang lags/ gleng gzhi gang lags/ ngo bo nyid gang lags/ 'bras bu gang lags/ u pA li 'dul ba'i lus ni dmigs pa'o/ /dmigs pa ni nan tan no/ /byin gyis brlab pa ni lus dang ngag dang yid do/ /</text></item>
<item><p>318a1</p><section>'dul ba</section><text>mtshan nyid ni las so/ /gleng gzhi ni bsgrags pa'o/ /ngo bo nyid ni nyes pa'o/ /'bras bu ni mtho ris dang thar pa'o/ /'dul ba gzhung dam pa rdzogs te/ u pA lis kun dris pa rdzogs s+ho// //</text></item>
<item><p>318a2</p><section>'dul ba</section><text>thams cad mkhyen pa la phyag 'tshal lo/ /'dul ba gzhung ni dam pa 'di/ /'phags pa nye ba 'khor gyis ni/ /ma 'ongs pa yi gang zag gi/ ma rtogs la sogs bsal ba'i phyir/ /gzhi dang rnam 'byed la sogs kyi/ /'grel</text></item>
<item><p>318a3</p><section>'dul ba</section><text>bshad nges pa don gyi lung / /zhus nas rgyal bas bka' stsal to/ /de dag rnams kyang gang zhe na/ /spyi'i sdom la/ zhu ba 'dul byed gcig las 'phros/ /lnga tshan bcu drug tshan dang ni/ /gleng gzhi rkyang pa gtam gyi gzhi/ /ma na</text></item>
<item><p>318a4</p><section>'dul ba</section><text>pi ka ma mo dang / /lus sogs ston pa tha ma ste/ /le'u dag tu yang dag 'dod/ /thog mar zhus pa de yang ni/ /rnam 'byed ltung ba sde bzhi dang / /rang byung la sogs gzhi rnams kyi/ /gtan la 'bebs pa dag tu 'dod/ /de nyid dris</text></item>
<item><p>318a5</p><section>'dul ba</section><text>lan zhes kyang bsgrags/ /de nas 'dul byed dag yin te/ /pham pa bzhi dang lhag ma yi/ /smyan gyi ltung ba yan chad dag /gtan la 'bebs par byed pa yin/ /de nas gcig las 'phros pa ste/ /gcig nas bcu yi bar du</text></item>
<item><p>318a6</p><section>'dul ba</section><text>yin/ /gcig las 'dzegs pa zhes kyang bsgrags/ /de nas 'dul ba lnga tshan te/ /lnga lnga ston phyir lnga tshan no/ /bcu drug sde tshan ston pa'i phyir/ /de nas 'dul ba bcu drug tshan/ /gleng gzhi la ni sgo lnga las/ /</text></item>
<item><p>318a7</p><section>'dul ba</section><text>dang po bzhi la sdom gyi ni/ /tshigs bcad bcu bcu'o lnga pa la/ /sdom gyi tshigs bcad drug yod de/ /gleng gzhi dag la brten pa'i phyir/ /gleng gzhi zhes ni btags pa yin/ /rkyang pa sgo bzhi re re yang / /tshigs bcad bcu bcu'o</text></item>
<item><p>318a8</p><section>'dul ba</section><text>de nyid la/ /sil bu zhes bya bslab pa'i gzhi/ /rigs mi 'thun pa phra mo rnams/ /ston phyir don dang ldan pa yin/ /'dul ba gtam gyi dngos po ni/ /ldebs kyi tshul du byung ba ste/ /sdom gyi tshig gis bsdus pa med/ /</text></item>
<item><p>318b1</p><section>'dul ba</section><text>mU la zhes pa'i sgra yi don/ /gzhi dang rtsa ba dngos po la'ang / /'jug phyir gtam gyi gzhir yang 'gyur/ /ma na pi ka'i sgo dang po/ /tshigs bcad bcu yin gnyis pa la/ /tshigs bcad bcu dang lhag tsam yod/ /shin du phra zhib che</text></item>
<item><p>318b2</p><section>'dul ba</section><text>bas na/ /bram ze'i bu mo lta bu zhes/ /don dang 'thun pa'i mtshan yin no/ /'dul ba ma mo lta bu la/ /bsnyen par rdzogs pa'i phung po dang / /rab tu ldan dang bya ba yi/ /phung po gsum du shes par bya/ /ma dang 'dra phyir ma mo'o/ /</text></item>
<item><p>318b3</p><section>'dul ba</section><text>lus dang dmigs pa byin brlab dang / /mtshan nyid gleng gzhi ngo bo dang / /'bras bu'i don rnams tha ma ste/ /u pA li yis zhus pa ni/ /de dag rnams kyis rdzogs pa yin/ /mtshan gyi grangs kyi rim pa dang / /mtshan gyi bshad</text></item>
<item><p>318b4</p><section>'dul ba</section><text>pa de yin pas/ /de ltar bsdogs nas blta bar bya/ /de ltar na gzhung dam pa'i brjod bya don gyi lus ni de dag nyid yin la/ rjod byed gzhung gi lus ni zhu ba ma rdzogs pa la 'grel par/ 'phags pa nye ba 'khor gyis zhus pa'i gzhung</text></item>
<item><p>318b5</p><section>'dul ba</section><text>rgya gar yul pa yang sho lo ka nyis stong tsam gyi tshad cig la lan spyod pa kho na'o zhes yul kha cig na zhu ba ma rdzogs pa la sho lo ka nyis stong las med pa'ang bshad mod kyi/ bod du 'gyur ba'i zhu ba ma rdzogs pa la sho lo ka sum</text></item>
<item><p>318b6</p><section>'dul ba</section><text>stong drug brgya ste bam po bcu gnyis dang / zhu ba rdzogs pa la sho lo ka khri lnga stong dgu brgya ste/ bam po lnga bcu rtsa gsum yod pas spyir bsdoms na sho lo ka khri dgu stong lnga brgya ste/ bam po drug bcu rtsa lnga yod do// //</text></item>
<item><p>318b7</p><section>'dul ba</section><text>bsod nams chen po'i dpal gyis phyogs las rnam par rgyal ba stobs kyi 'khor los sgyur ba'i rgyal po dang mtshungs pa rgyal po chen po'i bla'i mchod gnas bde bar gshegs pa'i gzhung lugs mang du thos pa/</text></item>
<item><p>318b8</p><section>'dul ba</section><text>rig pa dang grol ba'i spobs pa dge ba can/ lung dang rigs pa'i dbang phyug /gangs can gyi rgyud kyi mkhas pa chen po/ sdom brtson dam pa shAkya'i dge slong 'jam pa'i dbyangs kyis/ bka' 'gyur legs par bzhengs pa</text></item>
<item><p>319a1</p><section>'dul ba</section><text>rnams las 'di dag ni mkhan po chen po mchims kyis dge ba'i bshes gnyen rgya 'dul ba 'dzin pa zhal bzhugs pa'i dus na/ dge ba'i bshes gnyen 'dul ba 'dzin pa zhing mo che ba byang chub seng ges gnyer mdzad nas/</text></item>
<item><p>319a2</p><section>'dul ba</section><text>lung phran tshegs kyi bam po bcu gnyis ma tshang ba dang / gzhung bla ma'i zhu ba ma rdzogs pa bam po bcu gnyis dang / sdom tshig yi ge tshar gnyis ma tshang ba rnams bsam yas mchims phu la sogs pa dbus gtsang gi gtsug lag</text></item>
<item><p>319a3</p><section>'dul ba</section><text>khang rnams nas btsal te/ la stod 'ol rgod kyi gtsug lag khang du gnas brtan d+harmA seng ges lung sde bzhi tshang bar bzhengs pa snar thang gi gtsug lag khang du gdan drangs te/ de la dpe phyi mdzad nas bzhengs pa dang / gzhan</text></item>
<item><p>319a4</p><section>'dul ba</section><text>yang chu mig ring mo'i gtsug lag khang dang / rung klung shod grog gi gtsug lag khang gi 'dul ba lung la sogs pa rnams la gtugs te snga zhus legs par bgyis nas bzhengs pa sangs rgyas kyi bstan pa'i rtsa ba legs par gsungs</text></item>
<item><p>319a5</p><section>'dul ba</section><text>pa dam pa'i chos 'dul ba lung sde bzhi'o/ /de'i bka' 'gyur gyi dpe phyi rnam par dag pa rnams/ mkhas pa'i 'byung gnas dpal snar thang gi gtsug lag khang nas gdan drangs te/ 'phags pa 'jig rten dbang phyug gi</text></item>
<item><p>319a6</p><section>'dul ba</section><text>sprul pa'i sku chos rgyal srong btsan sgam po'i nang blon chen po mgar stong btsan yul zungs kyi rgyud pa/ gtsug lag gnyis kyi mdzad pas/ bstan pa rin po che'i zhabs tog la g.yel ba mi mnga' zhing / 'gro ba mang po'i mgon</text></item>
<item><p>319a7</p><section>'dul ba</section><text>skyabs dam par gyur pa dpal ldan rgyal ba'i sde yis/ 'gro ba ma lus pa'i gnas skabs dang mthar thug gi phan bde ma lus pa'i 'byung gnas rgyal ba'i bstan pa rin po che yun ring du gnas shing / phyogs kun du dar zhing rgyas</text></item>
<item><p>319a8</p><section>'dul ba</section><text>par bya ba'i phyir/ bod khams su smon lam gyi stobs can mnga' bdag lha btsan po byang chub sems dpa' rnams dang / lo paN skyes mchog khyad par can rnams kyi bdag rkyen la brten nas/ bde bar gshegs pa'i</text></item>
<item><p>319b1</p><section>'dul ba</section><text>gsung rab thog mtha' bar du dge zhing sgro skur gyi mtha' dang bral la gzhung lugs ngan pa'i dri mas dben pa mdo sde dang / rgyud sde'i phyogs snga phyir bod du 'gyur ro cog rnams mi'i dbang po tho ge na the mur gyi ring la/ ti shri kun dga' rgyal</text></item>
<item><p>319b2</p><section>'dul ba</section><text>mtshan dpal bzang po bstan pa skyong ba'i dus/ rgyal ba'i bstan pa lnga brgya bdun pa'i mthar nye ba/ 'gro ba'i bla ma ston pa gdul bya'i ngor zhi bar gshegs pa'i tshul bstan nas lo sum stong bzhi brgya brgyad bcu 'das pa me mo phag</text></item>
<item><p>319b3</p><section>'dul ba</section><text>gi lo gsar gyi zla ba tshes grangs gza' skar bzang po la dbu btsugs te/ rgyal ba'i sras po rig pa 'dzin pa byang chub dpal ldan gyis/ bstan pa la shes nas mi phyed pa'i dad pa brtan pos kun nas bslang nas zhal ta'i rim pa rnams</text></item>
<item><p>319b4</p><section>'dul ba</section><text>dang / rgyu'i dngos po bzang zhing mang la kha na ma tho ba med pas 'thun pa'i rkyen bsgrubs nas bstan pa'i 'byung gnas dpal na len dra dang mtshungs pa sprul pa'i rgyal po se chen gan gyi dgos kyi lha khang dpal gung thang gi gtsug lag khang chen</text></item>
<item><p>319b5</p><section>'dul ba</section><text>por legs par bzhengs te/ sde snod kyi tshul la cung zad blo kha phyogs pa thang po che ba'i btsun pa kun dga' 'bum gyis kha ta dang / zhus dag gi dang dos pa bgyis shing / gzhan yang dad pa dang brtson 'grus che zhing blo gros gsal ba'i sdom</text></item>
<item><p>319b6</p><section>'dul ba</section><text>brtson dam pa mang du thos shing sde snod 'dzin pa mkhas pa rnams kyis/ rgya gar skad la sogs pa legs par sbyar ba'i skad sor bzhag rnams ni sngon gyi lo ts+tsha ba chen po rnams kyis mdzad pa'i bye brag tu rtogs byed chen po</text></item>
<item><p>319b7</p><section>'dul ba</section><text>dang / sgra sbyor bam po gnyis pa la sogs pa la brten nas dag par byas shing / bod skad rnams ni yul skad dang / 'phral skad ngan pa rnams dang ma 'dres par bod yul gyi sngon gyi brda' mes mkhan po rnams dang /</text></item>
<item><p>319b8</p><section>'dul ba</section><text>sgyur byed dam pa snga phyir byon pa rnams kyi brda' gsar rnying dang / skad gsar bcad la sogs pa'i rjes su 'brangs nas da drag dang / ma mya dang / sa stsogs la sogs pa yod med rnams mkhas pa rnams kyis ji ltar</text></item>
<item><p>320a1</p><section>'dul ba</section><text>mdzad pa ltar brda' don ma nor bar dag par bgyis nas/ gzhi dung gi sa gzhi ltar dkar 'jam mkhregs pa lho rgyal po lha khang gi sho gu la/ dam che zhing mdangs gsal ba ud pal sngon po lta bu rgya nag chen po las</text></item>
<item><p>320a2</p><section>'dul ba</section><text>'ongs pa'i snag tshas/ 'bur dkyus tshugs gsum la mkhas pa'i mthar phyin pas yi ge'i rig byed la slob dpon gyi go 'phang thob pas dag snyoms mdzes par bzhengs pa dpon dpal bzangs rin chen dang / sangs rgyas grags</text></item>
<item><p>320a3</p><section>'dul ba</section><text>la sogs pa dbus gtsang gi yi ge pa yid gzhungs shing mkhas pa rnams kyis legs par bris pa la zhus dag lan gsum du bgyis te bzhengs pa rnams/ sa mo glang gi lo bkra shis lo gsar gyi zla ba la legs par grub cing /</text></item>
<item><p>320a4</p><section>'dul ba</section><text>'bras bu dang bsgrub pa'i dus kyi lnga brgya phrag drug dang / lung mngon pa'i dus kyi bzhi brgya brgyad bcu rtsa gnyis 'das la/ lhag ma mngon pa'i lo bcwa brgyad dang / mdo sde/ 'dul ba/ rtags tsam 'dzin pa'i lnga brgya phrag gsum</text></item>
<item><p>320a5</p><section>'dul ba</section><text>ste/ stong lnga brgya bcwa brgyad bstan pa'i lhag mar yod pa'i dus su bka' 'gyur legs par grub pa rnams las 'di dag ni lung sde bzhi'o/ /'dul ba lung phal che ba la dge slong pha ma'i so sor thar pa dang zhu ba ma rdzogs pa</text></item>
<item><p>320a6</p><section>'dul ba</section><text>bzhengs pa med mod kyi 'on kyang so sor thar pa gnyis rnam 'byed gnyis kyi rtsa ba yin zhing / rnam 'byed gnyis ni so sor thar pa rnam pa gnyis kyi 'grel pa yin la/ zhu ba ma rdzogs pa ni zhu ba dag shos yin pa'i phyir lung rnam 'byed so so'i</text></item>
<item><p>320a7</p><section>'dul ba</section><text>dbu dang / gzhung bla ma ma rdzogs pa dbu nyid du bzhengs so/ /lung sde bzhi'i go rim ni gzhi dang / rnam par 'byed pa dang / de dag gi dka' ba'i gnas zhus lan gyis gtan la 'bebs pa gzhung bla ma dang / de dag tu ma tshang ba kha skong ba</text></item>
<item><p>320a8</p><section>'dul ba</section><text>phran tshegs so/ /don gyi go rims de ltar yin yang mkhas pa rnams kyis gzhi dang / rnam par 'byed pa'i rjes la phran tshegs dang / de'i rjes la gzhung dam pa nyid bris shing / ka cog la sogs pas mdzad pa'i mtshan byang dkar chag</text></item>
<item><p>320b1</p><section>'dul ba</section><text>las kyang rim pa de kho na ltar 'byung bas 'dir yang gzhung dam pa mjug nyid du bris so/ /'di rnams kyi bam po'i grangs ni sho lo ka sum brgya la bam po rer byas nas lung gzhi la bam po brgya dang dgu/ dge slong pha'i rnam 'byed la bam po brgyad bcu rtsa gsum</text></item>
<item><p>320b2</p><section>'dul ba</section><text>dang bam po sum cha/ dge slong ma'i rnam 'byed la bam po nyi shu rtsa brgyad/ phran tshegs la bam po lnga bcu rtsa dgu/ gzhung bla ma'i zhu ba ma rdzogs pa la bam po bcu gnyis/ zhu ba rdzogs pa'i gzhung dam pa la bam po lnga bcu rtsa gsum ste bsdoms</text></item>
<item><p>320b3</p><section>'dul ba</section><text>na gzhung dam pa la bam po drug bcu rtsa lnga yod pas spyir lung sde bzhi chad pa la bam po sum brgya bzhi bcu rtsa bzhi dang bam po sum cha yod do/ /sngar ma tshang ba rnams tshang bar bzhengs pa'i tshul ni phran tshegs dang / zhu ba ma rdzogs pa'i</text></item>
<item><p>320b4</p><section>'dul ba</section><text>mjug dag tu bris zin pa'i phyir de dag tu blta bar bya'o// de ltar bsod nams dpal gyis rab mtho ba/ /'dzam gling mi dbang chen po'i mdzad pa ltar/ /mchog gi blo gros mtshungs pa med pa des/ /sdom brtson</text></item>
<item><p>320b5</p><section>'dul ba</section><text>dam pa dge sbyong chen po de'i/ /thugs dgongs bla med rdzogs par bya phyir dang / /bstan pa spel phyir bde bar gshegs pa'i gsung / /gangs ri'i khrod 'dir ji snyed 'gyur ro cog /legs par bzhengs par gyur ba</text></item>
<item><p>320b6</p><section>'dul ba</section><text>de dag las/ /'di ni ston pa'i gsung rab bstan pa yi/ /rtsa ba legs gsungs dam chos 'dul ba lung / /de ltar dpal ldan lhag bsam dag pa'i mthus/ /gsung rab rin chen tshul bzhin bzhengs pa las//</text></item>
<item><p>320b7</p><section>'dul ba</section><text>byung ba'i dge ba ston ka'i zla 'od dang / /mkha' ltar dag cing yangs pa gang thob des/ /'gro kun phan bde'i 'byung gnas rgyal ba yi/ /bstan pa rin phyogs dus kun khyab cing / /sde 'dzin skyong dang bsrung ba'i</text></item>
<item><p>320b8</p><section>'dul ba</section><text>dam pa rnams/ /skye dgu'i dpal du yun ring bzhugs gyur cig /gang gis gsung rab dri med 'di bzhengs ba'i/ /rgyal ba'i sras po byang chub dpal ldan yang / /bstan dang 'gro ba'i rtsa lag dam par ni/ /sa chen steng</text></item>
<item><p>321a1</p><section>'dul ba</section><text>'dir yun ring bzhugs gyur cig /khyad par du yang des pas sa skyong ba'i/ /mi dbang yon mchod 'khor dang bcas pa rnam/ /snyun med sku tshe ring zhing chab srid brtan/ /byams brtse'i thugs kyis 'gro ba skyong</text></item>
<item><p>321a2</p><section>'dul ba</section><text>gyur cig /srid 'bangs rnams kyang phan tshun byams ldan zhing / /nad dang mu ge 'thab rtsod las sogs pa/ /phyi nang nyer 'tshe'i gnod pa kun zhi nas/ /tshe ring 'byor ldan bstan la dad gyur cig /gang dag 'di la sgo</text></item>
<item><p>321a3</p><section>'dul ba</section><text>gsum gus pa yis/ /bya ba byed dang rjes su yi rang dang / /rgyu rkyen 'bul dang chos spyod rnam bcu yis/ /tshul bzhin sgrub par byed pa de dag kyang / /tshe 'dir tshe ring nad med 'byor ldan zhing / /skye zhing skye ba'i skye ba thams cad</text></item>
<item><p>321a4</p><section>'dul ba</section><text>du'ang / /'khor lo bzhi dang yon tan rnam bdun dang / /rnam smin brgyad ldan dal 'byor lus thob nas/ /mthong dang bsgom pas spang bya'i nyon mongs dang / /shes bya'i sgrib pa bag chags bcas pa kun/ /spong byed</text></item>
<item><p>321a5</p><section>'dul ba</section><text>gnyen po lam lnga sa bcu rnams/ /rim gyis bgrod nas kun mkhyen thob par shog /gang gis dgag sgrub gnang ba'i gnas ston cing / /mtha' gnyis spyod pa spangs nas 'khor ba las/ /nges par 'byung ba'i tshul khrims</text></item>
<item><p>321a6</p><section>'dul ba</section><text>gsal byed pa/ /legs gsungs dam chos 'dul ba'i bkra shis shog / // rgya gar skad du/ Ar+ya b+ha dra tsar+ya pra Ni d+hA na rA dzA/ bod skad du/</text></item>
<item><p>321a7</p><section>'dul ba</section><text>'phags pa bzang po spyod pa'i smon lam gyi rgyal po/ 'jam dpal gzhon nur gyur pa la phyag 'tshal lo/ /ji snyed su dag phyogs bcu'i 'jig rten na/ /dus gsum gshegs pa mi yi seng ge kun/ /bdag gis ma</text></item>
<item><p>321a8</p><section>'dul ba</section><text>lus de dag thams cad la/ /lus dang ngag yid dang bas phyag bgyi'o/ /bzang po spyod pa'i smon lam stobs dag gis/ /rgyal ba thams cad yid kyis mngon sum du/ /zhing gi rdul snyed lus rab btud pa yis/ /rgyal ba</text></item>
<item><p>321b1</p><section>'dul ba</section><text>kun la rab tu phyag 'tshal lo/ /rdul gcig steng na rdul snyed sangs rgyas rnams/ /sangs rgyas sras kyi dbus na bzhugs pa dag /de ltar chos kyi dbyings rnams ma lus pa/ /thams cad rgyal ba dag gis gang bar</text></item>
<item><p>321b2</p><section>'dul ba</section><text>mos/ /de dag bsngags pa mi zad rgya mtsho rnams/ /dbyangs kyi yan lag rgya mtsho'i sgra kun gyis/ /rgyal ba kun gyis yon tan rab brjod cing / /bde bar gshegs pa thams cad bdag gis bstod/ /</text></item>
<item><p>321b3</p><section>'dul ba</section><text>me tog dam pa phreng ba dam pa dang / /sil snyan rnams dang byug pa gdugs mchog dang / /mar me mchog dang bdug pa dam pa yis/ /rgyal ba de dag la ni mchod par bgyi/ /na bza' dam pa rnams dang dri mchog</text></item>
<item><p>321b4</p><section>'dul ba</section><text>dang / /phye ma'i phur ma ri rab mnyam pa dang / /bkod pa'i khyad par 'phags pa mchog kun gyis/ /rgyal ba de dag la ni mchod par bgyi/ /mchod pa gang rnams bla med rgya che ba/ /de dag rgyal ba thams cad la yang</text></item>
<item><p>321b5</p><section>'dul ba</section><text>mos/ /bzang po spyod la dad pa'i stobs dag gis/ /rgyal ba kun la phyag 'tshal mchod par bgyi/ /'dod chags zhe sdang gti mug dbang gis na/ /lus dang ngag dang de bzhin yid kyis kyang / /sdig</text></item>
<item><p>321b6</p><section>'dul ba</section><text>pa bdag gis bgyis pa ci mchis pa/ /de dag thams cad bdag gis so sor bshags/ /phyogs bcu'i rgyal ba kun dang sangs rgyas sras/ /rang rgyal rnams dang slob dang mi slob dang / /'gro ba kun</text></item>
<item><p>321b7</p><section>'dul ba</section><text>gyi bsod nams gang la yang / /de dag kun gyi rjes su bdag yi rang / /gang rnams phyogs bcu'i 'jig rten sgron ma dag /byang chub rim par sangs rgyas ma chags brnyes/ /mgon po de dag bdag gis</text></item>
<item><p>321b8</p><section>'dul ba</section><text>thams cad la/ /'khor lo bla na med pa bskor bar bskul/ /mya ngan 'das ston gang bzhed de dag la/ /'gro ba kun la phan zhing bde ba'i phyir/ /bskal pa zhing gi rdul snyed bzhugs par yang / /bdag</text></item>
<item><p>322a1</p><section>'dul ba</section><text>gis thal mo rab sbyar gsol bar bgyi/ /phyag 'tshal ba dang mchod cing bshags pa dang / /rjes su yi rang bskul zhing gsol ba yis/ /dge ba cung zad bdag gis ci bsags pa/ /thams cad bdag gis</text></item>
<item><p>322a2</p><section>'dul ba</section><text>byang chub phyir bsngo'o/ /'das pa'i sangs rgyas rnams dang phyogs bcu yi/ /'jig rten dag na gang bzhugs mchod par gyur/ /gang yang ma byon de dag rab myur bar/ /bsam rdzogs byang chub rim par sangs rgyas spyon/ /</text></item>
<item><p>322a3</p><section>'dul ba</section><text>phyogs bcu ga la'i zhing rnams ji snyed pa/ /de dag rgya cher yongs su dag par gyur/ /byang chub shing dbang drung gshegs rgyal ba dang / /sangs rgyas sras kyis rab tu gang bar shog /phyogs bcu'i sems can gang</text></item>
<item><p>322a4</p><section>'dul ba</section><text>rnams ji snyed pa/ /de dag rtag tu nad med bde bar gyur/ /'gro ba kun gyi chos kyi don rnams ni/ /'thun par gyur cing re ba'ang 'grub par shog /byang chub spyod pa dag ni bdag spyod cing / /'gro ba</text></item>
<item><p>322a5</p><section>'dul ba</section><text>kun du skye ba dran par gyur/ /tshe rabs kun du 'chi 'pho skye ba na/ /rtag tu bdag ni rab tu 'byung bar shog /rgyal ba kun gyi rjes su slob gyur te/ /bzang po sbyod pa yongs su rdzogs byed cing / /</text></item>
<item><p>322a6</p><section>'dul ba</section><text>tshul khrims spyod pa dri med yongs dag par/ /rtag tu ma nyams skyon med spyod par shog /lha yi skad dang klu dang gnod sbyin skad/ /grul bum dag dang mi yi skad rnams dang / /'gro ba kun gyi sgra rnams</text></item>
<item><p>322a7</p><section>'dul ba</section><text>ji tsam par/ /thams cad skad du bdag gis chos bstan to/ /des shing pha rol phyin la rab brtson te/ /byang chub sems ni nams kyang brjed ma gyur/ /sdig pa gang rnams sgrib par gyur pa dag /</text></item>
<item><p>322a8</p><section>'dul ba</section><text>de dag ma lus yongs su byang bar shog /las dang nyon mongs bdud kyi las rnams las/ /grol zhing 'jig rten 'gro ba rnams su yang / /ji ltar pad ma chus mi chags pa bzhin/ /nyi zla nam</text></item>
<item><p>322b1</p><section>'dul ba</section><text>mkha' thogs pa med ltar spyad/ /zhing gi khyon dang phyogs rnams ji tsam par/ /ngan song sdug bsngal rab tu zhi bar byed/ /bde ba dag la 'gro ba kun 'god cing / /'gro ba thams cad la ni phan par spyad/ /</text></item>
<item><p>322b2</p><section>'dul ba</section><text>byang chub spyod pa yongs su rdzogs byed cing / /sems can rnams kyi spyod dang 'thun par 'jug /bzang po spyod pa dag ni rab ston cing / /ma 'ongs bskal pa kun du spyod par gyur/ /bdag gi spyod dang</text></item>
<item><p>322b3</p><section>'dul ba</section><text>'thun par gang spyod pa/ /de dag dang ni rtag tu 'grogs par shog /lus dang ngag rnams dang ni sems kyis kyang / /spyod pa dag dang smon lam gcig tu spyad/ /bdag la phan par 'dod pa'i grogs po dag /</text></item>
<item><p>322b4</p><section>'dul ba</section><text>bzang po spyod pa rab tu ston pa rnams/ /de dag dang yang rtag tu phrad par shog /de dag bdag gis nam kyang yid mi dbyung / /sangs rgyas sras kyis bskor ba'i mgon po rnams/ /mngon sum</text></item>
<item><p>322b5</p><section>'dul ba</section><text>rtag tu bdag gis rgyal ba blta/ /ma 'ongs bskal pa kun du mi skyo bar/ /de dag la yang mchod pa rgya cher bgyi/ /rgyal ba rnams kyi dam pa'i chos 'dzin cing / /byang chub spyod pa kun du snang bar byed/ /</text></item>
<item><p>322b6</p><section>'dul ba</section><text>bzang po spyod pa rnam par spyad pa yang / /ma 'ongs bskal pa kun du spyad par bgyi/ /srid pa thams cad du ni 'khor ba na/ /bsod nams ye shes dag ni mi zad rnyed/ /thabs dang shes rab ting 'dzin</text></item>
<item><p>322b7</p><section>'dul ba</section><text>rnam thar dang / /yon tan kun gyi mi zad mdzod du gyur/ /rdul gcig steng na rdul snyed zhing rnams te/ /zhing der bsam gyis mi khyab sangs rgyas rnams/ /sangs rgyas sras kyi dbus na bzhugs pa la/ /</text></item>
<item><p>322b8</p><section>'dul ba</section><text>byang chub spyad pa spyod cing blta bar bgyi/ /de ltar ma lus thams cad phyogs su yang / /sgra tsam khyon la dus gsum tshad snyed kyi/ sangs rgyas rgya mtsho zhing rnams rgya mtsho dang / /bskal pa rgya mtshor spyod cing</text></item>
<item><p>323a1</p><section>'dul ba</section><text>rab tu 'jug /gsung gcig yan lag rgya mtsho'i sgra skad kyis/ /rgyal ba kun dbyangs yan lag rnam dag pa/ /'gro ba kun gyis bsam pa ji bzhin dbyangs/ /sangs rgyas gsung la rtag tu 'jug par bgyi/ /</text></item>
<item><p>323a2</p><section>'dul ba</section><text>dus gsum gshegs pa rgyal ba thams cad dag /'khor lo'i tshul rnams rab tu skor ba yi/ /de dag gi yang gsung dbyangs mi zad la/ /blo yi stobs kyis bdag kyang rab tu 'jug /ma 'ongs bskal pa thams cad</text></item>
<item><p>323a3</p><section>'dul ba</section><text>'jug par yang / /skad cig gcig gis bdag kyang 'jug par bgyi/ /gang yang bskal pa dus gsum tshad de dag /skad cig cha shas kyis ni zhugs par spyad/ /dus gsum gshegs pa mi yi seng ge gang / /</text></item>
<item><p>323a4</p><section>'dul ba</section><text>de dag skad cig gcig la bdag gis blta/ /rtag tu de dag gi ni spyod yul la/ /sgyu mar gyur pa'i rnam thar stobs kyis 'jug /gang yang dus gsum dag gi zhing bkod pa/ /de dag rdul gcig steng du mngon par bsgrub/ /</text></item>
<item><p>323a5</p><section>'dul ba</section><text>de ltar ma lus phyogs rnams thams cad du/ /rgyal ba dag gi zhing rnams bkod la 'jug /gang yang ma byon 'jig rten sgron ma rnams/ /de dag rim par 'tshang rgya 'khor lo bskor/ /mya ngan 'das pa rab</text></item>
<item><p>323a6</p><section>'dul ba</section><text>tu zhi mtha' ston/ /mgon po kun gyi drung du bdag mchi'o/ /kun du myur ba'i rdzu 'phrul stobs rnams dang / /kun nas sgo yi theg pa'i stobs dag dang / /kun du yon tan spyod pa'i stobs rnams dang / /kun</text></item>
<item><p>323a7</p><section>'dul ba</section><text>du khyab pa byams pa dag gi stobs/ /kun nas dge ba'i bsod nams stobs rnams dang / /chags pa med par gyur pa'i ye shes stobs/ /shes rab thabs dang ting 'dzin stobs dag gis/ /byang chub stobs rnams</text></item>
<item><p>323a8</p><section>'dul ba</section><text>yang dag sgrub par byed/ /las kyi stobs rnams yongs su dag byed cing / /nyon mongs stobs rnams kun tu 'joms par byed/ /bdud kyi stobs rnams stobs med rab byed cing / /bzang po sbyod pa'i stobs ni</text></item>
<item><p>323b1</p><section>'dul ba</section><text>rdzogs par bgyi/ /zhing rnams rgya mtsho rnam par dag byed cing / /sems can rgya mtsho dag ni rnam par 'grol/ /chos rnams rgya mtsho rab tu mthong byed cing / /ye shes rgya mtsho rab tu rtogs par byed/ /spyod pa rgya mtsho rnam</text></item>
<item><p>323b2</p><section>'dul ba</section><text>par dag byed cing / /smon lam rgya mtsho rab tu rdzogs par byed/ /sangs rgyas rgya mtsho rab tu mchod byed cing / /bskal pa rgya mtshor mi skyo spyad par bgyi/ /gang yang dus gsum gshegs pa rgyal ba yi/ /</text></item>
<item><p>323b3</p><section>'dul ba</section><text>byang chub spyod pa'i smon lam bye brag rnams/ /bzang po spyod pas byang chub sangs rgyas nas/ /de kun ma lus bdag gis rdzogs par bgyi/ /rgyal ba kun gyi sras kyi thu bo pa/ /gang gi ming ni kun du bzang</text></item>
<item><p>323b4</p><section>'dul ba</section><text>zhes bya/ /mkhas pa de dang mtshungs par spyad pa'i phyir/ /dge ba 'di dag thams cad rab tu bsngo/ /lus dang ngag dang yid kyang rnam dag cing / /spyod pa rnam dag zhing rnams yongs dag dang / /bsngo ba'ang</text></item>
<item><p>323b5</p><section>'dul ba</section><text>bzang po mkhas pa ci 'dra bar/ /de 'drar bdag kyang de dang mtshungs par shog /kun nas dge ba bzang po spyad pa'i phyir/ /'jam dpal gyi ni smon lam spyad par bgyi/ /ma 'ongs bskal pa kun tu mi skyo bar/ /</text></item>
<item><p>323b6</p><section>'dul ba</section><text>de yi bya ba ma lus rdzogs par bgyi/ /spyod pa dag ni tshad yod ma gyur cig /yon tan rnams kyang tshad gzung med par shog /spyod pa tshad med pa la gnas nas kyang / /de dag 'phrul pa thams cad 'tshal bar bgyi/ /</text></item>
<item><p>323b7</p><section>'dul ba</section><text>nam mkha'i mthar thug gyur pa ji tsam par/ /sems can ma lus mtha' yang de bzhin te/ /ji tsam las dang nyon mongs mthar gyur pa/ /bdag gi smon lam mtha' yang de tsam mo/ /gang yang</text></item>
<item><p>323b8</p><section>'dul ba</section><text>phyogs bcu'i zhing rnams mtha' yas pa/ /rin chen brgyan te rgyal ba rnams la phul/ /lha dang mi yi bde ba mchog rnams kyang / /zhing gi rdul snyed bskal par phul ba bas/ /gang gis bsngo ba'i</text></item>
<item><p>324a1</p><section>'dul ba</section><text>rgyal po 'di thos nas/ /byang chub mchog gi rjes su rab mos shing / /lan cig tsam yang dad pa skyed pa ni/ /bsod nams dam pa'i mchog tu 'di 'gyur ro/ /gang gis bzang spyod smon lam 'di btab pa/ /</text></item>
<item><p>324a2</p><section>'dul ba</section><text>des ni ngan song thams cad spangs par 'gyur/ /des ni grogs po ngan pa spangs pa yin/ /snang ba mtha' yas de yang des myur mthong / /de dag rnyed pa rab rnyed bde bar 'tsho/ /mi tshe 'dir yang de dag legs</text></item>
<item><p>324a3</p><section>'dul ba</section><text>par 'ongs/ /kun du bzang po de yang ci 'dra bar/ /de dag ring por mi thogs de bzhin 'gyur/ /mtshams med lnga po dag gi sdig pa rnams/ /gang gis mi shes dbang gis byas pa dag /</text></item>
<item><p>324a4</p><section>'dul ba</section><text>de yis bzang po spyod pa 'di brjod na/ /myur du ma lus yongs su byang bar 'gyur/ /ye shes dang ni gzugs dang mtshan rnams dang / /rigs dang kha dog rnams dang ldan par 'gyur/ /bdud dang mu stegs mang pos de mi</text></item>
<item><p>324a5</p><section>'dul ba</section><text>thub/ /'jig rten gsum po kun na'ang mchod par 'gyur/ /byang chub shing dbang drung du de myur 'gro/ /song nas sems can phan phyir der 'dug ste/ /byang chub sangs rgyas 'khor lo rab tu skor/ /bdud</text></item>
<item><p>324a6</p><section>'dul ba</section><text>rnams sde dang bcas pa thams cad 'dul/ /gang yang bzang po spyod pa'i smon lam 'di/ /'chang ba dang ni ston tam klog pa yis/ /de yi rnam par smin pa sangs rgyas mkhyen/ /byang chub mchog la som nyi ma</text></item>
<item><p>324a7</p><section>'dul ba</section><text>byed cig /'jam dpal ji ltar mkhyen cing dpa' ba dang / /kun du bzang po de yang de bzhin te/ /de dag gi ni rjes su bdag slob cing / /dge ba 'di dag thams cad rab tu bsngo/ /dus gsum gshegs pa</text></item>
<item><p>324a8</p><section>'dul ba</section><text>rgyal ba thams cad kyis/ /bsngo ba gang la mchog tu bsngags pa des/ /bdag gi dge ba'i rtsa ba 'di kun kyang / /bzang po spyod phyir rab tu bsngo bar bgyi/ /bdag ni 'chi ba'i dus byed gyur pa na/ /sgrib pa</text></item>
<item><p>324b1</p><section>'dul ba</section><text>thams cad dag ni phyir bsal te/ /mngon sum snang ba mtha' yas de mthong nas/ /bde ba can gyi zhing der rab tu 'gro/ /der song nas ni smon lam 'di dag kyang / /thams cad ma lus mngon sum 'gyur bar shog /</text></item>
<item><p>324b2</p><section>'dul ba</section><text>de dag ma lus bdag gis yongs su bskang / /'jig rten ji srid sems can phan par bgyi/ /rgyal ba'i dkyil 'khor bzang zhing dga' ba der/ /pad ma dam pa shin du mdzes las skyes/ /snang ba mtha'</text></item>
<item><p>324b3</p><section>'dul ba</section><text>yas rgyal las mngon sum du/ /lung bstan pa yang bdag gis der thob shog /der ni bdag gis lung bstan rab thob nas/ /sprul pa mang po bye ba phrag brgya yis/ /blo yi stobs kyis phyogs bcu rnams</text></item>
<item><p>324b4</p><section>'dul ba</section><text>su yang / /sems can rnams la phan pa mang po bgyi/ /bzang po spyod pa'i smon lam btab pa yis/ /dge ba cung zad bdag gis ci bsags pa/ /des ni 'gro ba'i dge ba'i smon</text></item>
<item><p>324b5</p><section>'dul ba</section><text>lam rnams/ /skad cig gcig gis thams cad 'byor par shog /bzang po spyod pa'i smon lam bsngos pa yis/ /bsod nams dam pa mtha' yas gang thob des/ /'gro ba</text></item>
<item><p>324b6</p><section>'dul ba</section><text>sdug bsngal chu bor bying ba rnams/ /'od dpag med pa'i gnas rab thob par shog /smon lam rgyal po 'di mchog gtso des ni/ /'gro ba mtha' yas kun la phan byed cing / /</text></item>
<item><p>324b7</p><section>'dul ba</section><text>kun du bzang pos brgyan pa'i gzhung grub cing / /ngan song rgyud gsum ma lus stongs par shog /'phags pa bzang po spyod pa'i smon lam gyi rgyal po/ rdzogs s+ho// //</text></item>
<item><p>324b8</p><section>'dul ba</section><text>'phags pa byams pa'i smon lam/ sangs rgyas kun la phyag 'tshal lo/ /drang srong lha mig ldan pa yi/ /byang chub sems dpa'</text></item>
<item><p>325a1</p><section>'dul ba</section><text>rnams dang yang / /nyan thos rnams la phyag 'tshal lo/ /ngan 'gro thams cad zlog bgyid cing / /mtho ris lam ni rab ston la/ /rga shi med par 'dren bgyid pa/ /byang</text></item>
<item><p>325a2</p><section>'dul ba</section><text>chub sems la phyag 'tshal lo/ /sems kyi dbang du gyur pas na/ /bdag gis sdig pa ci bgyis pa/ /sangs rgyas spyan sngar mchis nas su/ /bdag gis de dag bshags par bgyi/ /</text></item>
<item><p>325a3</p><section>'dul ba</section><text>bdag las rnam pa gsum gang gis/ /bsod nams tshogs ni bskyed pa de/ /bdag gi kun mkhyen sa bon te/ /bdag gi byang chub mi zad shog /phyogs bcu dag gi zhing rnams su/ /</text></item>
<item><p>325a4</p><section>'dul ba</section><text>sangs rgyas mchod pa gang byung ba/ /sangs rgyas mkhyen pa'i yi rang bas/ /de la bdag ni yi rang ngo / /sdig pa thams cad bshags par bgyi/ /bsod nams kun la yi rang ngo / /sangs</text></item>
<item><p>325a5</p><section>'dul ba</section><text>rgyas kun la phyag 'tshal lo/ /bdag ni ye shes mchog thob shog /phyogs bcu dag gi phyogs rnams na/ /sa bcu dag la gnas pa yi/ /byang chub sems dpa' byang chub mchog /</text></item>
<item><p>325a6</p><section>'dul ba</section><text>'tshang rgya bgyid par skul ma 'debs/ /byang chub dam par sangs rgyas shing / /sde dang bcas pa'i bdud btul nas/ /srog chags kun la sman slad du/ /chos kyi 'khor lo bskor</text></item>
<item><p>325a7</p><section>'dul ba</section><text>gyur cig /chos rnga chen po'i sgra yis ni/ /sdug bsngal sems can thar bgyid shog /bskal pa bye ba bsam yas su/ /chos ston mdzad cing bzhugs gyur cig /'dod</text></item>
<item><p>325a8</p><section>'dul ba</section><text>pa'i 'dam du bying gyur cing / /sred pa'i srad bus dam bcings pa/ /'ching ba kun gyis bcings bdag la/ /rkang gnyis mchog rnams gzigs su gsol/ /sems kyis dri mar</text></item>
<item><p>325b1</p><section>'dul ba</section><text>bgyis pa la/ /sangs rgyas rnams ni smod mi mdzad/ /sems can rnams la byams thugs ldan/ /srid pa'i mtsho las sgrol bar shog /rdzogs pa'i sangs rgyas gang bzhugs dang / /gang dag 'das</text></item>
<item><p>325b2</p><section>'dul ba</section><text>dang ma byon pa/ /de dag rjes su bdag slob cing / /byang chub spyad pa spyod gyur cig /pha rol phyin drug rdzogs bgyis nas/ /'gro drug sems can thar bgyid shog /mngon shes drug po mngon bgyis nas/ /</text></item>
<item><p>325b3</p><section>'dul ba</section><text>bla med byang chub reg gyur cig /ma skyes pa dang mi 'byung dang / /rang bzhin ma mchis gnas ma mchis/ /rnam rig ma mchis dngos ma mchis/ /stong pa'i chos ni rtogs par shog /sangs rgyas drang srong</text></item>
<item><p>325b4</p><section>'dul ba</section><text>chen po ltar/ /sems can ma mchis srog ma mchis/ /gang zag ma mchis gso ma mchis/ /bdag ma mchis pa'i chos rtogs shog /bdag 'dzin bdag gir 'dzin par ni/ /dngos</text></item>
<item><p>325b5</p><section>'dul ba</section><text>po kun la mi gnas par/ /sems can kun la bde slad du/ /ser sna ma mchis sbyin gtong shog /dngos po dngos po ma mchis pas/ /bdag gi longs spyod lhun grub shog /dngos po</text></item>
<item><p>325b6</p><section>'dul ba</section><text>thams cad rnam 'jig pas/ /sbyin pa'i pha rol phyin rdzogs shog /khrims kyi tshul khrims skyon med cing / /tshul khrims rnam par dag dang ldan/ /rlom sems med pa'i tshul khrims kyis/ /</text></item>
<item><p>325b7</p><section>'dul ba</section><text>tshul khrims pha rol phyin rdzogs shog /sa 'am yang na chu 'am me/ /rlung gi khams ltar mi gnas shing / /bzod pa 'am khro ba ma mchis par/ /bzod pa'i pha rol phyin rdzogs shog /</text></item>
<item><p>325b8</p><section>'dul ba</section><text>brtson 'grus brtsams pa'i brtson 'grus kyis/ /brtan spro le lo ma mchis shing / /stobs dang ldan pa'i lus sems kyis/ /brtson 'grus pha rol phyin rdzogs shog /sgyu ma</text></item>
<item><p>326a1</p><section>'dul ba</section><text>lta bu'i ting 'dzin dang / /dpa' bar 'gro ba'i ting 'dzin dang / /rdo rje lta bu'i ting 'dzin gyis/ /bsam gtan pha rol phyin rdzogs shog /rnam par thar pa'i sgo gsum dang / /dus gsum mnyam pa nyid dang</text></item>
<item><p>326a2</p><section>'dul ba</section><text>yang / /rig gsum mngon sum bgyis pa yis/ /shes rab pha rol phyin rdzogs shog /sangs rgyas kun gyis bsngags pa dang / /'od dang gzi brjid 'bar ba dang / /byang chub sems dpa'i brtson 'grus</text></item>
<item><p>326a3</p><section>'dul ba</section><text>kyis/ /bdag gi bsam pa rdzogs gyur cig /de ltar spyad pa spyod byed cing / /byams pa grags dang ldan pa yis/ /pha rol phyin drug rdzogs byas nas/ /sa bcu po la rab tu gnas/ /'phags</text></item>
<item><p>326a4</p><section>'dul ba</section><text>pa byams pa'i smon lam/ rdzogs s+ho// // @#/ /rgya gar skad du/ a gra tsar+yA pra Ni d+hA na/ bod skad du/ mchog gi spyod pa'i smon lam/ sangs rgyas dang / byang chub sems dpa' thams cad la phyag 'tshal lo/ /skye dgu kun la sman dang bde slad du/ /phyogs bcu'i 'jig rten sangs rgyas rnams la 'dud/</text></item>
<item><p>326a5</p><section>'dul ba</section><text>de dag la ni rjed cing mchod par bgyi/ /'gro kun byang chub mchog la reg gyur cing / /byams pa dang ni 'jam dpal mnga' bdag tog /chos kyi blo gros dpa' bo bdud rtsi gsung / /dpa' bo</text></item>
<item><p>326a6</p><section>'dul ba</section><text>de dag phyag 'tshal mkhyen pa ltar/ /de bzhin bdag kyang mi dbang rnams la 'dud/ /thugs rje ldan zhing 'jig rten don mdzad pa'i/ /rgyal ba mi mkhyen mi gzigs mi mnga' ba/ /mi dbang</text></item>
<item><p>326a7</p><section>'dul ba</section><text>thugs brtse byams la gnas pa yi/ /rgyal ba de kun bdag la dgongs su gsol/ /sngon gyi srid pa dag tu bdag nyid kyis/ /sdig pa'i lam rnams gang bgyis bdag gis bshags/ /</text></item>
<item><p>326b1</p><section>'dul ba</section><text>de bzhin lus ngag yid kyis bgyis pa rnams/ /de dag thams cad bdag gis so sor bshags/ /shAkya thub dang mi 'khrugs 'od dpag med/ /de dag gis ni phrin las yongs sbyangs dang / /'chags dang</text></item>
<item><p>326b2</p><section>'dul ba</section><text>bshags pa mkhyen cing rtogs gyur ltar/ /de bzhin bdag gis sdig pa bshags par bgyi/ /thams cad dga' mdzad skyes bu dam pa gang / /byang chub zhugs pa kun la gsol ba dang / /ngan song bzhi</text></item>
<item><p>326b3</p><section>'dul ba</section><text>po myur du zhi gyur cig /mi khom 'joms par bgyid cing rgyu bar shog /sangs rgyas bzang spyod dri med mnga' bdag dang / /de bzhin lhun po'i dpal dang nyi ma'i sgron/ /de dag bsod nams</text></item>
<item><p>326b4</p><section>'dul ba</section><text>yi rang mkhyen pa ltar/ /de bzhin bdag kyang bsod nams rjes yi rang / /phyogs bcu dag na sbyin pa spyod pa gang / /de bzhin tshul khrims ting 'dzin spyod rnams dang / /shes rab sgom dang bsod</text></item>
<item><p>326b5</p><section>'dul ba</section><text>nams stobs kun la/ /byang chub yon tan don du yi rang ngo / /rgyal ba kun gyi yon tan mtha' yas dang / /chos bstan byang chub 'jog bgyid thams cad la/ /byang chub yon tan don du yi rang ngo / /</text></item>
<item><p>326b6</p><section>'dul ba</section><text>'gro kun byang chub mchog la reg gyur cig /'jig rten rgyal ba gang bzhugs kun la bskul/ /phyogs bcu dag na byang chub rnyed pa gang / /de dag tshangs brgyas ji ltar gsol pa ltar/ /rgyal</text></item>
<item><p>326b7</p><section>'dul ba</section><text>rnams bzhugs shing chos mchog ston gyur cig /rgyal kun bskal pa mang por bzhugs par shog /'gro kun byang chub mchog la reg gyur cig /mi rnams thams cad mchog dang bla med pa/ /</text></item>
<item><p>326b8</p><section>'dul ba</section><text>'jig rten sgron ma bde gshegs myur gyur cig /sangs rgyas rnams la phyag 'tshal mchod gang dang / /las dge rnams la yid rang gang lags dang / /sdig pa'i las rnams bshags pa gang lags dang / /</text></item>
<item><p>327a1</p><section>'dul ba</section><text>rgyal ba rkang gnyis dbang rnams mthong gang dang / /bdag gis dge ba cung zad ci bgyis pa/ /lus dang ngag dang sems las byung yang rung / /bdag gis bgyis dang bgyid dang bgyid 'gyur gang / /</text></item>
<item><p>327a2</p><section>'dul ba</section><text>thams cad skye dgu sman slad stsal bar bgyi/ /ji ltar phyogs bcu'i sangs rgyas rnams mkhyen nas/ /stsal pa legs par stsal cing legs rgyas pa/ /de bzhin bdag gis skye dgu sman slad stsal/ /'gro kun</text></item>
<item><p>327a3</p><section>'dul ba</section><text>byang chub mchog la reg gyur cig /bdag gis 'gro la stsal ba gang lags pa'i/ /bsod nams 'bras bu bla med ci mchis pa/ /theg pa chen por yongs su bsngo bar bgyi/ /bdag la byang chub 'bras bu grub par</text></item>
<item><p>327a4</p><section>'dul ba</section><text>shog /mtshungs pa ma mchis kun nas sgo mo rnams/ /'gro ba'i don du bdag la mngon sum shog /'jam dpal gyi ni rjes su slob bgyid cing / /byang chub spyod pa'i smon lam gdab par bgyi/ /</text></item>
<item><p>327a5</p><section>'dul ba</section><text>mi gcig tsam gyi ched du'ang mnar med pa'i/ /tshor ba thams cad bdag gis myong bar gyur/ /bskal pa du mar bdag ni spro bar bgyi/ /'gro ba thams cad mya ngan med par shog /sems dmyal gshin rje'i</text></item>
<item><p>327a6</p><section>'dul ba</section><text>'jig rten sdug bsngal dang / /dud 'gro'i gnas rnams mi'i sdug bsngal dang / /'gro ba'i sdug bsngal phung po mtha' yas dang / /bdag la bab gyur 'gro ba bde bar shog /rgyal ba rnams kyi zhing ni rnam dag</text></item>
<item><p>327a7</p><section>'dul ba</section><text>dang / /sems can rnam dag ye shes rnam dag dang / /rgyal ba rnams kyi smon lam mtha' yas gang / /smon lam de kun bdag la grub par shog /bdag gi smon lam nyams par ma gyur cig /bdag ni nams</text></item>
<item><p>327a8</p><section>'dul ba</section><text>kyang skyo bar mi 'gyur shog /byang chub mchog ni bdag gis thob bar du/ /bskal pa du mar bdag ni spro bar shog /mchog gi spyod pa'i smon lam/ rdzogs s+ho// //</text></item>
<item><p>327b1</p><section>'dul ba</section><text>rgya gar gyi mkhan po pradz+nyA bar ma dang / zhu chen gyi lo ts+tsha ba ban de ye shes sde la sogs pas bsgyur cing zhus te gtan la phab pa// // @/ /mar me'i lo rgyus dang smon lam gyi</text></item>
<item><p>327b2</p><section>'dul ba</section><text>mdo/ dkon mchog gsum la phyag 'tshal lo/ /sngon sangs rgyas mar me mdzad kyis ston pa mdzad pa'i dus na/ rgyal po gser gyi lag pa zhes bya bas/ bcom ldan 'das mar me mdzad la</text></item>
<item><p>327b3</p><section>'dul ba</section><text>'di skad ces gsol to/ /btsun pa khyod sngon gyi dus na dge ba'i rtsa ba ci zhig spyad na da ltar mtshan dang dpe byad du ldan te/ sku las 'od zer mtha' yas pa 'byung ba'i rgyu gang lags/ rkyen gang lags/ bcom ldan 'das</text></item>
<item><p>327b4</p><section>'dul ba</section><text>kyis bka' stsal pa/ rgyal po chen po nyon cig /ngas so so'i skye bo'i dus na phyogs bcu'i sangs rgyas thams cad la byang chub tu sems bskyed nas/ lus la ras bal gyi ye'u til mar gyi nang du btsos pa stong btsugs</text></item>
<item><p>327b5</p><section>'dul ba</section><text>te/ phyogs bcu dus gsum gyi sangs rgyas thams cad la gtan pa med pa'i mchod par phul bas da lta rang nyid sangs rgyas mar me mdzad ces bya bar gyur pa yin no zhes gsungs pa dang / de la rgyal po chen po shin tu yid</text></item>
<item><p>327b6</p><section>'dul ba</section><text>rangs te/ de nas rgyal po des rang gi lag pa g.yas pa ras bal til mar gyis btsos pas dkris te me btang nas lag pa g.yon pa bar snang la brkyang ste/ phyogs bcu'i sangs rgyas thams cad dang / bdag</text></item>
<item><p>327b7</p><section>'dul ba</section><text>gi ston pa bcom ldan 'das mar me mdzad dgongs su gsol lo/ /'gyod pa med pa'i sems kyis phyogs bcu'i sangs rgyas thams cad yid kyis mngon sum du dmigs te/ gtan pa med pa'i mchod par</text></item>
<item><p>327b8</p><section>'dul ba</section><text>bsngos nas smon lam 'debs te/ 'di skad do/ /mar me'i snod ni/ stong gsum gyi stong chen po 'jig rten gyi khams tsam du gyur cig /snying po ni ri'i rgyal po ri rab tsam du gyur cig /</text></item>
<item><p>328a1</p><section>'dul ba</section><text>'od kyis ni srid pa'i rtse mo man chad nas mnar med pa'i sems can dmyal ba yan chad nas/ gzhan yang lcags ri chen po'i phyi rgyab na sems can rang gi las kyi sgrib pas bsgribs pa'i mun nag chen po'i nang na rang gi lag pa brkyang</text></item>
<item><p>328a2</p><section>'dul ba</section><text>bskum yang mi mthong ba'i gnas tshun chad snang zhing gsal bar gyur cig /yun ni dus gsum gyi sangs rgyas ji srid bzhugs pa de srid du gnas par gyur cig /grangs ni phyogs bcu 'jig rten gyi khams</text></item>
<item><p>328a3</p><section>'dul ba</section><text>mtha' yas pa na bzhugs pa'i sangs rgyas grangs med pa re re'i spyan lam du gsal bar gyur cig /mar me 'di gzugs med pa'i gnas su snang zhing gsal bar gyur cig /de ltar gsal ba'i mod la gzugs med</text></item>
<item><p>328a4</p><section>'dul ba</section><text>pa'i lha rnams mar me'i 'od kyis bskul ma thag tu mtshan dang dpe byad du ldan nas snyoms par 'jug pa'i skye mched bzhi las grol te/ de bzhin gshegs pa'i bsam gtan la sogs pa snyoms par 'jug pa'i skal ba dang</text></item>
<item><p>328a5</p><section>'dul ba</section><text>ldan par gyur cig /mar me 'di gzugs na spyod pa'i lha rnams kyi gnas su gsal bar gyur cig /gzugs na spyod pa'i lha rnams ting nge 'dzin kyis dga' bde rtse gcig pa nyams su myong nas phyir mi ldog pa'i sa thob</text></item>
<item><p>328a6</p><section>'dul ba</section><text>par gyur cig /mar me 'di 'dod khams kyi lha rnams kyi gnas su snang zhing gsal bar gyur cig /'dod khams kyi lha rnams kyang lha'i 'dod pa'i longs spyod la sems ma chags shing rang gi sems la lta</text></item>
<item><p>328a7</p><section>'dul ba</section><text>zhing bsam gtan bzhi rims kyis snyoms par 'jug pa'i skal ba dang ldan par gyur cig /mar me 'di lha ma yin rnams kyi gnas su snang zhing gsal bar gyur cig /lha ma yin gyi nga rgyal dang / khro gtum</text></item>
<item><p>328a8</p><section>'dul ba</section><text>dang sems kyi gdug pa zhi nas tshad med pa bzhi dang ldan nas zhi gnas kyi sems yid la byed pa dang ldan par gyur cig /mar me 'di gling bzhi'i mi rnams kyi gnas su snang zhing gsal bar gyur cig /gling bzhi'i mi rnams kyang</text></item>
<item><p>328b1</p><section>'dul ba</section><text>sdug bsngal brgyad las thar nas brtson 'grus kyi pha rol tu phyin pa dang ldan par gyur cig /mar me 'di byol song rnams kyi gnas su snang zhing gsal bar gyur cig /byol song de dag gcig la gcig za ba dang / brdeg</text></item>
<item><p>328b2</p><section>'dul ba</section><text>brdung dang / gsad pa dang / bkol ba'i sdug bsngal dang / blun rmongs las thar shes rab rnam pa gsum dang ldan par gyur cig /mar me 'di gshin rje'i 'jig rten du snang zhing gsal bar gyur cig /gshin rje</text></item>
<item><p>328b3</p><section>'dul ba</section><text>rnams gsod gcod byed pa dang / brdeg brdung gi las las thar nas de bzhin gshegs pa thams cad kyis pha rol tu phyin pa bsgrags pas sems can thams cad gtong ba'i sems 'byung bar gyur cig /mar me 'di pre ta'i</text></item>
<item><p>328b4</p><section>'dul ba</section><text>gnas su gsal bar gyur cig /pre ta rnams kyang bkres skom gyi sdug bsngal las thar nas byang chub sems dpa' nam mkha' mdzod kyi thugs rje chen po'i byin gyi rlabs kyis zas dang skom gyis phongs pa rnams longs</text></item>
<item><p>328b5</p><section>'dul ba</section><text>spyod zad mi shes pa dang ldan zhing sbyin pa'i pha rol tu phyin pa'i dbang dang ldan par gyur cig /mar me 'di na raka rnams kyi gnas su gsal bar gyur cig /na raka ni sngon gyi las ngan pa'i rnam par smin pas tsha grang gi</text></item>
<item><p>328b6</p><section>'dul ba</section><text>sdug bsngal bzod par dka' ba nyams su myong ba las/ 'phags pa spyan ras gzigs dbang phyug gi thugs rje'i byin gyi rlabs kyis dmyal ba'i sdug bsngal tshad med pa las thar nas bzod pa'i pha rol tu phyin pa dang ldan</text></item>
<item><p>328b7</p><section>'dul ba</section><text>par gyur cig /mar me 'dis 'dzam bu'i gling gi phyi rol mun nag gi nang na 'thoms pa'i sems can rang gi lag pa g.yas pa brkyang ba yang mi mthong ba'i gnas su gsal bar gyur cig /</text></item>
<item><p>328b8</p><section>'dul ba</section><text>de dag sngon gyi las ngan pa'i rnam par smin pas zas dang skom 'dod pa las nam mkha' la rang gi lcags kyi sen mo yod pas brnyabs pas zas dang skom ma rnyed nas/ rang gi lus zin pa dang sha bcad de za ba de</text></item>
<item><p>329a1</p><section>'dul ba</section><text>dag de bzhin gshegs pa 'od dpag med kyi thugs rje'i byin gyis mun nag chen po'i 'thoms pa las thar nas bde ba can gyi zhing khams su skye bar gyur cig /gzhan yang mar me 'di klu'i gnas su snang</text></item>
<item><p>329a2</p><section>'dul ba</section><text>zhing gsal bar gyur cig /des klu rnams gti mug dang ser sna'i mdud pa bkrol te gtong ba'i blo dang ldan zhing nam mkha' lding gis 'jigs pa dang / me dang / bye tshan la sogs te 'jigs pa chen po brgyad las thar</text></item>
<item><p>329a3</p><section>'dul ba</section><text>nas/ sangs rgyas dang / chos dang / dge 'dun la skyabs su 'gro zhing srog 'tsho ba'i zhi gnas kyi chu'i thig le snying la gnas nas klu rnams 'dod pa'i yon tan dang ldan par gyur cig /mar me 'di lto</text></item>
<item><p>329a4</p><section>'dul ba</section><text>'phye chen po'i gnas su snang zhing gsal bar gyur cig /des lto 'phye chen po'i sdug bsngal zhi nas dga' ba rgya mtsho rnam par 'phrul ba'i shugs dang ldan par gyur cig /mar me 'dis 'dzam bu'i gling gi</text></item>
<item><p>329a5</p><section>'dul ba</section><text>spyir gnas pa'i sa bdag dang / lha dang / klu dang / sa bdag gi rgyal po pi ta li dang / sa'i rgyal mo chen mo dang / rgya mtsho chen po dang / mtsho bran dang / rdzing dang / khron pa</text></item>
<item><p>329a6</p><section>'dul ba</section><text>la gnas pa dang / klung chen po dang / klung phra mo dang / chu mig dang / lu ma la gnas pa dang / gangs ri mthon po'i rgyud la gnas pa dang / ri nag po dang / g.ya' dang / sha spang</text></item>
<item><p>329a7</p><section>'dul ba</section><text>dang / spang ri dang / nags chen po dang / shing gcig pa dang / gtsug lag khang dang / mchod rten dang / grong khyer dang / ljongs na gnas pa'i gnas su snang zhing gsal bar gyur cig /</text></item>
<item><p>329a8</p><section>'dul ba</section><text>de dag so so'i 'khrul pa'i rtog pa thams cad byang nas dkon mchog gsum la mi phyed pa'i dad pa dang ldan te/ byang chub kyi sems dang ldan nas thar pa thob pa'i rgyur gyur cig /de ltar deng mar me 'di'i yon</text></item>
<item><p>329b1</p><section>'dul ba</section><text>bdag gis kyang gtan pa med pa'i mchod pa 'di phul bas/ bdag dang mtha' yas pa'i sems can rnams de bzhin gshegs pa mar me mdzad kyi zhabs drung du skyes te/ mngon par rdzogs par sangs rgyas nas sems can thams cad kyi</text></item>
<item><p>329b2</p><section>'dul ba</section><text>dpal mgon du gyur cig /rgyal po gser gyi lag pas mdzad pa'i mar me'i smon lam gyi mdo/ rdzogs s+ho// // @#/ /dkon mchog</text></item>
<item><p>329b3</p><section>'dul ba</section><text>gsum la phyag 'tshal lo/ /gser 'od dam pa'i rnga chen sgra yis ni/ /stong gsum 'jig rten 'jig rten gsum 'di na/ /ngan song sdug bsngal gshin rje'i sdug bsngal dang / /dbul ba'i sdug bsngal sdug bsngal</text></item>
<item><p>329b4</p><section>'dul ba</section><text>zhi bar shog /rnga bo che yi sgra skad 'di yis ni/ /'jig rten rmongs pa thams cad zhi gyur cig /ji ltar thub dbang 'jigs med 'jigs zhi ltar/ /sems can 'jigs med 'jigs dang bral bar</text></item>
<item><p>329b5</p><section>'dul ba</section><text>shog /ji ltar 'khor bar kun mkhyen thub dbang po/ /'phags pa'i yon tan kun dang ldan pa ltar/ /skye dgu ting 'dzin byang chub yan lag gi/ /yon tan ldan zhing yon tan rgya mtshor gyur/ /</text></item>
<item><p>329b6</p><section>'dul ba</section><text>rnga bo che yi sgra skad 'di yis ni/ /sems can thams cad tshangs pa'i sgra ldan gyur/ /sangs rgyas dam pa byang chub mchog reg shog /chos kyi 'khor lo dge ba skor gyur cig /bskal pa bsam</text></item>
<item><p>329b7</p><section>'dul ba</section><text>gyis mi khyab bzhugs par shog /'gro la phan phyir chos kyang ston gyur cig /nyon mongs 'joms gyur sdug bsngal sel bar shog /'dod chags zhe sdang gti mug zhi gyur cig /sems can gang</text></item>
<item><p>329b8</p><section>'dul ba</section><text>dag ngan song sar gnas te/ /rus pa'i lus la me lce rab 'bar ba/ /de dag rnga chen bsgrags pa thos gyur cig /sangs rgyas phyag 'tshal lo zhes tshig thos shog /sems can kun gyis tshe rabs</text></item>
<item><p>330a1</p><section>'dul ba</section><text>brgya dag dang / /tshe rabs stong phrag bye bar skye dran shog /thub pa'i dbang po rtag tu dran gyur cing / /de dag gi ni rgya chen gsung thos shog /rnga bo che yi sgra skad 'di yis ni/ /sangs rgyas rnams</text></item>
<item><p>330a2</p><section>'dul ba</section><text>dang rtag tu 'grogs rnyed gyur/ /sdig pa'i las rnams rnam par spong bar shog /bya ba dge ba rnams ni spyod gyur cig /mi dang lha dang srog chags thams cad kyi/ /de dag bsam dang smon lam gang yin pa/ /</text></item>
<item><p>330a3</p><section>'dul ba</section><text>rnga bo che yi sgra skad 'di yis ni/ /de dag rnams kyi de kun rdzogs gyur cig /sems can gang dag sems dmyal mi bzad skyes/ /lus la me lce kun tu rab tu 'bar/ /skyabs med mya ngan bcas shing yongs</text></item>
<item><p>330a4</p><section>'dul ba</section><text>'khyam pa/ /me rnams ma lus rab tu zhi bar shog /sems dmyal yi dags mi yi 'jig rten na/ /sems can sdug bsngal mi bzad drag po gang / /rnga bo che yi sgra skad 'di yis ni/ /de dag rnams</text></item>
<item><p>330a5</p><section>'dul ba</section><text>kyi sdug bsngal kun zhi shog /rten med dpung gnyen med pa dang / /skyabs med par ni gyur pa dag /de rnams la ni skyob pa dang / /dpung gnyen rten mchog bdag gyur cig /sangs rgyas</text></item>
<item><p>330a6</p><section>'dul ba</section><text>rkang gnyis dam pa dag /thugs brtse thugs rje ldan pa'i thugs/ /gang dag phyogs bcu'i 'jig rten na/ /bzhugs pa bdag la dgongs su gsol/ /bdag gis sngon chad sdig pa'i las/ /</text></item>
<item><p>330a7</p><section>'dul ba</section><text>shin tu mi bzad gang bgyis pa/ /stobs bcu'i spyan sngar bdag mchis te/ /de dag thams cad bshags par bgyi/ /pha ma dag tu mi 'dzin dang / /sangs rgyas rnams su mi 'dzin dang / /dge ba</text></item>
<item><p>330a8</p><section>'dul ba</section><text>dag tu mi 'dzin pas/ /sdig pa bdag gis gang bgyis dang / /phyug pa'i rgyags pas dregs pa dang / /rigs dang longs spyod rgyags pa dang / /gzhon pa'i rgyags pas dregs pa yis/ /bdag gis sdig pa</text></item>
<item><p>330b1</p><section>'dul ba</section><text>gang bgyis dang / /nyes bsams nyes par smras pa dang / /nyes par bgyis pa'i las rnams dang / /nyes pa'i dmigs su ma bltas pas/ /bdag gis sdig pa gang bgyis dang / /byis pa'i blo yis 'jug pa</text></item>
<item><p>330b2</p><section>'dul ba</section><text>dang / /mi shes mun pa'i sems dang ni/ /sdig pa'i grogs po'i dbang gyur dang / /nyon mongs rnam par 'khrug sems dang / /rtsed mo dga' ba'i dbang nyid dang / /mya ngan dang ni nad dbang dang / /nor gyis mi chog nyes pa yis/ /</text></item>
<item><p>330b3</p><section>'dul ba</section><text>bdag gis sdig pa gang bgyis dang / /'phags min skye bo 'dre ba dang / /phrag dog ser sna sgyu dang ni/ /g.yo dang dbul ba'i nyes pa yis/ /bdag gis sdig pa gang bgyis dang / /phongs pa byung ba'i dus kyi tshe/ /'dod</text></item>
<item><p>330b4</p><section>'dul ba</section><text>pa rnams dang 'jigs rgyu dang / /phyug po ma yin gyur pa yis/ /bdag gis sdig pa gang bgyis dang / /g.yo ba'i sems kyis dbang nyid dang / /'dod dang khro ba'i dbang dag dang / /bkres dang skom gyis nyen pa</text></item>
<item><p>330b5</p><section>'dul ba</section><text>yis/ /bdag gis sdig pa gang bgyis dang / /bza' ba dag dang btung ba dang / /bud med rgyu dang gos kyi phyir/ /nyon mongs gdung ba sna tshogs kyis/ /bdag gis sdig pa gang bgyis dang / /lus dang</text></item>
<item><p>330b6</p><section>'dul ba</section><text>ngag dang yid kyis sdig /nyes par spyad pa rnam gsum bsags/ /'di 'dra'i tshul gyis gang bgyis pa/ /de dag thams cad bdag 'chags so/ /sangs rgyas rnams dang chos rnams dang / /</text></item>
<item><p>330b7</p><section>'dul ba</section><text>de bzhin nyan thos rnams la yang / /gus pa ma lags gang bgyis pa/ /de dag thams cad bdag 'chags so/ /gang yang rang sangs rgyas rnams dang / /byang chub sems dpa' rnams la yang / /</text></item>
<item><p>330b8</p><section>'dul ba</section><text>gus pa ma lags bgyis pa rnams/ /de dag thams cad bdag 'chags so/ /dam chos smra ba rnams la yang / /gus pa ma lags bgyis pa dang / /chos la'ang gus par ma bgyis pa/ /de dag</text></item>
<item><p>331a1</p><section>'dul ba</section><text>thams cad bdag 'chags so/ /bdag gis rtag tu mi shes pas/ /dam pa'i chos ni spangs pa dang / /pha ma rnams la ma gus gang / /de dag thams cad bdag 'chags so/ /blun pa dang ni byis pa</text></item>
<item><p>331a2</p><section>'dul ba</section><text>dang / /'dod chags zhe sdang gti mug dang / /nga rgyal dregs pas bsgribs bgyis pa/ /de dag thams cad bdag 'chags so/ /bdag ni phyogs bcu'i 'jig rten du/ /stobs bcu rnams la mchod par shog /</text></item>
<item><p>331a3</p><section>'dul ba</section><text>bdag ni phyogs bcur sems can rnams/ /sdug bsngal kun las 'don gyur cig /sems can bsam gyis mi khyab kun/ /sa bcu dag la 'god par shog /sa bcu dag la gnas nas kyang / /</text></item>
<item><p>331a4</p><section>'dul ba</section><text>thams cad de bzhin gshegs gyur cig /ji srid sdug bsngal rgya mtsho las/ /de kun thar bgyid nus srid du/ /sems can re re'i phyir yang ni/ /bskal pa bye bar spyod par shog /gser</text></item>
<item><p>331a5</p><section>'dul ba</section><text>'od dam pa zhes bgyi ba/ /las rnams thams cad byang byed pa/ /zab mo dag ni ston pa 'di/ /sems can de dag ston gyur cig /gang gis bskal pa stong rnams su/ /sdig pa shin du mi bzad</text></item>
<item><p>331a6</p><section>'dul ba</section><text>bgyis/ /lan cig rab tu bshags pa yis/ /de dag thams cad byang bar 'gyur/ /gang gis las kyi sgrib pa rnams/ /myur du yang dag zad 'gyur ba/ /gser 'od dam pa dge ba yi/ /bshags</text></item>
<item><p>331a7</p><section>'dul ba</section><text>pa 'di dag bshags nas ni/ /rin chen 'byung gnas mchog bcu po/ /sa bcu la ni gnas par shog /sangs rgyas yon tan snang gyur cig /srid pa'i mtsho las sgrol bar shog /sangs rgyas rgya mtsho chu bo dang / /</text></item>
<item><p>331a8</p><section>'dul ba</section><text>yon tan rgya mtsho zab mo de/ /sangs rgyas yon tan bsam yas kyis/ /thams cad mkhyen du rdzogs par shog /ting 'dzin brgya phrag stong rnams dang / /gzungs rnams bsam gyis mi khyab dang / /dbang stobs</text></item>
<item><p>331b1</p><section>'dul ba</section><text>byang chub yan lag gis/ /stobs bcu dam par 'gyur bar shog /dgongs pa'i thugs kyis sangs rgyas rnams/ /bdag la rnam par gzigs su gsol/ /thugs rje ldan pa'i thugs kyis ni/ /nongs par rab tu gzung du gsol/ /</text></item>
<item><p>331b2</p><section>'dul ba</section><text>bdag gis bskal pa brgya rnams su/ /sngon chad sdig pa gang bgyis pa/ /de phyir bdag ni mya ngan sems/ /phongs dang mya ngan 'jigs pas gzir/ /sdig pa'i las la 'jigs par bgyid/ /yid ni rtag tu dman par gyur/ /</text></item>
<item><p>331b3</p><section>'dul ba</section><text>gang dang gang du 'gro bgyid pa/ /bdag ni gang du'ang dga' ma mchis/ /sangs rgyas thams cad thugs rjer ldan/ /'gro ba kun gyi 'jigs sel bas/ /nongs pa rab tu gzung du gsol/ /'jigs pa dag las bdag thar</text></item>
<item><p>331b4</p><section>'dul ba</section><text>mdzod/ /bdag gi nyon mongs las rnams kyi/ /dri ma de bzhin gshegs pas shol/ /sangs rgyas rnams kyis bdag la ni/ /snying rje'i chu yis bkru bar gsol/ /sdig pa thams cad bshags par bgyi/ /sngon chad</text></item>
<item><p>331b5</p><section>'dul ba</section><text>bdag gis gang bgyis dang / /da ltar bdag gi sdig pa gang / /de dag thams cad bdag 'chags so/ /nongs par bgyid pa'i las rnams kun/ /slan chad mi bgyid bsdam par bgyi/ /bdag gis nongs par bgyis</text></item>
<item><p>331b6</p><section>'dul ba</section><text>pa gang / /sdig de bcab par mi bgyi'o/ /lus kyi las ni rnam gsum dang / /ngag gi rnam pa bzhi dag dang / /yid kyi rnam pa gsum po rnams/ /de dag thams cad bdag 'chags so/ /lus kyis</text></item>
<item><p>331b7</p><section>'dul ba</section><text>bgyis dang ngag gi las/ /yid kyis rnam par bsams pa dang / /las rnams bcu po bgyis pa dag /de dag thams cad bdag 'chags so/ /mi dge'i las bcu spangs nas su/ /dge ba bcu po bsten</text></item>
<item><p>331b8</p><section>'dul ba</section><text>bgyis la/ /sa bcu la ni bdag gnas shing / /stobs bcu mchog tu 'gyur bar shog /bdag gis sdig pa'i las gang dag /mi 'dod 'bras bu thob bgyid pa/ /sangs rgyas spyan sngar mchis nas ni/ /de dag thams cad</text></item>
<item><p>332a1</p><section>'dul ba</section><text>bshags par bgyi/ /'dzam bu'i gling 'dir gang dag dang / /'jig rten khams ni gzhan dag tu/ /gang rnams dge ba'i las bgyid pa/ /de dag kun la yid rang ngo / /lus dang ngag dang yid kyis kyang / /</text></item>
<item><p>332a2</p><section>'dul ba</section><text>bdag gis bsod nams gang bsgrubs pa/ /bdag ni dge ba'i rtsa ba des/ /byang chub mchog la reg par shog /srid 'gro nyam dar byis pa'i blo yis ni/ /shin du mi bzad sdig pa gang bgyis pa/ /stobs bcu mi nyams</text></item>
<item><p>332a3</p><section>'dul ba</section><text>spyan sngar mchis nas ni/ /sdig pa de kun so sor bshags par bgyi/ /skye ba nyam nga srid pa nyam nga dang / /'jig rten nyam nga g.yo sems nyam nga bar/ /lus kyi spyod pa nyam nga sna tshogs kyis/ /bdag gis sdig pa gang bsags de 'chags</text></item>
<item><p>332a4</p><section>'dul ba</section><text>so/ /byis pa blun byas nyon mongs nyam nga dang / /sdig pa'i grogs dang phrad pa nyam nga dang / /srid pa nyam nga 'dod chags nyam nga dang / /zhe sdang gti mug mun pa nyam nga dang / /dal ba'i nyam nga dus kyi nyam nga dang / /bsod nams sgrub pa</text></item>
<item><p>332a5</p><section>'dul ba</section><text>nyam nga dag gis kyang / /rgyal ba mi mnyam mngon sum mchis nas ni/ /sdig pa de kun so sor bshags par bgyi/ /sangs rgyas gser mdog ri snang ri rab 'dra/ /yon tan rgya mtsho 'dra la phyag 'tshal lo/ /</text></item>
<item><p>332a6</p><section>'dul ba</section><text>rgyal ba de dag rnams la skyabs su mchi/ /rgyal ba de dag kun la mgos phyag 'tshal/ /gser mdog gser ni dri ma med pa'i gser gyi 'od/ /dri med rnam dag bai dUr+ya'i yan lag spyan/ /sangs rgyas nyi ma dpal</text></item>
<item><p>332a7</p><section>'dul ba</section><text>gzi grags 'bar 'byung ba'i gnas/ /thugs rje'i 'od zer dag gis mun pa mun nag bsal/ /yan lag rab tu dri med rab bzang rnam par mdzes/ /sangs rgyas nyi ma yan lag dri med gser 'dras</text></item>
<item><p>332a8</p><section>'dul ba</section><text>khyab/ /nyon mongs mes gdungs yid can 'bar ba'i me 'dra la/ /thub pa'i zla ba'i 'od zer dra bas tshim par mdzad/ /mtshan mchog sum bcu gnyis kyis dbang po yan lag mdzes/ /dpe byad bzang po</text></item>
<item><p>332b1</p><section>'dul ba</section><text>dag gis yan lag rnam par mdzes/ /dpal gzi bsod nams 'bar 'khrugs 'od zer dra ba yis/ /'jig rten gsum na mun khrod nyi ma bzhin du bzhugs/ /dri med rgya chen kha dog sna tshogs bai dUr+ya/ /skya reng dmar</text></item>
<item><p>332b2</p><section>'dul ba</section><text>dang dngul dang shel bzhin yan lag dmar/ /'od zer dra ba rnam pa sna tshogs legs brgyan pas/ /thub chen khyod ni nyi ma bzhin du de yis mdzes/ /mya ngan 'khrugs pa 'chi chu rga ba'i rba rlabs can/ /'khor ba'i klung chen</text></item>
<item><p>332b3</p><section>'dul ba</section><text>phongs pa'i chu bor lhung ba la/ /sdug bsngal rgya mtsho mchog tu rtsub cing shugs drag pa/ /bde gshegs nyi ma'i 'od zer mang po rnams kyis skems/ /yan lag gser gyi mdog tu rnam par snang / /ye shes</text></item>
<item><p>332b4</p><section>'dul ba</section><text>'byung gnas 'jig rten gsum kun mchog /rab mdzes mtshan gyi yan lag rnam spras pa/ /sangs rgyas gser sku 'bar la phyag 'tshal lo/ /ji ltar rgya mtsho'i chu ni dpag med dang / /ji ltar sa la</text></item>
<item><p>332b5</p><section>'dul ba</section><text>sa rdul mtha' yas dang / /ji ltar ri rab rdo mtha' mtshungs med dang / /ji ltar nam mkha'i mtha' ma mtha' yas pa/ /de bzhin sangs rgyas yon tan mtha' yas te/ /sems can kun gyis shes par mi</text></item>
<item><p>332b6</p><section>'dul ba</section><text>nus so/ /bskal pa du mar gzhal cing bsams kyang ni/ /yon tan mtha' ma shes par mi nus so/ /chu ni skra'i rtse mo'i tshad tsam dang / /rdor bcas rir bcas rgya mtshor bcas pa ni/ /</text></item>
<item><p>332b7</p><section>'dul ba</section><text>bskal par bgrangs na shes par nus kyang srid/ /sangs rgyas yon tan pha mtha' shes mi nus/ /yon tan kha dog snyan dang grags pa dang / /dge ba'i mtshan gyis brgyan pa'i sku lus dang / /dpe byad</text></item>
<item><p>332b8</p><section>'dul ba</section><text>bzang po brgyad bcus brgyan pa yis/ /sems can thams cad de 'drar gyur par shog /bdag ni dge ba'i las rnams 'di dag gis/ /'jig rten mi ring sangs rgyas 'gyur bar shog /'gro la phan phyir chos kyang</text></item>
<item><p>333a1</p><section>'dul ba</section><text>ston gyur cig /sems can sdug bsngal mang gzir thar byed shog /stobs bcas sder bcas bdud las rgyal gyur cig /chos kyi 'khor lo dge ba bskor bar shog /bskal pa bsam gyis mi khyab gnas</text></item>
<item><p>333a2</p><section>'dul ba</section><text>gyur cig /bdud rtsi chu yis sems can tshim byed shog /ji ltar sngon gyi rgyal bas rdzogs pa ltar/ /pha rol phyin drug bla med rdzogs par shog /nyon mongs 'jom zhing sdug bsngal sel gyur cig /'dod</text></item>
<item><p>333a3</p><section>'dul ba</section><text>chags zhe sdang gti mug zhi byed shog /tshe rabs brgya dang tshe rabs bye ba stong / /bdag ni rtag tu tshe rabs dran par shog /thub pa'i dbang po rtag tu dran gyur cig /de dag rnams kyi gsung rgya che thos shog /bdag ni</text></item>
<item><p>333a4</p><section>'dul ba</section><text>dge ba'i las rnams 'di dag gis/ /rtag tu sangs rgyas 'grogs pa rnyed par shog /sdig pa'i las rnams rnam par spong gyur cig /dge ba'i 'byung gnas dag rnams spyod par shog /zhing rnams kun na</text></item>
<item><p>333a5</p><section>'dul ba</section><text>srog chags thams cad kyang / /'jig rten dag na sdug bsngal kun zhi gyur/ /sems can dbang po ma tshang yan lag nyams/ /de kun de'u re dbang po tshang bar shog /gang dag nad btab nyam chung lus</text></item>
<item><p>333a6</p><section>'dul ba</section><text>nyams dang / /phyogs bcu dag na skyabs med gyur pa rnams/ /de kun myur du nad las thar gyur cig /nad med stobs dang dbang po rnyed par shog /gang dag rgyal po chom rkun sgre'u bsdigs gsang</text></item>
<item><p>333a7</p><section>'dul ba</section><text>thug dang / /sdug bsngal rnam pa sna tshogs brgya yis phongs gyur pa/ /sems can nyams thag gyur cing sdug bsngal de dag kun/ /'jigs mchog mi bzad brgya po de las thar gyur cig /gang dag</text></item>
<item><p>333a8</p><section>'dul ba</section><text>brdegs shing bcings pas bcings gzir ba/ /phongs pa sna tshogs dag na gnas gyur cing / /nyon mongs stong phrag du mas dkrugs nas kyang / /'jigs pa mi bzad mya ngan sna tshogs rnyed/ /de dag thams cad</text></item>
<item><p>333b1</p><section>'dul ba</section><text>bcings las grol gyur cig /brdegs pa dag ni brdegs las thar bar shog /gsad pa rnams kyang srog dang ldan gyur cig /phongs gyur thams cad 'jigs pa med par shog /sems can gang dag bkres sred skom gyis</text></item>
<item><p>333b2</p><section>'dul ba</section><text>gzir/ /de dag zas skom sna tshogs rnyed par shog /long bas gzugs rnams sna tshogs mthong gyur cig /'on pas yid 'ong sgra rnams thos par shog /gcer bu rnams kyis sna tshogs gos rnyed gyur/ /sems</text></item>
<item><p>333b3</p><section>'dul ba</section><text>can dbul pos gter rnams rnyed par shog /nor 'bru rin chen sna tshogs mang po yis/ /sems can thams cad bde dang ldan par shog /gang yang sdug bsngal tshe rabs gnod ma gyur / /sems can thams</text></item>
<item><p>333b4</p><section>'dul ba</section><text>cad blta na sdug pa dang / /gzugs bzang mdzes shing tshul du shes par shog /rtag tu bde ba du ma stsogs gyur cig /yid kyis zas skom rab 'byor bsod nams dag /bsams ma thag tu de dag grub gyur cig /</text></item>
<item><p>333b5</p><section>'dul ba</section><text>rdza rnga cang te'u pi bang sgra snyan dang / /chu mig mtshe'u rdzing bu lteng ka dag /gser gyi pad ma ud pal pad ma can/ /zas skom gos nor mu tig nor bu dbyig /rgyan gser rin chen sna tshogs bai dUr+ya/ /</text></item>
<item><p>333b6</p><section>'dul ba</section><text>de dag bsams ma thag tu grub gyur cig /'jig rten gang na'ang sdug bsngal sgra ma byung / /sems can gcig kyang mi 'phrod mthong ma gyur/ /de dag thams cad kha dog rgya chen dang / /phan tshun du ni 'od byed</text></item>
<item><p>333b7</p><section>'dul ba</section><text>'gyur bar shog /mi'i 'jig rten phun sum tshogs gang yod/ /de dag bsams par skye bar de dag gyur/ /bsam pa thams cad bsams ma thag tu yang / /bsod nams 'bras bus yongs su rdzogs par shog /</text></item>
<item><p>333b8</p><section>'dul ba</section><text>spos dang phreng ba dag dang byug pa dang / /gos dang phye ma me tog sna tshogs dag /ljon shing dag las dus gsum 'bab par shog /sems can de dag len cing dgar gyur cig /de bzhin gshegs pa</text></item>
<item><p>334a1</p><section>'dul ba</section><text>bsam yas thams cad dang / /rdzogs pa'i byang chub sems dpa' nyan thos dang / /rdul bral dri med brtan pa'i chos la yang / /phyogs bcu rnams su mchod pa byed par shog /'gro ba dma' ba</text></item>
<item><p>334a2</p><section>'dul ba</section><text>thams cad spong gyur cig /mi khom brgyad po dag las 'das par shog /dal ba'i rgyal po dam pa thob gyur cig /rtag tu sangs rgyas 'grogs pa thob par shog /rtag tu mthon po'i rigs su skye bar</text></item>
<item><p>334a3</p><section>'dul ba</section><text>shog /nor dang 'bru'i mdzod rnams 'byor gyur cig /snyan dang grags dang gzugs dang kha dog gis/ /bskal pa du mar legs par brgyan par shog /bud med thams cad rtag tu phor</text></item>
<item><p>334a4</p><section>'dul ba</section><text>gyur te/ /dpa' zhing rtul phod mkhas shing gsal bar shog /de kun rtag tu byang chub phyir spyod gyur/ /pha rol phyin pa drug la spyod par shog /phyogs bcu dag na rin chen shing dbang drung / /</text></item>
<item><p>334a5</p><section>'dul ba</section><text>sangs rgyas bder bzhugs rin chen bai dU r+ya'i/ /khri la bzhugs pa dag ni mthong gyur cig /chos bstan pa yang de dag thos par shog /bdag gis sdig pa'i las rnams bsgrubs pa ni/ /srid pa</text></item>
<item><p>334a6</p><section>'dul ba</section><text>nyam ngar sngon chad gang bsgrubs pa/ /sdig las gang dag mi 'dod 'bras thob pa/ /de dag thams cad ma lus zad gyur cig /sems can gang dag srid par bcings gnas kun/ /'khor</text></item>
<item><p>334a7</p><section>'dul ba</section><text>ba'i zhags pa'i thag pas dam bcings pa/ /shes rab lag gis bcings pa bkrol bar shog /sdug bsngal rnams las thar gyur thub gyur cig /sems can gang dag 'dzam bu'i gling 'di dang / /gang dag</text></item>
<item><p>334a8</p><section>'dul ba</section><text>'jig rten khams ni gzhan rnams na/ /bsod nams sna tshogs zab mo rnams byed pa/ /de dag kun la rjes su yi rang ngo / /lus dang ngag dang yid gyis bsgrubs pa yis/ /bdag gi rjes su yi rang bsod nams des/ /</text></item>
<item><p>334b1</p><section>'dul ba</section><text>bdag gi smon grub 'bras bu yod par shog /byang chub rdul bral bla med thob gyur cig /gang dag rtag tu dri ma bral ba dang / /dri med yid kyis phyag 'tshal bstod pa dang / /yongs su bsngo ba brjod pa 'di yis ni/ /bskal pa</text></item>
<item><p>334b2</p><section>'dul ba</section><text>drug bcur ngan song spong bar 'gyur/ /tshigs su bcad pa brjod pa 'di dag gis/ /skyes pa bud med bram ze rgyal rigs las/ /thal sbyar 'dug ste rgyal ba gang bstod pa/ /tshe rabs kun du skye ba dran par</text></item>
<item><p>334b3</p><section>'dul ba</section><text>'gyur/ /yan lag dbang po kun gyis yan lag brgyan/ /bsod nams yon tan sna tshogs rnams dang ldan/ /mi dbang rgyal pos rtag tu de mchod de/ /de dang de dag tu ni de 'drar 'gyur/ /gang dag rna ba'i bu gar</text></item>
<item><p>334b4</p><section>'dul ba</section><text>bshags pa 'di ni grag gyur pa/ /de dag sangs rgyas gcig gi gan nas dge ba byas ma yin/ /gnyis la ma yin bzhi la ma yin lnga min bcu la min/ /de dag sangs rgyas stong gi gan nas dge ba byas ma yin/ /</text></item>
<item><p>334b5</p><section>'dul ba</section><text>'phags pa gser 'od dam pa mdo sde'i dbang po'i rgyal po las gsungs pa'i smon lam/ rdzogs s+ho// // @/ /de nas bcom ldan 'das kyis de'i tshe tshigs su bcad pa 'di gsungs</text></item>
<item><p>334b6</p><section>'dul ba</section><text>so/ /'jig rten 'di 'am yang na 'das pa dang / /mtho ris dag na rin chen mchog yod pa/ /de bzhin gshegs pa lha'i lhar gyur pa/ /mi mchog de dang 'dir ni mtshungs pa med/ /de bas 'dir ni rin chen mchog tu gsungs/ /bden pa</text></item>
<item><p>334b7</p><section>'dul ba</section><text>de yis 'dir ni bde legs shog /zad pa chags bral bdud rtsi 'dus ma byas/ /shes pas shAkya thub des rab tu phye/ /bdud rtsi zhi ba 'dus byas ma yin pa/ /chos de dang ni mtshungs pa gang yang med/ /de bas 'dir ni rin chen mchog tu gsungs/ /bden pa</text></item>
<item><p>334b8</p><section>'dul ba</section><text>de yis 'dir ni dge bar shog /mchog tu gang 'dod tshul bzhin rab tu bstan/ /ston pa bla med rnal 'byor rtag sgrub pa/ /rdo rje lta bu'i mig gnyis lam mthong ba/ /ting 'dzin de dang mnyam pa yod ma yin/ /de bas 'dir ni rin chen mchog</text></item>
<item><p>335a1</p><section>'dul ba</section><text>tu gsungs/ /bden pa de yis 'dir ni dge bar shog /gang zag chen po brgyad po rab bsngags shing / /gang zag zung bzhir brjod pa de dag ni/ /drang srong chen po gang zag mtshungs med pa/ /bde bar gshegs pas</text></item>
<item><p>335a2</p><section>'dul ba</section><text>sbyin pa'i gnas shes gsungs/ /de la byin na 'bras bu cher 'gyur te/ /zhing rab gshin las sa bon btab pa bzhin/ /'di ni dge 'dun rin chen mchog tu gsungs/ /bden pa de yis 'dir ni dge bar shog /gang dag brtan pa'i</text></item>
<item><p>335a3</p><section>'dul ba</section><text>yid kyis rab brtson zhing / /gau ta ma'i bstan la 'jug byed pa/ /de dag thos nas bdud rtsi mchog thob ste/ /mun pa bsal nas mya ngan 'das thob pa/ /de bas dge 'dun rin chen mchog tu gsungs/ /bden pa de yis 'dir ni</text></item>
<item><p>335a4</p><section>'dul ba</section><text>dge bar shog /lta ba 'di la sbyar ma thag tu ni/ /'jig tshogs lta dang tshul khrims brtul zhugs dang / /the tsom dang ni nyon mongs gsum po dag /gcig char spangs te 'phags pa'i bden mthong ba/ /des na dge 'dun rin</text></item>
<item><p>335a5</p><section>'dul ba</section><text>chen mchog tu gsungs/ /bden pa de yis 'dir ni dge bar shog /lus sam ngag gam 'on te yid kyis kyang / /sdig pa rnam gsum nam yang mi byed ci nga / /blo bur byas na'ang 'chab par mi byed la/ /de ltar</text></item>
<item><p>335a6</p><section>'dul ba</section><text>de la lta bas 'dzin mi byed/ /des na dge 'dun rin chen mchog tu gsungs/ /bden pa de yis 'dir ni dge bar shog /ji ltar dbang po'i sdong po sar btsugs pa/ /phyogs bcu'i rlung rnams kyis ni mi</text></item>
<item><p>335a7</p><section>'dul ba</section><text>g.yo ltar/ /'phags pa'i lam gyi dam pa mthong ba yi/ /gang zag 'phags pa'i dge 'dun de bzhin no/ /des na dge 'dun rin chen mchog tu gsungs/ /bden pa de yis 'dir ni dge bar shog /shes</text></item>
<item><p>335a8</p><section>'dul ba</section><text>rab zab mos shin tu bstan pa yi/ /'phags pa'i bden pa su dag rnam sgom zhing / /lus kyang sbyin par yid la byas pas ni/ /de dag 'jigs pa brgyad dang phrad mi 'gyur/ /de bas dge 'dun rin chen mchog tu</text></item>
<item><p>335b1</p><section>'dul ba</section><text>gsungs/ /bden pa de yis 'dir ni dge bar shog /ji ltar me ni rlung gis rab gtor ba/ /lag tu blangs te bgrang du med pa nyid/ /de ltar kun du sbyor ba rab btang ba'i/ /sangs rgyas sras rnams bstan du med par 'gro/ /des na dge 'dun</text></item>
<item><p>335b2</p><section>'dul ba</section><text>rin chen mchog tu gsungs/ /bden pa de yis 'dir ni dge bar shog /sems can gang dag 'gro dang mi 'gro ba/ /de dag thams cad 'dir ni dge bar shog /ston mchog dam pa lha mis mchod 'os pa/ /sangs rgyas</text></item>
<item><p>335b3</p><section>'dul ba</section><text>phyag 'tshal ding 'dir bde legs shog /sems can gang dag 'gro dang mi 'gro ba/ /de dag thams cad 'dir ni dge bar shog /zhi ba chags bral lha mis mchod 'os pa/ /chos la phyag 'tshal ding 'dir bde legs</text></item>
<item><p>335b4</p><section>'dul ba</section><text>shog /sems can gang dag 'gro dang mi 'gro ba/ /de dag thams cad 'dir ni bder gyur cig /tshogs kyi dam pa lha mis mchod 'os pa/ /dge 'dun phyag 'tshal ding 'dir dge bar shog /'byung po gang dag 'dir</text></item>
<item><p>335b5</p><section>'dul ba</section><text>ni lhags gyur de/ /sa 'am 'on te bar snang 'khod pa dag /skye dgu rnams la rtag tu byams byed cing / /nyin dang mtshan du chos kyang spyod par shog /'di ni rgyal ba dgra rgyal bden gang gis/ /shin du</text></item>
<item><p>335b6</p><section>'dul ba</section><text>bden pa gsung zhing brdzun med pa/ /bden pa de yis 'dir ni dge bar shog /de kun 'jigs pa che las thar gyur cig /@/ /rdzogs sangs rnam par sangs rgyas tshe/ /</text></item>
<item><p>335b7</p><section>'dul ba</section><text>'jig rten skyong bas phyogs bzhi nas/ /snod bzhi dag ni blangs nas su/ /bde bar gshegs la phul ba dang / /mthu yis gcig tu sprul mdzad pa/ /lha'i snod mchog de dang ni/ /bdud rtsi 'dra ba'i sman gyi rnams/ /</text></item>
<item><p>335b8</p><section>'dul ba</section><text>ston pa'i phyag na bsnams gyur pa/ /bden pa'i tshig ni de dag gis/ /sman rnams bdud rtsir gyur par shog /de bzhin lha mo 'phrog ma yis/ /lha rdzas dge ba a ru ra/ /blangs nas ston la rab phul ba/ /</text></item>
<item><p>336a1</p><section>'dul ba</section><text>bdud rtsi 'dra ba'i sman gyi rnams/ /bden pa'i tshig ni de dag gis/ /nad pa rnams kyis nad sel cing / /nyes pa thams cad 'phrog byed pa/ /sman rnams bdud rtsir gyur par shog /sangs rgyas rnam gzigs gzi</text></item>
<item><p>336a2</p><section>'dul ba</section><text>brjid dang / /gtsug tor can gyis stobs rnams dang / /thams cad skyob kyi bden tshig dang / /log dad sel gyi ting 'dzin dang / /gser zhes bya ba'i ye shes dang / /'od srung gi ni rdzu 'phrul dang / /shAkya seng ge'i mthu</text></item>
<item><p>336a3</p><section>'dul ba</section><text>rnams kyis/ /sman rnams bdud rtsir gyur par shog /sangs rgyas kun gyi gzi brjid dang / /rang rgyal dag gi gzi brjid dang / /dgra bcom rnams kyi mthu dag dang / /gsang sngags 'dzin pa thams cad dang / /</text></item>
<item><p>336a4</p><section>'dul ba</section><text>shA ri'i bu yi shes rab dang / /maud gal bu yi rdzu 'phrul dang / /ma 'gags pa'i mig dang ni/ /'od srung sbyangs pa'i yon tan dang / /kauN+Di n+ya'i sngar thob dang / /kun dga' bo'i thos pa dang / /tshangs pa</text></item>
<item><p>336a5</p><section>'dul ba</section><text>yi ni byams pa dang / /brgya byin gyi ni dbang rnams dang / /'jig rten skyong gi yul rnams dang / /dbang phyug chen po'i stobs dag dang / /sde dpon rnams kyi mthu dag dang / /'phrog ma'i gzi brjid</text></item>
<item><p>336a6</p><section>'dul ba</section><text>rdzu 'phrul dang / /de dag rnams kyi mthu dang gzis/ /bdag gi dug ni dug med shog /'phags pa stong chen mo rab tu 'joms pa las gsungs pa'i smon lam/ rdzogs s+ho// //</text></item>
<item><p>336a7</p><section>'dul ba</section><text>sangs rgyas bcom ldan 'das rnams la phyag 'tshal lo/ /rgyal ba rnam gzigs mya ngan 'tshang la gnas/ /rgyal ba gtsug tor pad ma dkar po'i drung / /</text></item>
<item><p>336a8</p><section>'dul ba</section><text>thams cad skyob pa sa la'i drung na gnas/ /bram ze 'khor ba 'jig ni shir sha'i drung / /sangs rgyas gser thub u dum ba ra'i drung / /'od srung n+ya gro d+ha'i drung na gnas/ /shAkya thub mchog khyad par</text></item>
<item><p>336b1</p><section>'dul ba</section><text>gnas drung du/ /phyin nas byang chub thob gyur gau ta ma/ /sangs rgyas rdzu 'phrul chen po de dag la/ /mngon par dad pa'i lha gang 'khod pa dag /lha rnams de dag yid dga' mgur gyur nas/ /rtag tu dge zhing zhi bar byos// //</text></item>
<item><p>336b2</p><section>'dul ba</section><text>sangs rgyas rnams la phyag 'tshal lo/ /rkang gnyis khyed rnams bde legs shog /rkang bzhi khyed cag bde legs shog /lam du zhugs rnams bde legs shog /phyir 'ong dag kyang bde legs shog /mtshan mo bde</text></item>
<item><p>336b3</p><section>'dul ba</section><text>legs nyin bde legs/ /nyi ma'i gung la bde legs shing / /khyed cag kun du bde legs shog /de dag sdig par ma gyur cig /nyi ma thams cad dge ba yin/ /rgyu skar thams cad bzang po yin/ /sangs</text></item>
<item><p>336b4</p><section>'dul ba</section><text>rgyas thams cad rdzu 'phrul che/ /dgra bcom thams cad zad pa med/ /bden pa'i tshig gis kun du bde legs su gyur cig /rigs sngags kyi rgyal mo rma bya chen mo las gsungs pa'i smon lam</text></item>
<item><p>336b5</p><section>'dul ba</section><text>dang bden tshig /rdzogs s+ho// // dkon mchog gsum la phyag 'tshal lo/ /gang la ser sna rnam chags pa/ /rnam 'joms dri ma med</text></item>
<item><p>336b6</p><section>'dul ba</section><text>mdzad pa/ /thugs zhi gnod pa mi mnga' des/ /khyed la bde legs mdzad par 'gyur/ /'dren pa gang zhig 'gro ba rnams/ /thar pa'i lam du 'dzud mdzad cing / /chos rnams thams cad ston pa des/ /khyed la</text></item>
<item><p>336b7</p><section>'dul ba</section><text>bde legs mdzad par 'gyur/ /ston pa 'gro ba rnams kyi rten/ /sems can kun gyi don gyi phyir/ /gang gis bde ba mnga' mdzad des/ /khyed la bde legs mdzad par 'gyur / /skyob pa gang zhig</text></item>
<item><p>336b8</p><section>'dul ba</section><text>byams pa yi/ /thugs kyis 'gro ba 'di dag kun/ /bu gcig bzhin du rtag bskyangs des/ /khyed la bde legs mdzad par 'gyur/ /gang zhig 'khor bar 'khor ba yi/ /sems can kun gyi rten gyur cig /gling dang dpung gnyen</text></item>
<item><p>337a1</p><section>'dul ba</section><text>gyur pa des/ /khyed la bde legs mdzad par 'gyur/ /gang zhig chos kun mngon sum gyur/ /gtsang zhing slu ba mi mnga' ba/ /gsung gtsang gtsang bar mdzad pa des/ /khyed la bde legs mdzad par 'gyur/ /dpa'</text></item>
<item><p>337a2</p><section>'dul ba</section><text>bo chen po gang skyes pa/ /phun sum tshogs don 'byor gyur cing / /don grub tshogs kyang grub pa des/ /khyed la bde legs mdzad par 'gyur/ /gang zhig skyes pas sa rnams dang / /nags tshal bcas pa rab g.yos nas/ /</text></item>
<item><p>337a3</p><section>'dul ba</section><text>sems can thams cad rab dga' des/ /khyed la bde legs mdzad par 'gyur/ /byang chub snying por gang zhig gis/ /sa rnams rnam drug g.yor gyur cing / /bdud yid mi bder gyur pa des/ /khyed la bde legs</text></item>
<item><p>337a4</p><section>'dul ba</section><text>mdzad par 'gyur/ /chos kyi 'khor lo bskor ba na/ /'phags pa'i bden pa gsungs pa gang / /thub pa'i grags pa 'byung ba des/ /khyed la bde legs mdzad par 'gyur/ /yid 'phrog gang gis mu stegs</text></item>
<item><p>337a5</p><section>'dul ba</section><text>byed/ /thams cad chos kyis pham mdzad cing / /tshogs kun dbang du mdzad pa des/ /khyed la bde legs mdzad par 'gyur/ /sangs rgyas khyed la bde legs mdzad/ /brgya byin lhar bcas bde legs dang / /</text></item>
<item><p>337a6</p><section>'dul ba</section><text>'byung po kun gyi bde legs ni/ /khyed la dus kun sbyin gyur cig /sangs rgyas bsod nams mthu dag dang / /lha rnams kyis ni bsams pa yis/ /khyed kyi don 'dod gang yin pa / /don de di ring grub gyur cig /</text></item>
<item><p>337a7</p><section>'dul ba</section><text>rkang gnyis khyed cag bde legs shog /rkang bzhi khyed cag bde legs shog /khyed cag lam 'gro bde legs shog /phyir 'ong dag kyang bde legs shog /nyin mo bde legs mtshan bde legs/ /</text></item>
<item><p>337a8</p><section>'dul ba</section><text>nyi ma'i gung la'ang bde legs shing / /khyed rnams kun du bde legs shog /khyed cag sdig par ma gyur cig /sangs rgyas lha ni stong rnams kyis/ /yongs su bskor te gshegs</text></item>
<item><p>337b1</p><section>'dul ba</section><text>mdzad kyis/ /sdang sems ldan pa rnams byer cig /snying rje'i bdag nyid can rnams 'khod/ /sangs rgyas rang sangs rgyas rnams dang / /dgra bcom slob pa'i bden tshig gis/ /'jig rten mi phan byed pa rnams/ /</text></item>
<item><p>337b2</p><section>'dul ba</section><text>grong khyer 'di ni gtong gyur cig /sems can kun dang srog chags kun/ /'byung po kun dang khyed cag kun/ /bde ba 'ba' zhig ldan gyur cig /thams cad nad ni med gyur cig /kun gyis bzang po mthong gyur cig /</text></item>
<item><p>337b3</p><section>'dul ba</section><text>gang yang sdig par ma gyur cig /'byung po gang dag 'dir ni lhags gyur cing / /sa 'am 'on te bar snang gnas pa rnams/ /skye dgu rnams la rtag tu byams bgyid cing / /nyin dang mtshan du chos la spyod gyur cig /'dul</text></item>
<item><p>337b4</p><section>'dul ba</section><text>ba lung gi cha shas yangs pa'i grong khyer du 'jug pa'i bde legs kyi tshigs su bcad pa/ rdzogs s+ho// // @#/ /rgya gar skad du/ swa sti gA thA/ bod skad du/ bde</text></item>
<item><p>337b5</p><section>'dul ba</section><text>legs kyi tshigs su bcad pa/ dkon mchog gsum la phyag 'tshal lo/ /lha cig nye bar song nas su/ /lhas mchod pa la zhus byas te/ /sangs rgyas chen po thub pa che/ /ci zhig smras na bde</text></item>
<item><p>337b6</p><section>'dul ba</section><text>legs 'gyur/ /des ni tshig de gsan gyur nas/ /'jig rten rtsa lag bka' stsal pa/ /gang zhig rtag tu brjod byed pa/ /nga yi bde legs 'gyur de nyon/ /'jig rten 'di dang gzhan dang mtho ris na/ /</text></item>
<item><p>337b7</p><section>'dul ba</section><text>rin chen rgya chen mchog ni gang yod pa/ /des ni rdzogs pa'i sangs rgyas rin chen la/ /cig kyang grangs dang bgrang dang char mi phod/ /ngo mtshar shin du rmad byung dpag med de/ /rdzogs pa'i sangs rgyas rin chen 'jig rten mchog /</text></item>
<item><p>337b8</p><section>'dul ba</section><text>ji ltar nga'i 'di de bzhin bden mchog na/ /bden pa 'dis ni shin du bde legs shog /zhi 'gog bdud rtsi shin du gya nom gang / /shAkya thub pas mnyam bzhag thugs chud pa/ /chos de dang ni mtshungs pa yod min te/ /</text></item>
<item><p>338a1</p><section>'dul ba</section><text>de mngon byas na phyin chad mya ngan med/ /ngo mtshar shin du rmad byung dpag med de/ /dam pa'i chos kyi rin chen 'jig rten mchog /ji ltar nga'i 'di de bzhin bden mchog na/ /bden pa 'dis ni shin du bde legs</text></item>
<item><p>338a2</p><section>'dul ba</section><text>shog /rgyal bas gang dag gang zag brgyad gsungs pa/ /de dag rnams ni skyes bu zung bzhi ste/ /sbyin gnas de dag sa steng shin du dkon/ /de dag rnams la byin na dpag med 'gyur/ /ngo mtshar shin du rmad byung dpag</text></item>
<item><p>338a3</p><section>'dul ba</section><text>med de/ /dge 'dun rin chen gang zhig 'jig rten mchog /ji ltar nga'i 'di de bzhin bden mchog na/ /bden pa 'dis ni shin du bde legs shog /dam pa gtso bo mchog sbyin gya nom pa/ /'od mchog dpa'</text></item>
<item><p>338a4</p><section>'dul ba</section><text>bo dam pa mchog gi gnas/ /shes rab dam pa mchog gi dam pa mchog /mchog min mchog mkhyen 'di ni bcom ldan gcig /ngo mtshar shin du rmad byung dpag med de/ /rdzogs pa'i sangs rgyas rin chen 'jig rten</text></item>
<item><p>338a5</p><section>'dul ba</section><text>mchog /ji ltar nga'i 'di de bzhin bden mchog na/ /bden pa 'dis ni shin du bde legs shog /ting 'dzin dam pa bar chad med pa gang / /mtha' yas blo ldan de bzhin gshegs gsungs pa/ /ting 'dzin de bstan rdo rje</text></item>
<item><p>338a6</p><section>'dul ba</section><text>dper byas pa/ /ting 'dzin de dang mtshungs pa'i ting 'dzin med/ /ngo mtshar shin du rmad byung dpag med de/ /ting nge 'dzin gyi rin chen 'jig rten mchog /ji ltar nga'i 'di de bzhin bden mchog na/ /bden pa</text></item>
<item><p>338a7</p><section>'dul ba</section><text>'dis ni shin du bde legs shog /ji ltar sgo gtan dam zhing rab dam ste/ /stobs chen rlung bzhi dag gis mi bskyod pa/ /de ltar mkhas pa bden bzhi mthong gnas pa/ /'jig rten smra ba rnams kyis 'dir mi g.yo/ /</text></item>
<item><p>338a8</p><section>'dul ba</section><text>ngo mtshar shin du rmad byung dpag med de/ /dge 'dun rin chen gang zhig 'jig rten mchog /ji ltar nga'i 'di de bzhin bden mchog na/ /bden pa 'dis ni shin du bde legs shog /thams cad zil gnon kun mkhyen thams cad gzigs/ /</text></item>
<item><p>338b1</p><section>'dul ba</section><text>thams cad mkhyen pa stobs rnams kun dang ldan/ /kun gyi dam pa 'dzin pa kun dang bral/ /bsam pa kun mkhyen 'di ni bcom ldan cig /ngo mtshar shin du rmad byung dpag med de/ /rdzogs pa'i sangs rgyas rin chen 'jig rten</text></item>
<item><p>338b2</p><section>'dul ba</section><text>mchog /ji ltar nga'i 'di de bzhin bden mchog na/ /bden pa 'dis ni shin du bde legs shog /srid pa 'gog cing mi g.yo 'gyur ba med/ /skyon med 'jigs pa kun las rnam par grol/ /shin du 'gag cing gya nom nges par 'byung / /</text></item>
<item><p>338b3</p><section>'dul ba</section><text>shin du dri med zhi ba blos mi 'phrogs/ /ngo mtshar shin du rmad byung dpag med de/ /dam pa'i chos kyi rin chen 'jig rten mchog /ji ltar nga'i 'di de bzhin bden mchog na/ /bden pa 'dis ni shin du bde legs shog /shin</text></item>
<item><p>338b4</p><section>'dul ba</section><text>du sdug bsngal ston cing bde sbyin pa'i/ /bden rnams mthong ste gang dag bag yod pa/ /bden pa rin chen rnams la dogs bral ba/ /de dag skye ba brgyad pa phyis mi len/ /ngo mtshar shin du rmad byung dpag med de/ /</text></item>
<item><p>338b5</p><section>'dul ba</section><text>dge 'dun rin chen gang zhig 'jig rten mchog /ji ltar nga'i 'di de bzhin bden mchog na/ /bden pa 'dis ni shin du bde legs shog /dam pa rnams kyis dam pa don dam mkhyen/ /mchog dang mchog min</text></item>
<item><p>338b6</p><section>'dul ba</section><text>mkhyen cing don dam brtson/ /gzhan gyis mi 'phrogs dam pa thugs chud rtogs/ /shin du sdug bsngal rnams kyi dpung gnyen mchog /ngo mtshar shin du rmad byung dpag med de/ /rdzogs pa'i</text></item>
<item><p>338b7</p><section>'dul ba</section><text>sangs rgyas rin chen 'jig rten mchog /ji ltar nga'i 'di de bzhin bden mchog na/ /bden pa 'dis ni shin du bde legs shog /'dun pa bskyed nas rnal 'byor ldan gyur cing / /gau tam</text></item>
<item><p>338b8</p><section>'dul ba</section><text>bstan la rtag brtson rab grol zhi/ /gzhan gyis mi bkri ba dag zhi der reg /'di la de reg grangs su phyin mi 'gyur/ /ngo mtshar shin du rmad byung dpag med de/ /dge 'dun rin chen gang zhig</text></item>
<item><p>339a1</p><section>'dul ba</section><text>'jig rten mchog /ji ltar nga'i 'di de bzhin bden mchog na/ /bden pa 'dis ni shin du bde legs shog /bden pa mthong bas brjed pas brgya lam na/ /gal te sdig pa 'ga' zhig byas gyur kyang / /de ni de</text></item>
<item><p>339a2</p><section>'dul ba</section><text>'chal ba'i 'os min te/ /chos nyid 'di ni mi g.yo gnas phyir ro/ /ngo mtshar shin du rmad byung dpag med de/ /dge 'dun rin chen gang zhig 'jig rten mchog /ji ltar nga'i 'di de bzhin bden mchog na/ /bden pa 'dis</text></item>
<item><p>339a3</p><section>'dul ba</section><text>ni shin du bde legs shog /lha dang bcas pa'i 'jig rten thams cad na/ /sangs rgyas dang ni lhag pa 'am mtshungs pa med/ /lha dang mi yi ston pa bla na med/ /ston pa ded dpon sman pa rnams kyi mchog /ngo mtshar</text></item>
<item><p>339a4</p><section>'dul ba</section><text>shin du rmad byung dpag med de/ /rdzogs pa'i sangs rgyas rin chen 'jig rten mchog /ji ltar nga'i 'di de bzhin bden mchog na/ /bden pa 'dis ni shin du bde legs shog /so ga'i zla ba dang por thub pa yis/ /</text></item>
<item><p>339a5</p><section>'dul ba</section><text>nags khrod chos kyi dam pa rab brnyes pa/ /chos de dang ni lhag pa 'am mtshungs pa med/ /'di la de rig grangs su phyin mi 'gyur/ /ngo mtshar shin du rmad byung dpag med de/ /dam pa'i chos kyi rin chen 'jig rten</text></item>
<item><p>339a6</p><section>'dul ba</section><text>mchog /ji ltar nga'i 'di de bzhin bden mchog na/ /bden pa 'dis ni shin du bde legs shog /sdig pa rnying zad gsar du byas med na/ /rims nad med pas 'jigs med mya ngan bral/ /srid pa 'gags</text></item>
<item><p>339a7</p><section>'dul ba</section><text>pas rtsa ba mi bskyed pa/ /bstan pa mar me bzhin du 'bar bar 'gyur/ /ngo mtshar shin du rmad byung dpag med de/ /dge 'dun rin chen gang zhig 'jig rten mchog /ji ltar nga'i 'di de bzhin</text></item>
<item><p>339a8</p><section>'dul ba</section><text>bden mchog na/ /bden pa 'dis ni shin du bde legs shog /bde legs kyi tshigs su bcad pa/ rdzogs s+ho// //</text></item>
<item><p>339b1</p><section>'dul ba</section><text>@##/ /rgya gar skad du/ swa s+t+ya ya gA thA/ bod skad du/ bde legs su 'gyur ba'i tshigs su bcad pa/ thams cad mkhyen pa la phyag 'tshal lo/ /'jig rten 'dren pa'i drung du ni/ /lha zhig nye</text></item>
<item><p>339b2</p><section>'dul ba</section><text>bar song nas su/ /gang gis rtag tu bde legs pa/ /bdag gis zhu yis bcom ldan gsungs/ /dam pas de dag gsan pa dang / /'jig rten 'dren pas lung bstan pa/ /gang gis kun du bde legs su/ /'gyur ba lha khyod</text></item>
<item><p>339b3</p><section>'dul ba</section><text>legs par nyon/ /gang zhig de bzhin gshegs pa la/ /dad pa mi g.yo legs rab bstan/ /gang zhig dge ba tshul khrims can/ /de dag kun du bde legs 'gyur/ /gang zhig pha dang ma dag dang / /bu dang bu mo bran dag la/ /</text></item>
<item><p>339b4</p><section>'dul ba</section><text>rtag tu legs par bsnyen bkur ba/ /de dag kun du bde legs 'gyur/ /gang zhig dgra bcom grags pa la/ /legs par rab dang yon 'bul dang / /lha yi bka' bzhin byed pa dag /de dag kun du bde legs 'gyur/ /</text></item>
<item><p>339b5</p><section>'dul ba</section><text>gang gis lus dang ngag dang ni/ /yid la nyes byas med pa dang / /gang zhig rnam gsum rab bsdams pa/ /de dag kun du bde legs 'gyur/ /gang zhig 'byung po thams cad la/ /tshad med kun du mi 'khrugs pa/ /</text></item>
<item><p>339b6</p><section>'dul ba</section><text>byams pa'i sems ni sgom byed pa/ /de dag kun du bde legs 'gyur/ /gang zhig sdug bsngal kun spang phyir/ /'phags pa'i lam gyi yan lag brgyad/ /bde ba 'dren pa legs sgom pa/ /de dag kun du bde legs</text></item>
<item><p>339b7</p><section>'dul ba</section><text>'gyur/ /gang gis 'dus byas thams cad kyi/ /stong nyid rtag tu legs mthong zhing / /de ni sems la gnas gyur pa/ /de dag kun du bde legs 'gyur/ /gang gis lus kyis dri med chos/ /mngon sum byas</text></item>
<item><p>339b8</p><section>'dul ba</section><text>nas rgyu ba dang / /dgra bcom rnam grol sems ldan pa/ /de dag kun du bde legs 'gyur/ /gang gis 'dod chags zhe sdang dang / /gti mug rnams dang chags bral zhing / /ye shes 'khrug med skyes gyur pa/ /de dag kun du bde legs 'gyur/ /gang zhig lhar</text></item>
<item><p>340a1</p><section>'dul ba</section><text>bcas 'jig rten gyi/ /mgon po yang srid spangs pa yi/ /sangs rgyas khong du chud gyur pa/ /de dag kun du bde legs 'gyur/ /bde legs su 'gyur ba'i tshigs su bcad pa/ rdzogs s+ho// //</text></item>
<item><p>340a2</p><section>'dul ba</section><text>shis par brjod pa'i tshigs su bcad pa/ dkon mchog gsum la phyag 'tshal lo/ /lha yi bkra shis don sgrub cing / /phyogs rnams bkra shis byed pa des/ /khyed kyi don rnams grub gyur cig /thams cad myur du 'thun</text></item>
<item><p>340a3</p><section>'dul ba</section><text>par shog /phreng ba mgo la 'dug pa ltar/ /lag pa g.yas na dpal yod shog /g.yon na'ang dpal ni gnas gyur cig /yan lag kun na'ang dpal yod shog /tshong pa dag ni nor tshol zhing / /phyogs bcu dag tu</text></item>
<item><p>340a4</p><section>'dul ba</section><text>'gro ba rnams/ /rnyed pa chen po rnyed gyur cing / /de dag bde ba skyid par shog /dgos pa la la gang gi phyir/ /shar phyogs su ni 'gro ba na/ /gang dag phyogs der gnas pa yi/ /rgyu skar khyed la skyong gyur cig /smin</text></item>
<item><p>340a5</p><section>'dul ba</section><text>drug dang ni snar ma dang / /mgo dang lag dang nam so dang / /rgyal dang skag ces bya ba ste/ /de dag rnams ni shar phyogs pa/ /rgyu skar bdun po de dag ni/ /'jig rten skyong ba grags ldan pa/ /shar phyogs logs na</text></item>
<item><p>340a6</p><section>'dul ba</section><text>yod ces bstan/ /de dag khyed la kun du bsrungs/ /de dag bdag po rgyal po ni/ /yul 'khor bsrung zhes grags pa ste/ /de ni dri za kun gyi bdag /nyi ma lhan cig bsrung bar shog /de la bu ni mang yod pa/ /</text></item>
<item><p>340a7</p><section>'dul ba</section><text>mkhas shing ming yang 'thun pa ste/ /dgu bcu rtsa gcig zad par yang / /dbang po zhes bya stobs po che/ /de rnams khyed la nad med cing / /shis par lhag par skyong gyur cig /shar phyogs logs kyi phyogs cha na/ /</text></item>
<item><p>340a8</p><section>'dul ba</section><text>lha mo gzhon nu brgyad yod de/ /rgyal dang rnam par rgyal ma dang / /don grub ma dang mi pham dang / /dga' mchog ma dang dga' sde dang / /dga' can ma dang dga' 'phel ma/ /de dag khyed la nad med cing / /shis par lhag par skyong bar shog /shar</text></item>
<item><p>340b1</p><section>'dul ba</section><text>phyogs logs kyi phyogs cha na/ /gzhi 'dzin ces bya'i mchod rten yod/ /rgyal ba skyob pa dgra bcom pa/ /de rnams kyis ni bzhugs shing mkhyen/ /de yang khyed la nad med cing / /shis par lhag par skyong gyur cig /phyogs</text></item>
<item><p>340b2</p><section>'dul ba</section><text>na khyed cag bde bar shog /khyed cag sdig par ma gyur cig /lha rnams kun gyis rab bsrungs nas/ /nor rnams rnyed de ldog par shog /dgos pa la la gang gi phyir/ /lho phyogs su ni 'gro ba na/ /gang dag phyogs der</text></item>
<item><p>340b3</p><section>'dul ba</section><text>gnas pa yi/ /rgyu skar khyed la skyong gyur cig /mchu dang gre dang dbo dang ni/ /me bzhi nag pa lnga pa yin/ /sa ri dang ni sa ga ste/ /de dag rnams ni lho phyogs pa/ /rgyu skar bdun po de dag ni/ /'jig rten skyong ba grags ldan pa/ /lho phyogs</text></item>
<item><p>340b4</p><section>'dul ba</section><text>logs na yod ces bstan/ /de dag khyed la kun du bsrungs/ /de dag bdag po rgyal po ni/ /'phags skyes po zhes bya bar brjod/ /de ni grul bum kun gyi bdag /gshin rje lhan cig bsrung bar shog /de la bu ni mang yod la/ /</text></item>
<item><p>340b5</p><section>'dul ba</section><text>mkhas shing ming yang 'thun pa ste/ /dgu bcu rtsa gcig zad par yang / /dbang po zhes bya stobs po che/ /de rnams khyed la nad med cing / /shis par lhag par skyong gyur cig /lho phyogs logs kyi phyogs cha na/ /lha mo</text></item>
<item><p>340b6</p><section>'dul ba</section><text>gzhon nu brgyad yod de/ /dpal ldan ma dang grags ldan ma/ /grags pa thob dang grags 'dzin dang / /legs par langs dang rab ldang dang / /legs par sad dang bde sgrub ma/ /de dag khyed la nad med cing / /</text></item>
<item><p>340b7</p><section>'dul ba</section><text>shis par lhag par skyong bar shog /lho phyogs logs kyi phyogs cha na/ /pad ma zhes bya'i mchod rten yod/ /rtag tu gzi brjid kyis kyang 'bar/ /rtag tu thams cad gsal byed pa/ /de yang khyed la nad med cing / /shis</text></item>
<item><p>340b8</p><section>'dul ba</section><text>par lhag par skyong gyur cig /phyogs na khyed cag bde bar shog /khyed cag sdig par ma gyur cig /lha rnams kun gyis rab bsrungs nas/ /nor rnams rnyed de ldog par shog /dgos pa la la gang gi phyir/ /nub phyogs su ni 'gro ba na/ /gang dag phyogs</text></item>
<item><p>341a1</p><section>'dul ba</section><text>der gnas pa yis/ /rgyu skar khyer la skyong gyur cig /lha mtshams dang ni snron dang yang / /brtson 'grus brtan ldan snrums dang ni/ /chu stod chu smad byi zhin dang / /gro zhin de ni bdun pa yin/ /rgyu skar bdun po de dag ni/ /</text></item>
<item><p>341a2</p><section>'dul ba</section><text>'jig rten skyong ba grags ldan/ /nub phyogs logs na yod ces bstan/ /de dag khyed la kun du bsrungs/ /de dag bdag po rgyal po ni/ /mig mi bzang zhes bya bar shes/ /de ni klu rnams kun gyi bdag /chu lha lhan cig bsrung bar</text></item>
<item><p>341a3</p><section>'dul ba</section><text>shog /de la bu ni mang yod la/ /mkhas shing ming yang 'thun pa ste/ /dgu bcu rtsa gcig zad par yang / /dbang po zhes bya stobs po che/ /de dag khyed la nad med cing / /shis par lhag par skyong gyur cig /nub phyogs</text></item>
<item><p>341a4</p><section>'dul ba</section><text>logs kyi phyogs cha na/ /lha mo gzhon nu brgyad yod de/ /rna cha skra 'dres ma dang ni/ /pad ma dkar dang skya reng dang / /cha med gcig dang dgu pa dang / /rol dang gnag dang stabs myur srid/ /de dag khyed la nad med cing / /</text></item>
<item><p>341a5</p><section>'dul ba</section><text>shis par lhag par skyong bar shog /nub phyogs logs kyi phyogs cha na/ /nub ces bya ba'i ri bo yod / /nyi ma zla ba gnyis ka'ang nub/ /nub pa'ang khyed la nor sbyin 'gyur/ /de yang khyed la nad med cing / /</text></item>
<item><p>341a6</p><section>'dul ba</section><text>shis par lhag par skyong gyur cig /phyogs na khyed cag bde bar shog /khyed cag sdig par ma gyur cig /lha rnams kun gyis rab bsrungs nas/ /nor rnams rnyed de ldog par shog /dgos pa la</text></item>
<item><p>341a7</p><section>'dul ba</section><text>la gang gi phyir/ /byang phyogs su ni 'gro ba na/ /gang dag phyogs der gnas pa yi/ /rgyu skar khyed la skyong gyur cig /mon gru dang ni mon gre dang / /khrums stod dang ni khrums smad da dang / /nam gru dang ni</text></item>
<item><p>341a8</p><section>'dul ba</section><text>tha skar dang / /bra nye ste ni bdun pa yin/ /rgyu skar bdun po de dag ni/ /'jig rten skyong ba grags ldan pa/ /byang phyogs logs na yod ces bstan/ /de dag khyed la kun du bsrungs/ /de dag bdag</text></item>
<item><p>341b1</p><section>'dul ba</section><text>po rgyal po ni/ /mi la zhon pa lus ngan po/ /gnod sbyin kun gyi bdag po ste/ /nor bzangs lhan cig bsrung bar shog /de la bu ni mang yod la/ /mkhas shing ming yang 'thun pa ste/ /dgu bcu rtsa gcig zad par yang / /</text></item>
<item><p>341b2</p><section>'dul ba</section><text>dbang po zhes bya stobs po che/ /de dag khyed la nad med ci nga / /shis par lhag par skyong gyur cig /byang phyogs logs kyi phyogs cha na/ /lha mo gzhon nu brgyad yod de/ /rab chags lha mo gtong lha mo/ /sa dang de bzhin</text></item>
<item><p>341b3</p><section>'dul ba</section><text>pad ma can/ /rgyal po che la nyer gnas dang / /de dang khrel yod dpal ldan ma/ /de dag khyed la nad med cing / /shis par lhag par skyong bar shog /byang phyogs logs kyi phyogs cha na/ /spos ngad ldang ba'i ri</text></item>
<item><p>341b4</p><section>'dul ba</section><text>bo yod/ /gnod sbyin 'byung po rnams kyi gnas/ /rtse mo sna tshogs blta na sdug /de yang khyed la nad med cing / /shis par lhag par skyong gyur cig /phyogs na khyed cag bde bar shog /khyed cag sdig</text></item>
<item><p>341b5</p><section>'dul ba</section><text>par ma gyur cig /lha rnams kun gyis rab bsrungs nas/ /nor rnams rnyed de ldog par shog /rgyu skar nyi shu rtsa brgyad po/ /phyogs bzhi dag na bdun bdun gnas/ /lha yi bu mo sum bcu gnyis/ /</text></item>
<item><p>341b6</p><section>'dul ba</section><text>phyogs bzhi dag na brgyad brgyad gnas/ /dge sbyong brgyad dang bram ze brgyad/ /yul rnams na ni grong rdal brgyad/ /dbang por bcas pa'i lha brgyad rnams/ /de dag khyed la kun du bsrungs/ /khyed cag</text></item>
<item><p>341b7</p><section>'dul ba</section><text>'gro na'ang bkra shis gyur/ /ldog pa na yang bkra shis shog /gnyen la lta ba bkra shis shog /gnyen gyi lta ba'ang bkra shis shog /dbang bcas gnod sbyin rgyal che dang / /dgra bcom pa dag snying brtse bas/ /thams cad</text></item>
<item><p>341b8</p><section>'dul ba</section><text>du ni bkra shis dang / /bdud rtsi shis pa thob par shog /tshangs pa dang ni de bzhin nor rgyas dang / /zag pa med pa rnam par grol rnams dang / /klu dang gnod sbyin rtag tu snying rjes bsrungs/ /ston brgya mtshungs par tshe ni skyong bar shog /</text></item>
<item><p>342a1</p><section>'dul ba</section><text>'phags pa rgya cher rol pa'i mdo'i tshong dpon ga gon dang bzang po'i le'u las/ 'byung ba shis par brjod pa'i tshigs su bcad pa/ rdzogs s+ho// //</text></item>
<item><p>342a2</p><section>'dul ba</section><text>@/ /rgya gar skad du/ rad na tri swa sti ma~M ga la~M gA thA/ bod skad du/ dkon mchog gsum gyi bkra shis kyi tshigs su bcad pa/ dkon mchog gsum la phyag 'tshal lo/ /che ba'i che mchog</text></item>
<item><p>342a3</p><section>'dul ba</section><text>ston mchog bla na med/ /chos rje nyi ma rgyal ba'i byin rlabs kyis/ /bdud dang bgegs rigs gnod pa'i dgra zhi ste/ /rtag tu dpal gnas nyin mtshan bkra shis shog /chos nyid bden pa'i chos</text></item>
<item><p>342a4</p><section>'dul ba</section><text>mchog bla na med/ /dam chos bdud rtsi bden pa'i byin rlabs kyis/ /nyes pa'i skyon bral dge tshogs rnam 'phel ba/ /rtag tu dpal gnas nyin mtshan bkra shis shog /dge 'dun yon tan rin chen</text></item>
<item><p>342a5</p><section>'dul ba</section><text>dpal 'bar ba/ /rgyal sras phan mdzad bden pa'i byin rlabs kyis/ /nyon mongs sdug bsngal gdung ba'i dgra zhi ste/ /rtag tu dpal gnas nyin mtshan bkra shis shog /tshangs dang lha dbang bsrungs</text></item>
<item><p>342a6</p><section>'dul ba</section><text>ma'i byin brlabs kyis/ /phan mdzad lha yi bkra shis gnas gyur te/ /bde legs bsam pa yid bzhin 'grub pa dang / /che ring nad med bde skyid ldan par shog /dkon mchog gsum gyi bkra</text></item>
<item><p>342a7</p><section>'dul ba</section><text>shis kyi tshigs su bcad pa/ bcom ldan 'das kyis khyim bdag des pa la gsungs pa/ rdzogs s+ho// //rgya gar gyi mkhan po 'dzi na mi tra dang / zhu chen gyi lo ts+tsha ba ban d+he ye shes sdes bsgyur cing zhus te gtan la</text></item>
<item><p>342a8</p><section>'dul ba</section><text>phab pa'o/ / dkon mchog gsum la phyag 'tshal lo/ /bkra shis dam pa gang zhig gis/ /thugs rje chen po mnga' ba 'od srung rigs skyes pa/ /rnam par rgyal bar gshegs gyur pa/ /</text></item>
<item><p>342b1</p><section>'dul ba</section><text>des ni 'dir yang bkra shis legs gyur cig /bkra shis dam pa gang zhig gis/ /gser thub bsgribs pa med par rab tu gzigs pa de/ /rin chen sna tshogs gshegs gyur pa/ /des ni 'dir yang bkra shis legs gyur cig /bkra</text></item>
<item><p>342b2</p><section>'dul ba</section><text>shis dam pa gang zhig gis/ /gsod skyabs gser gyi ri bo 'bar ba 'dra ba de/ /rtse mo mchog tu gshegs gyur pa/ /des ni 'dir yang bkra shis legs gyur cig /bkra shis dam pa gang zhig gis/ /thams cad mnga' ba</text></item>
<item><p>342b3</p><section>'dul ba</section><text>dgra bcom dri ma gsum sel ba/ /mdzod spu'i rtse mor gshegs gyur pa/ /des ni 'dir yang bkra shis legs gyur cig /bkra shis dam pa gang zhig gis/ /sangs rgyas gtsug tor dgongs pa zil gyis mi non pa/ /</text></item>
<item><p>342b4</p><section>'dul ba</section><text>rin chen sna tshogs gshegs gyur pa/ /des ni 'dir yang bkra shis legs gyur cig /bkra shis dam pa gang zhig gis/ /rnam par gzigs pa skyes bu'i zla ba mi yi mgon/ /rin chen rgyan du gshegs gyur</text></item>
<item><p>342b5</p><section>'dul ba</section><text>pa/ /des ni 'dir yang bkra shis legs gyur cig /bkra shis dam pa gang zhig gis/ /shin du rgyas pa don dam mkhas shing brtan pa de/ /ma la ya yi rtser gshegs pa/ /</text></item>
<item><p>342b6</p><section>'dul ba</section><text>des ni 'dir yang bkra shis legs gyur cig /bkra shis dam pa gang zhig gis/ /sangs rgyas ston mchog thogs pa mi mnga' ba/ /dri med zla bar gshegs gyur pa/ /des ni 'dir yang bkra</text></item>
<item><p>342b7</p><section>'dul ba</section><text>shis legs gyur cig /bkra shis dam pa gang zhig gis/ /grags pa dri ma med par mgon po pad ma'i bla/ /dri ma med par gshegs gyur pa/ /des ni 'dir yang bkra shis</text></item>
<item><p>342b8</p><section>'dul ba</section><text>legs gyur cig /bkra shis dam pa gang zhig gis/ /mgon po mar me mdzad pa 'od snang mnga' ba de/ /'od zer dra bar gshegs gyur pa/ /des ni 'dir yang bkra shis</text></item>
<item><p>343a1</p><section>'dul ba</section><text>legs gyur cig /bcom ldan 'das la lha'i dbang po brgya byin gyis bkra shis tshigs su bcad pa'o// // dkon mchog gsum la phyag 'tshal lo/ /bkra</text></item>
<item><p>343a2</p><section>'dul ba</section><text>shis dam pa gang zhig gis/ /sangs rgyas grags pa'i dam par mtshan btags pa/ /nor bu'i gtsug tu gshegs pa ltar/ /des ni 'dir yang bkra shis mchog gyur cig /bkra shis dam pa gang</text></item>
<item><p>343a3</p><section>'dul ba</section><text>zhig gis/ /'jig rten sgron ma blo zhes mtshan btags pa/ /sbyangs pa'i lam du gshegs pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /sgribs</text></item>
<item><p>343a4</p><section>'dul ba</section><text>med gzigs pa 'dzum pa'i spyan du mtshan btags pa/ /brgyan gcig ldan par gshegs pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /'jig rten</text></item>
<item><p>343a5</p><section>'dul ba</section><text>sgron ma mar me mdzad ces mtshan btags pa/ /rnam par rgyal bar gshegs pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /bde gshegs</text></item>
<item><p>343a6</p><section>'dul ba</section><text>yang dag don gzigs pa zhes mtshan btags pa/ /dri med rtse mor gshegs pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /de bzhin gshegs</text></item>
<item><p>343a7</p><section>'dul ba</section><text>pa rang byung mchog ces mtshan btags pa/ /rin chen spos su gshegs pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /'jig rten sgron ma dbyig</text></item>
<item><p>343a8</p><section>'dul ba</section><text>gi lha zhes mtshan btags pa/ /dri med sna tshogs gshegs pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /'gro ba med pa smra ba'i stag ces mtshan btags pa/ /</text></item>
<item><p>343b1</p><section>'dul ba</section><text>thams cad tshal du gshegs pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /yon tan kun mnga' dpal gyi rgyal bar mtshan btags pa/ /dga' ba'i rgyan du gshegs pa</text></item>
<item><p>343b2</p><section>'dul ba</section><text>ltar/ /des ni 'dir yang bkra shis mchog gyur cig /bkra shis dam pa gang zhig gis/ /'jig rten phan brtson dka' thub drag por mtshan btags pa/ /kun nas mchog tu gshegs pa ltar/ /des ni 'dir</text></item>
<item><p>343b3</p><section>'dul ba</section><text>yang bkra shis mchog gyur cig /ces bya ba ni bcom ldan 'das la lha'i rgyal po rab mtshe mas bkra shis tshigs su bcad pa'o/ / dkon mchog gsum la phyag 'tshal lo/ /bkra</text></item>
<item><p>343b4</p><section>'dul ba</section><text>shis dam pa gang zhig gis/ /chags pa med pa'i zla bar mtshan gsol mtshan btags pa/ /pho brang mchog tu rab gshegs pa/ /des ni 'dir yang bkra shis legs gyur cig /bkra shis dam pa gang</text></item>
<item><p>343b5</p><section>'dul ba</section><text>zhig gis/ /ye shes mtha' yas dbang zhes bya bar mtshan btags pa/ /kha dog gser du rab gshegs pa/ /des ni 'dir yang bkra shis legs gyur cig /bkra shis dam pa gang zhig gis/ /</text></item>
<item><p>343b6</p><section>'dul ba</section><text>kun du mtha' yas spyan zhes bya bar mtshan btags pa/ /pad ma'i rtse mor rab gshegs pa/ /des ni 'dir yang bkra shis legs gyur cig /bkra shis dam pa gang zhig gis/ /yan lag rin</text></item>
<item><p>343b7</p><section>'dul ba</section><text>po che zhes bya bar mtshan btags pa/ /rin chen mdzod du rab gshegs pa/ /des ni 'dir yang bkra shis legs gyur cig /bkra shis dam pa gang zhig gis/ /dpal rab rgol ba'i stag</text></item>
<item><p>343b8</p><section>'dul ba</section><text>ces bya bar mtshan btags pa/ /dbang po'i khang par rab gshegs pa/ /des ni 'dir yang bkra shis legs gyur cig /</text></item>
<item><p>344a1</p><section>'dul ba</section><text>bkra shis dam pa gang zhig gis/ /yon tan thams cad ston pa'i nyi mar mtshan btags pa/ /me tog snying por rab gshegs pa/ /des ni 'dir yang bkra shis legs gyur cig /bkra shis dam pa gang</text></item>
<item><p>344a2</p><section>'dul ba</section><text>zhig gis/ /yan lag 'od zer mtha' yas par ni mtshan btags pa/ /shing gis brgyan par rab gshegs pa/ /des ni 'dir yang bkra shis legs gyur cig /bkra shis dam pa gang zhig gis/ /mgon</text></item>
<item><p>344a3</p><section>'dul ba</section><text>po the tsom 'joms pa chos kyi rgyal mtshan de/ /rin chen khang par rab gshegs pa/ /des ni 'dir yang bkra shis legs gyur cig /bkra shis dam pa gang zhig gis/ /mi yi seng ge ye shes sgron ma mtha' yas pa/ /</text></item>
<item><p>344a4</p><section>'dul ba</section><text>spos kyi rtse mor rab gshegs pa/ /des ni 'dir yang bkra shis legs gyur cig /bkra shis dam pa gang zhig gis/ /sangs rgyas yon tan kun gyis 'byung gnas 'od mnga' ba/ /nor bus brgyan par rab</text></item>
<item><p>344a5</p><section>'dul ba</section><text>gshegs pa/ /des ni 'dir yang bkra shis legs gyur cig /bcom ldan 'das la lha'i rgyal po rab dga' ldan gyis bkra shis tshigs su bcad pa/ rdzogs s+ho// //</text></item>
<item><p>344a6</p><section>'dul ba</section><text>de ltar lha'i dbang po brgya byin la sogs pa gsum gyis bkra shis tshigs su bcad pa 'di rnams ni shin du rgyas pa chen po'i sde sangs rgyas phal po che las gsungs pa'o/ / @/ /rgya gar skad</text></item>
<item><p>344a7</p><section>'dul ba</section><text>du/ de ba pa ri pr-its+tsha maM ga la gA thA/ bod skad du/ lhas zhus pa'i bkra shis kyi tshigs su bcad pa/ dkon mchog gsum la phyag 'tshal lo/ /gzhan gyis mi thub rdzogs sangs rgyas/ /</text></item>
<item><p>344a8</p><section>'dul ba</section><text>mgon po phyogs cig bzhugs pa na/ /lha cig dpa' bo chen po la/ /phyag 'tshal 'di skad tshig gsol to/ /dge ba don du gnyer ba na/ /lha dang mi rnams so so</text></item>
<item><p>344b1</p><section>'dul ba</section><text>nas/ /bkra shis dag ni brjod bgyis na/ /bkra shis dam pa gang zhig lags/ /bcom ldan 'das kyis bka' stsal pa/ /dge ba don du gnyer ba na/ /lha dang mi rnams so so nas/ /bkra shis rnams ni brjod byed pa/ /</text></item>
<item><p>344b2</p><section>'dul ba</section><text>de dag bkra shis brjod par bya/ /yul bzang gnas dang grogs mchog dang / /sngon chad bsod nams byas pa dang / /sems ni legs par gtad byas pa/ /de ni bkra shis dam pa yin/ /sbyin dang shin du</text></item>
<item><p>344b3</p><section>'dul ba</section><text>snyan smra dang / /yang dag don la rnam nges dang / /khrims ldan rnams dang mtshungs sbyor ba/ /de ni bkra shis dam pa yin/ /byis pa rnams la mi brten dang / /mkhas pa rnams la brten pa dang / /</text></item>
<item><p>344b4</p><section>'dul ba</section><text>mchod 'os rnams la mchod byed pa/ /de ni bkra shis dam pa yin/ /pha ma bsnyen bkur byed pa dang / /zhi dang tshangs par spyod pa dang / /'byung po kun la snying brtse ba/ /de ni bkra shis dam pa yin/ /</text></item>
<item><p>344b5</p><section>'dul ba</section><text>sdig pa'i las las ldog pa dang / /dge ba'i las la brten pa dang / /bag yod pa dang rtag mkhas pa/ /de ni bkra shis dam pa yin/ /nga rgyal med dang khengs med dang / /chos shes 'thun pas 'tsho ba dang / /</text></item>
<item><p>344b6</p><section>'dul ba</section><text>rtag tu byas pa gzo byed pa/ /de ni bkra shis dam pa yin/ /mi smod de bzhin bzod pa dang / /'phags pa rnams dang 'thun sbyor dang / /dus skabs su ni chos nyan pa/ /de ni bkra shis dam pa yin/ /</text></item>
<item><p>344b7</p><section>'dul ba</section><text>le lo med dang mang thos dang / /chos la legs par rnam nges dang / /de bzhin sems la rnyog med pa/ /de ni bkra shis dam pa yin / /gang zhig sems can thams cad la/ /byams pa'i sems ni rab</text></item>
<item><p>344b8</p><section>'dul ba</section><text>sgom zhing / /dpag tu med de mi 'khrugs pa/ /de ni bkra shis dam pa yin/ /gang zhig 'phags pa'i bden rnams la/ /shes rab mig ni rnam sbyangs dang / /tshul khrims nongs par</text></item>
<item><p>345a1</p><section>'dul ba</section><text>ma gyur pa/ /de ni bkra shis dam pa yin/ /'phags pa'i bden pa mthong ba dang / /tshangs par spyod pa sgom pa dang / /mya ngan 'das pa 'thob 'gyur ba/ /de ni bkra shis dam pa yin/ /gang zhig 'dod chags</text></item>
<item><p>345a2</p><section>'dul ba</section><text>zhe sdang dang / /ma rig pa yang rnam spangs dang / /shes pa mi 'khrugs skye 'gyur ba/ /de ni bkra shis dam pa yin/ /'jig rten chos rnams kyis bskyod kyang / /gang gi sems ni mi g.yo dang / /dri med zhi dang</text></item>
<item><p>345a3</p><section>'dul ba</section><text>mya ngan med/ /de ni bkra shis dam pa yin/ /de dang 'di ni ci rigs par/ /'di la bkra shis de dag ni/ /mkhas pa gang zhig bstod byed pa/ /de la rtag tu bkra shis 'gyur/ /lhas zhus pa'i bkra</text></item>
<item><p>345a4</p><section>'dul ba</section><text>\u0f72sa kyi tshigs su bcad pa/ rdzogs s+ho// // @/ /dkon mchog gsum la phyag 'tshal lo/ /bcom ldan rnam par gzigs ni rgyal rigs gzi brjid can/ /tshe lo brgyad khri'i</text></item>
<item><p>345a5</p><section>'dul ba</section><text>dus na grong khyer mdzes ldan du/ /shi ri sha yi shing drung mngon par sangs rgyas pa/ /deng 'dir bde gshegs bkra shis phun sum tshogs gyur cig /bde gshegs gtsug tor mnga' ba rgyal rigs rdzu 'phrul</text></item>
<item><p>345a6</p><section>'dul ba</section><text>can/ /tshe lo bdun khri'i dus na su ka'i grong khyer du/ /shing mchog sun d+ha'i shing drung mngon par sangs rgyas pa/ /ding 'dir bde gshegs bkra shis phun sum tshogs gyur cig /rgyal ba</text></item>
<item><p>345a7</p><section>'dul ba</section><text>thams cad skyob pa rgyal rigs blo gros can/ /tshe lo drug khri'i dus na grong khyer mnyam med du/ /shing mchog sA la'i drung du mngon par sangs rgyas pa/ /ding 'dir bde gshegs bkra shis phun sum</text></item>
<item><p>345a8</p><section>'dul ba</section><text>tshogs gyur cig /thub pa 'khor ba 'jig ni bcom ldan bram ze'i rigs/ /tshe lo bzhi khri'i dus na grong khyer mdzes ldan du/ /shi ri sha yi shing drung mngon par sangs rgyas pa/ /ding 'dir bde</text></item>
<item><p>345b1</p><section>'dul ba</section><text>gshegs bkra shis phun sum tshogs gyur cig /'dren pa gser thub bslab pa mchog ldan bram ze'i rigs/ /tshe lo sum khri'i dus na grong khyer bde ldan du/ /u dum ba ra'i shing drung mngon par sangs rgyas pa/ /ding 'dir</text></item>
<item><p>345b2</p><section>'dul ba</section><text>bde gshegs bkra shis phun sum tshogs gyur cig /skyob pa 'od srung rgyal rigs bla med yon tan can/ /tshe lo nyi khri'i dus na bA rA Na sI ru/ /n+ya gro d+ha yi shing drung mngon par sangs rgyas pa/ /ding 'dir bde</text></item>
<item><p>345b3</p><section>'dul ba</section><text>gshegs bkra shis phun sum tshogs gyur cig /'gro mgon shAkya thub pa rgyal rigs brtson 'grus can/ /tshe lo brgya pa'i dus na ser skya'i grong khyer du/ /a shwa tha yi shing drung mngon par sangs rgyas pa/ /</text></item>
<item><p>345b4</p><section>'dul ba</section><text>ding 'dir bde gshegs bkra shis phun sum tshogs gyur cig /sangs rgyas rabs bdun bkra shis phun sum tshogs pa gang / /phyogs dus kun gyi bde gshegs byin rlabs rmad byung ba/ /</text></item>
<item><p>345b5</p><section>'dul ba</section><text>chos dbyings rnam dag rten 'brel stobs ldan mi 'gyur ba/ /ding 'dir bde gshegs bkra shis phun sum tshogs gyur cig /sangs rgyas rabs bdun gyi bkra shis tshigs su bcad pa/</text></item>
<item><p>345b6</p><section>'dul ba</section><text>rdzogs s+ho// // @#/ /rgya gar skad da du/ ma~M ga la gA thA/ bod skad du/ bkra shis tshigs su bcad pa/ dkon mchog</text></item>
<item><p>345b7</p><section>'dul ba</section><text>gsum la phyag 'tshal lo/ /phun sum tshogs pa mnga' ba gser gyi ri bo 'dra/ /'jig rten gsum gyi mgon po dri ma gsum spangs pa/ /</text></item>
<item><p>345b8</p><section>'dul ba</section><text>sangs rgyas pad ma rgyas pa'i mdab 'dra'i spyan mnga' ba/ /bkra shis des ni skye dgu zhi byed dang po'o/ /de yis nye bar bstan pa'i mchog rab mi g.yo ba/ /'jig rten gsum na</text></item>
<item><p>346a1</p><section>'dul ba</section><text>grags shing lha dang mis mchod pa/ /chos kyi dam pa skye dgu rnams la zhi byed pa/ /de ni 'jig rten dge ba'i bkra shis gnyis pa'o/ /dge 'dun dam pa'i chos ldan thos pa'i bkra shis phyug /mi dang</text></item>
<item><p>346a2</p><section>'dul ba</section><text>lha dang lha ma yin gyis mchod pa'i gnas/ /tshogs kyi mchog rab ngo tsha shes dang dpal gyi gzhi/ /de ni 'jig rten dge ba'i bkra shis gsum pa'o/ /sems can kun la phan phyir byang chub mnga' ba po/ /don rnams</text></item>
<item><p>346a3</p><section>'dul ba</section><text>thams cad 'grub par brtul ba yongs ldan pa/ /tshogs kyi lam dgyes thub pa'i bkra shis gang byung ba/ /bkra shis des ni skye dgu rnams la zhi byed shog /'gro la phan phyir de bzhin gshegs pa dga' ldan lha'i/ /</text></item>
<item><p>346a4</p><section>'dul ba</section><text>gzhal med khang gi snying po nas ni 'di gshegs te/ /dbang bcas lha yis bskor ba'i bkra shis gang byung ba/ /bkra shis des ni skye dgu rnams la zhi byed shog /lo ma me tog 'od 'bar nyams dga' lum bi'i tshal/ /</text></item>
<item><p>346a5</p><section>'dul ba</section><text>lha mang dag gis bsten par mgon po bltam pa na/ /srid pa'i mthar phyin pa yi bkra shis gang byung ba/ /bkra shis des ni skye dgu rnams la zhi byed shog /grong khyer ser skya'i gnas nas rgyal po'i pho</text></item>
<item><p>346a6</p><section>'dul ba</section><text>brang du/ /lhums nas bltam pa ston pa bde gshegs zas gtsang sras/ /myur bskrun bdud rtsi'i chus gtor ba yi bkra shis gang / /bkra shis des ni skye dgu rnams la zhi byed</text></item>
<item><p>346a7</p><section>'dul ba</section><text>shog /grong khyer dam pa ser skya'i gnas zhes bya bar ni/ /rmad du grags pa che ba'i lha yis mngon bstod pa/ /bsam yas dge bsgrubs bsod nams phung po'i bkra shis gang / /</text></item>
<item><p>346a8</p><section>'dul ba</section><text>bkra shis des ni skye dgu rnams la zhi byed shog /dgyes shing nam phyed grong khyer mchog nas mngon byung ste/ /dka' thub tshal du mngon par gshegs shing tshangs la sogs/ /</text></item>
<item><p>346b1</p><section>'dul ba</section><text>lha'i tshogs kyis yongs su bskor ba'i bkra shis pa/ /bkra shis des ni skye dgu rnams la zhi byed shog /rab tu 'od 'bar gser dang 'dra ba'i sku mnga' zhing / /bai dUr+ya ltar sngo ba'i rtswa bting steng</text></item>
<item><p>346b2</p><section>'dul ba</section><text>bzhugs te/ /dkyil mo dkrung bcas mi g.yo mchog gi bkra shis gang / /bkra shis des ni skye dgu rnams la zhi byed shog /chu bo'i 'gram na tsa sha'i phreng gis yongs bskor ba/ /shin du rmad du byung ba'i srid pa sel</text></item>
<item><p>346b3</p><section>'dul ba</section><text>mdzad pa/ /klu yi rgyal pos phyag byas pa yi bkra shis gang / /bkra shis des ni skye dgu rnams la zhi byed shog /shing rgyal drung gshegs byams pa'i stobs kyis bdud kyi phyogs/ /mang po btul te sa steng dang ni nam</text></item>
<item><p>346b4</p><section>'dul ba</section><text>mkha' la/ /bcom ldan bkra shis rnam pa sna tshogs gang byung ba/ /bkra shis des ni skye dgu rnams la zhi byed shog /sdug bsngal mtha' dag gzhig phyir rdo rje'i gdan bzhugs te/ /nam gyi tho rangs bdud bzhi po dag rnam btul ba/ /</text></item>
<item><p>346b5</p><section>'dul ba</section><text>ston pa bde bar gshegs pa'i bkra shis gang yin pa/ /bkra shis des ni skye dgu rnams la zhi byed shog /grong khyer bA rA Na sIr drang srong mchog bzhugs te/ /chos kyi 'khor lo mchog bstan pa yi bkra shis gang / /lha</text></item>
<item><p>346b6</p><section>'dul ba</section><text>yul deng 'dir shin du rmad du byung gyur pa/ /bkra shis des ni skye dgu rnams la zhi byed shog /bkra shis gang zhig phan byed dam pa dag byed pa/ /bsod nams bya byed 'phags pa'i skye bos mngon</text></item>
<item><p>346b7</p><section>'dul ba</section><text>bstod pa/ /bcom ldan shAkya thub pa'i seng ges gang gsungs pa/ /bkra shis des ni skye dgu rnams la zhi byed shog /mu stegs byed pa kun gyi nga rgyal gzhom pa dang / /'gro la bde ba</text></item>
<item><p>346b8</p><section>'dul ba</section><text>bskyed phyir cho 'phrul dam pa dag /nye bar ston pa rgyal ba'i bkra shis gang yin pa/ /bkra shis des ni skye dgu rnams la zhi byed shog /'gro la phan phyir mtho ris nas ni 'dir gshegs te/ /tshangs pa las</text></item>
<item><p>347a1</p><section>'dul ba</section><text>sogs lha tshogs lag na rnga yab gdugs/ /sna tshogs thogs pas yongs su bskor ba'i bkra shis gang / /bkra shis des ni skye dgu rnams la zhi byed shog /de bzhin gshegs pa zhi ba mchog tu nyer</text></item>
<item><p>347a2</p><section>'dul ba</section><text>gshegs pa/ /man dA ra ba'i me tog mang pos mngon mchod pa/ /lha mchog rnams kyis mngon par bstod pa'i bkra shis gang / /bkra shis des ni skye dgu rnams la zhi byed shog /lha dbang klu dang mi yi dbang pos</text></item>
<item><p>347a3</p><section>'dul ba</section><text>phyag byas pa/ /mkha' lding gnod sbyin dri za'i dbang pos mchod gyur pa/ /de bzhin gshegs pa'i stobs bcu ldan pa'i bkra shis gang / /bkra shis des ni skye dgu rnams la zhi byed shog /dkon mchog</text></item>
<item><p>347a4</p><section>'dul ba</section><text>gsum dang mdzad pa bcu gnyis kyi bkra shis kyi tshigs su bcad pa/ rdzogs s+ho// //rgya gar gyi mkhan po dzi na mi tra dang / dA na shI la dang / zhu chen gyi lo ts+tsha ba ban d+he ye</text></item>
<item><p>347a5</p><section>'dul ba</section><text>shes sdes bsgyur cing zhus te gtan la phab pa'o// //</text></item>
</list>