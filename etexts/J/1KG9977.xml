<list>
<item><p>0a1</p><text>@#/ /bde bar gshegs pa'i bka' 'gyur gyi par byang bzhugs so/ /</text></item>
<item><p>0a2</p><text>大藏經序</text></item>
<item><p>0b1</p><text>@#/ /bde bar gshegs pa'i bka' gangs can gyi brdas 'dren pa ji snyed pa'i phyi mo par gyi tshogs su 'khod pa'i byung ba </text></item>
<item><p>0b2</p><text>gsal bar brjod pa legs byas kyi rang gzugs kun nas snang ba nor bu rin po che'i me long zhes bya ba bzhugs so/ /</text></item>
<item><p>1a1</p><text>大寶法王九祖法師</text></item>
<item><p>1a2</p><text>二法王六祖法師</text></item>
<item><p>1b1</p><text>@#/ / dza ya i n+d+ra d+ha rma na ba la p+d+ha ku tso tI// kl-i ba d+ha rma kha d+ga ka Ti ba n+da na mo tsaH// su kha d+ha rma sho ka a ta ka swa sa la b+d+ho// ra ma sa t+ya d+ha rma tsa ta te pra ti ya sto//</text></item>
<item><p>1b2</p><text>@/ rgyal ba'i dbang po chos kyi gru brnyes 'dam las brgal/ /chos kyi ral gris nyon mongs 'ching ba grol bar bkrol/ /chos kyi bde bas mya ngan mthar mdzad dbugs dbyung brnyes/ /de yi phyir na dam pa'i chos la bsngags par 'dod/ /</text></item>
<item><p>1b3</p><text>sa t+d+ha rma n+tsaH shA n+ta ta t+t+wA tsa ya s+yaH// sa m+bu d+d+ho te bai ma lA b+hi kri bA raH// ta t+de sho ta d+ha rma tsa kra s+ya sha p+d+he// ta t+p+ra tai tsaH sa t+ya d+ha rma stu yo gyaH//</text></item>
<item><p>1b4</p><text>dam pa'i chos kyis gang zhig zhi ba ('gog bden )de nyid dang / /yang dag rtogs pa (lam bden )dri med mchog ni mngon byed la/ /de ston pa ni chos kyi 'khor lo'i sgra (lung gi chos 'khor )skad de/ /de yi phyir yang dam pa'i chos ni bstod par 'os/ /</text></item>
<item><p>2a1</p><text>@/ dzi na s+ya m+mU laM d+ha rma d+hA to pra tiSh+ThaH// s+thA laM b+hU tI nA nA ga to bI dzi dzi n+yaH// br-i d+d+hA d+yA ba sh+yaH A r+ya sa d+g+haH ha wa stiH// ta t+tA thA yA thaH sa t+ya d+ha rma s+thi na myaH//</text></item>
<item><p>2a2</p><text>@/ rgyal ba'i sa bon chos kyi gzhi la rab gnas te/ /mngon du gyur las rgyal ba'i myu gu mi ldog par/ /'phel ba 'di ni 'phags pa'i dge 'dun yin mthong ste/ /de lta na yang dam pa'i chos ni phyag gi gnas/ /</text></item>
<item><p>2a3</p><text>ya s+thA na d+ha rma ba tsa ta t+su tsa sa d+g+ha nA me// d+ha rma s+tha no tsa ra Na gA n+ta pa ri t+ya bu d+d+haH// ta t+p+ra t+ya b+ha k+ti kr-i ya bu d+d+ha tsa A r+ya sa ng+g+haM// tau sarba sat+b+ha shi ta d+ha rma tsa na mya kr-i t+to//</text></item>
<item><p>2a4</p><text>chos la gang gnas de ni dge 'dun zhes brjod de/ /chos gnas spyod pa yongs su mthar phyin sangs rgyas nyid/ /de yi slad du sangs rgyas dge 'dun la dang ba/ /de dag rnams kyang dam pa'i chos la phyag byos shig /</text></item>
<item><p>2b1</p><text>'khor ba'i rgya mtsho smre sngags dug can 'jigs su rung / /sems dmyal yi dwags dud 'gro'i dba' rlabs mi bzad g.yo/ /skye dang rga dang na dang 'chi ba'i chu srin grong / /gting mtha' med der thog med dus nas 'gro 'di g.yengs/ /ded dpon </text></item>
<item><p>2b2</p><text>mkhas dang bral ba'i tshong pa blun po ni/ /rab tu mang po gru gzings zhig nas skyabs med par/ /ba tshwa can du nyams nyes sdug bsngal 'phyan pa ltar/ /ma rnams bshes bral 'gro ba drug na rnam par 'khor/ /kye kye dpung gnyen med pa khyed cag tshur </text></item>
<item><p>2b3</p><text>gshegs dang / /chos kyi gru chen phan bde'i ba dan dkar po can/ /mthun par brtson pa'i rlung gi shugs kyis dogs med par/ /thar pa'i rin chen gling du 'dren 'dir myur bar zhugs/ /de thob pa las nges legs nor bu'i phul rnyed nas/ /sems can </text></item>
<item><p>2b4</p><text>khams la dgos 'dod dga' ston 'gyed 'gyur bas/ /'gro ba khyed rnams yon tan mthong nas dga' ba dang / /mgu dad rangs par chos la brten pa nyid du byos/ /gal te de ston pa yang tshad mar gang las shes/ /ji ltar bstan la bstan pa'i chos kyang </text></item>
<item><p>2b5</p><text>ji lta bu/ /de bsten pa las 'bras bu ji ltar 'gyur ro zhes/ /snyam pa de la 'dir ni phyogs tsam brjod par bya/ /</text></item>
<item><p>2b6</p><text>a pa ra mi ta b+h+ra ma duH kha sa twa tsaH // ma ma da ya kA ru Na de sha pU rba yAM // su dza ya ma hA mu ni sA kya A da ye // pra ti ba ra bo d+hi su tsi t+ta dzA ta yo //</text></item>
<item><p>2b7</p><text>sems can dpag med 'khor bar sdug bsngal gyur 'di la/ /brtse ba'i thugs rjes sngon tshe bdag gi ston pa 'dis/ /shAkya thub pa chen po la sogs rgyal ba'i drung / /dang po kho nar byang chub mchog tu thugs bskyed do/ /dam bcas bzhin du de nas bskal pa du ma'i bar/ /</text></item>
<item><p>3a1</p><text>mgo dang mig dang yan lag gzhan dang rgyal srid dang / /bu dang bu mo chung ma glang po shing rta rta/ /zas nor gos sogs ci 'dod sbyin pa dpag med byin/ /srog gcod brku dang 'dod log lus kyi nyes spyad dang / /brdzun tshig phra ma rtsub mo kyal pa dag gi </text></item>
<item><p>3a2</p><text>skyon/ /brnab sems gnod sems log par blta ba sems kyi dri/ /rab tu spangs nas dge bcu'i tshul khrims srog bzhin bsrungs/ /gzhan gyi gnod pas dbang po 'khrugs shing bzhin 'gyur ba/ /smad pa'i tshul yin brtse ldan mkhas la ji ltar 'os/ /</text></item>
<item><p>3a3</p><text>bdag gi lus 'di dum bur gtubs kyang dgra bo la/ /khro ba med par bzod pa'i go cha rtag tu mnabs/ /theg pa mchog zhugs dman pa'i le lo rnam par spangs/ /rtag tu lhur byed snyoms las le lo ring du dor/ /srog gi phyir yang byang chub spyod las nyams </text></item>
<item><p>3a4</p><text>min na/ /bya ba gzhan gyis brtson pa gtong bar ci ste 'gyur/ /gang gi thugs ni 'du 'dzi'i chos la mi dmigs te/ /nye bar ma zhi rnam par g.yengs las nges par byung / /rab tu dben zhing rnyog pa med la mnyam par bzhag /'khrungs rabs de der </text></item>
<item><p>3a5</p><text>bsam gtan bsgoms pa bsam mi khyab/ /shes rab slad du gang gis bshes gnyen bsten pa dang / /nyan dang 'dzin dang klog dang kha ton yid la byed/ /bsgom pa'i rim pas spyan dang mngon shes shes rab stobs/ /bskyed pa'i grangs ni bskal par brjod kyang </text></item>
<item><p>3a6</p><text>gtugs mi 'gyur/ /mang du ci dgos bdag cag rnams kyi ston pa 'dis/ /skye ba skye bar byang chub spyod pa spyad pa'i tshul/ /cha shas tsam zhig rtogs par 'dod na mdo sde dang / /rtogs pa brjod pa snyan pa snyan pa dag la ltos/ /mthong nas de yis de ltar bya </text></item>
<item><p>3a7</p><text>dka' sngon spyad pa/ /rang nyid tshangs dang 'khor los bsgyur sogs thob phyir min/ /sems can sdug bsngal bdag cag sgrol ba kho na'i phyir/ /de ltar mdzad la bka' drin rtag tu dran par gyis/ sbyin pa la sogs thabs tshul rgya chen bsod nams dang / /brtson </text></item>
<item><p>3a8</p><text>dang bsam gtan shes rab ye shes tshogs gnyis po/ /yongs su rdzogs nas rang don zhi sku'i ngang nyid las/ /'og min gnas su gzhan don longs spyod rdzogs skur snang / /lha rnams gdul phyir dga' ldan lha gnas dam pa der/ /lha rigs gzhon nu rgyal sras dam </text></item>
<item><p>3b1</p><text>pa der/ /lha rigs gzhon nu rgyal sras dam pa tog ¹dkar po'i/ /rnam par rol pas ring mo'i bar du lha rnams la/ /bdud rtsi de las mchog tu gyur pa'i bdud rtsi bstan/ /re zhig tshe na sprul pas gdul ba'i sems can khams/ /²'di yum sgyu ma'i lhums su zhugs pa de </text></item>
<item><p>3b2</p><text>rgyun mtha'i byang chub sems dpar ma gsungs sam she na theg pa thun mong ltar na de ltar bshad mod kyi theg chen lugs la bskal pa mang po'i snga rol du sangs rgyas par yang 'jog pa yin no/ /mchan/ dag dang ma dag 'dren mar gyur la thugs brtse zhing / /phyogs bcu'i rgyal bas yang yang bskul bar gyur pa las/ /</text></item>
<item><p>3b3</p><text>sa steng dag na mchog gi sprul sku ston par dgongs/ /'dzam bus mtshan pa'i nor 'dzin thig le ser skya'i yul/ /nyi ma'i gdung rabs shAkya rgyal po dge ba'i rigs/ /yab kyi gnas su mi yi bdag po zas gtsang lha/ /sgyu 'phrul lha mo yum la gzigs pa rnam bzhi </text></item>
<item><p>3b4</p><text>dang / /gzhan du rtsod ldan gdul ba'i dus la'ang mngon dgongs nas/ /lha yi gnas su byams par rgyal tshab cod pan bcings/ /'khor rnams la yang bag yod gyis zhes gdams nas kyang / /mche ba drug ldan thal kar glang po'i rnam pas gshegs/ /</text></item>
<item><p>3b5</p><text>sgyu 'phrul chen po lha mo de yi lhums zhugs nas/ /rin chen rang bzhin tsan+dan nor bu'i gzhal med khang / /mngal gyi dri med mchog tu dag pa'i snying po der/ /zla ba bcu zhig mnyam par bzhag cing bde bar gzhes/ /lum+bi ni ldan bskal bzang nags tshal </text></item>
<item><p>3b6</p><text>mdzes pa der/ /p+la k+sha yi yal ga bzang mo'i dpung pa la/ /'gran pa lta bur mnyen lcug ngom der rin chen gyi/ /gdub bu bzhin du lha mo'i lag pa g.yas pas bcangs/ /</text></item>
<item><p>4a1</p><text>ku k+ShI pro rbI ta t+pha la sU re di ba ba n+the // buSh+Ta stA no ke la sha pr-I thU b+hi ta tse naH // su r+ya tA mau sU da ya ko mA ra su de baH // shwe te ma g+haH bai ya su ro tse ra d+hi ba s+t+raH //</text></item>
<item><p>4a2</p><text>rtsibs logs rab yangs lha yi lha de'i lam bzang nas/ /nu ma'i gangs ri lhun stug rgyas pa de yi phag /gzhon nu nyi ma mun pa med par shar ba ni/ /lha yi gos zung sprin dkar bla na rnam par mdzes/ /</text></item>
<item><p>4a3</p><text>'chi med bdud rtsi bsil zhing gtsang bas khrus mdzad de/ /rab tu zhi yang 'jigs pa med pa'i lta stangs kyis/ /phyogs dang gzhan du chu skyes rkang rten rdul bral la/ /dgyes par gshegs nas bsnyengs pa med pa'i dam bca' mdzad/ /de tshe drang srong rig byed la </text></item>
<item><p>4a4</p><text>mkhas shes pa can/ /drung du 'ongs des gzhon nu mig gi bdud rtsi mthong / /mtshan 'di dag dang glang po lta bur 'phos la sogs/ /rgyu rnams kun gyis dgra thul rgyal bar 'gyur bar nges/ /'di ni khyim gnas 'khor los bsgyur ba'i dpal 'dzin yang / /</text></item>
<item><p>4a5</p><text>nges par rab 'byung de nas mngon par sangs rgyas te/ /chos ston de tshe drang srong rgan po mi rtag ces/ /bdud rtsi'i bgo skal ma rnyed de la yid 'byung byed/ /gang tshe gzhon nu bltams pa de tshe grong khyer dang / /rgyal po'i dpal snang ser skya'i yul bzhin sa chen po/ /</text></item>
<item><p>4a6</p><text>phye ma med par skal ldan don grub gyur des na/ /gzhon nu'i mtshan ni don grub ces bya snyan par grags/ /rin chen dag ni sbyangs pas yon tan 'byin 'gyur te/ /byang chub sems dpa' yi ge bzo gnas sgyu rtsal la/ /byang ba'i mchog gyur shAkya grags shing grags </text></item>
<item><p>4a7</p><text>rnams sogs/ /'gran zla spangs pas shAkya thub pa zhes byar shes/ /yab kyi dgongs pa gzhon nu khyim du gnas gyur na/ /mtha' bzhi las rgyal 'khor los bsgyur ba'i dpal gzigs par/ /'gyur bar mkhyen nas gzhon nu ci dgyes khab bzhes la/ /</text></item>
<item><p>4b1</p><text>dgyes par spyod ces nor bu'i phul de nor bzhin bsrungs/ /gzhon nu 'di snyam 'dod pa bde ster ma yin yang / /rgyal rigs bzhag pas skur ba spong zhing yab kyi thugs/ /skong bar dgongs te grags 'dzin sa 'tsho ri dwags skyes/ /</text></item>
<item><p>4b2</p><text>drug khri'i 'khor ldan mchis brang dga' ma'i tshogs kyis bskor/ /re zhig tshe na pho brang 'khor gyi sgo bzhi ru/ /rgas shing 'khogs dang nad kyis mnar dang shi ba'i ro/ /spyan sngar snang bas 'khor ba'i chos la chag bral zhing / /rab byung gzigs </text></item>
<item><p>4b3</p><text>pas 'chi med gnas la spro ba 'khrungs/ /</text></item>
<item><p>4b4</p><text>shu tsi ma na d+h+ri na g+ho l+mu li bo d+ha nAM // na dza ra A dz+nya tsa a dz+nya na sU ta nAM // a ba nu ga pra ti to su ra a d+h+ya shaH // shu b+ha ma na ts+dza bi dzi ru ra br-i d+d+ha b+hU/ /</text></item>
<item><p>4b5</p><text>gtsang ma'i thugs gzhir byang chub rtsa ba ma rmas shing / /ma rnyings ma 'drul drung po drung por 'dug gyur la/ /lha rnams skul byed mthun rkyen chab gyis bcus pa las/ /dge ba'i thugs bskyed myu gu'i rtsal ni drag tu 'phel/ /mkha' spyod skal can bsngags </text></item>
<item><p>4b6</p><text>ldan cang shes mdzes bcibs shing / /zung dang zung gi 'jig rten skyong bas nyer brten te/ /'dun pa bzhin du 'dun pas kha lo bsgyur ba nas/ /rgyal sras kun bsil zla ba de ni mkhal la rgyus/ /ral pa sngo bsangs khyim gyi chu mngal can btang </text></item>
<item><p>4b7</p><text>nas/ /shes rab mngon gsal rtags kyi mtshon can thun mtshams gos/ /zlum por bgos pa 'khor ba mtshan mo'i gsal byed ni/ /lha dang bcas pa'i slob ma skar tshogs dbus na gsal/ /gang gis ma sgoms sngon du dka' ba ma spyad par/ /</text></item>
<item><p>5a1</p><text>byang chub thob pa mi srid de de'i ngor/ /nai rAny+dza na chu glung mig sman mdog can drung / /lo drug dka' spyad bsam gtan dag la mnyam par bzhag /'ga' zhig dka' thub kho na'i lam gyis grol lo zhes/ /gdung ba rtsom pa de dag rnams </text></item>
<item><p>5a2</p><text>la sman pa'i phyir/ /grong pa'i bu mo dad pa dag gis phul ba yi/ /'o ma'i btung ba bcud dang ldan pas sku lus brtas/ /rtswa tshong khye'u bkra shis de las rtswa blangs te/ /byang chub snying por ma 'khrugs ku sha'i gdan bting bar/ /</text></item>
<item><p>5a3</p><text>g.yo med dam bcas bde ba'i skyil mo krung bkod nas/ /dgongs pa mngon bzhag ting 'dzin rnyog med yul la gzigs/ /me tog mda' can bdud kyi bdag po ma bzod par/ /gtum po'i dpung tshogs mi 'khrugs phrag gcig 'ongs pa </text></item>
<item><p>5a4</p><text>des/ /'gyed par brtsams kyang mtshon rnams me tog sil mar bab/ /'dod pa'i g.yo sgyus bslu bar brtson pa'ang 'bras med gyur/ /byang chub sems dpas sngon nas bden par gang spyad pa/ /bdud kyi rgol bas brdzun pa nyid </text></item>
<item><p>5a5</p><text>du brgal ba la/ /sa chen 'di yis mi yi dam pa de la bzhin/ /de yis sa 'di dbang du bzhag pas bsnyon ma dmigs/ /rnam g.yeng med pa'i bsam gtan zhi zhing gtsang ba'i chab/ /skyon gyi rnyog pa brgyad po dag las </text></item>
<item><p>5a6</p><text>rab grol ba/ /g.yo med ting 'dzin dran dang btang snyoms tshor ba mnyam/ /gang gi thugs ni rab mtha'i rtse gcig dge bas brlan/ /</text></item>
<item><p>5b1</p><text>dz+nyA tu rAM b+hiH tu raM bA tha ke dzA ta ka / d+ha rma tsAH ta t+ni ro d+ha sta he tuH ba thAM // kA r+ya kr-i t+to a nA kri t+ta k+ShA ya pra tiH // dz+nyA dza to t+ta R+Ra bo d+hA b+hi sa m+bu d+ha b+hU //</text></item>
<item><p>5b2</p><text>myur ba'i lam gyi mngon par shes pa myur bar bskyed/ /chos rnams dag dang de rgyu de 'gog de lam la/ /bya ba byas zin ma byas med pas zad pa dang / /mi skye mkhyen nas byang chub mchog tu mngon sangs rgyas/ /</text></item>
<item><p>5b3</p><text>gser gyi mngal can tshangs pa gdong bzhi ldan pa des/ /rtsibs stong rgyas pa'i rin chen 'khor lo phul nas kyang / /chos kyi gsal byed sgron ma 'degs par gsol btab pas/ /bden bzhi'i chos 'khor drang srong smra ba'i nags </text></item>
<item><p>5b4</p><text>su bskor/ /ri bo dpal ldan bya rgod spungs pa la sogs par/ /rnam par thar pa'i sgo gsum brjod byar gyur pa yi/ /chos kyi 'khor lo mtshan nyid med pa'i gtam bzang po/ /nyan thos che dang byang chub sems dpa'i 'khor la bstan/ /</text></item>
<item><p>5b5</p><text>ma nges pa yi gnas dang spyod yul sna tshogs su/ /bde bar gshegs pa'i snying po brjod bya'i gtsor mdzad nas/ /mi ldog gtam gyi snod du gyur pa'i gdul bya la/ /legs par rnam par phye ba'i chos kyi bdud rtsi bstan/ /de lta bas na </text></item>
<item><p>5b6</p><text>mthun rkyen tshogs gnyis yongs su rdzogs/ /'gal rkyen nyon mongs shes bya'i sgrib pa rnam par spangs/ /'bras bu sku gnyis yongs su grub pa de yi phyir/ /ston pa 'di ni tshad mar bzung 'os nyid yin no/ /tshangs pa dbang phyug lha chen khyab 'jug la sogs </text></item>
<item><p>5b7</p><text>pa/ /che bar grags kyang rang nyid srid mtsho las ma brgal/ /'dod dang khro dang gti mug skyon yang mthar ma byas/ /de yi phyir na tshangs sogs de dag tshad ma min/ /rdzogs byed la sogs ston pa drug tu grags pa yang / /kha cig rtag dang la la chad pa'i lam du gol/ /</text></item>
<item><p>6a1</p><text>de dag rnams la byang chub lam dang byang chub med/ /de lta bas na de rnams ston pa tshad ma min/ /nyi ma zla ba smon lam dbang gis gsal bar 'char/ /chu lha lus ngan drag po la sogs mthu stobs che/ /kI la karti drang srong lha rnams smra mkhas kyang / /</text></item>
<item><p>6a2</p><text>sangs rgyas bzhin du de dag 'dam gyi mthar ma phyin/ /lha dang klu dang lha ma yin dang nam mkha' lding / /mi 'am ci dang lto 'phye grul bum sha za dang / /mi dang mi min 'byung po de dag thams cad kyang / /sangs rgyas 'di la skyabs su 'dong zhing chos nyan to/ /</text></item>
<item><p>6a3</p><text>'dren pa 'di yis sngon tshe tshangs dang brgya byin dang / /'khor los bsgyur ba'i go 'phang grangs med brnyes gyur kyang / /de dag thams cad chab rom ri bo ji bzhin du/ /'jig par dgongs nas ma chags byang chub 'di btsal to/ /</text></item>
<item><p>6a4</p><text>de sha ma Ni n+ma na kA ya tsa ba ts+tshaH // pra kri ta gu N+ya ma nA ma Na mi t+yA // A r+ya ma hA ma Na du rta ha ba stiH // b+ha k+ti dza tA ki tsa bA shA bas m+maM //</text></item>
<item><p>6a5</p><text>ston pa dpang gyur 'di yi sku dang gsung dang thugs/ /yon tan rang bzhin mtha' yas bsam gyis mi khyab pa/ /'phags chen gyis kyang gzhal bar dka' mod de lta na'ang / /dang ba bskyed phyir cung zad brjod la gus par nyon/ /phyag dang zhabs </text></item>
<item><p>6a6</p><text>zung bkra shis 'khor lo'i mtshan ma can/ /sor mo rnams ni dra bas legs 'brel ru sbal zhabs/ /rab tu 'jam mnyen yan lag rnams ni gzhon sha chags/ /theb gong gnyis sogs 'di yi bdun dag mtho bar snang / /chu shing ltar drang sku yi bongs ni lhag </text></item>
<item><p>6a7</p><text>par che/ /sor mo ring zhing zhabs kyi rting pa mchog tu yangs/ /zhabs 'bur mi mngon ba spu gyen du phyogs par 'khrungs/ /byin pa dag ni ri dwags e na ya'i dang mtshungs/ /gtong la bsrings pa'i phyag ni ring zhing rab tu mdzes/ /glang po'i mchog </text></item>
<item><p>6b1</p><text>ltar gsang ba'i sba ba sbubs su nub/ /srab 'jam pags pa gtso sbyangs gser gyi kha dog 'dra/ /spu rnams kyis kyang dge phyir g.yas su bskor ba bzhin/ /mdzod spus zhal brgyan ro stod ma zhum seng ge 'dra/ /dpung pa zlum rgyas thal gong dag kyang </text></item>
<item><p>6b2</p><text>legs par gang / /ro mi zhim pa'ang 'di la ro mchog nyid du snang / /n+ya gro d+ha ltar 'di yi sku ni chu zheng gab/ /gtsug tor dbus gnas ljags ring pad+ma lta bur mdzes/ /tshangs dbyangs gsung mnga' 'gram pa ri dwags rgyal po bzhin/ /tshems dkar </text></item>
<item><p>6b3</p><text>thags bzang mnyam zhing bzhi bcu'i grangs su tshad/ /spyan gnyis mthon mthing rdzi ma ba yi mchog 'dra ste/ /mtshan gzhi gang la yon tan gang zhig yod pa des/ /skyes bu chen por mtshon par byed pa'i mtshan bzang po/ /sum cu rtsa gnyis 'di dag </text></item>
<item><p>6b4</p><text>rnams dang gzhan du yang / /dpe byad bzang po'i me tog rnams kyis sku lus brgyan/ /sku yi spyod lam mkhyen bzhin bzhugs dang mkhyen bzhin 'greng / /mkhyen bzhin gshegs dang mkhyen bzhin gzims par ston pa ni/ /spyod yul ran par mthun pa </text></item>
<item><p>6b5</p><text>mthong na mi mthun med/ /dad pas mos pa dag la mngon par dga' ba bskyed/ /</text></item>
<item><p>6b6</p><text>pU rbA yu mI lo t+ta ra ga m+mi he to // ha stA tsa rA NA da ya bA la tsa kre // d+h+yA tI ta pu N+ya Sh+Shu b+ha roH ta thA kri tre // ya s+ya pra so kA ya di dr-i Sh+Ta nA k+Sh+yaH //</text></item>
<item><p>6b7</p><text>sngon tshe bla ma bsu dang skyel bar goms pa'i rgyus/ /phyag zhabs bkra shis 'khor los spras par gyur la sogs/ /sngon goms bsod nams dge tshogs dag gi rgyu mthun pa/ /gang gi sku ni rab mdzes lta bas chog mi shes/ /</text></item>
<item><p>7a1</p><text>glang po phal sogs bdun cus bsgres pa sred med kyi/ /bu la yod pa'i lus kyi stobs ni dper mdzad de/ /ston pa 'di yi gdung las byung ba'i stobs gang yin/ /de dang 'drar gsungs rdzu 'phrul yul ni tshad las 'das/ /lha rnams kyis bskor </text></item>
<item><p>7a2</p><text>mkha' la bzhugs dang 'chag par snang / /mi rnams kyis bskor sa steng dag na spyod par ston/ /'khor gyi dbus na nyi ma lta bur lham me ba'i/ /gzi brjid 'od kyis lha sogs mtha' dag zil gyis gnon/ /thub pa'i gtsug tor nor bu'i rtse mo bltar </text></item>
<item><p>7a3</p><text>mi mngon/ /gang gis kyang ni sku yi tshad mtha' mi rtogs te/ /bi shwa karmas 'jal bar brtsams pas ma dpog par/ /'od mdangs dga' ba'i 'jig rten khams su slebs par grags/ /</text></item>
<item><p>7a4</p><text>bi maM dzu du re ka ra ta ta bo d+hi sa twa to+o// da mo da mau sa pa ri b+ha ra shra wA ka tau// na tsA la yaM ba sa si mu kha s+thi d+ha rma tsaH// dwi tsA ra NaM swa mi sha ri rA ti b+hai ma ho//</text></item>
<item><p>7a5</p><text>byang chub sems dpa' rtsub mo rgyang bsrings de dag dang / /nyan thos dul ba dul ba dag gis yongs bskor zhing / /chos gos gra yang g.yo ba med pa'i brtan pa can/ /rkang gnyis gtso bo'i gzugs kyi sku ni rmad du byung / /</text></item>
<item><p>7a6</p><text>gang gis bslu med bden par lung ston bzhed pa yis/ /'dzum pa mdzad pa'i zhal gyi sgo nas sna tshogs pa'i/ /'od zer bkye bas mun pa chen por gnas la sogs/ /'gro ba thams cad snang bar byed cing gus la sbyor/ /snyan cing 'jam la nga ro ngan pa ring du spangs/ /</text></item>
<item><p>7a7</p><text>sems can rnams kyi bsam pa ji bzhin rtag tu sgrog /sgra skad mtha' yas rnam par dag pa'i dbyangs snyan pa/ /ston pa 'di yi gsung ni tshangs pa'i gdangs dang ldan/ /yan lag drug cu'i cha shas rdzogs par sgrog pa des/ /thog tha bar du dge zhing zhi ba'i chos </text></item>
<item><p>7b1</p><text>ston la/ /lha dang mi dang 'gro ba ji snyed de snyed kyi/ /sgra skad nyid du chos kyi gtam ni thos par 'gyur/ /gang gis bstan pa 'di mthong don yod don med min/ /mkhas pa rnams kyis so so rang gis rig bya ba/ /sdug bsngal nad sel bde ba'i mchog tu </text></item>
<item><p>7b2</p><text>nges par 'byung / /ma rig mun sel chos kyi sgron ma gsal ba nyid/ /mdo sde dbyangs bsnyad lung du bstan dang tshigs bcad sde/ /ched du brjod dang gleng gzhi skyes pa rabs kyi sde/ /rtogs pa brjod dang de ltar byung ba bstan pa'i sde/ /rmad byung </text></item>
<item><p>7b3</p><text>gtan la dbab dang shin tu rgyas pa'i sde/ /gsung rab yan lag rnam pa bcu gnyis 'di dag dang / /chos kyi phung po brgyad khri'i grangs sam bzhi stong bcas/ /gdul bya'i khams dang dbang po bag nyal dang 'tsham par/ /rjod byed thabs dang brjod bya thabs </text></item>
<item><p>7b4</p><text>byung 'brel bar ston/ /'khor gyi nang du gus dang ma gus bar ma la/ /dgyes dang mi dgyes bar ma'i rnam rtog mi mnga' bar/ /chos ston pa ni bsnyengs pa mi mnga' bag brkyang ste/ /mnyam par bzhag bzhin 'dri ba kun lan lung yang ston/ /</text></item>
<item><p>7b5</p><text>dz+nyA ya s+ya sa mA d+ya tsa mA n+su b+hA She// dz+nyA nA d+hi pa tI nga pha laM tsa b+h+'u tiH// dza d+ye shra bi bu d+d+ha ma bu d+d+ha ji N+yi// dzri kwA gi da A r+ya ki he tu dr-i Sh+TaH//</text></item>
<item><p>7b6</p><text>ye shes gang dang yang dag ldan pas 'di gsungs phyir/ /'di ni ye shes bdag por gyur pa'i 'bras bu dang / /'di las nyan rang byang sems sangs rgyas 'khrungs pas na/ /rgyal ba'i gsung 'di 'phags pa kun gyi rgyur yang mthong / /</text></item>
<item><p>7b7</p><text>sngon gyi tshul gsung 'di ni 'ong ba ston pa ste/ /phyi ma'i gnas su 'gro ba dag kyang ston par mdzad/ /theg pa gsum gyi nges par 'byung ba'ang gsal ston te/ /bdag nyid gshegs nas spyod pa mkhyen te de lung ston/ /nga ni sangs rgyas nga yis spang bya mtha' dag </text></item>
<item><p>8a1</p><text>spangs/ /'di ni lam yin 'di ni bar du gcod pa zhes/ /'jigs pa med pa'i dam bca' rtag tu bsgrags pa la/ /mu stegs la sogs rgol ba gzhan gyis brgal byar med/ /skye bo gang zhig sangs rgyas drung du nyer 'ongs pa/ /de dag rnams </text></item>
<item><p>8a2</p><text>la gang du gnas bcas gang nas 'ongs/ /bde bar gyur tam ci zhes dri ba gsum po 'dis/ /so sor kun dga' bskyed par mdzad 'di chos nyid yin/ /don gang yin pa ji bzhin ston pa rigs pa dang / /thag thogs med par thams cad nas ni thams </text></item>
<item><p>8a3</p><text>cad du/ /thams cad la yang grol ba'i spobs pa 'di gnyis kyi/ /rtse mor byon slad chos smra ba la mtshungs gzhan med/ /lha yi rnga 'dra 'brug gi sgra dang mtshungs pa ste/ /sgra brnyan dang 'dra dri za'i glu dbyangs snyan pa 'dra/ /tshangs pa'i dbyangs 'dra dpe </text></item>
<item><p>8a4</p><text>'di dag gis rgyal ba'i gsung / /phyogs tsam mtshon gyi mnyam zhing mnyam pa yong ye med/ /rgyal ba'i gsung ni nyon mongs nad kyi sman mchog dang / /sdig pa'i dri ma legs par 'khrud pa'i chab kyi rgyun/ /snying gi mun pa rnam par sel ba'i zla ba ste/ /</text></item>
<item><p>8a5</p><text>kun sbyor tshang bas gdungs bar ga la grib bsil yin/ /gsung gi cho 'phrul chos rnams kun la rjes 'gro ste/ /nam mkha' sprin dang ljon shing rlung dang rnga bo che/ /ba dan bskyod dang sil snyan sogs las chos sgra 'byung / /byin gyis brlabs las </text></item>
<item><p>8a6</p><text>byol song sogs kyang chos smra'o/ /ma shes shes dang mngon sum ma byas mngon sum byed/ /the tshom gcod cing dge ba bcu dang bsam gtan bzhi/ /tshad med gzugs med 'bras bu bzhi dang rang rgyal dang / /sangs rgyas nyid kyang sangs rgyas gsung 'dis rab tu 'byed/ /</text></item>
<item><p>8b1</p><text>skA n+bA tI ta bi dzi ma no bu d+d+he// d+hA twA s+thA na bi dzi ya tsi t+te b+hU// bai dz+nyA sa m+k+ri ta sa ma kr-i t+mu k+tiH// tsi t+tA d+hA tu ya ta ta bai be k+taH//</text></item>
<item><p>8b2</p><text>sangs rgyas thugs ni rnam shes phung po las 'das shing / /rnam par shes pa'i khams rnams la yang mi gnas te/ /rnam shes sems dang sems las byung ba dag las grol/ /'dus byas 'dus ma byas pa'i khams las rab tu dben/ /</text></item>
<item><p>8b3</p><text>'das dang ma 'ongs chos la nye bar mi 'gro ste/ /da ltar byung ba'i chos de la yang gnas pa med/ /rnam par rtog med dmigs pa med cing spros dang bral/ /mtha' la mi gnas de bzhin dbus la'ang ma yin no/ /gnas dang gnas min las dang rnam par smin pa dang / /</text></item>
<item><p>8b4</p><text>mos pa sna tshogs sna tshogs khams dang dbang po dang / /thams cad 'gro dang bsam gtan rnam thar la sogs dang / /sngon gnas 'chi 'pho zag pa zad pa mkhyen stobs mnga'/ /thog ma dbus mtha' med pa de phyir 'dus ma byas/ /zhi ba chos kyi sku can nyid </text></item>
<item><p>8b5</p><text>phyir lhun gyis grub/ /so sor rang rig gzhan gyi rkyen gyis rtogs ma yin/ /rang don phun tshogs nam mkha' lta bu'i ye shes ldan/ /ye shes de yis ji lta ji snyed chos kun mkhyen/ /mkhyen nas gzhan la lam ston thugs rje thugs brtser ldan/ /pha rol </text></item>
<item><p>8b6</p><text>sdug bsngal nyon mongs rnam par sel bar nus/ /gzhan don phun tshogs mkhyen brtse nus pa phul du byung / /me long lta bu (me long lta bu )gang la chos kun mngon sum snang / /snang ba de yang gnyis med (mnyam nyid )mnyam pa nyid du gzigs/ /gzigs pa de dag so sor ma (sor rtog )</text></item>
<item><p>9a1</p><text>'dres rtogs nas kyang / /de der mtsham pa'i gang gang bya ba (bya sgrub )thams cad sgrub/ /de lta na yang chos kyi (chos dbyings ye shes so/ /mchan/ )dbyings las ma g.yos te/ /ye shes lnga ldan gzhi lam rnam pa thams cad pa/ /skye ba med par thugs su chud nas rgyal ba'i </text></item>
<item><p>9a2</p><text>yum/ /shes rab pha rol phyin des 'phags rnams don sgrub byed/ /sbyin dang tshul khrims bzod dang brtson 'grus bsam gtan yang / /thams cad mkhyen nyid yongs su bsngo ba'i thabs </text></item>
<item><p>9a3</p><text>mkhas pa/ /yongs su rdzogs slad shes rab pha rol phyin pas zin/ /de lta bas na pha rol phyin mchog rtse mor gshegs/ /</text></item>
<item><p>9a4</p><text>sU r+yA ga rbaH ta tha ma ma lo kAH dI kaH// bai ka lpa ny+tsaH pra b+ha ta tha lo ka kri t+to// sa mU d+d+ha n+kaH sha ka la dza gA r+thA kr-i ny+tsaH// kr-i t+ka r+ya kri tra bya ya ma na ka l+p+yA bA noH//</text></item>
<item><p>9a5</p><text>ji ltar nyi dkyil ¹bdag gis 'jig rten snang bya zhes/ /rtog pa med kyang 'jig rten gsal bar byed pa ltar/ /rdzogs sangs rgyas kyis sems can kun don mdzad na yang / /byas shing bya dang byed ces rnam rtog thugs mi mnga'/ /</text></item>
<item><p>9a6</p><text>²lha'i bu nyi ma la rtog pa yod kyang gzhal yas khang la med cing snang ba ni gzhal yas khang gi yin pas so/ /mchan/ ye shes ngo bo de ltar rtog pa mi mnga' yang / /gdul bya'i sems can yal bar 'dor ba ma yin te/ /'di yi thugs ni zab mo spros bral stong nyid dang / /rgya chen thabs mkhas snying rje zung du 'jug </text></item>
<item><p>9a7</p><text>pa'i phyir/ /nyin dang mtshan mo lan drug tu ni 'jig rten la/ /legs par gzigs nas su dar su gud ru phongs la/ /su zhig dpal dang ldan par gyur zhes snying rje yis/ /dman la brtse dang phan bzhed byams chen rgyun mi 'chad/ /</text></item>
<item><p>9b1</p><text>zil gyis gnon pa'i rdzu 'phrul cho 'phrul bsam las 'das/ /lha mig rna bas gzhal med gzugs sgra yul du byed/ /sngon gyi gnas dang 'chi 'pho skye ba mkhyen pa dang / /zad shes mngon byas mngon shes drug dang yang dag ldan/ /de lta bas na sku gsung </text></item>
<item><p>9b2</p><text>thugs kyi yon tan ni/ /mdo tsam smos pa de dag la sogs rgyal sras kyis/ /bskal pa mang por stong gsum gang ga'i bye snyed kyi/ /lce rtses brjod kyang bas bar 'gyur ba ma yin te/ /'gran par 'dod pa mu stegs ston pa drug sogs kyang / /cho 'phrul </text></item>
<item><p>9b3</p><text>chen pos legs par 'dul bar mdzad pa ste/ /long ba'i tshogs rnams dmigs bu tshol bar byed pa bzhin/ /rmongs pa'i 'gro rnams rmongs med 'di la skyabs song zhig /sngag kyi dbang byas tshogs gsum 'khor lo yongs gang nas/ /rdo rje 'chang dbang </text></item>
<item><p>9b4</p><text>bde stong ris med chos sku'i ngang / /rgyu dang 'bras bu'i rdo rje 'dzin pa dkyil 'khor gtso/ /sgyu ma'i gar gyis 'dren pa 'di ni rnam par rol/ /ston pa 'di ni kun gyi mgon skyabs dpung gnyen te/ /rang nyid grol nas gzhan gyi 'ching ba kun 'grol ba'i/ /</text></item>
<item><p>9b5</p><text>phan mdzad 'di la su zhig tshad mar mi byed de/ /'jig rten gsum gyi dpang po do zla med pa yin/ /ston pa'i yon tan brjod pa'i skabs so// //</text></item>
<item><p>9b6</p><text>ta t+y+dI k+sa t+d+ha rma ki ta tha de sho// dr-i Sh+TA n+taM bA la dza ri pu ti staH// pra t+yA b+ho+o dze na dzi wa ka tA thA// A t+yA nA the n+d+ra sa ma ya b+he do//</text></item>
<item><p>9b7</p><text>rgyal ba de yis dam chos ji ltar bstan pa ni/ /dper na byis pa dar la bab dang rgan po rnams/ /kha zas so sos 'tsho bar 'os pa de bzhin du/ /mgon po 'di yis dbang po'i rim pa dang 'tsham par/ /</text></item>
<item><p>10a1</p><text>dang po'i skal can las 'bras bden bzhi'i 'khor los 'dul/ /snod du smin nas stong nyid mtshan med smon med ston/ /stong par zhen rnams gshegs snying gtam gyis zung 'jug sbyor/ /de ltar bstan pas skal ba dang 'tsham sman du </text></item>
<item><p>10a2</p><text>'gyur/ /ser sna can dag sbyin pa'i gtam gyis grol mdzad de/ /sbyin pas rlom la tshul khrims bsngags pa ched du gsung / /de lta de ltar 'dzin pa de dag bzlog pa'i phyir/ /thabs la mkhas pas gang la gang 'dul chos gsung ngo / /gdul </text></item>
<item><p>10a3</p><text>bya drang phyir kun rdzob drang don chos gsung ste/ /grol ba'i slad du nges don yang dag mtha' ldan ston/ /yul dus skabs don de der dgongs dang ldem po dang / /tha snyad ma gsal ji bzhin min pa'i sgra ru gsung / /ji ltar nad pa'i nad kyi khams dang </text></item>
<item><p>10a4</p><text>lus zungs dang / /'tsham pa nyid du sman pa mkhas pas sman ston te/ /de bzhin gang zag bdag med nyid dang chos kyi phyed/ /chos bdag med pa'i nyan rang theg chen chos ston to/ /mgo gcig ston dang rnam par phye ste ston pa dang / /</text></item>
<item><p>10a5</p><text>dris te ston dang bzhag pa nyid du lung ston pa/ /de dang de yis gang gang zhus pa de yi don/ /gsal bar 'chad cing brjod pa'i sgo nas chos gsung ngo / /rgyu la mos par phar phyin rgyu yi theg pa dang / /'bras bur mos par 'bras bu sngags </text></item>
<item><p>10a6</p><text>kyi chos gsung ste/ /rigs bzhi gdul slad bya ba la sogs rgyud bzhi dang / /mtha' drug tshul bzhis sbas pa'i zab gsang theg pa gsung / /sangs rgyas zhing khams dpag tu med pa de dag dang / /lha mi'i gnas dang klu yi gnas </text></item>
<item><p>10a7</p><text>sogs sna tshogs su/ /dam chos bstan te yul dang dus dang 'khor la sogs/ /bye brag zhib tu rang rang skabs las gsal ba yin/ /rgyal bas bstan pa'i 'dul ba mdo sde mngon pa yi/ /sde snod gsum po nyan thos chen po rnams kyis bsdus/ /</text></item>
<item><p>10a8</p><text>rgyud sde rnams kyang gsang ba'i bdag po la sogs pa/ /gsang rgyud 'dzin pas legs par bsdus shing bstan pa yin/ /dam pa'i chos ji ltar gsungs pa brjod pa'i skabs so// //</text></item>
<item><p>10b1</p><text>si ng+g+ha ba d+hI nA to+o ba tsa pa t+yA// sa t+b+ha si bu d+d+hA shA sa na nA me// bai shi ta d+ha rmA tsa kra gu NA tsaH// sa t+hi ta bai bo d+haM su kha mU laM//</text></item>
<item><p>10b2</p><text>smra ba'i seng ges gsungs pa de dag gtsor gyur pa'i/ /dam pa'i chos la sangs rgyas bstan pa zhes bya ste/ /chos kyi 'khor lo rnam par dkar ba'i yon tan dang / /rnam byang bden pa phan bde kun gyi rtsa lag yin/ /</text></item>
<item><p>10b3</p><text>dam pa'i chos kyang rnam par phye na gnyis yod de/ /lung gi chos dang mngon par rtogs pa'i chos zhes bya/ /lung gi bstan pa klog pa thos bsam gyis 'dzin cing / /rtogs pa'i bstan pa sgrub pa nan tan nyid kyis 'dzin/ /'dod chags gnyen </text></item>
<item><p>10b4</p><text>por 'dul ba'i sde snod mngon gsungs shing / /zhe sdang gnyen por mdo sde dag dang de bzhin du/ /gti mug gnyen por mngon pa'i sde snod gang gsungs pa'i/ /ming tshig yi ge'i tshogs par snang 'di lung chos yin/ /rgyal ba nyid kyis zhal </text></item>
<item><p>10b5</p><text>nas gsungs dang byin gyis brlabs/ /rjes su gnang ba'i gsung rab dag la bka' zhes grags/ /de don 'grel byed slob dpon dag gis gang mdzad pa/ /tshad mar gyur rnams bstan bcos rnam par dag pa yin/ /gang zhig mnyan bya </text></item>
<item><p>10b6</p><text>rjod byed sgra yi tshogs rnams ni/ /gang gis mnyan byed yul can nyan shes ma 'khrul bas/ /yul du byas nas rtag par dge ba'i bshes gnyen las/ /legs par gsungs rnams thos par bya zhing mnyan par bya/ /bklag par bya zhing bzung </text></item>
<item><p>10b7</p><text>bar bya la bcad par bya/ /rab tu gdon bya kun nas yongs su chub par bya/ /kha bton bya zhing mkhas las lung yang nod par bya/ /yongs su dris te the tshom rnam par spang bar bya/ /tshig gang thos pa de yi don la rnam brtags nas/ /</text></item>
<item><p>11a1</p><text>legs par gzhigs te mchog tu bsams shing yid la bya/ /'di dag rnams la klog pa thos bsam zhes bya ste/ /rgyu de las ni lung gi bstan pa shes par 'gyur/ /mngon par rtogs pa'ang bslab pa gsum gyis </text></item>
<item><p>11a2</p><text>bsdus pa ste/ /lhag pa'i tshul khrims ting nge 'dzin dang shes rab rnams/ /mu stegs la sogs gzhan dang thun mong ma yin phyir/ /lhag pa ces bya gzhan du sgrub pa'i bstan pa med/ /</text></item>
<item><p>11a3</p><text>pra tha ma d+h+r-i ka bi yA gu NA mi ta shI la yaM// su pr-i thi bi d+h+r-i ta thA dr-i shA n+ta thi de tu ho// su shu b+ha a mi d+ha mo dwi ShA tsa ya yaMs kAH// ra ta su</text></item>
<item><p>11a4</p><text>thog mar tshul khrims yon tan kun gyi gzhi dang rten/ /gnas dang rgyu yin dper na sa gzhi bzang po bzhin/ /dge legs kun 'dzin nyes pa kun gyis mi g.yo ste/ /bde legs </text></item>
<item><p>11a5</p><text>kha su dza gaH sa kA la pa To Sh+Tha bo//</text></item>
<item><p>11a6</p><text>'dod pa'i skye bo mkhas pa kun gyi gnas/ /so so thar dang byang chub sems dang gsang sngags kyi/ /tshul khrims rnam gsum gang gi rgyud la ldan gyur pas/ /legs bsdams de ni gsum ldan dam par 'gyur bas na/ /dman dang ngan 'gro'i </text></item>
<item><p>11b1</p><text>gdung ba nyer zhi bsil ¹thob yin/ /khyim par gyur kyang srog gcod brku dang 'dod log dang / /brdzun dang chang ste yan lag lnga po 'di spangs nas/ /legs par bsrung na de la dge bsnyen ces bya ste/ /rten gyi sgo nas gzhan la dge bsnyen mar </text></item>
<item><p>11b2</p><text>²shI la zhes pa'i nges tshig /mchan/ /brjod do/ /nyin zhag gcig tu 'tshe dang chom rkun 'khrig pa brdzun/ /chang dang dus min zas dang mal stan che mtho dang / /gar sogs phreng sogs legs par spangs nas bsrung ba 'di/ /bsnyen gnas yin te </text></item>
<item><p>11b3</p><text>gtan du bsrung na go mir grags/ /skyabs su 'gro dang srog gcod lta bu sna gcig bsrung / /sna 'ga' bsrung dang phal cher gcod pa'i dge bsnyen zhes/ /tha snyad mdzad de bye smras dge bsnyen du mi 'dod/ /dge bsnyen pha ma sangs rgyas 'khor bzhi'i </text></item>
<item><p>11b4</p><text>ya gyal yin/ /rab tu byung nas rtsa ba lnga dang mal stan zas/ /gar phreng dag dang gser dngul len pa bcu spangs nas/ /legs par bsrung la dge tshul nyid du brjod pa ste/ /bud med phyogs la dge slob ma zhes tshigs gzhan yod/ /spong </text></item>
<item><p>11b5</p><text>bdun 'khor bcas lus ngag nyes spyod spong pa yi/ /sdom pa nod nas bsnyen par rdzogs pa zhes bya ste/ /dge slong de ni tshangs par spyod pa thams cad kyi/ /mchog tu gyur slad rab tu dang bar bya ba'i 'os/ /tshe 'di'i 'jigs skyobs phyi ma </text></item>
<item><p>11b6</p><text>lha lus thob phyir sogs/ /legs smon min par khams gsum 'khor ba'i rgya mtsho las/ /nges par byung nas mya ngan 'das pa thob pa'i slad/ /nod pa de ni nges par 'byung ba'i tshul khrims yin/ /so thar tshul khrims rang gi ngo bo sdom </text></item>
<item><p>11b7</p><text>pa ste/ /sdom dang sdom min bar ma rnam gsum rig min gyi/ /gzugs su 'jog par thun mong 'dul mngon gzhung las gsungs/ /theg chen tshul khrims spong sems gtso bor bshad pa yin/ /so thar gnyis sogs rjod byed tshig gi </text></item>
<item><p>11b8</p><text>'dul ba dang / /brjod bya nges 'byung tshul khrims zung du 'brel ba 'di/ /sangs rgyas nyid kyis ston dang bstan pa gnyis kar gsungs/ /rgyal bstan yod med 'di yi rjes su 'gro ldog yin/ /</text></item>
<item><p>12a1</p><text>ta t+ni bA na su khya A t+ma kaM/ ra taiH// ta t+ta thA a mi ta sa twa d+hA ta tAH// duH kha tA ra kA ru Na s+ya wa rma bAM// ta t+Ta tA r+tha ba r+k+ri bo d+hi sa twa bA//</text></item>
<item><p>12a2</p><text>mya ngan 'das pa'i bde ba de la bdag dang ba/ /ji lta de bzhin sems can khams ni dpag med pa/ /sdug bsngal bsgral phyir brtse ba'i go cha bgos nas kyang / /gzhan don gtsor byas de ni byang chub sems dpar brjod/ /</text></item>
<item><p>12a3</p><text>da lta bdag la 'gro gzhan sgrol ba'i mthu med phyir/ /mthu de thob pa bla na med pa'i sangs rgyas nyid/ /sems can don du bdag gis sgrub par smon gyur pa/ /de lta'i sems ni 'gro bar 'dod mtshungs smon sems yin/ /sangs rgyas </text></item>
<item><p>12a4</p><text>'bras bu dge ba'i rgyu la rag las phyir/ /sdom pa'i tshul khrims dge chos bsdud dang don byed gsum/ /legs par blangs nas nyes pa med par spyod byed pa/ /de lta bu ni 'gro ba nyid mtshungs 'jug sems yin/ /'di nyid la ni </text></item>
<item><p>12a5</p><text>byang chub sems dpa'i tshul khrims dang / /sdom par brjod de so so'i spang bya spong byed cing / /gtong dang bsrung dang dag pa spel ba zhes bya ba/ /theg chen gzhung las ji ltar bslab tshul rgyas par bstan/ /byang chub sems 'di gang la </text></item>
<item><p>12a6</p><text>ldan na rgyal sras dang / /rgyal ba'i myu gu rgyal ba'i gzhi dang rgyal ba'i mdzod/ /rgyal ba'i gnas yin nyan thos rang rgyal thams cad las/ /bsod nams blo gros ci rigs sgo nas khyad par 'phags/ /byang chub sems </text></item>
<item><p>12a7</p><text>dpa'i tshul khrims rin chen rin thang med/ /gang na gnas pa theg chen 'dul ba'i rgya mtsho ni/ /zab cing rgya che 'dir ni phyogs tsam mtshon pa ste/ /blo ldan bskal bzang byang chub mos rnams 'dir gzhol zhig /</text></item>
<item><p>12b1</p><text>myur ba kho nar bla med sangs rgyas don gnyer ba'i/ /dbang po mchog gyur thun mong min pa'i dad pas smin/ /de dag rnams kyis gang la 'jug par bya ba ni/ /rig pa 'dzin pa sngags kyi sdom pa de yin no/ /dpal ldan bla ma rdo rje 'chang ba </text></item>
<item><p>12b2</p><text>dngos su mthong / /de la brten nas dkyil 'khor chen por legs par zhugs/ /smin dang grol ba'i dbang bskur lam gyi gdams pa nod/ /de dang mthun par brtul zhugs dam tshig sdom pa bsrung / /gang zhig bsrungs pas skye ba gcig </text></item>
<item><p>12b3</p><text>gam bcu drug sogs/ /bde blag nyid du rdo rje 'dzin pa mngon byed pa/ /rigs lnga'i sdom pa rtsa ba yan lag la sogs bcas/ /zab rgyas de dag sngags kyi tshul khrims yin par brjod/ /tshul khrims de gsum ngo bo srung tshul tha dad </text></item>
<item><p>12b4</p><text>cing / /'dom na gong gtso 'og ma'i skyon yang gong ma yi/ /yon tan nyid kyis zil gyis gnon cing phan yon ni/ /yar ldan yin ces dpal ldan dgas po bka' rgyud bzhed/ /sna tshogs sa bon kun bzod gzhi </text></item>
<item><p>12b5</p><text>la rab tu brten/ /rin chen ji snyed rin chen gnas la rjes su zhugs/ /mkha' la brten nas 'ja' tshon sprin tshogs snang ba ltar/ /mtha' yas yon tan tshul khrims gzhi las rnyed par 'gyur/ /</text></item>
<item><p>12b6</p><text>brjod par bya ba tshul khrims bslab pa rin chen de/ /mdo dang sngags kyi 'dul ba'i sde snod 'jing la brten/ /skal ldan gang dag yon tan dgos 'dod don gnyer ba/ /de dag thams cad chos 'dul chu gter cher </text></item>
<item><p>12b7</p><text>zhugs shig /</text></item>
<item><p>13a1</p><text>\u0f00 ta thA shu tsi bi DU r+ya d+ha ti ta b+hU// de ba i n+d+ra dr-i sha rU pa su ud yaM// bai ku lA ma la tha su t+ya k+Sha tsa a traH// dz+nyA na dI ka ni sa mA d+hi ma na di she//</text></item>
<item><p>13a2</p><text>ji ltar dri med bai Dur sa gzhi gtsang ma la/ /lha yi dbang po'i gzugs brnyan gsal bar rab 'char ba/ /de bzhin 'di na rnam par g.yeng ba'i dri med pa'i/ /ting 'dzin sems la ye shes snang ba mngon sum gsal/ /</text></item>
<item><p>13a3</p><text>gang gi sems ni rtog pa'i dra ba bcad gyur cing / /zhi ba'i yul la bzhag pa min yang g.yo ba med/ /grangs las ma skyes gnyis su ma gyur rtse gcig pa/ /'di ni bsam gtan gtso bo'i yan lag ting 'dzin yin/ /rnam rtog chu klung g.yo </text></item>
<item><p>13a4</p><text>ba la ni chu lon dang / /lcags kyu ji bzhin sems kyi glang po yongs su 'dzin/ /gang gis rtag tu bsam gtan spyod yul legs bsrung ba/ /dran pa zhes bya ting nge 'dzin gyi yan lag yin/ /phyi dang nang du gang zhig 'gro dang 'ong ba dang / /</text></item>
<item><p>13a5</p><text>dbyung dang rngub dang grangs nyid dang ni kha dog dang / /dbyibs la sogs pa rags pa'i rnam par gang dmigs pa/ /rtog pa ces bya 'di yang bsam gtan yan lag yin/ /de las phra bar ming dang rdul gyi cha shas dang / /'jug dang zhugs </text></item>
<item><p>13a6</p><text>dang ldang ba'i khyad par sogs dpyod pa/ /bsam gtan yan lag 'di lta bu ni dpyod pa yin/ /'byung rngub rlung yang gnas skabs mang por rjes su 'brang / /lus dang sems la sbyangs pa'i sim myong gang skyes pa/ /bde dang dga' ba'i tshor </text></item>
<item><p>13a7</p><text>bar grags te btang snyoms gzhan/ /yan lag de dag ci rigs ldan par gyur pa yi/ /bsam gtan tshad med gzugs med rnam thar zad par dang / /zil gnon mthar gnas 'du shes med dang 'gog pa dang / /thod brgal la sogs phra </text></item>
<item><p>13b1</p><text>dang rags dang zhib dang rtsing / /nyer bsdogs sbyor ba dngos gzhi'i lam dang mjug gi rim/ /ting 'dzin dbye ba dpag tu med pa gsungs pa yin/ /yul la dmigs med stong pa nyid kyi ting 'dzin dang / /rgyu la 'dzin med mtshan ma med pa'i ting </text></item>
<item><p>13b2</p><text>nge 'dzin/ /'bras bu gnyer med smon pa med dang mi sbyor ba/ /'du mi byed pa thun mong rnam thar sgo yin no/ /theg chen tshul la ting 'dzin dbye ba mang bshad pa/ /gtso bo'i sgo nas sgyu ma lta bu dpa' bar 'gro/ /rdo rje lta bu rnam pa gsum du </text></item>
<item><p>13b3</p><text>'dus pa ste/ zhi gnas la brten lhag mthong shes rab rab tu 'byed/ /kun gzhi'i mkha' la 'du byed yid kyi sprin tshogs byung / /rab tu 'phel rgyas gzung 'dzin gnyis snang bar med dkrigs/ /kun rtog na bun 'tshub mar gyur te </text></item>
<item><p>13b4</p><text>sdug bsngal gyi/ /rdzi char g.yo 'di zhi ba'i slad du ting 'dzin bsgom/ /lhag pa'i bslab pa mtha' yas ting nge 'dzin gyi sgo/ /grangs med tshad med gzhal du med la rab zhugs nas/ /kun bzang ji bzhin chos dbyings yul la rnam rol 'dod/ /</text></item>
<item><p>13b5</p><text>de dag thams cad mdo sde'i sde snod cher zhugs shig /</text></item>
<item><p>13b6</p><text>mu ha ka a ta ka a n+to dz+nyA na A d+hI ta shi k+ShaH// pra b+ha sa bi pu la bo d+hiH pa k+Sha ga m+b+hI ra d+ha rmaH// pra ti b+hi da sa ka le b+h+yaH sa rba d+ha rmA ka ro te// sa ma ta pa sha ti ne traH bu d+d+ha d+ha rma s+ya kA yaM//</text></item>
<item><p>13b7</p><text>shes rab bslab pa rmongs pa'i smag rum mthar byed cing / /byang chub phyogs chos zab cing rgyal che snang bar byed/ /chos rnams thams cad rab tu 'byed par byed pa ste/ /mig dang mtshungs par sangs rgyas chos kyi sku mthong ngo / /</text></item>
<item><p>14a1</p><text>ming dang ming don don gyi yul can gtsor gyur pa'i/ /thos dang bsam dang sgom pa'i shes rab rnam pa gsum/ /shes bya'i yul ni zag pa dang bcas zag pa med/ /rang gi mtshan nyid 'dzin pa'i don can chos rnams so/ /du ma tshogs shing </text></item>
<item><p>14a2</p><text>spungs pa'i don gyi phung po ni/ /gzugs dang tshor ba 'du shes 'du byed rnam shes lnga/ /gzugs su rung dang myong dang mtshan 'dzin 'du byed rig /'dus byas chos rnams phal cher zag dang bcas pa yin/ /skye ba'i sgo zhes nges tshigs can gyi skye mched rnams/ /yul </text></item>
<item><p>14a3</p><text>dang yul can drug tshan gnyis kyis bsdus pa ste/ /rigs kyi don can khams zhes bya ba bco brgyad po/ /dmigs pa brten dang brten pa'i rab dbye las shes bya/ /chos de dag las lam gyi bden par gtogs rnams dang / /'gog pa gnyis dang gzhan du nam mkha' zhes bya ba'i/ /</text></item>
<item><p>14a4</p><text>'dus ma byas rnams gsum po dag ni zag med de/ shes bya chos kyi rnam dbye mdo tsam smos pa'o/ /bstan pa 'di la de tshul grub pa'i mtha' smra ba/ /bye mdo'i gzhung las rdzas dang rdul phran la sogs bshad/ /sems tsam smra bas nang gi shes pa'i snang char 'dod/ /dbu ma'i srol </text></item>
<item><p>14a5</p><text>la thams cad 'gag med rten 'brel bzhed/ /ma brtags snang cha sna tshogs rten cing 'brel 'byung dang / /de yi rang bzhin spros dang bral ba'i stong pa nyid/ /zung du 'brel yang gnyis su ma chad gnyis med 'di/ /kun rdzob don dam bden pa gnyis su tha snyad byas/ /</text></item>
<item><p>14a6</p><text>swa d+ha rma tan b+he dra ni rA t+ma hr-i da yo// pra bu ng+ga ba d+ha tAM ni rA d+ma d+ha ra mI// dza ye n+d+ra dza ga taM ta rA ti pa tsa no// pra b+he da da sha Sha T+ra br-i shU n+ya ti tsa tuH//</text></item>
<item><p>14a7</p><text>chos nyid bdag med rang gi ngo bos dbyer med kyang / /chos can cha las gang zag chos kyi bdag med ces/ /'gro ba sgrol phyir rgyal ba'i dbang pos bka' bstsal te/ /de las rab dbye stong nyid bzhi dang bcu drug gsungs/ /</text></item>
<item><p>14b1</p><text>rten 'brel tsam du dge chos spyod pa thabs yin te/ /phung sogs rang bzhin med par shes pa shes rab yin/ /thabs dang shes rab zung du 'brel ba de lta na/ /byang chub mngon byed gcig dang gcig shos re res min/ /</text></item>
<item><p>14b2</p><text>yod pa mi skye de bzhin med dang gnyis ka min/ /bdag dang gzhan dang gnyis ka rgyu med las mi skye/ /tha dad ma yin gcig pa nyid kyang ma yin zhes/ /rnam par dpyad nas dngos po skye ba med don rtogs/ /gcod pa'i </text></item>
<item><p>14b3</p><text>rigs pas dngos la sgro 'dogs chod byed de/ /chod pa'i yul la gnas tshul de lta nyid du blta/ /bsal dang bzhag med spros pas ma bcos rnam par bsgom/ /mtha' gnyis bral ba bsod nams ye shes </text></item>
<item><p>14b4</p><text>zung 'jug spyod/ /gang gis de ltar theg chen go cha che bgos te/ /legs par gom pas so so rang rigs ye shes kyis/ /ji snyed chos rnams ma 'dres gsal bar mthong ba dang / /</text></item>
<item><p>14b5</p><text>de dag chos nyid dmigs su med pa'i don rtogs 'gyur/ /'jal byed shes rab rnam par 'byed pa'i gablo gros dang / /de yis gzhal bya mtha' yas chos kyi rnam dbye ni/ /rtogs par 'dod rnams theg pa che </text></item>
<item><p>14b6</p><text>chung mngon pa'i gzhung / /ma mo'i sde snod rgya mtsho lta bu rnams la zhugs/ /de ltar brjod bya lhag pa'i bslab pa rnam gsum dang / /rjod byed 'dul ba mdo sde mngon pa'i sde snod gsum/ /rtogs pa'i dge ba </text></item>
<item><p>14b7</p><text>lam dang 'gog pa'i bden pa dang / /lung gi dge ba bka' dang de 'grel bstan bcos yin/ /gang zhig gang gi chags pa bral ba zhi ba'i chos/ /rang bzhin bsam med gnyis su med cing rtog pa med/ /byed las </text></item>
<item><p>14b8</p><text>sim pa dag dang gsal dang gnyen po'i phyogs/ /dmigs pa kun la chags sdang rmongs pa mthar byed yin/ /bstan pa'i chos ji ltar yin pa'i tshul cha shas tsam gleng ba'i skabs so// //</text></item>
<item><p>15a1</p><text>sa t+d+ha rma bI dzI ma d+hu sA d+hu ta ny+tsa tA// swa b+h+yu ts+tsha dzI tI d+ha na yo ru tsI ra yaM// krA maM a thaH niH su pha laM bi bA ka suH// se bA ka d+ha rma gu Na la bab+d+ha tsA ba raM//</text></item>
<item><p>15a2</p><text>dam pa'i chos kyi sa bon mngar ba de las ni/ /mngon par mtho ba'i myu gu mdzes par skye 'gyur te/ /de nas rim gyis nges legs 'bras bu mngar bar smin/ /chos bsten pa las rnyed pa'i phan yon pha mtha' med/ /</text></item>
<item><p>15a3</p><text>nad kyi skyon shes sman gyi phan yon nges 'gyur te/ /nyes dmigs ma mthong yon tan rjes su shes mi 'gyur/ /de lta bas na chos las bzlog pa'i nyes pa dang / /chos gnas phan yon mdor bsdus tsam zhig brjod par bya/ /mi dge ba dang dge ba'i las lam rgyu tshogs </text></item>
<item><p>15a4</p><text>las/ /gtso bor gyur pa'i 'dod khams sdug bsngal bde ba dang / /mi g.yo'i las kyi gong ma'i 'bras bu 'byin pa'i phyir/ /thog mar srid pa'i rgyu 'bras ming tsam brjod par bya/ /chos las bzlog ste gang gis srog gcod mi dge byas/ /</text></item>
<item><p>15a5</p><text>de nyid gtso gyur sems can dmyal khams brgyad po las/ /yang sos ces bya 'jigs pa chen por skye 'gyur te/ /dmyal ba brgyad las sdug bsngal chung mtha' yin mod kyi/ /gnas de na yang lcags kyi ra ba du ma dang / /mtshon cha'i nags tshal </text></item>
<item><p>15a6</p><text>ro nye mi gtsang 'bab chu ldan/ /der skyes phan tshun gsod pa'i sems dang rab ldan pas/ /gtub gsheg mi bzad sdug bsngal shi nas yang sos 'gyur/ /mi gtsang 'dam du srin bus za zhing gshed mas gsod/ /lcags kyi ra bar mtshon cha'i char gyis dum bur gtub/ /</text></item>
<item><p>15a7</p><text>lcags kyi rdza chen me 'bar nang du 'tshed par byed/ /la la gnod pa du mas gtses zhing gzhan dag ni/ /mun nag nang du me 'bar ri yis kun tu btsir/ /rab 'jigs sgra sgrog sems can gang gis za bar byed/ /ba tshwa me dang mtshon gyi tshor ba du mas nyen/ /nad rnams kyis nyes gzhan dag mtshon chas rab tu dmyal/ /</text></item>
<item><p>15b1</p><text>gshin rje rnams kyis gnod pa du mas bsnun par byed/ /no'u le ltar nag me 'bar lus la dud pas khyab/ /bkres pas gzhan 'gyur sdug bsngal du mas rnam par gtsos/ /pad ma ltar gas lus kun khwa dang bya rgod za/ /zangs zhun mtshe'ur rab lhung cho nge mi bzad </text></item>
<item><p>15b2</p><text>'byin/ /mtshon cha'i lam 'gro sha dang rus pa dum bur byed/ /mtshon gyi reg sogs mi yi lus las bcu 'gyur te/ /de sogs sdug bsngal dpag med yang sos skyes de dag /mi lo bye ba 'bum dang drug khri nyi stong ste/ /rang gi lo ni lnga brgya'i tshe tshad thub par mnar/ /de nas gzhan yang </text></item>
<item><p>15b3</p><text>srog gcod ma sbyin blangs ba'i rgyus/ /thig nag ces bya dmyal ba'i 'jig rten na skyes te/ /gnas de na yang lcags kyi sa gzhi me 'bar steng / /bsgyel nas las kyi gshed po gtum pos thig btab ste/ /nam mkha' lta bur sog le me 'bar gyis 'dral zhing / /sta ris gzhog cing gsor gyis </text></item>
<item><p>15b4</p><text>'bugs la tho bas brdung / /skrag nas bros pas ro nye'i 'dam lhung rul zhing myags/ /phyi sa'i 'dam tshud srog chags mar ko ta yis za/ /la la ral gri'i tshal du rgyugs pas lus kun gtubs/ /shal ma ri la 'dzegs pas yan lag sha rus gcod/ /nor dang zas mthong rgyugs pas chu bo </text></item>
<item><p>15b5</p><text>rab med lhung / /lhung nas lus myags dbang med kye ma kyi hud 'bod/ /spu gris lus la char ltar 'bab nas yid slong bya/ /lcags leb me 'bar lus las dkris nas dran pa nyams/ /gshed pos bsdigs shing dum bur byas kyang 'chi mi 'gyur/ /me 'bar phur pas lus rgyangs mtshon chas gnad </text></item>
<item><p>15b6</p><text>kun gcod/ /ma rungs khyi rnams kyis bzung cham chom za ba dang / /tho lum zangs khu 'bar ba khar blugs nang khrom bsreg /de sogs mang pos sdug bsngal sngar las bcu 'gyur te/ /rang lo stong thub mi lo bye ba 'bum phrag ni/ /bcu gnyis bye ba drug khri drug stong tshe tshad thub/ /srog gcod brku dang khyad </text></item>
<item><p>15b7</p><text>par 'dod log spyod pa'i rgyus/ /bsdus 'joms na skye der ni gshin rje'i tshogs mang po/ /lhan gcig 'dus te lcags kyi dra bas steng nas g.yogs/ /tho ba mtshon cha'i char pas bsnun cing rdung bar byed/ /sngon tshe 'dod log goms pas shal ma ri la ni/ /las kyi bud med bzang mo </text></item>
<item><p>15b8</p><text>mthong nas der 'dzegs pas/ /lus kun gtubs shing sdug bsngal du ma myong bar 'gyur/ /gzhan dag gsal shing 'bar bas ro smad 'bigs par byed/ /khar ni phur bus brdungs dang lcags leb 'bar ba dkris/ /sdug pa'i bu ltar snang bas sems la gdung bar byed/ /zangs khu 'bar </text></item>
<item><p>16a1</p><text>bas lus kyi smad rnams rnam par bsreg /las kyis dud 'gro'i khong pa me 'bar nang du gnas/ /me 'bar 'jigs pa'i gshin rjes bzung nas sdug bsngal myong / /dbang po'i sgo kun bsreg cing gcan zan rnams kyis za/ /sha rul ji bzhin a tsa srin bus </text></item>
<item><p>16a2</p><text>g.yengs par 'gyur/ /lcags ri 'bar ba las kyi khwa rnams kyis stor nas/ /phyi nang med bsregs dbang po'i sgo kun srin bus gang / /bsdus 'joms tshe tshad rang lo'i dbang byas nyi stong ste/ /mi lor brtsi ba gong ma'i rigs pas nyis 'gyur bskyed/ /dkar po'i rkyen gyis bar ma dor ni </text></item>
<item><p>16a3</p><text>'pho ba yod/ /de las gzhan yang chang gi nyes pas skye 'gyur ba/ /ngu 'bod ces bya gnas der lcags kyi sa gzhi la/ /gshin rje'i skyes bus zangs khu khol ba khar blugs nas/ /ngu ba'i sgra 'byin nang rol bsreg cing dud par 'thul/ /lkog mar lhag lhag sgra 'byin gnod pa gzhan yang 'byung / /</text></item>
<item><p>16a4</p><text>lcags zhun 'bar bas 'tshig ste khros bas slar yang bsdud/ /gtun shing gis brdeg sgra chen ngu yang slar la brdeg /me yi char 'bab skra dang lus kun rtsa bzhin bsreg /nang kun 'khrug cing srin bus lus kun lcig lcig za/ /yan lag me 'bar mtshon chas dum bur byed pa dang / /'bar ba'i khyi </text></item>
<item><p>16a5</p><text>yis 'bras bu 'byin zhing sha rus gtor/ /'khor lo bsnun cing phyogs kun mun pas khyab pa sogs/ /sdug bsngal dpag med gshed pos bsdigs shing kye hud sgrog /ngu 'bod 'dir skyes rang lo stong phrag bzhir thub ste/ /mi los bsgres pa zhib mo rnams ni 'dir ma brjod/ /lus kyi las gsum </text></item>
<item><p>16a6</p><text>chang dang brdzun sogs spyod pa'i rgyus/ /ngu 'phod cher skye der ni sngar bshad de kun dang / /khyad par chos la brdzun smras 'bras bu rab tsha ba/ /drag tu 'bar ba'i lcags kyi gzhi la de yi lce/ /'bar ba'i phur bus rgyangs pas rgyang grags 'ga' gyur te/ /lcags kyi thong gshol gyis 'dral srin bu du </text></item>
<item><p>16a7</p><text>ma dang / /khwa dang sbrul gyis za zhing 'bar bas kun nas bsreg /de la sogs pa ngu 'bod nyid las bcu 'gyur gyi/ /sdug bsngal nyams myong rang lo brgyad stong thub pa ste/ /de las gzhan du las 'bras bkur 'debs log lta yis/ /tsha ba'i dmyal bar skye bar 'gyur te thog ma nas/ /las kyis </text></item>
<item><p>16a8</p><text>'chi khar 'khrul snang gnad gcod sdug bsngal che/ /me lces bsreg cing nad rnams thams cad dus gcig ldang / /ngu 'bod chen po'i sdug bsngal bcu 'gyur dus gcig smin/ /'di yi sdug bsngal dpe byar rung ba ma yin te/ /log lta drag pos 'phangs phyir tsha la rtsub pa yin/ /'dir skyes </text></item>
<item><p>16b1</p><text>ba ni rang lo khri dang drug stong thub/ /'di las gzhan du rab tu tsha ba zhes bya bar/ /lus ngag las bdun log ltar bcas pas skye 'gyur te/ /gnas der dpag tshad stong phrag du mar 'khrug pa'i mes/ /spyi gtsug bsregs nas bye ma gtor bzhin zhig par 'gyur/ /skam pas 'dren dang </text></item>
<item><p>16b2</p><text>lce la thong gshol 'bar bas rmo/ /gshin rjes gnod cing zangs khu 'thung la bya khyis gtor/ /shal ma ris 'dral mar ko ta yis lus kun gsheg /sngar bshad dmyal ba kun las sdug bsngal bcu 'gyur te/ /tshe yi tshad ni rang lo sum khri nyi stong 'tsho/ /lus ngag yid kyi mi </text></item>
<item><p>16b3</p><text>dge rnam pa bcu po dang / /khyad par mtshams med lnga po dag ni spyad pa las/ /gnad gcod 'khrul snang nad dang rlung 'khrugs gzir bzhin du/ /mnar med ces bya'i 'jig rten khams su skye 'gyur te/ /de yi sgra thos dmyal ba gzhan gyi sdug bsngal kun/ /bde bar mthong zhing smon pa </text></item>
<item><p>16b4</p><text>bzhin du 'gyur ba yin/ /der ni dug dang me mtshon rdo rje 'bar ba dang / /seng ge glang chen bse khyi bya rgod kang ka dang / /sbrul chen khyi dang mar ko ta sogs gdug pas gang / /de lus dpag tshad gcig nas lnga'i bar gzhon sha can/ /grub par gyur nas mnar med bzod dka'i sdug bsngal </text></item>
<item><p>16b5</p><text>myong / /dmyal srung gtum po 'jigs 'jigs rnams kyis gzir zhing bsdig /ba tshwa 'bar bas nang khrol thams cad bzhu zhing bsreg /lcags 'bar dong bcug mtshon rnon rnams kyis sil mar gtubs/ /ljon shing 'bar ba gnyis kyis 'thag cing rang sha za/ /zangs su 'tsher cing yan </text></item>
<item><p>16b6</p><text>lag bsregs bzhu 'o dod 'bod/ /de la sogs pa mnar med gnas pa'i skye bo yi/ /tshor ba'i sdug bsngal dpe dang bgrang bar mi nus te/ /sngar bshad kun las 'gyur khyad du mas sdug bsngal zhing / /tshe yi tshad kyang bar gyi bskal pa gcig thub bo/ /de dag so sor gnod pa lhag pa bcu drug </text></item>
<item><p>16b7</p><text>re/ /yod pa de rab rgyu 'bras zhib mo thams cad ni/ /dran pa nyer bzhag chen po la sogs mdo sde las/ /rgyas par bka' bstsal ltos la mthong nas bag yod gyis/ /de yi byang ngos de las gzhan pa grangs dmyal brgyad/ /grang bas gzhan las gnod byas gtsor gyur rgyu las 'byung / /chu bur chu bur </text></item>
<item><p>16b8</p><text>rdol ba can dang so tham pa/ /a chu zer dang kye hud smra dang pad ma dang / /uspa la dang pad ma chen po ltar gas pa/ /'khyags pa'i sdug bsngal dpag tu med de tshe tshad kyang / /til jangs nang nas lo brgyad til re phyung zad pa/ /chu bur can yin gzhan rnams rim pas nyi shur 'gyur/ /gzhan yang kha cig </text></item>
<item><p>17a1</p><text>nyin mo dge spyod mtshan mo bzlog /mtshan mo dge spyod nyin mo sdig pa byas sogs kyis/ /nyi tshe'i dmyal ba mu khyud gling bar mun pa dang / /'dzam gling khrod na'ang gnas par gsungs te tshe ma nges/ /de dag sdug bsngal kha cig nyin mo gsod cing mnar/ /</text></item>
<item><p>17a2</p><text>mtshan mo'i dus su lha mo dang 'grogs dga' mgur rtse/ /kha cig de bzlog kha cig zas kyi dus su gzir/ /snga dro phyi phred de ltar 'gyur sogs sna tshogs yod/ /ngan 'gro gnyis pa yi dwags gshin rje'i 'jig rten ni/ /phrag dog ser sna brnab sems rgyu las byung ba ste/ /de na gtso bo 'dres </text></item>
<item><p>17a3</p><text>ma'i las kyi rgyus bskyed pa'i/ /gshin rje'i rgyal po las ni sgrog par byed pa yod/ /'khor gyi yi dwags kha cig ris gtsir me mdag za/ /kha ni khab 'dra mgrin pa phra zhing lto che ltogs/ /skyugs pa blugs pa bshang ba gci ba za zhing 'thung / /bkres pas nyen nas mi gtsang cung zad </text></item>
<item><p>17a4</p><text>za ba dang / /skoms pas nyen nas 'thung bar 'dod kyang rgya mtsho skams/ /mchi ma mchil snabs lud pa khrus khu lhag ma dang / /stor khung nas 'bab de tsam za ba'i rigs kyang yod/ /de la sogs pa sna tshogs las kyis sdug bsngal myong / /kha cig mthu dang rdzu 'phrul che ba yod mod </text></item>
<item><p>17a5</p><text>kyang / /sdug bsngal gtso che sdig la dga' zhing rnam par 'tshe/ /mi yi zla bar zhag tu brtsis pa'i lo lnga brgya/ /tshe tshad du gsungs 'on kyang 'on kyang sa ring thung sna tshogs yod/ /ngan 'gro gsum pa byol song dud 'gro'i 'jig rten khams/ /kha 'thor ba ni lha mi yi dwags dmyal ba yi/ /</text></item>
<item><p>17a6</p><text>gnas de bzhi po ci rigs su yang yod pa ste/ /dud 'gro'i 'jig rten gti mug gtsor gyur las kyis bskyed/ /kha 'thor rnams kyang gcig gis gcig gsod phan tshun za/ /sha rus lpags dang rgyus pa spu sogs phyir du gsod/ /zhe sdang gis bskyed bya rog 'ug pa bzhin du 'thab/ /chags pas </text></item>
<item><p>17a7</p><text>bskyed pa shang shang ngang ngur bzhin du bgrod/ /brnab sems kyis bskyed khyi dang wa bzhin zas la nyug /skrag pas bskyed pa ri dwags rnams bzhin kun la dogs/ /chu la sred pas nya sbal la sogs sna tshogs te/ /las dang de 'bras sdug bsngal dpag med gzhan las shes/ /dud 'gro'i rigs gnas </text></item>
<item><p>17a8</p><text>klu zhes bya ba'i 'gro ba ni/ /sbyin pa btang yang tshul khrims nyams pa'i rgyu tshogs las/ /gtso bor byung ste nor rgyas bu sogs rgyal po dang / /bram ze la sogs klu rigs bzhi yod de dag kyang / /dkar po spyod rnams cung zad bde bar gnas pa dang / /nag spyod lus la bye tshan char sogs sdug bsngal gzir/ /</text></item>
<item><p>17b1</p><text>gzhan la 'tshe zhing chos min rgyu 'bras dpag med de/ /chos ldan klu ni bye ba lnga bcu rtsa bdun gsungs/ /de dag gnas ni gtso bor rgya mtsho chu lag bcas/ /ma dros sogs dang gling bzhi rol mtsho la sogs pa/ /sna tshogs gnas shing sbyin 'bras longs spyod che ba mang / /mchog </text></item>
<item><p>17b2</p><text>rnams tshe tshad bskal par gsungs te nges med yod/ /dud 'gro'i rigs gnas lha ma yin gyi 'jig rten ni/ /nga rgyal shas che 'dres ma'i las kyi rgyu las byung / /gnas kyi gtso bo rgya mtshor nub pa'i ri rab ni/ /dpag tshad brgyad khri'i 'phang dang ldan pa der gnas te/ /snang ldan zla phreng </text></item>
<item><p>17b3</p><text>gnas bzang po dang mi g.yo ba/ /rnam pa bzhi po so sor nyi khri chig stong yod/ /de yi dang por lha min dbang po dgra gcan gnas/ /de ni sngon tshe rgyal ba'i mchog rten mes nyen pa/ /chu yis bsrungs pas bsod nams 'bras bu thob gyur te/ /rin chen gzhi la rin chen pho brang phun tshogs dang / /</text></item>
<item><p>17b4</p><text>kun ra tshal sogs brten dang brten pa'i dpal 'byor yod/ /mi lo lnga brgyar zhag tu brtsis lo lnga stong 'tsho/ /gnyis pa'i gnas na lha min dbang po brtan pa gnas/ /grong khyer dbus na kun snang 'tsho zhes bya ba yod/ /sbyin pa'i 'bras bu bde skyid dbang phyug phun sum tshogs/ /</text></item>
<item><p>17b5</p><text>mi lo drug brgyar zhag tu brtsis lo drug stong 'tsho/ /gsum pa'i gnas na lha min bdag po me tog phreng / /khang bzang skyed tshal grong khyer snga ma kun las mdzes/ /sbyin pa'i rgyus bskyed bsod nams longs spyod phun sum tshogs/ /mi lo bdun brgyar zhag tu brtsis lo bdun stong 'tsho/ /</text></item>
<item><p>17b6</p><text>bzhi pa'i gnas na lha min khyu mchog thags bzang ris/ /grong khyer mdzes pa bkra shis dpal gyis gtam par gnas/ /sbyin pa'i rgyus bskyed lha min gzhan las khyad par 'phags/ /mi lo brgyad brgya'i zhag gi rang lo brgyad stong 'tsho/ /lha min de dag bde legs ldan yang </text></item>
<item><p>17b7</p><text>'thab la dga'/ /nga rgyal dbang gyur lha rnams dang yang g.yul 'gyed de/ /dgra gcan mkhar 'gro lus kyis nyi zla sgrib par snang / /de dag 'phos nas phal cher khengs pas ngan 'gror 'gro/ /dge ba'i rgyu las thob par gyur pa'i mi rnams ni/ /gnas kyi dbang </text></item>
<item><p>17b8</p><text>byas gling bzhi g.yog bcas bcu gnyis te/ /'khor los bsgyur sogs bsod nams 'bras bu dpag tu med/ /gzhan yang kha cig sbyin pa'i dbang gis longs spyod ldan/ /khrims kyis lus mdzes bzod pas blta na yid du 'thad/ /mi 'tshes tshe ring bstod pas </text></item>
<item><p>18a1</p><text>snyan grags btung bas 'dud/ /bslabs pas shes ldan de la sogs pa bde legs dang / /'dres ma dang ni sdug bsngal shas che sna tshogs shing / /gling gi dbang byas sgra mi snyan mchog gzhan gnyis 'bring / /'dzam gling dman gsungs chos kyi </text></item>
<item><p>18a2</p><text>sgo nas 'di khyad 'phags/ /bskal pa dang po tshe lo dpag med bde zhing skyid/ /mar 'grib tha ma tshe lo bcu yin 'phel 'grib 'gyur/ /byang gling tshe stong gzhan rnams phyed phyed spangs pa ste/ /'dzam gling mi rnams ma nges tshe dang dar gud kyis/ /yid 'byung thob nas dam </text></item>
<item><p>18a3</p><text>chos spyod pas las sar grags/ /rigs dang rgyu 'bras dbye ba zhib tu 'dir ma brjod/ /gnas kyi dbang byas de nas gong ma lha yin te/ /lus dang ngag gi tshul khrims bdun gyi 'bras bu las/ /gtso bor grub pa 'dod lha rigs drug yod pa ste/ /de las dang po 'jig rten </text></item>
<item><p>18a4</p><text>skyong ba'i gnas gzhan bzhi/ /'phreng thogs yol thogs rtag myos pi waM gsum pa bzhi/ /so so la yang bcu phrag re re yod de dag /tshul khrims bsrungs zhing 'chi tshe dang bas skyabs song dang / /tshul khrims ldan la gru zam byin dang 'bras bu byin/ /mchod rten dag ni me tog gis </text></item>
<item><p>18a5</p><text>mchod la sogs dang / /dad pas phyag byas rgyal la gdugs sogs phul ba dang / /de dang de 'dra'i dge ba so sor spyad pa'i rgyus/ /skye bar 'gyur te de rnams las kyi bde spyod pa/ /'khor los bsgyur ba'i rgyal po yis kyang dpe byar min/ /rab mdzes tshal dang chu gtsang sbrang chang rgun 'brum </text></item>
<item><p>18a6</p><text>gyi/ /chang gi 'bab chu kha dog ro dang dri bsung bzang / /bsam pa tsam gyis rgyan gos bza' btung 'byung 'gyur te/ /lha mo mdzes mas sna tshogs sil snyan rol mo sgrog /me long tshal du sngon gyi las snang dge la spro/ /gnas de bzhi yang rim gyis phyi ma phyi ma lhag /dang po'i gnas su rtsibs </text></item>
<item><p>18a7</p><text>logs nas 'byung skyes ma thag /skyes nas zhag bdun lon pa lta bu 'byung ba yin/ /gnyis pa sogs na rdzus te skye bar 'gyur ba yod/ /bzhi pa'i gnas der yul 'khor skyong ba la sogs pa/ /rgyal chen bzhi yod rgyal ba'i dam chos rab tu bsrung / /'di ltar mthu che nyi zla gnyis dang </text></item>
<item><p>18a8</p><text>gza' skar rnams/ /de na yod de rten dang brten pa zhib mo'i tshul/ /yi ges 'jigs pas mdo tsam brjod la gus par gyis/ /mi lo lnga bcu zhag tu brtsis lo lnga brgyar 'tsho/ /de nas gnyis pa sum bcu rtsa gsum pa rnams ni/ /tshul khrims bdun pa skyon med bsrungs shing ¹mchod 'os ²dgra bcom pa mkhan slob bzhad pa sogs/ mchan/</text></item>
<item><p>18b1</p><text>mchod/ /bdag nyid sdig spong gzhan dag de la sbyar ba dang / /rjes su yi rang byas pa la sogs dge bas 'grub/ /de yang rtsa gsum lha yi dbang po brgya byin ni/ /mig stong ldan pa mchod sbyin stong gi rgyus 'grub ste/ /lhun po'i rtse na grong khyer lta na sdug pa yod/ /de yi dbus na rnam par rgyal </text></item>
<item><p>18b2</p><text>byed khang bzang ste/ /chos bzang sa gzhi dpag tshad lnga brgya rin chen gyi/ /rang bzhin skyed tshal bzhi dang nye ba'i tshal dang bcas/ /sna tshogs ljon shing dpag med rdzing bu du mas brgyan/ /man+d+ha ra sogs me tog tshogs nang bung ba ni/ /dar dir snyan sgrog dus dang dus min tshal rnams nas/ /</text></item>
<item><p>18b3</p><text>lha yi rgyan gos bza' btung yid dang mthun par 'byung / /lha yi dbang pos 'khor la dam pa'i chos ston cing / /rgyal ba'i gsung sprul lha yi rnga bo che yi sgras/ /lha rnams gnyid myos sdig dang bag med pa las bskul/ /sa srung bu sogs glang po cang shes de bzhin rta/ /shing rta </text></item>
<item><p>18b4</p><text>la sogs bzhon pa khyad par 'phags pas 'gro/ /lha mo mdzes ma bye ba dgu bcu rtsa dgu yis/ /yongs su bskor nas lha yi dbang po bde bar spyod/ /gnas gzhan rtsa gsum so so'i dpal dang bde legs ni/ /dpag tu med de rgyal ba bzhugs pa'i gnas kyang </text></item>
<item><p>18b5</p><text>yod/ /mi lo brgya yi zhag las bsgres pa'i lo stong 'tsho/ /de nas gzhan yang tshul khrims de dag legs bsrungs shing / /khyad par 'dod log rab tu spang zhing tshangs spyod la/ /blta dang rgod dang 'khyud dang glu gar rgyags spangs pa'i/ /rgyu las byung ba </text></item>
<item><p>18b6</p><text>'thab bral mtshe ma'i lha gnas yod/ /de na nang bses gnas gzhan nyi shu rtsa bdun yod/ /bai DU r+ya dang gser dngul shel dang byu ru sogs/ /rin chen ri dang rin chen sa gzhi skyed tshal mtsho/ /rin chen ngos la las kyi rgyu 'bras gzugs snang bas/ /lha de thams </text></item>
<item><p>18b7</p><text>cad bag dang ldan par skul bar byed/ /lha bu re re'ang lha mo stong dang khris bskor te/ /glu gar rtse zhing 'khyud pa tsam gyis tshim par 'gyur/ /de na rgyal po mu su lun+d+ha zhes bya ba/ /brgya byin las ni dge ba de'i rgyu 'bras du mas lhag /rtsa gsum gnas las gnas kyang brgya </text></item>
<item><p>18b8</p><text>phrag du mas lhag /mi lo nyi brgya'i zhag gis brtsis pa'i lo nyi stong / /'tsho ba yin te 'od gzugs gzi brjid phun sum tshogs/ /de yi steng na phan bzhed byang chub sems dpa' ni/ /bdag nyid chen po byams pa bzhugs pa dga' ldan gnas/ /rin chen sa gzhi nem </text></item>
<item><p>19a1</p><text>dang 'phar bar snang ba can/ /pho brang tshal dang 'bab chu bza' btung gos rgyan sogs/ /'dod dgu dpag med thams cad smos par mi lang ste/ /de na lha yang bden pa mthong ba'i 'phags pa dang / /dge ba'i rgyus bskyed 'phags pa min pa ci rigs </text></item>
<item><p>19a2</p><text>yod/ /byams pa de yis lha la chos ston chos la sbyor/ /mi lo bzhi brgya'i zhag las 'phel ba'i bzhi stong lor/ /'tsho bar 'gyur te sngar bshad lha gnas de kun las/ /chos dang srid pa'i bde legs kun gyis khyad 'phags te/ /lag bcangs tsam gyis chags </text></item>
<item><p>19a3</p><text>ldan 'dod pa 'grub par byed/ /de las gzhan yang sbyin dang tshul khrims dge ba'i chos/ /sngar bshad kun las lhag par spyad pa'i rgyus thob pa/ /'phrul dga' zhes bya de yi bde 'byor thams cad ni/ /rang gi yid kyis bsams pa tsam gyis sprul pa'i phyir/ /de skad ming thob </text></item>
<item><p>19a4</p><text>lha gnas de yi bdag po yang / /lus 'od stobs sogs brgya byin 'bum las lhag pa yin/ /mdor na gnas de rten dang brten pa'i dpal yon ni/ /dga' ldan las kyang bcu drug 'gyur gyis lhag pa ste/ /bag med 'khor rnams 'phrul dga'i gtso bos bzlog par byed/ /</text></item>
<item><p>19a5</p><text>rgod reg tsam gyis 'dod pa tshim par 'gyur te tshe/ /mi lo brgyad brgyar zhag tu brtsis pa'i rang lo ni/ /stong phrag brgyad du 'tsho ba yin par shes par bya/ /de yi steng na gzhan 'phrul dbang byed lha gnas te/ /der skye'i rgyu ni tshul khrims rnam dag rmi lam du'ang / /ma nyams pa dang sbyor dngos 'jug </text></item>
<item><p>19a6</p><text>gsum gus ldan gyis/ /dgra bcom la sogs yul lnga mchog la sbyin pa byin/ /de lta'i rgyus thob 'phags dang phal pa ci rigs yod/ /shor ba gzhon nus rgyal ba 'od zhi spos snang gi/ /bstan la log bltas rnam smin dmyal bar smin na yang / /ut+pal gdong zhes dge sbyong chen po snying rjes bskul/ /</text></item>
<item><p>19a7</p><text>gzhan yang gtan med mchod sbyin rgyu las 'dir skyes pa/ /de la bdud ces ming du grags mod de lta na'ang / /gzugs sgra dri ro 'dod yon mda' ni lnga po 'dis/ /skye dgu bslu phyir 'dod pa'i bdud dngos 'di nyid yin/ /lhag nas de nang gser dngul shel dang bai DUr+ya/ /pad+ma rA ga margad spug dang rdo'i snying po/ /</text></item>
<item><p>19a8</p><text>rin chen sna tshogs sa gzhi ri dang ljon pa dang / /rdzing bu mtsho dang 'bab chu pad+ma ku mu ta/ /me tog lo ma 'bras bu khyad 'phags rnams kyis mdzes/ /gnas de'i gtso bo dbang bsgyur lha yi gzhal med khang / /dpag tshad mang ldan rin chen rang bzhin gru bzhi pa/ /yon tan kun ldan lha dang lha mo du mas gang / /</text></item>
<item><p>19b1</p><text>glu gar rol mo dga' dang bde ba'i dpal gyis rtse/ /gnas 'di'i rol mo gcig gi sgras kyang lha gzhan gyi/ /rol mo thams cad zil gyis gnon te bdud rtsi sogs/ /bza' btung gos rgyan gzhan rnams kyang ni de dang 'dra/ /chags ldan phan tshun bltas pa tsam gyis tshim par </text></item>
<item><p>19b2</p><text>'gyur/ /mi lo stong dang drug brgya la ni zhag gcig tu/ /brtsis nas 'phel ba'i rang lo khri dang drug stong 'tsho/ /gnas 'di'i 'dod yon rgyas par brjod pa dka' ba yin/ /chags bral ma gtogs phal cher 'dod yon snang ba 'dis/ /rab tu bslu zhing slar yang ngan 'gror </text></item>
<item><p>19b3</p><text>ltung bas na/ /lha yi bu yi bdud ces bya ba 'di shes nas/ /blo dang ldan rnams bdud 'di'i dbang du ma 'dong zhig /de ltar 'dod lha drug po dag las dang po ni/ /ri rab ngos dang gnyis pa de yi rtser gnas te/ /bzhi ni de steng nam mkha' dag la sprin bzhin spyod/ /</text></item>
<item><p>19b4</p><text>'dod la chags phyir sngar bshad 'di dag 'dod khams yin/ /dge ba'i 'bras bu 'dod lha 'di dag rab bde yang / /bde bas g.yengs nas mi dran ngang du 'chi ltas 'byung / /de yi sdug bsngal ngan 'gro las kyang sems bsreg ste/ /'phos nas kyang ni ngan 'gror 'gro </text></item>
<item><p>19b5</p><text>phyir chags bral byos/ /de nas steng du gzugs na spyod pa'i lha yod de/ /de thob rgyu ni sbyin dang tshul khrims dag par bsrungs/ /'dod pa'i bde ba chags zhen sred pa'i rgyur mthong nas/ /de spong byed pa bsam gtan rgyu yi snyom 'jug la/ /sred cing goms </text></item>
<item><p>19b6</p><text>pas 'bras bu skye ba 'dir skyes te/ /bsdus te brjod na rtog dpyod bcas dang rtog dpyod med/ /dga' bde med dang dbugs dag med pa'i snyom 'jug las/ /rim bzhin bsam gtan bzhi po 'grub pa rags par te/ /zhib tu rgyu 'bras dbye ba mang yang </text></item>
<item><p>19b7</p><text>'dir ma brjod/ /bsam gtan dang por tshangs ris la sogs rnam pa gsum/ /'od chung la sogs gnyis par gsum dang gsum pa na/ /dge chung sogs gsum bzhi par sprin med la sogs brgyad/ /'og ma dag las gong ma gong ma rim bzhin 'phags/ /tshangs ris </text></item>
<item><p>19b8</p><text>pa yi rol mo gcig gi sgra yis kyang / /'dod khams rol mo'i sgra skad thams cad zil gnon zhing / /'od dang rin chen gzhal yas dgos dgu 'dod khams las/ /'gyur khyad du mas khyad du 'phags shing ting nge 'dzin/ /yod pa'i phyir na lus sems bde ba smros ci dgos/ /tshangs pa'i </text></item>
<item><p>20a1</p><text>gnas na mi mjed bdag po gdong bzhi pa/ /rgyal ba rnams la chos 'khor skul byed mchog de gnas/ /'bras bu che ba man chad bcu gnyis so skye'i gnas/ /bsam gtan bzhi pa'i ting nge 'dzin las gzhir byas te/ /'du shes bkag nas de tsam myang 'das zhir 'dzin pa/ /'du shes med </text></item>
<item><p>20a2</p><text>pa pa zhes bya ste de yi gnas/ /'bras bu che dang grong dang dgon pa'i tshul du yod/ /mi che ba nas 'og min bar gyi gnas lnga ni/ /zag pa med pa'i shes rab kyis zin 'phags pa yin/ /thabs kyis zin na rab mtha'i ting nge 'dzin 'dis ni/ /khams gsum las 'das byang chub thob pa'i rgyur yang 'gyur/ /'og min gnas 'di </text></item>
<item><p>20a3</p><text>sangs rgyas longs spyod rdzogs pa'i sku'i/ /zhing khams yin par tshu rol snang bar mi 'gal te/ /ye shes yul du khams gsum las 'das stug po bkod/ /mkha' khyab zhing yin 'di 'drar bsam mi khyab pa bsgom/ /tshangs ris lus tshad dpag tshad phyed yin gong ma rnams/ /dpag tshad gcig sogs </text></item>
<item><p>20a4</p><text>rim gyis che bar gyur pa yin/ /tshe tshad tshangs ris bskal chung nyi shu la sogs 'tsho/ /de las gzhan pa gzugs med skye mched mu bzhi ni/ /gzugs can gyur pa'i gnas lus med kyang thob pa'i rgyu/ /gzugs la rags dang ma zhi'i 'du shes skyes gyur nas/ /mkha' ltar dmigs nas snyom 'jug bsgom </text></item>
<item><p>20a5</p><text>pa sogs las byung / /tshe tshad bskal pa nyi khri la sogs 'tsho ba ste/ /'dod gzugs las 'das zhi ba yin kyang shes rab dang / /bral bar gyur na 'og tu ltung ste de lta na/ /blo dang ldan rnams srid rtse'i bde la'ang ci phyir zhen/ /khams gsum 'di dag so so'i skye srid zad pa'i mthar/ /'chi srid myong </text></item>
<item><p>20a6</p><text>ste de nas bar gyi srid pa 'grub/ /de nas mdun nam sngun gyi srid par 'jug gyur te/ /sdug bsngal rang bzhin zo chun bzhin du skye 'chis 'khor/ /snod du snang ba 'dod pa'i khams na rlung dang chu/ /sa dkyil steng na ri rab gling dang mtshor bcas snang / /'dod lha bzhi dang gzugs kyi lha sogs de dag la'ang / /</text></item>
<item><p>20a7</p><text>las kyi dbang gis rten du snang ste de la brten/ /de ltar khams gsum 'khor ba'i rgya mtsho chen po na/ /sdig pa spyod rnams ngan song la sogs sdug bsngal zhing / /dge ba spyod rnams lha mi'i bde ba thob mthong nas/ /'bad pa chen pos dge ba bcu la spyod par rigs/ /de lta mod </text></item>
<item><p>20a8</p><text>kyi khams gsum bde bar snang kun yang / /sdug bsngal nyid las gzhan du yod pa ma yin te/ /'khor ba zhes bya 'khor ba can gyi phung po lnga/ /sdug bsngal 'di yod khyab pa 'du byed sdug bsngal mnar/ /bde bar snang yang dug bcas zas bzhin sdug bsngal 'gyur/ /</text></item>
<item><p>20b1</p><text>ngan song la sogs tshor ba sdug bsngal gyis sdug bsngal/ /de lta bas na sdug bsngal gsum las ma 'das phyir/ /myang 'das thob phyir bde ba 'dod rnams brtson pa'i 'os/ /srid pa'i yul gnas sdug bsngal me lce'i 'phreng ba can/ /las kyis rab bcings khri mon 'jigs su </text></item>
<item><p>20b2</p><text>rung ba nas/ /nges par 'byung ba'i blo yi shugs stobs bskyed nas kyang / /khyim nas byung la sangs rgyas bstan la rab zhugs shig /zhugs nas gang gis tshul khrims gtsang mar srung byed pa/ /de ni lhar bcas 'jig rten rnams kyi mchod yul te/ /bshes gnyen </text></item>
<item><p>20b3</p><text>legs bsten thos la brtson pa nyid du byos/ /ma rig mun sel sgron me lta bu'i snang ba thob/ /de don bsams shing legs par yid la byas nas kyang / /zhi gnas sgrubs te dran pa nyer bzhag la sogs sgoms/ /mi rtag sdug bsngal stong dang bdag med tshul blta ste/ /</text></item>
<item><p>20b4</p><text>tshogs lam mthar phyin rim gyis dro bar gyur pa 'byung / /bden bzhi'i yul can rtse mo la sogs bskyed nas kyang / /chos mchog mthar phyin so so skye bo'i lam rnams rdzogs/ /sems kyi skad cig cha shas bco lnga rtogs nas kyang / /ma mthong mthong ba bden pa mngon rtogs </text></item>
<item><p>20b5</p><text>'phags lam thob/ /mthong dang sgom pa'i lam gyi gnyen pos 'dod pa dang / /srid pa'i nyon mongs spangs pa'i go rim so so las/ /rgyun tu zhugs dang phyir 'ong phyir mi 'ong ba dang / /dgra bcom 'bras thob nyon mongs zag pa zad par 'gyur/ /dgra bcom de dang de las cung </text></item>
<item><p>20b6</p><text>zad khyad par rtogs/ /rang rgyal thob kyang bla med byang chub ma yin phyir/ /'gro ba'i don du byang chub sems mchog bskyed nas kyang / /theg pa cher zhugs de ni de tshe 'bras bu yod/ /theg pa chen po'i so skye'i sbyor lam thob nas kyang / /phyir mi ldog pa'i rtags dang ldan pa yod pa ste/ /</text></item>
<item><p>20b7</p><text>'phags lam thob na lta ci smos pas de'i dang po/ /rab dga'i sar gnas rgyal sras byang chub sems dpa' des/ /sangs rgyas brgya mthong de yis byin rlabs 'di yis rtogs/ /ting 'dzin brgyar 'jug 'jig rten khams brgya g.yo ba sogs/ /brgya phrag du ma'i yon tan bsam las </text></item>
<item><p>20b8</p><text>'das pa thob/ /sgom pa'i lam gyi dri ma med pa'i sar gnas pa/ /des ni dang po'i yon tan las kyang bcu 'gyur sogs/ /rim gyis thob nas nyan rang 'phags pas ba spu re'i/ /char yang mi mtshungs theg chen slob pa'i yon tan thob/ /phar phyin bcu yi mngon rtogs grub pas sa bcu bgrod/ /</text></item>
<item><p>21a1</p><text>rang nyid 'dod na skad cig gcig la 'ang byang chub pa'i/ /nus pa yod kyang rgyal sras sems can la brtse bas/ /smon lam rdzogs dang sems can smin dang zhing sbyong ba/ /mthar phyin ma byas rang zhi don du gnyer ba min/ /</text></item>
<item><p>21a2</p><text>dzi no d+ha ni yu wa N+ya shrI gu NaM na pra// bi pA tsa su ta thA gA t+yo pha lA tiH// dwi wA r+tha su ra nu t+ta r+yaH ta la b+d+ho// a ho kri ta a d+hI d+ha rma s+tha so khaM//</text></item>
<item><p>21a3</p><text>rgyal ba'i myu gu yon tan lang tsho gsar pa'i dpal/ /mdzes par smin nas de bzhin gshegs pa'i 'bras bu ni/ /don gnyis bcud ldan bla na med pa de 'grub ste/ /e ma dam chos sa gzhi'i byed las phan bde'i phul/ /</text></item>
<item><p>21a4</p><text>gang zhig 'phral gyi lha mi'i bde ba don gnyer ba/ /des ni gtan gyi bde ba mchog 'di mi thob ste/ /'di don gnyer na 'phral du mngon mtho'i bde thob cing / /rim gyis nges legs sdug bsngal gtan du zhi 'di thob/ /de las khyad par rdo rje theg pa'i chos spyod pa/ /des ni lus ngag yid dang </text></item>
<item><p>21a5</p><text>ye shes dri sbyangs shing / /rtsa rlung thig le sems nyid bde chen bskal bzang gi/ /myur bde'i lam nas bde stong ris med sangs rgyas 'grub/ /bstan pa dam pa'i chos bsten pa'i phan yon bzlog pa'i nyes dmigs dang bcas pa mod tsam mol ba'i skabs so/ /</text></item>
<item><p>21a6</p><text>de ltar ston dang bstan pa bsod nams zhing sa la/ /rab bsngags sa bon cha shas tsam zhig spel byas nas/ /da ni 'di na skabs su bab pa'i don bzang po/ /brjod par byed kyi dge la gzhol rnams dga' bskyed yin/ /bzang po yin la bzang por grags pa'i bskal pa 'dir/ /bde bar </text></item>
<item><p>21a7</p><text>gshegs pa stong phrag lhag zhig 'byon pa las/ /skyes gu'i tshe lo bzhi khri sum khri nyi khri'i dus/ /'khor ba 'jig dang gser thub mar me mdzad pa byon/ /'dzam gling mi rnams tshe lo brgya phrag 'tsho ba'i skabs/ /dus dang sems can lta ba tshe dang nyon mongs kyi/ /snyigs ma lnga bdo lhag par gdul </text></item>
<item><p>21b1</p><text>dka' de yi tshe/ /'o skol ston pa shAkya khyu mchog yul 'dir byon/ /'dzam gling yul dbus mkhas pas nyer bsten sa gzhi mnyam/ /chu bo gang+ga 'khyog por mdzes 'bab drang srong gi/ /bsti gnas nags tshal phun tshogs ldan pa'i chu dgur can/ /</text></item>
<item><p>21b2</p><text>thub pa ser skya gtsang mar spyad pas gtsang ba'i yul/ /dbus 'gyur 'chang ba ser skya'i grong khyer dpal dang ldan/ /skye bos gang zhing phun sum tshogs pa'i skal can der/ /rkang gnyis gtso bo thub pa mchog 'di legs bltams te/ /lhugs su zhugs sogs lo tshigs </text></item>
<item><p>21b3</p><text>nges pa mi mthun pa/ /mang du yod kyang de bzhin gshegs pa'i mdzad pa ni/ /bsam mi khyab phyir kun la dang bas 'jug pa las/ /phyogs 'dzin mi rigs re zhig dpal ldan bla ma mchog /gtsug lag 'phreng ba'i dgongs pa bzhin du 'dir brjod na/ /mig dmar shing khams </text></item>
<item><p>21b4</p><text>byi lo'i sa ga can gyi nyar/ /ston pa mchog 'di yum gyi lhums su 'jug par bstan/ /de nas zla bcur nyin zhag bdun gyis ma tshang ba/ /khro bo shing glang dbo yi zla ba'i tshes brgyad la/ /thub pa'i dbang po lum+bi'i tshal du sku bltams so/ /de nas dgung lo nyi shu rtsa dgur khyim du </text></item>
<item><p>21b5</p><text>bzhugs/ /rnam rgyal zhes bya chu khams sbrul gyi lo la ni/ /khyim nas byung ste rab tu 'byung ba'i rnam thar bstan/ /de nas lo drug dka' ba spyod pa'i tshul mdzad nas/ /bsgyur byed ces pa sa mo phag lo sa ga'i nyar/ /byang chub snying por mngon par rdzogs par sangs rgyas shing / /</text></item>
<item><p>21b6</p><text>zhag bdun bar du skyil krung g.yo ba med par bzhugs/ /bdun phrag gnyis par byang chub shing la mi 'dzums gzigs/ /bdun phrag gsum par stong gsum thams cad zhabs kyis bcags/ /bdun phrag bzhi par shar nub rgya mtsho'i bar du 'chag /bdun phrag lnga par btang bzung klu </text></item>
<item><p>21b7</p><text>yi gnas na bzhugs/ /bdun phrag drug par n+ya gro d+ha yi shing drung bzhugs/ /bdun phrag bdun par sgrol rgyu'i shing gi tshal na bzhugs/ /ga gon bzang pos bsod snyoms phul bzhes bde legs brjod/ /rgyal chen bzhi yis lhung bzed phul ba snod du mdzad/ /'phags chen </text></item>
<item><p>21b8</p><text>snang ngor byang chub snying por bzhugs bzhin du/ /ri rab rtse sogs sna tshogs gnas su sku snang bas/ /theg chen mdo dang rgyud sde'i dam chos mang gsungs shing / /de nyid du yang phyogs bcu'i byang sems 'khor 'dus te/ /shin tu rgyas pa phal po che yi mdo sde gsungs/ /zab zhi spros </text></item>
<item><p>22a1</p><text>bral 'od gsal 'dus ma byas pa'i chos/ /bdud rtsi lta bu kho bos rnyed kyang mi smra zhes/ /thun mong snang ngor thugs las chung ngu'i tshul bzhugs tshe/ /tshangs pa chen pos rtsibs stong gser gyi 'khor lo phul/ /ma gad+ha 'dir chos la dri ma gyur pa byung / /de yi </text></item>
<item><p>22a2</p><text>slad du bdud rtsi sbyin par gsol btab pas/ /skye bo thams cad tshangs la gus phyir zhal bzhes nas/ /sangs rgyas nas ni dgung zhag bdun phrag bdun 'das pa/ /chu stod can gyi yar ngo'i tshes bzhir ri dwags nags/ /drang srong lhung bar dang po bden bzhi'i chos 'khor bskor/ /lnga sde </text></item>
<item><p>22a3</p><text>gtsor gyur gdul bya mang so 'dul bar mdzad/ /de nas rim bzhin nye ba'i lnga sde rab tu byung / /rigs gtso'i bu ni lnga bcu phrag zhig dgra bcom bkod/ /drug cu'i tshogs ldan bzang sde rgyun zhugs bden pa mthong / /cho 'phrul lnga brgyas steng rgyas 'od srungs btul mdzad cing / /ral </text></item>
<item><p>22a4</p><text>pa can stong zag pa zad pa nyid la bkod/ /'dzam bu gling na smra ba'i mchog gyur bram ze'i bu/ /nye rgyal dang ni pad nas skyes pa de gnyis kyis/ /ston pa drug sogs tshad ma min par shes nas dor/ /sngon gyi ston pa yang dag rgyal ba can de yis/ /lha yi sgra thos sangs rgyas 'byung bar lung bstan </text></item>
<item><p>22a5</p><text>pa/ /ji ltar de bzhin rgyal ba'i drung du rab byung ste/ /shes rab can dang rdzu 'phrul can gyi mchog tu bstan/ /'od srungs chen pos ston par khas blangs bsnyen par rdzogs/ /gzhan yang srid pa tha mar gyur sogs mang so zhig /dge slong tshur shog tshangs par spyad pa spyod cig ces/ /bka' bstsal </text></item>
<item><p>22a6</p><text>mod la chos gos bgos shing lhung bzed thogs/ /skra dang kha spu bregs nas zhag bdun lon tsam dang / /bsnyen par rdzogs nas lo brgya lon 'dra'i spyod lam can/ /ril ba thogs pa de 'drar gyur cing phal cher ni/ /dgra bcom 'bras thob nyon mongs med pa nyid du gyur/ /gleng gzhi la brten </text></item>
<item><p>22a7</p><text>gzhan du da ltar cho ga mdzad/ /gsal rgyal la sogs rgyal po du ma smin mdzad cing / /yab kyang rim gyis rgyun du zhugs pa'i 'bras bur bkod/ /kun dga' bo dang bzang ldan lhas byin la sogs pa/ /nye du shAkya mang po dag kyang rab tu byung / /mes byin la sogs drang srong du ma 'khor </text></item>
<item><p>22a8</p><text>du zhugs/ /kab pi na zhes gser sa'i rgyal po stobs che ba/ /blon po brgyad khri bzhi stong yod cing so so la/ /dmag tshogs khri re yod pa de yang legs btul te/ /rab tu byung nas dge slong bsod snyoms spyod par gyur/ /bris skus btul te sgra sgrogs rgyal po'ang 'khor du bsdus/ /rdzu 'phrul bkod </text></item>
<item><p>22b1</p><text>pas rgyang ring gnas gshegs skal ldan 'dul/ /rdzogs byed gnag lhas skyes dang smra 'dod bu mo'i bu/ /gnyen gyi bu dang nog can skra yi la ba can/ /drug po de dag dge sbyong go'u ta ma'i tshig /'di ni chos min bdag cag 'gran par bya zhes khengs/ /nyan thos ltar na cho 'phrul zhing </text></item>
<item><p>22b2</p><text>sbyangs cho 'phrul ni/ /nyin zhag gcig yin theg chen ltar na bcwo lnga ste/ /mchu yi zla ba'i yar tshes gcig nas bco lnga'i bar/ /gsal rgyal la sogs so sos mchod nas cho 'phrul bstan/ /tshes brgyad bar du 'gran zlar bcas pa zhes grags shing / /de nas brtsams te </text></item>
<item><p>22b3</p><text>'gran zla med pa'i cho 'phrul yin/ /rtsa gsum gnas su dbyar gnas yum gyi don mdzad nas/ /tha skar can gyi nyan la lha las bab par bstan/ /theg chen lugs kyi chos 'khor gnyis pa mtshan med dang / /gsum par grags pa legs pa rnam par </text></item>
<item><p>22b4</p><text>phye ba'i chos/ /shin tu mthar thug rdo rje theg pa'i dam chos rnams/ /gnas dang yul dus thun mong thun mong min par bstan/ /mdor na sangs rgyas sku mthong ba dang gsung thos pa/ /yon tan dran dang nyan thos mthong dang des chos bstan/ /thabs sgo du mas 'gro ba </text></item>
<item><p>22b5</p><text>'dren pa'i phrin las kyis/ /sangs rgyas nas ni lo grangs zhe lngar 'tsho bzhes te/ /nyi sgrol byed pa shing pho spre'u'i lo la ni/ /lho phyogs dpal ldan 'bras spungs nyid du dus 'khor gsungs/ /de nas rim gyis gyad rnams btul zhig rtswa can gyi/ /grong dang nye ba sA la zung gi tshal gyi dbus/ /kun </text></item>
<item><p>22b6</p><text>dga' bo la mal stan shoms zhes bka' bstsal te/ /tha ma'i gzims khri de la bzhugs te 'di skad gsungs/ /nga ni mya ngan 'das par gyur pa'i 'og rol du/ /'od srung gis ni ston pa'i bya ba byed 'gyur te/ /nga yi bka' rnams legs par bsdus shig de'i thog mar/ /'di skad bdag gis </text></item>
<item><p>22b7</p><text>thos pa zhes sogs gnas dus 'khod/ /gsal bar byed pa'i gleng gzhi dang ni bar dag tu/ /mtshams sbyor ba dang mjug tu mthun 'gyur yi rang brjod/ /bslab pa phran tshegs 'dod na bag yangs nyid du'ang byos/ /rgan pas gzhon pa phan pas bsdu zhing gzhon pas bkur/ /</text></item>
<item><p>22b8</p><text>shAkya dang ni me pa ral pa can las gzhan/ /mu stegs rnams ni rab tu dbyung bar ma byed gsungs/ /stod g.yogs bsal te dge slong rnams la sangs rgyas ltos/ /'di ni sangs rgyas sku mthong ba yi tha ma yin/ /bden pa bzhi dang rten 'brel bcu gnyis bslab pa gsum/ /gnas de dag la the tshom </text></item>
<item><p>23a1</p><text>yod na dri bar gyis/ /'dus byas mi rtag zag bcas thams cad sdug bsngal te/ /myang 'das zhi ba chos kun bdag med pa yin no/ /'di ni de bzhin gshegs pa'i gsung gi tha ma yin/ /de skad gsungs nas bsam gtan bzhi dang gzugs med dang / /'gog </text></item>
<item><p>23a2</p><text>snyoms rnams la 'byung ldog du mar snyoms zhugs shing / /bsam gtan bzhi pas tha mar zag med dbyings zhugs te/ /glo g.yas phab ste seng ge'i nyal stabs bzang po yis/ /bud shing zad pa'i me ltar yongs su mya ngan 'das/ /nyan thos che rnams chos nyid la ni rtog par byed/ /</text></item>
<item><p>23a3</p><text>tshangs sogs lha dang mi yi 'khor tshogs rgya mtsho ni/ /mya ngan sme sngags sdug bsngal cho nge'i sgra 'byin zhing / /lha rdzas mchod pas 'dzam gling thams cad yongs bkang ste/ /'od srung chen pos chos gos ras zung lnga brgya sogs/ /sku gdung rin chen mchod sdong che la gsol byas </text></item>
<item><p>23a4</p><text>shing / /tsan dan spos kyi shing gi zhugs la bzhen nas kyang / /yungs 'bru lta bu'i ring srel nyid du snang bar gyur/ /cha brgyad bgos pas ma ga d+ha yi khal re byung / /rtsa can gyad sogs sde mtshan brgyad kyis so sor mchod/ /de ltar sangs rgyas rtag pa dam pa'i sku mnga' yang / /'gro ba </text></item>
<item><p>23a5</p><text>'dul phyir sna tshogs phrin las pha mtha' yas/ /de nas dus shig n+ya gro d+ha yi phug pa ru/ /dgra bcom dge slong brgya phrag lnga yis dbyar gnas te/ /rgyal po dad can ma skyes dgra yis mchod nas kyang / /dgra bcom lnga brgyas snam sbyar bting bar kun dga' bo/ /ston pa dran zhing byang chub snying por </text></item>
<item><p>23a6</p><text>phyogs te bzhugs/ /'di skad bdag gis thos pa la sogs smras nas kyang / /mdo sde btus shing nye ba 'khor gyis 'dul ba dang / /'od srungs chen pos ma mo zhes bya'i sde snod bsdus/ /'di la ston pa'i bka' bsdu dang por yongs su grags/ /ston pa 'das nas lo grangs brgya dang bcu </text></item>
<item><p>23a7</p><text>lon tshe/ /yangs pa can du dgra bcom grags pa zhes bya bas/ /dgra bcom bdun brgya'i dge 'dun 'dus nas rung min gyi/ /gzhi bcu dgag pas bsdu pa gnyis pa byas pa ste/ /sbyin pa'i bdag po chos rgyal mya ngan med pa yin/ /de nas ring 'das sde pa bco brgyad gyes pa yis/ /rtsod par gyur te </text></item>
<item><p>23a8</p><text>kasmi ra yi yul khams su/ /ston pa gshegs nas lo grangs sum brgyar bab pa'i dus/ /skye 'phags byang sems khri dang bdun stong 'dus nas kyang / /kr-i ki'i rmi lam lung bstan mdo yi don mthun par/ /gyes pa bco brgyad sangs rgyas bstan par bsdus nas kyang / /sde snod gsum </text></item>
<item><p>23b1</p><text>bklags 'di la bka' bsdu gsum par grags/ /mchod byed rgyal po ka ni T+ka zhes bya ba yin/ /'od srungs kun dga' sha na'i gos can nyer sbas dang / /d+hi d+hi ka sogs bstan pa'i gtad rabs rim gyis byung / /theg chen bstan pa 'jam pa'i dpal dang byams pa yis/ /klu sgrub </text></item>
<item><p>23b2</p><text>thogs med shing rta'i srol 'byed gnyis la gdams/ /des na bstan la mchog tu gces 'dzin de dag gis/ /legs par bsrungs te 'phags pa'i yul du theg gsum gyi/ /dam chos mchog ni 'phel zhing rgyas par gyur pa ste/ /de yang 'phags yul mi yi yul du ston pa'i </text></item>
<item><p>23b3</p><text>gsung / /dar ba de ni gsung gi cha shas tsam yin te/ /'bum sde mang po lha dang klu dang 'gro gzhan dang / /byang sems nyan thos rju 'phrul ldan pa'i mthu dag dang / /sangs rgyas nyid kyi rdzu 'phrul cho 'phrul mtha' yas pas/ /gling gzhi dag dang de las lhag par stong gsum gzhan/ /</text></item>
<item><p>23b4</p><text>dpag med du yang rgyal ba 'di chos rgyas par grub/ /tshu rol mthong bar ston pa mya ngan 'das pa nas/ /lo grangs stong tsam 'das pa'i dus su rgya nag dang / /stong dang brgya phrag gsum du nye tsho bod yul du/ /dam chos byung bar sngon gyi yi ge las thos te/ /rgya nag yul du ce'u </text></item>
<item><p>23b5</p><text>je'u dpang zhes pa'i/ /rgyal po'i skabs su dus zhig rlung 'tshub chen po dang / /nam mkha' thams cad kha dog lnga pa'i 'od kyis khyab/ /rtsis kyis brtags pas nub kyi phyogs na khye'u ni/ /bsod nams ldan pa skyes pa'i mtshan mar 'dug pa dang / /lo stong lon nas yul 'dir </text></item>
<item><p>23b6</p><text>de yi chos dar ba'i/ /ltas su shes nas yi ger bris te bzhag pa nas/ /rgyal rabs 'ga' song han ming ti zhes bya ba yis/ /rgyal sa mdzad tshe rgyal po de yi rmang lam du/ /sku gzugs gser mdog khru tshad bcu drug 'od 'bar gzigs/ /sad nas brtags pas sngon gyi rtsis </text></item>
<item><p>23b7</p><text>lung dang mthun pas/ /lang jus yin zhes bya ba la sogs bco brgyad phrag /rgya gar yul du dam chos len par btang ba las/ /lam du mkhan po sde snod gsum la mkhas pa can/ /grol ba dang ni 'bar ba zhes bya rnam pa gnyis/ /ston pa'i bris sku chos kyi pu tir bcas </text></item>
<item><p>23b8</p><text>bsnams nas/ /rgya nag ngos su byon dang phrad de 'grogs nas ldog /de tshe rgya ru grangs can tshul dang phyogs 'dra ba'i/ /grub mtha' ston pa zin shing gzhung lugs yod pa ste/ /de dag btul nas sangs rgyas chos 'dir 'gro mang btsud/ /'di nas 'dul bstan rgya nag yul du thog mar dar/ /</text></item>
<item><p>24a1</p><text>de yi rjes su ching sang zhes bya'i rgyud pa'i ring / /sangs rgyas ring bsrel tsan dan jo bo rnams gnyis dang / /ku mA ra zhes paN+Ti ta rnams rgya nag tu/ /phebs pa de nas theg chen bstan pa dar bar bshad/ /dus de rnams su lo tsA mkhas pa mang byung zhing / /khyad par </text></item>
<item><p>24a2</p><text>de nas thang gi rgyal rabs byung ba'i dus/ /lo tsA mkhas pa sbyor lam thob pa thang dzang dzang / /skye ba 'phos nas dga' ldan yul du byams pa las/ /dam chos nyan par gyur pa de yang byung ba dang / /de la sogs pa rgya hor mi nyag rgyal rabs su/ /chos kyi byung tshul rgyas pa </text></item>
<item><p>24a3</p><text>dag ni 'dir ma brjod/ /rgya nag phyi mar tha'i dzu rgyal po'i sku ring la/ /ta'i zhing chen pos gnas brtan bcu drug biR+Wa pa/ /'khor bcas spyan drangs de sras yun lo chen po sogs/ /da lta'i bar du rgyal rabs rnams su bstan la mchod/ /'di dag rnams kyang ston pa nyid kyis </text></item>
<item><p>24a4</p><text>lung bstan te/ /'jam dpal rtsa rgyud ces pa'i bka' las gang gsungs pa/ /rgya yul kun bsten rgyal po dbyig gi snying po ni/ /sde chen stobs kyang che ba zhes pa la sogs dang / /gzhon nus yongs su bstan pa'i rig pa 'di yang ni/ /de yi yul du myur du 'grub par 'gyur zhes dang / /</text></item>
<item><p>24a5</p><text>'jam pa'i dbyangs ni 'od chen ldan pa de yul na/ /byis pa'i gzugs kyis mngon sum bzhugs zhes gsungs pa ste/ /rgya nag yul dang de ni 'jam dpal gzhon nu yis/ /byin gyis brlabs shing dam chos 'byung bar lung bstan cing / /bod kyi yul ni thog ma srin pos bdag tu gzung / /</text></item>
<item><p>24a6</p><text>gdug pa dang ldan gdong dmar yul du grags mod kyang / /ston pa nyid kyis lha mo dri ma med pa'i 'od/ /lung bstan mod las lo grangs stong dang lnga brgya na/ /gdong dmar can yul bod ces bya bar chos dar bar/ /bka' bstsal pa dang shes rab pha rol phyin pa las/ /ston pa 'das nas chos </text></item>
<item><p>24a7</p><text>'di lho yi phyogs su 'byung / /de nas mtha' 'khob de nas byang du rgyas par 'gyur/ /zhes pa la sogs rnam pa du mas lung bstan bzhin/ /ston pa gshegs nas lo stong nyi brgya go lnga'i tshe/ /bod kyi rgyal po lha gcig tho tho ri zhes pa/ /rgyal ba'i sras po kun tu bzang po'i rnam 'phrul de/ /</text></item>
<item><p>24a8</p><text>pho brang chen po yu bu brla sgang sku mkhar na/ /rang lo bcu phrag drug tsam bzhes pa de yi tshe/ /nam mkha' 'ja' tshon kha dog sna tshogs bkra ba dang / /me tog char dang lha yi rol mo'i sgra skad byung / /gdugs shar tshe na nyi zer 'od dang 'grogs nas kyang / /gser shog ngos la bai DUr+ya yis legs bris pa'i/ /pang </text></item>
<item><p>24b1</p><text>kong phyag brgya mdo sde za ma tog dag gi/ /glegs bam gser gyi mchod rten mu dra'i phyag rgya dang / /tsin+da ma Ni'i brkos phor rnams ni mkha' las babs/ /yi ge'i srol med ji ltar yin pa ma 'tshal yang / /gnyan po gsang ba ces pa'i mtshan du gsol byas te/ /legs par mchod pas rgyal </text></item>
<item><p>24b2</p><text>po bcu drug na tshod ltar/ /gzhon shar gyur pas tshe gcig skye ba gnyis mngar grags/ /'bangs rnams kyis kyang thugs dam 'di la mchod ces gsungs/ /'di don shes pa ma 'ongs dus na 'byung bar dgongs/ /de ltar bod du dam pa'i chos kyi dbu brnyes te/ /rgyal </text></item>
<item><p>24b3</p><text>rabs lnga na chos rgyal srong btsan byon pa'i tshul/ /ston pa nyid kyis 'jam dpal rtsa ba'i rgyud chen las/ /de bzhin gshegs pa'i bstan 'di la/ /rnam pa sna tshogs bya ba byed/ /byang gi phyogs la brten nas ni/ /de yi tshe na 'byung bar 'gyur/ /lha ldan yul </text></item>
<item><p>24b4</p><text>zhes bya ba yi/ /gangs can ri yi nang gnas par/ /rgyal po mi yi lha zhes bya/ /li tsA wi rnams rigs su 'byung / /de yang sngags kyi don grub ste/ /longs spyod tshe dang ldan par 'gyur/ /rig pa longs spyod che ldan zhes/ /mi yi bdag pos de yang 'grub/ /</text></item>
<item><p>24b5</p><text>lo ni brgyad cur rgyal srid byed/ /des ni rkun ma rnam par spangs/ /rgyal po de yi srog spangs nas/ /de yis sngags ni myur 'grub ste/ /zhi dang rgyas pa'i las byed pa'o/ /'jig rten sgrol ma zhes grags dang / /lha mo gos dkar mo dang ni/ /dkar mo </text></item>
<item><p>24b6</p><text>chen mo gzhan don brtson/ /rtag tu yid ni mi skyo ba'o/ /zhes pa'i lung gis chos kyi rgyal po srong btsan lha/ /btsun mor bcas pa 'byung bar 'khrul med bstan pa ste/ /de yang 'phags mchog spyan ras gzigs kyi dbang po yis/ /bod kyi yul khams </text></item>
<item><p>24b7</p><text>gdul ba'i dus la mngon dgongs nas/ /dus gcig nyid du 'od zer rnam pa bzhi spros te/ /spyan g.yas 'od zer kho khom ces bya bal yul du/ /'od zer go cha'i btsun mo'i lhums su zhugs par gyur/ /spyan g.yon 'od zer rgya nag zim shi'i yul du ni/ /tha </text></item>
<item><p>24b8</p><text>yi dzung gi btsun mo dam pa'i lhums su zhugs/ /zhal gyi 'od zer bod yul gye ra'i brag la phog /chos sku'i snying po yi ge drug ma rang byung shar/ /thugs ka'i 'od zer dbu su yar sgron sbra stod tshal/ /byams pa mi 'gyur gling zhes bya ba'i pho brang du/ /gnam ri srong btsan rgyal </text></item>
<item><p>25a1</p><text>po 'khor bcas khyab mdzad de/ /slar yang 'dus nas btsun mo mchog gi lhums su zhugs/ /dus la bab tshe khyad 'phags gzhon nu bltams pa ni/ /gser gyi mdog can dbu skra mthon mthing ltar mi ngoms/ /phyag dang zhabs ni 'khor lo'i rtags can </text></item>
<item><p>25a2</p><text>mtshan dpe rdzogs/ /dbu yi gtsug na 'od dpag med zhal mngon sum bzhugs/ /de lta'i khye'u bkra shis mtshan can bltams pa na/ /rgyal rnams gzigs ngor 'phags mchog thugs rje chen po yis/ /bod kyi yul du mdzad pa bcu gnyis ston par gzigs/ /rgyal sras </text></item>
<item><p>25a3</p><text>snang ngor byang sems rnam rol ston par snang / /bod 'bangs phal gyis lha sras mchog zhig bltams par mthong / /de dang dus mtshungs bal yul lha gcig khri btsun dang / /rgya nag yul du mnga' bdag sras mo kong jo 'khrungs/ /rim gyis lha sras rgyal srid seng ge'i khrir </text></item>
<item><p>25a4</p><text>bzhugs tshe/ /rgyal ba kun gyis mngon par dbang bskur byin gyis brlabs/ /chos kyi srid bskyangs snyan grags sa chen yongs la bdal/ /blon po'i mchog gyur thon mi a nu zhes bya'i bu/ /sam+b+ho Ta zhes mkhas shing mdzangs la yid gzhungs pa/ /rgya gar yul btang li byin </text></item>
<item><p>25a5</p><text>la sogs bsten nas kyang / /mkhas par sbyangs te bod kyi yul du slar 'ongs nas/ /yi ge'i srol gtod bod kyi brda las dam chos drangs/ /gnyan po gsang ba'ang 'di yi dus na tshig don rtogs/ /rgya gar slob dpon ku sa ra zhes bya ba sogs/ /rgya gar bal po kha che </text></item>
<item><p>25a6</p><text>rgya nag mkhas mang byon/ /thon mis bsgyur zhing d+harma ko Sha la sogs pas/ /zhu dang mchan bur 'debs pa'i phyag bzhes mdzad nas kyang / /'dus pa rin chen tog gi gzungs dang sher phyin 'bum/ /thugs rje chen po'i mdo rgyud nyi shu rtsa gcig sogs/ /chos mang bsgyur te bod yul chos kyi </text></item>
<item><p>25a7</p><text>sgron ma bteg /rgya bal yul nas sprul pa'i btsun mo khab tu bzhes/ /btsun mo'i mthu las jo bo rin chen bod du phebs/ /chos 'khor chen po ra sa 'phrul snang gtsug lag bzhengs/ /tsan+dan jo bo bde gshegs ring bsrel sogs bzhugs shing / /'phags mchog dngos </text></item>
<item><p>25a8</p><text>dang dbye ba med pa'i rten gyi mchog /bcu gcig zhal mnga' rang byon nyid du byon pa ste/ /rten 'di dag ni ston pa dngos yin phyag bgyi'o/ /sprul pa'i gtsug lag sprul pa'i rgyal po sprul pa'i rten/ /sprul pa'i btsun mo sprul pa'i lo tsA la sogs pa/ /bdag sogs bod kyi 'dren pa de rnams </text></item>
<item><p>25b1</p><text>snying nas bstod/ /de nas gzhan yang 'jam dpal rtsa ba'i rgyud nyid las/ /sa 'og bzang zhes bya ba'i ming gis lung bstan ltar/ /re zhig tshe na 'jam pa'i dbyangs dngos rgyal po ni/ /mnga' bdag khri srong lde btsan zhes bya byon par gyur/ /de yi tshe na 'dzam gling mkhas </text></item>
<item><p>25b2</p><text>dang btsun pa'i mchog /sems dpa' chen po yon tan bdag med zhi ba mtsho/ /bod du spyan drangs rgyal po de yis rab mchod cing / /dam chos bstan pas 'dre srin gdug pa khros pa'i tshe/ /o rgyan mkhan po pad+ma 'byung gnas zhes bya ba/ /gsang sngags grub pa'i </text></item>
<item><p>25b3</p><text>skyes bu'i mchog de spyan drangs nas/ /gzugs med 'dre srin gdug pa thams cad thul bar mdzad/ /bon gyi ring srol 'dzin pa rnams kyang chos su bsdus/ /blon po sdig pa'i sems ldan rnams kyis bar bcad kyang / /sprul pa'i mi dbang chos kyi dgongs pa'i </text></item>
<item><p>25b4</p><text>mthu thob pas/ /gtsug lag bzheng zhing dam chos spel bar mthun gyur nas/ /brag dmar bsam yas lhun gyis grub pa'i chos 'khor bzhengs/ /ston pa nyid mtshungs byang chub chen po'i snang brnyan bsgrubs/ /lo tsA'i mchog gcig bai ro tsa na ces bya ba/ /rgya gar yul </text></item>
<item><p>25b5</p><text>brdzangs mdo sngags bstan pa thugs la blangs/ /bod kyi yul du dam chos snying po snang bar mdzad/ /gzhan yang rma dang zhang gi ban+d+he la sogs pa/ /mkhas pa mang byon mdo dang sngags las khyad par du/ /snga 'gyur du grags bstan pa'i yang rtse dus der dar/ /</text></item>
<item><p>25b6</p><text>mkhas pa chen po pad+ma'i ngang tshul zhes bya bas/ /rgya yi ban+d+he chad par smra ba'i log blta bsal/ /tshul khrims nod dang lung dang mngon rtogs ji snyed pa'i/ /bstan pa dngos ni dus 'dir dar bar gyur pas na/ /lha mo dri med mdo yi lung bstan 'di la dgongs/ /bod yul </text></item>
<item><p>25b7</p><text>mtha' dag chos kyis khyab par mdzad pa yi/ /bka' drin mtshungs med mkhan slob chos kyi rgyal po dang / /btsun mo blon po bsams bzhin chos phyir byon de dag /gzhal med drin bsams gus pa chen pos mchod 'os yin/ /'di yi dus su skyes bu dam pa byon pa ni/ /</text></item>
<item><p>25b8</p><text>slob dpon pad+ma rje 'bangs 'khor bcas kho na la/ /legs par bsams kyang bod yul rgyal ba kho nas gang / /de lta bas na mkhas grub skye bo su yis bgrang / /de nas gzhan yang 'jam dpal rtsa ba'i rgyud nyid nas/ /sa srung ces pa'i mtshan gyis lung bstan mnga' bdag ni/ /ral pa can zhes </text></item>
<item><p>26a1</p><text>gsang ba'i bdag po dngos nyid dang / /chos phyir byon pa'i btsun mo blon po'i tshogs dang bcas/ /chos dang srid kyi rgyal po'i mnga' thang dgung la reg /sngon nas 'gyur ba'i sde snod rgyud sde'i gsung rab la'ang / /gsar bcad skad dang dag par </text></item>
<item><p>26a2</p><text>bcos pas gtan la phabs/ /bkas bcad gsum mdzad sgom gra bshad gra 'dul ba'i gra/ /sum cu btsugs shing rgyal po'i dbu ral g.yas g.yon du/ /tshan gnyis byas par dar yug btags te bting ba'i steng / /dge 'dun bzhugs pas dbu sder grogs </text></item>
<item><p>26a3</p><text>shing lha khang yang / /dpe med bkra shis dge 'phel ces sogs du ma bzhengs/ /des na jo bo rigs gsum mgon po'i ngo bo nyid/ /sprul pa'i chos rgyal mes dbon gsum zhes grags pa dang / /'od srungs bar du rgyud las gsal bar lung bstan pa'i/ /chos rgyal de dag </text></item>
<item><p>26a4</p><text>mdzad phrin bka' drin bsam las 'das/ /chos rgyal 'di dag chos la gus pa rma med pas/ /ban+d+he kun la mthong phyag mdzad cing bsu skyel mdzad/ /bzhon pa la sogs bcibs pa na yang 'bebs pa yis/ /ban+d+he phal la'ang bskur bar mdzad cing chos gzengs bstod/ /</text></item>
<item><p>26a5</p><text>mkhan po chen po zhi ba 'tsho la sogs pa nas/ /sdom rgyun 'phel zhing bstan pa rgyas par gyur pa la/ /thun mong theg pa 'dul ba'i bstan pa'i dbang byas nas/ /bod kyi yul du snga dar ces pa'i tha snyad byung / /rgyal po dar ma sdig pa can gyis dam chos bsnubs/ /</text></item>
<item><p>26a6</p><text>dmar g.yo gtsang gsum rma lung dan tig ces bya bar/ /bzhugs pa de las bla chen dgongs gsal rab byung zhing / /bsnyen par rdzogs nas dbus gtsang klu mes lo tshod sogs/ /rim gyis 'phel la bstan pa'i me ro mdo khams kyi/ /smad nas gsos ces </text></item>
<item><p>26a7</p><text>'di la phyi dar ming du brjod/ /mnga' bdag gdung rigs lha btsun byang chub sku mched kyi/ /thugs bskyed mthu yis byang chub sems dpa' mar me mdzad/ /bod du spyan drangs chos 'khor bskor bar mdzad pa 'dir/ /sdom rgyun med phyir 'dul ba'i bstan pa'i </text></item>
<item><p>26a8</p><text>dbang byas nas/ /phyi dar zhes pa'i tha snyad gsal bar ma thob la/ /grags tshod gcig la bla chen nas 'phel bar dar dang / /'di la phyi dar ces su grags shing theg chen gyi/ /dbang du byas nas dar ba'i mchog zhig 'di yin no/ /so thar ltar na yongs la brda chad ma </text></item>
<item><p>26b1</p><text>grags kyang / /kha che'i mkhas pa shAkya shrI b+ha dra de/ /khro lo'i dad pas bod du spyan drangs rtsa ba yi/ /sde bzhi'i rten 'brel ji lta ba bzhin bod 'dir byung / /ding sang bod du btsun gzugs phal cher 'di nyid kyi/ /sdom rgyun bzang po'i bka' drin </text></item>
<item><p>26b2</p><text>mchog las byung ba'i phyir/ /'di la 'dul bstan phyi dar zhes pa'i tha snyad ni/ /nges par thob ces rtag tu bdag ni smra bar spobs/ /theg chen bstan la mar me mdzad nyid bla lhag ste/ /gser gling pa dang rig pa'i khu byug gnyis la sogs/ /</text></item>
<item><p>26b3</p><text>rgya chen spyod dang zab mo lta ba'i srol gnyis ka /chu bo gcig 'dres jo bo dI paM ka ra yin/ /de yi drin las bod na byang chub sems gnyis kyi/ /nyams len gtsor gyur theg chen mdo yi bstan 'di yod/ /paN chen rnams dang khyad par rje btsun mar pa sogs/ /</text></item>
<item><p>26b4</p><text>lo tsA'i drin las rgyud sde'i bstan pa 'di na dar/ /dbang dang rgyud bshad man ngag zab khrid cha lag bcas/ /tshang bar 'phel zhing khyad par ting 'dzin rgyal po'i mdor/ /lung bstan ji bzhin zla 'od gzhon nu snyigs dus 'dir/ /dge slong 'tsho byed bsod nams rin chen </text></item>
<item><p>26b5</p><text>zhes grags te/ /sngon dus pad+ma'i bla ma zhes byar sangs rgyas pa/ /de yi thugs su bka' phyag chu bo ye shes kyi/ /rgya mtshor ro gcig de nas brgyud pa'i bka' brgyud ni/ /dpal ldan dwags po'i bka' brgyud ces bya snyan par grags/ /gzhan yang rgyal </text></item>
<item><p>26b6</p><text>sras 'jam dpal gzhon nur gyur pa ni/ /mi las 'das kyang mi yi gzugs su rab bstan pa/ /sa skya'i gdung rabs tshar du mngar ba de la sogs/ /kha ba can 'di bstan dang bstan 'dzin skyes bus gtams/ /de lta'i tshul gyis lo pan mkhas grub de rnams kyis/ /</text></item>
<item><p>26b7</p><text>sangs rgyas gsung rab bod kyi skad du bsgyur ba rnams/ /deng sang glegs bam 'phreng bar bzhugs pa 'di nyid la/ /bde bar gshegs pa'i bka' 'gyur ces su grags pa yin/ /'di nyid 'dri dang 'chad dang klog pa la sogs pa'i/ /ring srol bzang po phyogs kun dag na'ang yod mod kyi/ /</text></item>
<item><p>26b8</p><text>khyad du 'phags pa par du bsgrubs pa'i ngo mtshar zhig /phyogs 'dir byung ba de las cung zad gleng bar bya/ /de yang gang gis byin gyis brlabs dang rkyen gang dang / /rgyu ni gang dang yo byad gang dang tshul gang zhes/ /rnam pa lnga yis tshul 'di gsal bar rtogs 'gyur te/ /rim gyis brjod pa rna ba glags te yid rton zhig /</text></item>
<item><p>27a1</p><text>dwi pa pa ti bi la lA n+ya tI taH hi to// b+ha ga wa ni ta na ga d+h+wa bu d+ho si naH// sa ka la dzi na sa mo ma na pro t+pa NaM// ra ti ba ti dzr-i bi lA Na sa two d+ha n-i//</text></item>
<item><p>27a2</p><text>'das pa'i dus na gzhan phan rnam rol rkang gnyis gtso/ /ma 'ongs dus su bcom ldan seng ger mngon 'tshang rgya/ /da lta'i dus 'dir rgyal kun dgongs par ro mnyam yang / /dga' ldan gnas na rgyal sras sems dpa'i rnam rol can/ /</text></item>
<item><p>27a3</p><text>dri med zhing sbyong rgyal ba'i myu gu sprin gyi stobs/ /gzhan du mtshan snyan blo gros rin chen ces par grags/ /nub phyogs kun bzang rnam par rol pa'i zhing khams na/ /dge bcu rdzogs par nor 'dzin skyong ba tsan+dan sde/ /pad+ma rnam rol snyan grags ge sar </text></item>
<item><p>27a4</p><text>rdul bzang g.yo/ /sprul pa'i yul khams d+hu ma tha la dge bar skyong / /pad+ma badzra gzhan du bcom ldan 'das ma yi/ /dngos grub brnyes pa dbang po'i blo gros 'jigs pa med/ /gnyug ma'i dpe yis gnyug ma'i dngos don rjen par lhongs/ /'od gsal </text></item>
<item><p>27a5</p><text>klong brdol bram ze mda' bsnun sa ra ha/ /klu zhabs lam du nye rgyu'i shing rtas do nyid gshegs/ /yid byed mtshan med byams pa'i rnal 'byor mai tri pa/ /dpal gyi ri la 'chi med brnyes pa klu'i byang chub/ /dz+wa la ke tu ma khol rab byung dpal bo'i </text></item>
<item><p>27a6</p><text>mtshan/ /bsil ldan ljongs 'dir chos kyi rgyal po srong btsan dang / /pad+ma'i rje 'bangs ngan lam rgyal ba mchog gi dbyangs/ /de la sogs pa brjod pa'i yul 'das sprul pa'i sku/ /rgya mtsho'i rol pas zhing khams rgya mtshor gang mdzad pa'i/ /</text></item>
<item><p>27a7</p><text>'jig rten dbang phyug spyan ras gzigs de gang gi tshe/ /chos kyi grags pa dge slong dus gsum mkhyen par gyur/ /ston pa nyid kyis mdo rgyud mang du lung bstan cing / /lha gcig chos rgyal srong btsan sgam po'i lung bstan bzhin/ /</text></item>
<item><p>27b1</p><text>snyigs ma'i dus 'dir spyan ras gzigs sprul thod brgal ba/ /dus gsum mkhyen sogs mthon mthing cod pan can rnams byung / /skye rabs rin chen tshar du dngar ba'i 'phreng ba la/ /dman mchog med kyang bdag sogs </text></item>
<item><p>27b2</p><text>gdul bar bya ba'i ngor/ /thugs rje nus pa mnyam pa las kyang mi mnyam pa/ /yid la bzhag ste thal mo sbyar ba sngon btang nas/ /</text></item>
<item><p>27b3</p><text>du ba tsi ta ti pu ru Sha r-i Sha b+ha ru ni mi to/ /pra ti dza ga hi ta su kha a ti ra Shu pi pr-i d+ho/ /shri ba ti a dzi ta i sha su b+ha shi ru ni mi to/ /ma ma u pa ha ra wa ra shi Sha ti gu ru tsa go /</text></item>
<item><p>27b4</p><text>brjod par dka' ba skyes bu khyu mchog de yi mtshan/ /'gro la sman bde'i don gyi slad du smos gyur na/ /dpal ldan mi pham chos kyi dbang phyug ces bya ba/ /bdag gi mkhan po rdo rje slob dpon bla ma mchog /</text></item>
<item><p>27b5</p><text>rgyal kun ngo bo gang de'i phrin las rab dkar ni/ /brtan g.yo yongs la khyab dang rtag par lhun grub ste/ /'jug pa'i yul ni grangs dang tshad kyis gzhal med kyang / /gdul bya'i snang ngor de de gdul bar ston pa las/ /rgya bod mtshams gnas 'jang </text></item>
<item><p>27b6</p><text>gi yul gru dge legs can/ /dge bar skyong ba'i rgyal rigs rgyal bu gzhon nu'i tshe/ /karma mi pham tshe dbang bsod nams rab brtan zhes/ /bkra shis mtshan dang shis pa brjod pas shis mdzad de/ /byams pas sa skyong rgyal po'i </text></item>
<item><p>27b7</p><text>khri la mdzes par gyur/ /de lta bas na rgyal ba mchog 'di rgyal kun dngos/ /yin la yin bzhin bcom ldan shAkya seng ge sogs/ /mtha' dag rgyal ba'i byin rlabs rgya mtsho'i nus mthu yis/ /rgyal po chos byed chos </text></item>
<item><p>28a1</p><text>kyi spobs pa thob gyur te/ /rgyal ba'i yum las chos 'di 'dzin dang 'dri sogs la/ /rgyal ba kun dgongs kun gyis mkhyen zhing kun byin rlob/ /kun gyis gzigs shing rnam par gzigs par bka' bstsal to/ /</text></item>
<item><p>28a2</p><text>nye bar len pa'i rkyen ni gang zhes 'dri gyur na/ /bdag gi mkhan po dpal ldan bla ma mchog de nyid/ /gtsang zhes bya bar stobs ldan rgyal pos mchod pa'i skabs/ /shar phyogs bstan dang gdul bya yongs la thugs brtse bas/ /grub thob </text></item>
<item><p>28a3</p><text>chen po karma pak+shi'i gdung gi rigs/ /dad dang blo gros spobs pa'i nor gyi 'byor pa can/ /karma lhun grub don slad phyogs der song zhig ces/ /'dul ba'i nang nas de la bka' yis rjes su gnang / /de tshe de yis bdag kyang zhabs ring gnas </text></item>
<item><p>28a4</p><text>pa las/ /brgyud de 'di ltar bdag cag shes nus dman pa dang / /thag ring yul du bstan 'gro'i don sgrub dka' bas na/ /bka' yis bkrol te ci bder gnang ba'i zhu ba phul/ /zhu ba de dag bdag gis gsol bar bgyis pa na/ /dpal </text></item>
<item><p>28a5</p><text>ldan dus gsum mkhyen pa'i gdan sa kaM po gnas/ /deng gi dus su gso ba'i dus la bab pa dang / /chos ldan rgyal po'i re ba rdzogs par gyis shig ces/ /bka' bstsal thebs pa de thos khog gis thugs bskyed pa/ /</text></item>
<item><p>28a6</p><text>de lta lags tshe rgyal bstan yongs la rim gro'i phyir/ /lha ldan yul du jo shAka mched sogs mchod pa dang / /rgyal ba'i bka' yang par du 'khod pa'i dge legs shig /dkon mchog mthu las rgyal po de yi mthu dpal gyis/ /</text></item>
<item><p>28a7</p><text>'grub par gyur na ci ma rung zhes yid la brnags/ /'di ltar bsams zhes rgyal ba'i snyan du'ang sgron pa dang / /bdag la yang ni bgro bar mdzad la yi rang phul/ /de nas rim gyis bka' bzhin bsgrubs te lam zhugs nas/ /grub pa'i </text></item>
<item><p>28a8</p><text>gnas mchog kaM po gangs kyi ra bar byon/ /sa tham rgyal po'i bla yi mchod gnas mdzad nas kyang / /tshul 'di bskul te nye bar len pa'i rkyen du gyur/ /par du 'grub pa'i dngos kyi rgyu ni 'di yin te/ /bcom ldan 'das kyis chos rnams </text></item>
<item><p>28b1</p><text>sngon du yid 'gro gsungs/ /sbyor ba 'di yang bsam pa la brten 'byung ba dang / /'dul ba las kyang nges 'byung rgyu yi kun slong bshad/ /des na yul gang 'jang zhes bya ba'i rgyal khams ni/ /shar lho'i phyogs su 'jam dpal gdul zhing </text></item>
<item><p>28b2</p><text>rgya nag dang / /lho nub ngos su rgyal ba'i zhing dngos rgya gar yul/ /nub byang phyogs su spyan ras gzigs kyi zhing khams bod/ /byang shar phyogs su gsang bdag gdul skal hor yul rnams/ /rim gyis yod cing rgya gar bod nas </text></item>
<item><p>28b3</p><text>dam chos dang / /rgya nag yul nas longs spyod rig pa gnyis 'du ba'i/ /bskal bzang de ltas nye bar spyod cing 'tsho ba dang / /sa gzhi rab mnyam ne gsing gtsang mas khyab pa'i ngos/ /ljon shing sna tshogs dus dang dus su shing thog </text></item>
<item><p>28b4</p><text>smin/ /mtsho dang 'bab chu lteng ka mtshe'u du ma la/ /chu bya glos phab 'dab rgyas pad+ma'i tshogs kyis mdzes/ /me tog du ma sna tshogs mdog ldan dri bsung 'thul/ /grong dang grong khyer khang bzang 'phreng ba rnam par bkra/ /so ga bsil zhing </text></item>
<item><p>28b5</p><text>dgun gyi tshe ni drod dang ldan/ /rgyal khrims bzang ldan chom rkun med cing lugs la gnas/ /byang phyogs gangs ri rab dkar shel dang mtshungs pa ni/ /mtho zhing brjid chags lta na sdug par gnas pa ste/ /rab ljang sa gzhis sa 'dzin </text></item>
<item><p>28b6</p><text>ri dbang de brten pa/ /man shel mchod sdong ma rgad snod du brtsal ba bzhin/ /btsun mo'i tshogs dang nang rje nang blon sna chen tshogs/ /khyim bdag tshogs dang dmag mi 'bangs dang yang bran dang / /glang po rta dang khyogs dang shing rta ba lang </text></item>
<item><p>28b7</p><text>dang / /ma he bzhon pa rkang phran du mas nyer gang zhing / /rig gnas bzo dang sgyu rtsal tshong dang las kyi mtha'/ /'phreng mkhan gar mkhan spos tshong ba dang nyug rum pa/ /shing mkhan gser mkhan 'khar ba mkhan dang </text></item>
<item><p>28b8</p><text>ko pag mkhan/ /rol mo mkhan dang phyag dar 'dreg mkhan gzhan du yang / /smad pa'i khyim bzhir grags pa la sogs yul 'khor che'i/ /mtshan nyid tshang ba grong du bcas shing pho brang bcas/ /yul 'khor bcas shing ljongs </text></item>
<item><p>29a1</p><text>dang bcas pa de yi phyir/ /mdo sde'i brda las gzhi dang gzhi chen ces gsungs pa'i/ /rnam pa dang ldan gcan gzan gnas pa'i 'brog dgon dang / /nags tshal mang yod sA li'i 'bras dang 'bru bcud gzhan/ /</text></item>
<item><p>29a2</p><text>rtsa ba sdong po yal ga lo ma me tog gi/ /'tsho ba'i sman dang dus dang thun rung bza' btung dang / /gos dang rgyan dang gser dngul la sogs sa gzhi'i nor/ /rgya mtsho'i dgos 'dod rdo rigs in+d+ra nI la sogs/ /srog chags las </text></item>
<item><p>29a3</p><text>byung mu tig dung dang nya lcibs sogs/ /rlung g.yab sbrang g.yab sbrang g.yab che dang rnga yab sogs/ /ril ba bum pa bya ma bum dang khrus bum sogs/ /'phan dang rgyal mtshan gdugs dang ba dan me long sogs/ /</text></item>
<item><p>29a4</p><text>rnga dang rdza rnga pi waM rgyud mang rnga bo che/ /dung dang gling bu 'khar rnga sil snyan pheg rdob pa/ /glu dang gar dang khri dang khri'u rkang rten dang / /tsan+dan a gar gurkum la sogs spos mtha' yas/ /ya lad go cha mtshon cha dgra </text></item>
<item><p>29a5</p><text>cha du ma dang / /mdor na longs spyod ma tshang med pas gang ba ste/ /bde ba rgyas pa 'byor zhing lo legs skye bos gang / /sa gzhi'i dge bcu yon tan phun sum tshogs gyur cing / /khyad par kam po kA ma ru pa'i gnas </text></item>
<item><p>29a6</p><text>mchog dang / /rong btsan gangs dkar pre ta pu ri'i gnas dang ni/ /gangs dkar mched gsum rigs gsum mgon po'i gnas zhes dang / /'od srungs gdung bzhugs ri bo bya rkang grags pa dang / /mchod rten </text></item>
<item><p>29a7</p><text>dkar po ngo mtshar can du grags pa sogs/ /grub gnas mchog dang rten mchog gnas dang shin tu nye/ /g.yas dang g.yon nas chu bo chen po dal gyis 'bab/ /dkon mchog rten dang rgya bod gsung rab rin chen bzhugs/ /</text></item>
<item><p>29a8</p><text>rab tu byung ba bsod snyoms spyod cing rgyu ba'i gnas/ /de na da lta sa bdag rgyal po gang byung ba/ /ya rabs tshul gnas bzod cing nges par 'bangs rnams skyong / /</text></item>
<item><p>29b1</p><text>da na da ti ma t+ya mAM ya dza ti ra t+naM// dz+hu ga ha na su gra mA na ra ti ng+hU taM// shri ba ti tsa rA n+ta bai dza ya a de ny+tsaH// shu b+ha tsa ra rA b+ha sa m+b+hu ga a mo g+haH//</text></item>
<item><p>29b2</p><text>dkon mchog mchod cing sbyin dang gtong ba'i blo gros can/ /mtshon gyis bda' dang 'bebs dang g.yul la mi dga' zhing / /mtha' las rnam rgyal dpal dang ldan par spyod pa 'dis/ /rgyal srid longs spyod dge bas spyad na don yod cing / /</text></item>
<item><p>29b3</p><text>gzhan du mi rtag g.yo ba'i ngang tshul gsal bar rig /dkon mchog mchod dang 'gro la phan bde'i snang ba dang / /bdag gi legs byas mkha' dang mnyam par sgrub pa yi/ /blo gros bzang po blo gros la ni mngon gyur te/ /sdig </text></item>
<item><p>29b4</p><text>pa'i grogs dang sdig pa'i tshig las rab bzlog cing / /yid la dam bcas ldog pa med pa'i brtson 'grus dang / /mtshungs par ldan pa'i lhag bsam rgyu las 'di byung ngo / /yo byad gang gis 'di nyid bsgrubs pa yin zhe na/ /</text></item>
<item><p>29b5</p><text>gang la dad yod de ni gtong la 'jug mi dka'/ /gtong dang mi gtong blo gros nyid la rag las phyir/ /dngos po las kyang bsam pa gtso bor 'dod pa yin/ /de lta bas na mkhas pa rnams la lhag bsam nyid/ /skyes su 'gyur </text></item>
<item><p>29b6</p><text>gyi zang zing dngos po de lta min/ /'on kyang skye bo mkhas rmongs yongs la thun mong du/ /chos 'di'i ched du yo byad ji ltar sbyar ba smos/ /yi ger 'dri dang par du sgrub pa'i las byed pa'i/ /bzo bo'i tshogs la 'tsho chas </text></item>
<item><p>29b7</p><text>yon dang gtang rag dang / /mnga' 'bangs rnams kyis gang la par du brko ba'i gzhi/ /ma gas ma 'chus ha cang gsar rnying spangs pa'i shing / /bsgrub pa'i ched du rin chen dngul nyid gtsor gyur pa/ /khri phrag du ma zhum pa med par sbyar </text></item>
<item><p>30a1</p><text>ba dang / /phyi mo khungs btsun bod kyi yul nas spyan 'dren phyir/ /rin chen gser dang gos dar rkang bran ji snyed pa/ /bgrang bar dka' ba'i yo byad bdog pa 'du byas te/ /rmongs pa kha cig rgyal po'i bang ba srabs 'gyur zer/ /</text></item>
<item><p>30a2</p><text>kha cig gtong ches skor bdag rnams kyang 'khrugs so skad/ /kha cig mi 'grub dngos po chud zad 'gyur zhes gleng / /blo ldan rnams ni rjes su yi rang mthun 'gyur brjod/ /'jig rten 'di na kha cig nor gyi ched du rtsod/ /la la dag </text></item>
<item><p>30a3</p><text>ni srog la bdos te nor phyir 'gro/ /kha cig 'ching zhing kha cig sdug bsngal nyam thag ste/ /sbyin 'bras med na su zhig de ltas phyug por 'gyur/ /bsags kyang gzhan spyod pha rol 'gro tshe ji ltar 'khyer/ /bung bas bsags </text></item>
<item><p>30a4</p><text>pa'i sbrang rtsi ji bzhin gzhan gyis bsog /gzhan gyis za ste bdag tu sus kyang 'dzin mi nus/ /longs spyod mi bden la lar dkon pa la lar mod/ /rin chen btags kyang rgya mtsho'i gling 'gar gram khrod yin/ /tsan+dan dkon yang sa </text></item>
<item><p>30a5</p><text>phyogs la lar nags su 'khrigs/ /gurkuM gong che yul khams 'ga' na rtswa ltar skye/ /yul 'ga'i rtswa ldum yul 'gar gser las rin thang che/ /kha cig 'tshol ba'i dngos po de nyid kha cig 'tshong / /kha cig spos shing bskyed </text></item>
<item><p>30a6</p><text>cing 'dzugs la kha cig sreg /de lta na yang 'khrul ngor bdag gir bzung ba yin/ /dngos po gcig la bdud rtsi chu dang rnag khrag sogs/ /so sor mthong yang chu ru bden na bdud rtsir brdzun/ /bdud rtsir bden na rnag khrag chu tu brdzun pa'i phyir/ /</text></item>
<item><p>30a7</p><text>sngags kyis sprul pa'i rta glang bzhin du shes par gyis/ /snying po med pa'i nor de la yang thabs ldan na/ /snying po byar yod de ni tshul 'di lta bu yin/ /nor gyis ngal rnams 'di 'dra'i tshul la yid bzhag nas/ /bcings par gyur rnams grol </text></item>
<item><p>30a8</p><text>bar gyis la ngal gsos zhig /tshe 'dir mi 'ching phyi ma bu lon btang ba bzhin/ /'bras bu longs spyod blang du yod pa'i don rtogs nas/ /gus dang bcas shing spro ba dang bcas sbyin la zhugs/ /'di don che bar rtag tu bsam pa'i rigs yin no/ /</text></item>
<item><p>30b1</p><text>par du bzhengs pa'i tshul ni ji ltar yin zhe na/ /de yang bod na bka' 'gyur pod grangs mang nyung dang / /mkhas pa la las bka' ru bzhed cing bcug pa yang / /la las dpyad nas the tshom yod ces phri bar sogs/ /du ma'i rnam bzhag </text></item>
<item><p>30b2</p><text>mtha' dpyod yi ges 'jigs pas bzhag /chos kyi rnam grangs gtso bor gang gi dbang byas na/ /deng sang sgrub rgyud karma'i kaM tshang ring srol 'dir/ /bklags lung 'phreng ba ji ltar yod pa'i gsan yig la/ /gtso bor dbang po </text></item>
<item><p>30b3</p><text>tshad ma nyid du byas pa ste/ /bla med rgyud sde pha ma gnyis su med pa la/ /so sor rigs lnga rigs kyi dbye bar bcas pa dang / /rnal 'byor rgyud la shes rab thabs gnyis gtsor gyur pa/ /so sor rtsa bshad phyi ma'i rgyud sogs bye brag dang / /</text></item>
<item><p>30b4</p><text>spyod rgyud bde gshegs pad+ma rdo rje'i rigs rnams dang / /bya rgyud 'jig rten 'jig rten 'das pa'i rigs drug sogs/ /cha lag bcas pas gsang sngags rgyud sde rin chen rnams/ /bod kyi yul du mar rngog 'brog mi ba ri dang / /</text></item>
<item><p>30b5</p><text>rin chen bzang po chag dang pham thing dkon mchog srung / /gnyan dang steng lo d+harma yon tan zangs dkar ba/ /rA dang rong zom phur cer mar do la sogs pa/ /sgyur byed mdzad dang lung rgyun sna tshogs las byung zhing / /mdo mang </text></item>
<item><p>30b6</p><text>phal cher steng lo shAkya shrI sogs dang / /sher phyogs rnams ni ba reg rngog lo la sogs las/ /brgyud de phyis su bag ston gzhon nu tshul khrims dang / /shAkya rgyal mtshan go shri dpal 'byor don grub sogs/ /skyes chen mang pos nan </text></item>
<item><p>30b7</p><text>tan mdzad de lung btsal zhing / /bu ston rig ral dbus pa blo gsal gar thig pa/ /gzhan yang mkhas grub du mas bsdus shing dpyad pa yis/ /dag par mdzad las snying por dril ba chos kyi rje/ /gtsug lag phreng ba'i gsan yig ji bzhin </text></item>
<item><p>30b8</p><text>gtsor byas shing / /phyi mo mang yang kun gyi nang nas mchog gyur pa/ /dus dang bdag po'i sgo nas ming btags tshal pa yi/ /bka' 'gyur zhes grags gzhon tshul shAkya rgyal mtshan dang / /rgyal ba'i dbang po rim par phebs pa ya zung dang / /</text></item>
<item><p>31a1</p><text>thams cad mkhyen pa spyan snga chos kyi grags pa dang / /mgos lo la sogs skyes bu mkhas grub mang po yis/ /ljags zhus mchan btab brtags shing dpyod par mdzad pa ste/ /da lta bod na rin chen zla med nyid yin pa/ /</text></item>
<item><p>31a2</p><text>mching ngam stag rtse'i sde srid mchod yul mdzad pa las/ /'gro don slad du brtson pa chen pos spyan drangs te/ /sa tham sa skyong chos kyi rgyal po chen po des/ /mdun na 'don dang blon po'i tshogs la bka' bsgos te/ /phyogs bzhir bcad pa'i </text></item>
<item><p>31a3</p><text>mnga' 'bangs chen po so so la/ /dka' bar ma bsam 'di ni don chen bla med phyir/ /myur du sgrubs zhes phan par sgrog pa'i dril bsgrags so/ /zla grangs gzhal na lo gnyis su yang ma lon pa'i/ /dus skabs shin tu myur ba kho nar grub nas kyang / /</text></item>
<item><p>31a4</p><text>yi ge gzugs legs gsal bar dod cing dras tshad dang / /bkod pa rgyu dbyibs phun sum tshogs par legs par grub/ /de nas mi ring nye ba'i dus su bdag cag kyang / /sprul sku chen po chos kyi rgyal mtshan gang de dang / /thabs cig nyid du rgyal po </text></item>
<item><p>31a5</p><text>che des nyer bskul nas/ /sa tham yul du pho brang chen po sba sher 'byor/ /rab tu gnas pa legs par gyis zhes bskul mdzad de/ /bdag gis dpal ldan 'khor lo sdom pa'i dkyil 'khor dang / /si tu chen pos rdo rje phag mo'i dkyil 'khor gyi/ /</text></item>
<item><p>31a6</p><text>cho ga'i sgo nas dge 'dun brgya phrag lhag par bcas/ /sta gon dngos gzhi mjug gi rim pa tshang ba yis/ /ye shes gzhug cing brtan par byas te shis pa brjod/ /skye dgu kun gyi mchod sdong rin chen bla na med/ /'gran zla spangs pa'i rten mchog </text></item>
<item><p>31a7</p><text>nyid du gyur pa yin/ /chos kyi grangs dang glegs bam grangs sogs zhib mo ni/ /dkar chag tu gsal 'di na rgyas par ma brjod do/ /chos kyi phyi mo zad med 'byung ba'i gter 'di nyid/ /legs par grub nas bdag gis brtson pa'i khur gyis </text></item>
<item><p>31a8</p><text>ni/ /ci nus ba dang le lo'i dbang gis ma 'grub pa/ /rab 'byams smra sogs dpyod ldan skyes bu drug rnams kyis/ /zhu chen bgyid pa'i bsam sbyor rma med legs bzung ste/ /phyi mo nges pa yid bstan dag la gtugs byas te/ /dag par bgyis shing rnam </text></item>
<item><p>31b1</p><text>par gtan la phab nas kyang / /de nyid bzhin du par gyi tshogs kyang leg par bcos/ /da ni 'di lta'i bsod nams phan yon cha tsam dang / /rjes su yi rang yongs su bsngo ba brjod par bya/ /bcom ldan 'das kyis rgyal ba'i yum sogs mdo rgyud </text></item>
<item><p>31b2</p><text>las/ /bde bar gshegs pa'i gzugs sku gdung gi ring bsrel dang / /de yi snod gyur mchod rten rin chen las byas dang / /sku gzugs bris dang 'bur du brtod pa la sogs pa'i/ /rten mchog de 'dras 'dzam gling gang ba lta zhog </text></item>
<item><p>31b3</p><text>gi/ /gling bzhi pa dang stong dang bar ma stong gsum dang / /stong gsum gang+ga'i bye ma snyed du bkang ba dang / /bskal pa'i bar ram bskal pa las lhag dus su yang / /lha yi me tog bdug pa mar me 'phreng sogs dang / /mchod pa </text></item>
<item><p>31b4</p><text>kun gyis bar mtshams med par mchod pa bas/ /rgyal ba'i chos sku chos kyi tshul 'di gang dag gis/ /bzung dang bcangs dang bris dang mchod pa mchog yin gsungs/ /rigs kyi bu'am rigs kyi bu mo gang dag gis/ /'di nyid tha na </text></item>
<item><p>31b5</p><text>glegs bam bris nas mchod byed pa/ /de yi gan du rgyal chen ris bzhi'i lha rnams dang / /sum cu rtsa gsum mtshe ma dga' ldan nas bzung ste/ /'og min bar gyi 'dod dang gzugs na spyod pa'i lha/ /byang chub mchog tu zhugs pa de dag </text></item>
<item><p>31b6</p><text>'ong 'gyur zhing / /srung dang skyob dang sba ba nyid du byed pa dang / /spobs pa gzi brjid mthu dpal bskyed cing mchod par 'gyur/ /rigs kyi bu de 'brog dang shing drung lam la sogs/ /gang du spyod kyang 'jigs dang nyam nga mi 'byung ste/ /</text></item>
<item><p>31b7</p><text>gcan zan mtshon dang dug dang dbyig pa sha za dang / /sbrul gdug la sogs gang gis kyang ni glags mi lta/ /pha rol rgol bas klan ka 'tshol bar mi nus shing / /bde bar 'gro dang bde bar nyal dang bde bar sad/ /rmi lam du yang </text></item>
<item><p>31b8</p><text>sdig pa'i mtshan ma mi mthong ste/ /byang chub shing dang sangs rgyas gzugs sogs mthong ngo gsung / /de ni nam yang nyam nga ma spangs dus mi byed/ /de la sogs pa'i phan yon brjod par mi lang ste/ /dge ba'i rtsa ba rlabs chen 'di </text></item>
<item><p>32a1</p><text>ltar 'du mdzad phyir/ /chos kyi rgyal po bsngags pa'i gnas yin bsngags 'os yin/ /sngon gyi dus su ta'i ming yun lo chen po des/ /bka' 'di thams cad par du bzhengs par mdzad ces thos/ /rgya bod yul du 'di lta'i srol lugs </text></item>
<item><p>32a2</p><text>byung srid kyang / /thos dang mthong ba mngon sum yul du gzhan ma dmigs/ /'di lta'i bsod nams rlabs po che ni gang byas pa/ /de la yang ni bsngo ba'i tshul lugs shes pa dgos/ /rjes su yi rang ji ltar bya ba'i tshul shes nas/ /dug dang </text></item>
<item><p>32a3</p><text>bral ba'i bsngo tshul rtogs nas bsngo dgos so/ /de lta'i tshul yang shes rab pha rol phyin pa las/ /byang chub sems dpas mtshan mar bzung nas sbyin pa byin/ /bdag gis 'di byin dngos po 'di byin 'di la byin/ /'di ni bsod nams </text></item>
<item><p>32a4</p><text>'di ni dge ba 'du byas pa/ /'di ni bsod nams bya ba'i dngos po chen po'o/ /'di yang bdag gis 'phral dang yun gyi dge legs dang / /byang chub slad du bsngo bo snyam du dmigs byed na/ /de ni mtshan bcas dmigs par bcas shing </text></item>
<item><p>32a5</p><text>dug bcas gsungs/ /ci phyir zhe na chos nyid dus gsum las 'das shing / /mtshan ma dang ni dmigs pa'i yul 'das de yi phyir/ /mtshan ma'i bsngo bas mtshan ma bral ba'i byang chub tu/ /yongs bsngos mi 'gyur yi rang mchog tu </text></item>
<item><p>32a6</p><text>mi 'gyur gsungs/ /des na byang sems thabs la mkhas pas 'di bslab ste/ /bdag gis bsod nams mngon par bsgrubs pa 'di la sogs/ /dus gsum dge ba byas dang byed 'gyur byed bzhin pa/ /de dag thams cad </text></item>
<item><p>32a7</p><text>dus gsum gshegs pa'i sangs rgyas dang / /byang chub sems dpa' nyan thos rang rgyal so skyer bcas/ /byung dang 'byung 'gyur gnas pa de kun dge tshogs dang / /gcig tu bsdus sdoms gzhal nas de dag ma lus pa/ /</text></item>
<item><p>32a8</p><text>ji ltar sangs rgyas bcom ldan 'das kyi ye shes kyis/ /mkhyen cing gzigs ltar rigs ni gang zhig yin pa dang / /mtshan nyid gang dang chos nyid gang gis yod pa dang / /ris ni gar gtogs ngo bo ci 'dra yin pa'i tshul/ /</text></item>
<item><p>32b1</p><text>bsam gyis mi khyab chos nyid tshur mthong las 'das pa/ /de lta nyid du rjes su yi rang mchog dang ni/ /gtso bo dam pa mchog rab gya nom bla na med/ /gong na med cing mnyam pa med la mi mnyam mnyam/ /bsam mi khyab </text></item>
<item><p>32b2</p><text>pas rjes su yi rang byas nas kyang / /sangs rgyas rnams kyis ji ltar mkhyen pa de ltar bsngo/ /yongs su bsngo bas thams cad mkhyen pa nyid gyur cig /sems can rnams kyang chos nyid de ltar grol gyur cig /ces pa'i tshul 'dis </text></item>
<item><p>32b3</p><text>yi rang ba dang bsngo bar bya/ /bsngo ba 'di ni bsod nams dpe zla med pa ste/ /stong gsum gang+ga'i bye ma snyed kyi sems can kun/ /byang sems nyid gyur stong gsum gang+ga'i bye snyed gzhan/ /sems can rnams la bskal pa nyid dam bskal pa </text></item>
<item><p>32b4</p><text>las/ /lhag pa'i bar du gos dang zas dang mal cha sman/ /'tsho chas byin pa'i sbyin pa mtshan bcas bsgrubs pa dang / /tshul khrims bzod pa brtson 'grus bsam gtan mtshan mar bcas/ /bsgrubs pa'i dge ba de dag rnams kyis </text></item>
<item><p>32b5</p><text>dge 'di la/ /brgya yi cha dang stong dang brgya stong bye ba dang / /bye ba brgya stong char yang mi phod grangs dang ni/ /bgrang ba dpe dang rgyur yang mi phod ces gsungs te/ /bsngo ba 'di ni chos kyi dbyings kyi bsngo ba yin/ /des na dge ba sgrub pa po </text></item>
<item><p>32b6</p><text>yang dge ba des/ /rlom par mi bya dregs par mi bya nga rgyal min/ /gzhan dag rjes su yi rang byed po rnams kyis kyang / /dmigs pa med pa'i yi rang 'di nyid bya bar gces/ /shAkya'i dge slong byang chub sems dpa' bdag kyang ni/ /</text></item>
<item><p>32b7</p><text>chos kyi rgyal po chos la dgyes pa khyod nyid kyis/ dam pa'i chos la bsod nams phyag bris zla med pa/ /'di lta mdzad la chos nyid de bzhin yi rang ste/ /chos nyid de bzhin mchog tu rjes su yi rang ngo / /legs so legs so bsngags so </text></item>
<item><p>32b8</p><text>rjes su bsngags par bgyi/ /'di ni chos so 'di ni sangs rgyas bstan pa ste/ /rtag tu bdag ni chos nyid ji bzhin yi rang ngo / /phyogs bcu dus gsum rgyal ba rnams dang 'phags gzhan yang / /khyod la dgyes 'gyur 'di la yi rang mdzad </text></item>
<item><p>33a1</p><text>par 'gyur/ /yongs su gzung 'gyur mi yi dbang po bsod nams mchog /thob pa de bzhin bsod nams dgyes pa yi rang ngo / /phyogs bcu'i rgyal ba sras bcas thams cad dgongs su gsol/ /dge ba 'di nyid 'gro ba kun gyi dus </text></item>
<item><p>33a2</p><text>gsum gyi/ /dge ba rnams dang thun mong nyid du yongs gzung ste/ /byang chub mchog tu yongs su bsngo bar bgyi bas na/ /sems can thams cad bla med byang chub thob gyur cig /sa skyong rgyal po chos kyi thugs can mi yi bdag /</text></item>
<item><p>33a3</p><text>karma mi pham tshe dbang bsod nams rab brtan gyi/ /'phral dang yun gyi bzhed don thams cad 'grub gyur cig /sems can gang dag sems dmyal gshin rje byol song dang / /lha ma yin du skye bar 'gyur ba'i las byas pa/ /</text></item>
<item><p>33a4</p><text>de dag thams cad dge ba 'di yi bsod nams kyis/ /bde 'gro'i 'jig rten nyams dga' rnams su skye gyur cig /mi rnams dag kyang bde bar btsa' zhing bde bar 'tsho/ /'jigs dang mya ngan gnod pa rnams dang bral gyur cig /</text></item>
<item><p>33a5</p><text>rgyal po chos spyod skye bo kun yang dge ba la/ /gcig tu brtson pas sdig dang sdug bsngal zhi gyur cig /lha rnams dag kyang bag med ma gyur bag yod cing / /lhar bcas 'jig rten dkon mchog gsum la gus byed shog /char </text></item>
<item><p>33a6</p><text>chu dus 'bab lo 'bras phun sum tshogs pa dang / /nad dang mtshon dang mu ge'i bskal pa zhi gyur cig /rab tu byung rnams tshul khrims skyon med mthun rkyen tshang / /lung dang rtogs pa'i yon tan thams cad rdzogs par shog /</text></item>
<item><p>33a7</p><text>skye bo kun yang rtag tu rab byung chos la gnas/ /byang chub sems bskyed byang chub spyod pa mthar phyin shog /khyad par du yang sangs rgyas bstan pa rin chen 'di/ /'jig rten khams su yun ring bskal par gnas gyur cig /</text></item>
<item><p>33a8</p><text>sangs rgyas gnyis pa rje btsun karma pa la sogs/ /bstan 'dzin skyes chen dam pa thams cad zhabs brtan shog /sdig can bdud dang bdud kyi phyogs ni dpa' skong ste/ /glags bltar mi nus chos la gus pa nyid gyur cig /skye bo </text></item>
<item><p>33b1</p><text>thams cad nyin mtshan lam dang spyod yul kun/ /'jigs par ma gyur don rnams bde bar 'grub gyur cig /'di ltar bzhengs pa'i bde gshegs bka' yi phyi mo 'di'ang / /'byung ba'i gnod pa de dag gis kyang mi 'jig par/ /</text></item>
<item><p>33b2</p><text>nam mkha' gnas par 'gro ba'i don du bzhugs pa dang / /'di las mi zad chos kyi glegs bam 'byung gyur cig /mdor na dus gsum rgyal dang rgyal sras thams cad kyi/ /bzang po spyod dang byang chub chen por spyod la sogs/ /</text></item>
<item><p>33b3</p><text>thugs bskyed smon lam rgya mtsho de dag ci yod pa/ /de dag thams cad sbyin pa'i bdag po gtsor gyur pa'i/ /mkha' mnyam 'gro ba ma lus kun gyis yongs rdzogs shing / /sems can smin byas sangs rgyas zhing khams </text></item>
<item><p>33b4</p><text>yongs su sbyangs/ /rnam thar rgya mtsho sgyu ma'i yul la rol byed pa/ /kun du bzang ltar byang chub spyod pas byang chub shog /skabs don brjod pa smon lam dang bcas pa'o// //</text></item>
<item><p>33b5</p><text>da ni 'dir blo dang ldan pa dag la bde bar gshegs pa'i gsung rab kyi phyi mo par 'di sri zhu ji lta bus mchod pa'i tshul cung zad gleng bar 'dod de/ go bde ba'i phyir lhug par brjod par bya'o/ /de yang bcom ldan 'das </text></item>
<item><p>33b6</p><text>shAkya thub pa nyid kyis yum gyi mdor/ brgya byin dang zhu lan mdzad pa bsod nams kyi rnam grangs kyi le'ur rigs kyi bu gang dag chos 'di 'dzin cing gzhan la mi spel ba dang / rigs kyi bu gang dag bdag nyid kyang </text></item>
<item><p>33b7</p><text>'dzin cing gzhan la yang spel bar byed pa gnyis bsod nams gang che zhus par ring bsrel gyi mchod rten gyi dpes bstan te/ bdag kyang 'dzin cing gzhan la yang 'ged ba nyid don che bar gsungs ba dang / ma 'ongs </text></item>
<item><p>33b8</p><text>pa'i dus na chos kyi gzugs brnyan 'byung bas de'i dus dad pa dang ldan pa'i skye bos chos dang chos kyi gzugs brnyan mi nor mi 'khrul bar 'gyur ba'i phyir chos spel ba kho na don che ba dang / stong gsum gang+ga'i bye snyed </text></item>
<item><p>34a1</p><text>kyi skye bo thams cad dge ba bcu/ bsam gtan bzhi/ tshad med bzhi/ gzugs med bzhi/ mngon shes lnga/ rgyun zhugs phyir 'ong / phyir mi 'ong / rang rgyal/ byang chub kyi sems la bkod </text></item>
<item><p>34a2</p><text>pa tsam gyi dge ba rnams las/ phyir mi ldog pa'i byang chub sems dpa' la chos spel zhing chos la gdams pa don che bar gsungs pa'i bar gyis dge ba'i 'gyur khyad de dpe dang dgos pa dang 'gyur khyad gsum gyi sgo nas </text></item>
<item><p>34a3</p><text>chos spel ba phan yon che bar gsungs pas/ des na par 'di la rim gror byed pa dang / byed par 'gyur ba'i rgyal blon skya ser dkor gnyer mngag gzhug sogs thams cad kyis nges par bya ba ni 'di yin te/</text></item>
<item><p>34a4</p><text>chos kyi phyi mo 'di dkon pas yang yang spyad du mi rung ngo snyam nas mdzod dam bang ba'am/ gnas dben par bzhag ste sbas shing bsrungs na de yang 'di la bkur bsti byas par mi 'gyur ro/ /'di ni nor gyi mchog yin </text></item>
<item><p>34a5</p><text>no zhes nor du 'du shes pas bsgril zhing bcings te mi 'byed mi spel na yang sri zhu ma yin par 'gyur ro/ /chos kyi phyi mo 'di rin gyi ched dam/ gla rngan gyi ched dam/ zang zing gi yon gyi ched du spel zhing </text></item>
<item><p>34a6</p><text>gzhan du mi spel na de yang sri zhu ma yin par 'gyur ro/ /yon nam gla rngan cung zad tsam sbyar nas glegs bam re re'am/ ya zung tsam yang yang chud zos par spyad na yang glegs bam gyi 'phreng ba la gnod pa'i phyir sri </text></item>
<item><p>34a7</p><text>zhur mi 'gyur ro/ /dge ba'i bsam pa can yon gyi 'byor ba med pas mi thob cing / 'byor pa dang khas btsan pa gtso bor gyur pas thob par byed na de yang sri zhur mi 'gyur ro/ /rlung dang ha cang grang ba dang kha char </text></item>
<item><p>34a8</p><text>dang / ha cang tsha ba'i spyod yul du par du btab na yang yi ge'i gzhigs pa dang 'chus pa dang 'khyog pa la sogs par 'gyur ba'i phyir sri zhur mi 'gyur ro/ /de bas na bka' 'gyur yongs su rdzogs pa'i par lhag </text></item>
<item><p>34b1</p><text>bsam gyis 'debs par 'dod pa lu la'ang / yon nam gla rngan nam lan la re ba med par phan sems kyis sbyin par bya'o/ /gla rngan cung zad kyi phyir glegs bam re gnyis sogs chud gzan par yang mi spyad do/ /</text></item>
<item><p>34b2</p><text>bstan pa dang 'gro ba la phan pa'i phyir/ bzhugs gnas dang na bza' dang mchod pa sogs rgyun mi 'chad cing dus tshod shes pas chud ma zos par 'phel zhing rgyas pa kho na gtso bor bya ste/ gcig tu na de </text></item>
<item><p>34b3</p><text>la brten nas sangs rgyas kyi bka' 'phel bar 'gyur zhing de las 'gro don du ma 'byung ba dang / gnyis su na spel ba de las bdag la yang 'di dang phyi ma'i phan yon chen po thob pa dang / gsum du na chos </text></item>
<item><p>34b4</p><text>la dmigs pa'i yon bdag gis mi 'byongs shing sdig pa che ba'o/ /zhes bsams nas rtag tu rim gror byed cing bsrung ba dang mchod pa dang chud mi 'dza' ba dang / de'i phrin las kyi dngos gzhi bar du </text></item>
<item><p>34b5</p><text>btab te spel ba la nan tan bya ste dka' bar mi bsam zhing phan par bsams te ji ltar rgyas pa dang / ji ltar dar ba dang ji ltar 'phel ba'i thabs la nan tan du bya'o/ /phyi mo'i phyir don du gnyer ba dag </text></item>
<item><p>34b6</p><text>gis kyang / gcig tu bdag gi bka' 'gyur ro 'tshal gyi glegs bam par 'di la brten nas tshegs med par thob pa'i drin bsab pa dang / gnyis su bri ba la sogs pa'i dka' tshegs las </text></item>
<item><p>34b7</p><text>gzhal zhing thob kyis 'jal ba ma yin par dam pa'i chos 'bad pa dang brtson pas bsgrubs pa'i bsod nams kyi bag chags bdag rgyud la bzhag pa dang / gsum du na par nyid mchod pa'i rdzas dang na </text></item>
<item><p>34b8</p><text>bza' zhal mtshal la sogs pa'i ched du yang ci 'byor ba tsam phul nas phyi mo zhu bar rigs te/ mdor na don du gnyer bas kyang chos kyi phyi mo zhal ta pa dang bcas pa mnyes shing mgu ba'i phyir yon dang </text></item>
<item><p>35a1</p><text>bcas shing mchod pa dang bcas par sgrub cing bdag tu gyur pa zhal ta ba dang bcas pas kyang zang zing gtsor mi byed par phan pa'i bsam pa nyid gtso bor bya ba'i rigs so ces bdag nyid yang yang sems </text></item>
<item><p>35a2</p><text>par gyur pa'ang phan pa'i gros gdab pa yin pa'i phyir dge ba'i yid kyis dang du blang ba'i rigs so// //oM mang+ga la shri ya sarba dza ga dza yan+tu/ bkra shis gang zhig shAkya </text></item>
<item><p>35a3</p><text>seng ge rkang gnyis gtso/ /sangs rgyas thugs brtse byams pa'i bdag nyid phan bzhed pa/ /bkra shis des kyang sbyin bdag la sogs skye dgu kun/ /bde legs gyur cig sdig pa thams cad zhi gyur cig /bkra shis gang </text></item>
<item><p>35a4</p><text>zhig zhi ba chags pa bral ba'i chos/ /rga shi mthar byed nyon mongs nyam nga 'jig byed pa'i/ /bkra shis des kyang sbyin bdag la sogs skye dgu kun/ /bde legs gyur cig sdig pa thams cad zhi gyur cig /bkra shis gang zhig </text></item>
<item><p>35a5</p><text>khyim gyi sdug bsngal rgyang bsrings nas/ /dbang po thul byas zhi bar zhugs pa dge 'dun mchog /bkra shis des kyang sbyin bdag la sogs skye dgu kun/ /bde legs gyur cig sdig pa thams cad zhi gyur cig /</text></item>
<item><p>35a6</p><text>bkra shis gang zhig bcom ldan rgyal ba'i bstan pa 'di/ /nub par mi 'gyur nyams par mi 'gyur bskal par gnas/ /skye bo kun kyang mthun par dam chos spyod 'gyur ba'i/ /bkra shis des kyang sdig pa </text></item>
<item><p>35a7</p><text>zhi zhing bde legs shog /bkra shis gang zhig rgyal po chos ldan 'chi med 'tsho/ /'bangs dang yul khams nad mtshon mu ge'i bskal pa med/ /rtag tu bde legs 'byor pa dam pas rab 'byor nas/ /bsod nams bsags pas </text></item>
<item><p>35a8</p><text>ye shes snang ba'i bde legs shog /bkra shis gang zhig chos kyi phyi mo dam pa 'di/ /nub par mi 'gyur 'jig par mi 'gyur brtan gnas te/ /</text></item>
<item><p>35b1</p><text>phyogs bcu dag tu chos kyi glegs bam char ltar 'bebs/ /bkra shis de yis sdig pa zhi byed bkra shis shog /bkra shis gang zhig chos tshul 'di yi phan yon gyis/ /shAkya'i bstan pa lnga brgya mtha' mar 'jig 'gyur bar/ /gsungs pa de yang </text></item>
<item><p>35b2</p><text>bsod nams 'di yis brtan byas te/ /sangs rgyas bstan pa mi nub rgyas pa'i bkra shis shog / //de ltar sa tham chos kyi rgyal po chen po karma mi pham tshe dbang bsod nams rab brtan zhes bya bas bde bar gshegs pa'i bka' </text></item>
<item><p>35b3</p><text>'gyur to 'tshal chos kyi phyi mo mi zad pa'i par du bzhengs pa'i byung ba brjod pa 'di ni/ don gyi slad du mtshan nas smos te bdag gi mkhan po/ rgyal ba thams cad kyi sku dang gsung dang thugs dang ye shes dang byin rlabs dang phrin las kyi </text></item>
<item><p>35b4</p><text>snying po rje btsun karma pa dpal ldan mi pham chos kyi dbang phyug rdo rje gar dbang phyogs las rnam par rgyal ba'i snying po khyab bdag bstan pa'i nyi ma zhes bgyi ba'i zhal snga nas gang de'i bka' drin gyi byin gyis rlabs shing 'od dpag tu med pa'i rgyas </text></item>
<item><p>35b5</p><text>gdab cod pan gyi nor bus spyi bor spras pa/ 'jam dpal dbyangs gong ma chen po'i lung gis ta'i dben kwan ting go shri zhes spyi bo nas dbang bskur ba rgyal khams kyi bla mar bod pa'i bka' rtags 'chang ba/ bde bar gshegs pa'i </text></item>
<item><p>35b6</p><text>bstan pa rin po che mdo sngags kyi chos tshul tha snyad rig pa'i gnas dang bcas par blo gros kyi snang ba cung zad rgyas pa shAkya'i bstan pa la tshangs par spyod pa gzhi thams cad yod par smra ba'i dge slong dpal ldan gar dbang chos kyi dbang phyug </text></item>
<item><p>35b7</p><text>rdo rje dga' ba don kun yongs su grub pa phyogs thams cad las rnam par rgyal ba zhes bya bas/ bstan pa'i bdag po sku bltams nas lo grangs nyi stong lnga brgya bdun bcu rtsa bzhir sleb pa/ sham+b+ha lar </text></item>
<item><p>35b8</p><text>rigs ldan sprul pa'i rgyal po gnam gnon gyis chos kyi 'khor lo bskor nas lo gya brgyad 'das pa rgya rtsis pa'i lugs la/ shing pho stag gi lor brjod cing 'phags yul gyi brda las A nan+ta te bod kyi skad du </text></item>
<item><p>36a1</p><text>kun dga' zhes bya ba'i bgrang bya rgyu skar bkra shis rgyal gyis nya ba'i zla ba yar gyi ngo'i bzang po/ gnyis pa'i tshes la grub pa'i gnas mchog shar kaM po gangs kyi ra bar bris shing spel ba 'dis kyang rgyal ba'i </text></item>
<item><p>36a2</p><text>bstan pa yun ring du gnas par gyur cig /a tha sarba satwA ya shu b+ha ma stu// //</text></item>
<item><p>36a3</p><text>chos rnams gang dag rgyu las byung ba dang / /de yi rgyu dang de 'gog gang yin pa/ /de bzhin gshegs pa nyid kyis bka' bstsal te/ /de skad gsung pa'i tshul can dge sbyong che/ /par byang 'di'i zhus dag byed po mdo khams pa b+hik+Shu karma su b+ha dras byas pas d+harma bi dza yan+tu swA hA// m+ng+g+laM//</text></item>
<item><p>36b1</p><text>empty page</text></item>
<item><p>37a1</p><text>三藏聖教。</text></item>
<item><p>37a2</p><text>菩提願頌。</text></item>
<item><p>37a3</p><text>皈依十方及三際，</text></item>
<item><p>37a4</p><text>妙覺真如普智尊。</text></item>
<item><p>37a5</p><text>咸流大慧入我心，</text></item>
<item><p>37a6</p><text>令我所願速成就。</text></item>
<item><p>37a7</p><text>我從無始無明地，</text></item>
<item><p>37a8</p><text>欲流有流溺見流，</text></item>
<item><p>37a9</p><text>三毒八識起蓋纏，</text></item>
<item><p>37a10</p><text>十惡五逆靡不造，</text></item>
<item><p>37a11</p><text>假令罪業有其形，</text></item>
<item><p>37a12</p><text>盡虛空界不能受。</text></item>
<item><p>37a13</p><text>惟有諸佛盡知見，</text></item>
<item><p>37a14</p><text>塵沙煩惱與惑漏，</text></item>
<item><p>37a15</p><text>輪迴六道習染殊，</text></item>
<item><p>37a16</p><text>執我耽人入險道，</text></item>
<item><p>37a17</p><text>自為殺業或教他，</text></item>
<item><p>37a18</p><text>宣淫邪行不與取，</text></item>
<item><p>37a19</p><text>非聖言量飾虛語，</text></item>
<item><p>37a20</p><text>鬪亂於他及惡罵，</text></item>
<item><p>37a21</p><text>結使貪鞅恣瞋恚，</text></item>
<item><p>37a22</p><text>迷理異執著諸境，</text></item>
<item><p>37a23</p><text>尅意非為並誤作，</text></item>
<item><p>37a24</p><text>譏謗三寶一切眾，</text></item>
<item><p>37b1</p><text>怨對酬還及苦報，</text></item>
<item><p>37b2</p><text>我今慚愧願改悔，</text></item>
<item><p>37b3</p><text>滌除不善有漏因，</text></item>
<item><p>37b4</p><text>清淨三業皈命禮，</text></item>
<item><p>37b5</p><text>金剛尚師持金剛，</text></item>
<item><p>37b6</p><text>五智十身佛陀耶，</text></item>
<item><p>37b7</p><text>自覺真如達麽耶，</text></item>
<item><p>37b8</p><text>大悲菩薩僧伽耶，</text></item>
<item><p>37b9</p><text>娑婆本師釋迦佛，</text></item>
<item><p>37b10</p><text>如意大悲救度母，</text></item>
<item><p>37b11</p><text>無上最乘秘密海，</text></item>
<item><p>37b12</p><text>十方法界諸如來，</text></item>
<item><p>37b13</p><text>諸大菩薩摩訶薩，</text></item>
<item><p>37b14</p><text>大怒摩訶迦羅耶，</text></item>
<item><p>37b15</p><text>天龍八部諸神眾，</text></item>
<item><p>37b16</p><text>閻曼德迦及星天，</text></item>
<item><p>37b17</p><text>伏冀無邊正徧知，</text></item>
<item><p>37b18</p><text>惠我三眛自在力，</text></item>
<item><p>37b19</p><text>俾我懺悔得清淨，</text></item>
<item><p>37b20</p><text>猶如琉璃含皎月，</text></item>
<item><p>37b21</p><text>盡未來際恒無染，</text></item>
<item><p>37b22</p><text>理事二障永消除，</text></item>
<item><p>37b23</p><text>欲行善法魔匪侵，</text></item>
<item><p>37b24</p><text>欲捨火宅無罣礙，</text></item>
<item><p>38a1</p><text>賜與一乘大白牛，</text></item>
<item><p>38a2</p><text>徑登寶所證常樂，</text></item>
<item><p>38a3</p><text>諸佛十力大解脫，</text></item>
<item><p>38a4</p><text>四等知見不共法，</text></item>
<item><p>38a5</p><text>並餘微妙諸功德，</text></item>
<item><p>38a6</p><text>願我此生皆圓證，</text></item>
<item><p>38a7</p><text>諸佛菩薩所修行，</text></item>
<item><p>38a8</p><text>所願所度所回向，</text></item>
<item><p>38a9</p><text>我今發意一切同，</text></item>
<item><p>38a10</p><text>無退無怯無差別，</text></item>
<item><p>38a11</p><text>種智四智一切智，</text></item>
<item><p>38a12</p><text>初心頓發圓滿光，</text></item>
<item><p>38a13</p><text>照識達本契真如，</text></item>
<item><p>38a14</p><text>譬如金礦銷成就，</text></item>
<item><p>38a15</p><text>佛佛出興咸供養，</text></item>
<item><p>38a16</p><text>請轉法輪說授記，</text></item>
<item><p>38a17</p><text>結集教典續慧燈，</text></item>
<item><p>38a18</p><text>奉安舍利福群有，</text></item>
<item><p>38a19</p><text>文殊總持大智海，</text></item>
<item><p>38a20</p><text>普賢萬行所莊嚴，</text></item>
<item><p>38a21</p><text>觀音彌勒大慈悲，</text></item>
<item><p>38a22</p><text>地藏空藏弘誓願，</text></item>
<item><p>38a23</p><text>願我一一皆獲得，</text></item>
<item><p>38a24</p><text>分形散影滿世間，‭ ‬</text></item>
<item><p>38b1</p><text>願如善財徧參詢，</text></item>
<item><p>38b2</p><text>微塵益我善知識，</text></item>
<item><p>38b3</p><text>恒隨奉事共集會，</text></item>
<item><p>38b4</p><text>開示悟入深法門，</text></item>
<item><p>38b5</p><text>釋尊勇猛聞十方，</text></item>
<item><p>38b6</p><text>堪忍苦惱化強暴，</text></item>
<item><p>38b7</p><text>我今難行實能行，</text></item>
<item><p>38b8</p><text>願如本師證無異，</text></item>
<item><p>38b9</p><text>一切二乘盡回心，</text></item>
<item><p>38b10</p><text>一切有情盡成佛，</text></item>
<item><p>38b11</p><text>於時我乃取正覺，</text></item>
<item><p>38b12</p><text>十方法界為佛土，</text></item>
<item><p>38b13</p><text>莊嚴微妙最第一，</text></item>
<item><p>38b14</p><text>更無聲聞及外道，</text></item>
<item><p>38b15</p><text>後身菩薩徧充滿，</text></item>
<item><p>38b16</p><text>禪悅法喜共娛樂，</text></item>
<item><p>38b17</p><text>風聲香氣演大乘，</text></item>
<item><p>38b18</p><text>聞者悟入菩提性，</text></item>
<item><p>38b19</p><text>十方情器純真如，</text></item>
<item><p>38b20</p><text>我乃安樂歸寂滅，</text></item>
<item><p>38b21</p><text>虛空世界尚可窮，</text></item>
<item><p>38b22</p><text>我此願王終無盡，</text></item>
<item><p>38b23</p><text>假使鐵輪旋頂上，</text></item>
<item><p>38b24</p><text>誓不退墮初發心，</text></item>
<item><p>39a1</p><text>我今所作一毫善，</text></item>
<item><p>39a2</p><text>回向實際及眾生，</text></item>
<item><p>39a3</p><text>齊脫眾苦出輪迴，</text></item>
<item><p>39a4</p><text>往生安養受妙樂，</text></item>
<item><p>39a5</p><text>所鏤甚深微妙藏，</text></item>
<item><p>39a6</p><text>願諸善神恒護持，</text></item>
<item><p>39a7</p><text>興顯末法至當來，</text></item>
<item><p>39a8</p><text>龍華會中作佛事，</text></item>
<item><p>39a9</p><text>惟願彌勒大覺尊，</text></item>
<item><p>39a10</p><text>人天眾前親與記，</text></item>
<item><p>39a11</p><text>我此普賢殊勝行，</text></item>
<item><p>39a12</p><text>無邊勝福皆回向，</text></item>
<item><p>39a13</p><text>善願沉溺諸眾生，</text></item>
<item><p>39a14</p><text>速往無量光佛刹，</text></item>
<item><p>39a15</p><text>十方正覺諸如來灌頂‭</text></item>
<item><p>39a16</p><text>授記佛長子不動金‭</text></item>
<item><p>39a17</p><text>剛木增吉日淨業弘</text></item>
<item><p>39b1</p><text>三藏聖教序。</text></item>
<item><p>39b2</p><text>蓋聞真源湛湛，本無變</text></item>
<item><p>39b3</p><text>以無遷；妙性如如，亦非</text></item>
<item><p>39b4</p><text>名而非狀；蕩若虛空之</text></item>
<item><p>39b5</p><text>寥廓，恬如巨海之澄渟，</text></item>
<item><p>39b6</p><text>特由一念瞥興，四相俄</text></item>
<item><p>39b7</p><text>起，爾乃並識同奔，隨緣</text></item>
<item><p>39b8</p><text>受報，精靈動伏，萬緒千</text></item>
<item><p>39b9</p><text>差，雖山河世界，唯現於</text></item>
<item><p>39b10</p><text>自心，明暗色空，全彰乎</text></item>
<item><p>39b11</p><text>法相。然既著於有為之</text></item>
<item><p>39b12</p><text>有，終昧於無始之無，則</text></item>
<item><p>39b13</p><text>染淨業殊，苦樂趣別，莫</text></item>
<item><p>39b14</p><text>不長淪欲海，出沒於四</text></item>
<item><p>39b15</p><text>生，永陷情坑，輪迴於六</text></item>
<item><p>39b16</p><text>道，孰能超拔三有，穎脫</text></item>
<item><p>39b17</p><text>五蓋，高翔入解，遐鶩一</text></item>
<item><p>39b18</p><text>乘者哉。惟是我</text></item>
<item><p>39b19</p><text>釋迦牟尼如來，秉靈覺</text></item>
<item><p>39b20</p><text>之上智，發朗鑒之真明，</text></item>
<item><p>39b21</p><text>於塵劫之前，早悟此理。</text></item>
<item><p>39b22</p><text>有以見眾生之重迷膠</text></item>
<item><p>39b23</p><text>固，深悲同體，弗忍獨得，</text></item>
<item><p>39b24</p><text>思所以拯濟群識，共登</text></item>
<item><p>40a1</p><text>彼岸。於是結那於始心，</text></item>
<item><p>40a2</p><text>終大悲以赴難，開化導‭ ‬</text></item>
<item><p>40a3</p><text>達，縱違背而彌殷。布施‭ ‬</text></item>
<item><p>40a4</p><text>利行，即頭目而靡悋。為‭ ‬</text></item>
<item><p>40a5</p><text>眾生故，勇猛精進，忍苦‭ ‬</text></item>
<item><p>40a6</p><text>修行，所以智積菩薩曰：‭ ‬</text></item>
<item><p>40a7</p><text>“我觀三千大千世界，無‭ ‬</text></item>
<item><p>40a8</p><text>有如毫末許不是釋尊‭ ‬</text></item>
<item><p>40a9</p><text>捨身命處”誠哉，是言也！‭ ‬</text></item>
<item><p>40a10</p><text>然，萬行昔圓，猶居因住，</text></item>
<item><p>40a11</p><text>正覺久成，尚現後身，意‭ ‬</text></item>
<item><p>40a12</p><text>在不化剛強獷戾，不稱‭ ‬</text></item>
<item><p>40a13</p><text>大悲，乘斯機熟，降跡濁‭ ‬</text></item>
<item><p>40a14</p><text>惡之世，凡情所尚，故託‭ ‬</text></item>
<item><p>40a15</p><text>金輪之胤，妙相明顯，卓</text></item>
<item><p>40a16</p><text>冠於天人，隨好炳著，蔽‭ ‬</text></item>
<item><p>40a17</p><text>奪於群聖，居茲三惑，示‭ ‬</text></item>
<item><p>40a18</p><text>畫篋之非真，出彼四門，</text></item>
<item><p>40a19</p><text>表浮雲之易滅，盛年離‭ ‬</text></item>
<item><p>40a20</p><text>欲，如棄涕唾，假修苦行，</text></item>
<item><p>40a21</p><text>權受乳麋，六通七覺，超‭ ‬</text></item>
<item><p>40a22</p><text>三界而獨尊，十號二嚴，</text></item>
<item><p>40a23</p><text>越四流而稱佛。踞金剛‭ ‬</text></item>
<item><p>40a24</p><text>之座，具十力以降魔，澍‭ ‬</text></item>
<item><p>40b1</p><text>甘露之雨，淨三輪而化‭ ‬</text></item>
<item><p>40b2</p><text>物，所以稱性談玄，頃說‭ ‬</text></item>
<item><p>40b3</p><text>不思議圓融法門，復恐</text></item>
<item><p>40b4</p><text>輿情希證，驚怖於河漢，</text></item>
<item><p>40b5</p><text>乃開人天之善軌，設羊</text></item>
<item><p>40b6</p><text>鹿之小乘。持犯、儀刑、對</text></item>
<item><p>40b7</p><text>法、素隱、方等之記莂，冥於</text></item>
<item><p>40b8</p><text>三空般若之真照，破於</text></item>
<item><p>40b9</p><text>二我，然後會流歸海，等</text></item>
<item><p>40b10</p><text>賜一乘，咸自真如中演</text></item>
<item><p>40b11</p><text>出，悉從智慧海流來，誠</text></item>
<item><p>40b12</p><text>六趣之車輿，五道之船</text></item>
<item><p>40b13</p><text>筏，入聖之徑路，菩提之</text></item>
<item><p>40b14</p><text>佛母，大夜之明燈，重昏</text></item>
<item><p>40b15</p><text>之杲日，而饑虛之美膳，</text></item>
<item><p>40b16</p><text>火宅之甘霖矣。是故一</text></item>
<item><p>40b17</p><text>音甫唱，萬彙各聞，邪思</text></item>
<item><p>40b18</p><text>與滯惑俱捐，妄執共謬</text></item>
<item><p>40b19</p><text>計齊遣。使戴爐鍱腹之</text></item>
<item><p>40b20</p><text>流，揭往迷於道樹，祠天</text></item>
<item><p>40b21</p><text>事火之徒，悟前非於覺</text></item>
<item><p>40b22</p><text>場。皆能革故圖新，返邪</text></item>
<item><p>40b23</p><text>皈正，明自心於言下，斷</text></item>
<item><p>40b24</p><text>惑漏於當時，復有雲動</text></item>
<item><p>41a1</p><text>風合，主伴靈感，恒沙大</text></item>
<item><p>41a2</p><text>士，來自殊方，塵點僧伽，</text></item>
<item><p>41a3</p><text>徧於宇內，或啟甚深之‭</text></item>
<item><p>41a4</p><text>信解，或克微妙之行果，</text></item>
<item><p>41a5</p><text>或示跡異道，以化其類，</text></item>
<item><p>41a6</p><text>或垂形世俗，以誘其迷，</text></item>
<item><p>41a7</p><text>或尋聲救苦，而應念施‭ ‬</text></item>
<item><p>41a8</p><text>安，或觀根逗教，而隨病‭ ‬</text></item>
<item><p>41a9</p><text>與藥，或幽巖入定，而坐‭ ‬</text></item>
<item><p>41a10</p><text>斷春秋，或高座論義，而‭ ‬</text></item>
<item><p>41a11</p><text>智成典則，或緣斷勝性‭ ‬</text></item>
<item><p>41a12</p><text>而現圓，或久住堪忍而‭ ‬</text></item>
<item><p>41a13</p><text>不滅，真可謂迷衢導首，</text></item>
<item><p>41a14</p><text>苦海舟師，三界之福田，</text></item>
<item><p>41a15</p><text>四生之慈父，蕩蕩乎，民‭ ‬</text></item>
<item><p>41a16</p><text>無德而稱焉，將使勞生‭ ‬</text></item>
<item><p>41a17</p><text>怠軫，同駐於寶坊，凡界‭ ‬</text></item>
<item><p>41a18</p><text>空虛，盡化為樂土，何乃‭ ‬</text></item>
<item><p>41a19</p><text>眾生薄祐，孺子失怙。噫！‭ ‬</text></item>
<item><p>41a20</p><text>須彌峻而藍風起，寶藏‭ ‬</text></item>
<item><p>41a21</p><text>積而怨賊生，蠢爾波旬，</text></item>
<item><p>41a22</p><text>遽然請寂，</text></item>
<item><p>41a23</p><text>如來順機應世，原無取‭ ‬</text></item>
<item><p>41a24</p><text>捨於其間，故一允其求，</text></item>
<item><p>41b1</p><text>駟不及舌，於是光放非‭ ‬</text></item>
<item><p>41b2</p><text>常之瑞，眾懷怖懼之心，</text></item>
<item><p>41b3</p><text>最後顧命，頻摧異見之</text></item>
<item><p>41b4</p><text>夫，扶律談常，頓顯法身</text></item>
<item><p>41b5</p><text>之體。嗚呼！金棺掩耀，寶</text></item>
<item><p>41b6</p><text>塔凌空，雖一體三寶常</text></item>
<item><p>41b7</p><text>住於世間，而五蘊恒流仍</text></item>
<item><p>41b8</p><text>棲於欲地。必欲導達群</text></item>
<item><p>41b9</p><text>方，遐益萬古，非妙法而</text></item>
<item><p>41b10</p><text>何能。夫經者，法身之舍</text></item>
<item><p>41b11</p><text>利，載道解惑之良器也，</text></item>
<item><p>41b12</p><text>在天之日月可墜，法寶</text></item>
<item><p>41b13</p><text>不可頃刻晦也，在人之</text></item>
<item><p>41b14</p><text>衣食可去，法寶不可須</text></item>
<item><p>41b15</p><text>臾離也。以故四人結集，</text></item>
<item><p>41b16</p><text>三藏重明，闐滿於天上</text></item>
<item><p>41b17</p><text>龍宮，徧佈於此方他界。</text></item>
<item><p>41b18</p><text>一切眾生仗之以踈神</text></item>
<item><p>41b19</p><text>達要，陶鑄靈府，熔習惑，</text></item>
<item><p>41b20</p><text>悟真常，普天之下，咸知</text></item>
<item><p>41b21</p><text>佛為大聖，具一切種智，</text></item>
<item><p>41b22</p><text>是皈依處者，安可周知，</text></item>
<item><p>41b23</p><text>而悉數其弘濟，又可知</text></item>
<item><p>41b24</p><text>矣。第以詞源海廣，部帙</text></item>
<item><p>42a1</p><text>星繁，凡夫之心量不齊，</text></item>
<item><p>42a2</p><text>妙典之通塞關數，致令‭ ‬</text></item>
<item><p>42a3</p><text>五時八教之詮，三權一‭ ‬</text></item>
<item><p>42a4</p><text>實之旨，順流而東，譯就‭ ‬</text></item>
<item><p>42a5</p><text>方言，得而崇奉者，莫不‭ ‬</text></item>
<item><p>42a6</p><text>茂林之片葉，磚地之一‭ ‬</text></item>
<item><p>42a7</p><text>礫耳。粵木增夙作何植，</text></item>
<item><p>42a8</p><text>生茲末葉，既不覩菩提‭ ‬</text></item>
<item><p>42a9</p><text>樹之嘉會，又不聆堅固‭ ‬</text></item>
<item><p>42a10</p><text>林之法言，徒切影堅勝‭ ‬</text></item>
<item><p>42a11</p><text>軍之弘護，；空慕給孤寶‭ ‬</text></item>
<item><p>42a12</p><text>積之檀施，未嘗不瞻‭ ‬</text></item>
<item><p>42a13</p><text>金像而哽泣，披‭ ‬</text></item>
<item><p>42a14</p><text>靈文而慘傷。豈直追恨‭ ‬</text></item>
<item><p>42a15</p><text>於當年，固亦遺憾於終‭ ‬</text></item>
<item><p>42a16</p><text>古矣。叨承‭ ‬</text></item>
<item><p>42a17</p><text>三寶之洪庥，為一方之‭ ‬</text></item>
<item><p>42a18</p><text>地主，愧乏無憂之興建，</text></item>
<item><p>42a19</p><text>匪踵戒日之博濟，每於‭ ‬</text></item>
<item><p>42a20</p><text>政暇之際，禪觀誦持，深痛‭ ‬</text></item>
<item><p>42a21</p><text>無常，曉夜惕慮，每事思‭ ‬</text></item>
<item><p>42a22</p><text>省，凡可以教人為善，勝‭ ‬</text></item>
<item><p>42a23</p><text>殘去殺者，極力舉行，非‭ ‬</text></item>
<item><p>42a24</p><text>敢忽怠，近惟世道交喪，</text></item>
<item><p>42b1</p><text>風土漓薄，人心趨下，莫‭ ‬</text></item>
<item><p>42b2</p><text>能自返，將欲拔本窮源，</text></item>
<item><p>42b3</p><text>杜流剪蔓，其唯弘獎大</text></item>
<item><p>42b4</p><text>乘法施之利乎，然以經</text></item>
<item><p>42b5</p><text>律浩博，處則充棟宇，出</text></item>
<item><p>42b6</p><text>則汗牛馬，蔥嶺迤來，例</text></item>
<item><p>42b7</p><text>多謄寫，非具勝緣，弗能</text></item>
<item><p>42b8</p><text>全有，而海澨山陬之人，</text></item>
<item><p>42b9</p><text>窮邊絕域之子，雖霑正</text></item>
<item><p>42b10</p><text>化，率皆聞風傳響，疑諒</text></item>
<item><p>42b11</p><text>相兼，受一非餘，各存專</text></item>
<item><p>42b12</p><text>是，庸非化雖被而教未</text></item>
<item><p>42b13</p><text>洽，信雖立而聞未廣，有</text></item>
<item><p>42b14</p><text>終其身未覩其藏典者，</text></item>
<item><p>42b15</p><text>將何以開擴性靈，洞徹</text></item>
<item><p>42b16</p><text>知見，而望其立造真境，</text></item>
<item><p>42b17</p><text>會契無生，是責其無梯</text></item>
<item><p>42b18</p><text>而升高，無駕而致遠，寧</text></item>
<item><p>42b19</p><text>可得哉。經去：菩提心者，</text></item>
<item><p>42b20</p><text>諸佛心是。自餘散善，不</text></item>
<item><p>42b21</p><text>得為喻。然有心者，皆當</text></item>
<item><p>42b22</p><text>作佛。增雖識謝聖神之</text></item>
<item><p>42b23</p><text>明，勉有思齊之志，幸值</text></item>
<item><p>42b24</p><text>三寶慈光，敢不興起發</text></item>
<item><p>43a1</p><text>於大心，我不荷負大法，</text></item>
<item><p>43a2</p><text>我不度脫眾生，再誰諉‭ ‬</text></item>
<item><p>43a3</p><text>乎？由是謹率僧俗人民‭ ‬</text></item>
<item><p>43a4</p><text>齋沐虔誠，仰對‭</text></item>
<item><p>43a5</p><text>十方三寶，諸天善神，敬‭ ‬</text></item>
<item><p>43a6</p><text>立誓願；凡</text></item>
<item><p>43a7</p><text>世尊釋迦牟尼如來金‭</text></item>
<item><p>43a8</p><text>口所宣，經律論三藏梵‭</text></item>
<item><p>43a9</p><text>筴，繕錄翻刻，鳩工集材，</text></item>
<item><p>43a10</p><text>自萬曆三十六年四月‭</text></item>
<item><p>43a11</p><text>佛成道日經始，天啟元‭</text></item>
<item><p>43a12</p><text>年九月竟功，廣行印刷，</text></item>
<item><p>43a13</p><text>流通遐邇，惠以法利，庶‭俾家傳妙寶，人握靈珠，</text></item>
<item><p>43a14</p><text>慧日沒而更耀，微言絕‭ ‬</text></item>
<item><p>43a15</p><text>而復彰，滌塵垢於六合，</text></item>
<item><p>43a16</p><text>蕩惑累於十虛，討密義‬</text></item>
<item><p>43a17</p><text>者，開卷了明，懷供養者，</text></item>
<item><p>43a18</p><text>致敬獲福，勿涉萬里之‭</text></item>
<item><p>43a19</p><text>遙，坐翫三乘之奧，咸冀</text></item>
<item><p>43a20</p><text>一切眾生，見其色、發其</text></item>
<item><p>43a21</p><text>函、功格十地，聆其音、悟‭ ‬</text></item>
<item><p>43a22</p><text>其理、道侔一生。專祈‭諸佛菩薩，親垂授記。</text></item>
<item><p>43b1</p><text>護法大士，密隨擁衛，若‭ ‬</text></item>
<item><p>43b2</p><text>板若經所在之處，永離‭ ‬</text></item>
<item><p>43b3</p><text>魔事，久住世間，常轉法</text></item>
<item><p>43b4</p><text>輪，護持無盡，縱使世界</text></item>
<item><p>43b5</p><text>為塵，此經如故，歷萬劫</text></item>
<item><p>43b6</p><text>而常新，窮未來而彌固。</text></item>
<item><p>43b7</p><text>以此功德，回向實際，莊</text></item>
<item><p>43b8</p><text>嚴菩提，上報</text></item>
<item><p>43b9</p><text>四重之恩，下拔九幽之</text></item>
<item><p>43b10</p><text>苦，飲銅啖鐵，悉孕蓮池，</text></item>
<item><p>43b11</p><text>戴角披毛，俱生極樂。仰</text></item>
<item><p>43b12</p><text>祝‭ ‬</text></item>
<item><p>43b13</p><text>皇帝萬歲，太子千秋，物‭</text></item>
<item><p>43b14</p><text>阜民安，河清海晏，無近</text></item>
<item><p>43b15</p><text>不悅，無遠不來。次期祖‭</text></item>
<item><p>43b16</p><text>爵綿永，家國利亨，卜世‭</text></item>
<item><p>43b17</p><text>卜年，同玉嶽之悠久，世‭</text></item>
<item><p>43b18</p><text>子世孫，等金江之繼續。</text></item>
<item><p>43b19</p><text>五方寧謐，百姓康和，願‭</text></item>
<item><p>43b20</p><text>我從今以去，十方法界，</text></item>
<item><p>43b21</p><text>佛佛出世，皆親奉事，等‭密跡之保綏，同梵王之‭</text></item>
<item><p>43b22</p><text>勸請，獲慶喜之總持，興‭ ‬</text></item>
<item><p>43b23</p><text>純陀之後供。起舍利塔，</text></item>
<item><p>44a1</p><text>高至梵天，弘大乘典，住</text></item>
<item><p>44a2</p><text>於劫盡。三途五濁，經歷‭靡休，六度四弘，勇健無‭</text></item>
<item><p>44a3</p><text>息，深誓如地藏，精進如‭能仁，證文殊智海，入普‭賢行門，具彌勒慈心，滿‭</text></item>
<item><p>44a4</p><text>觀音悲願，必使眾生業‭盡、煩惱盡、界盡、二乘回‭心盡、一切成佛盡，乃至‭</text></item>
<item><p>44a5</p><text>盡空法界、情器世間、純‭</text></item>
<item><p>44a6</p><text>成智正覺、真如實際、不‭</text></item>
<item><p>44a7</p><text>生不滅、不變不動、我願</text></item>
<item><p>44a8</p><text>乃盡、最後作佛。有一不</text></item>
<item><p>44a9</p><text>盡、不取滅度。我此願王，</text></item>
<item><p>44a10</p><text>廣大如法性，究竟如虛</text></item>
<item><p>44a11</p><text>空，窮未來際，不相捨離。</text></item>
<item><p>44a12</p><text>假使鐵輪旋頂，五熱炙</text></item>
<item><p>44a13</p><text>身，誓不退墮。伏維</text></item>
<item><p>44a14</p><text>諸佛菩薩證盟、攝受於</text></item>
<item><p>44a15</p><text>是，五體投地，重說偈曰：</text></item>
<item><p>44a16</p><text>南無真如淨法身，</text></item>
<item><p>44a17</p><text>體若虛空無邊際，</text></item>
<item><p>44a18</p><text>應物現形等一切，</text></item>
<item><p>44a19</p><text>畢竟湛寂絕朕兆，</text></item>
<item><p>44b1</p><text>復禮十身圓相海，</text></item>
<item><p>44b2</p><text>自他受用二種嚴，</text></item>
<item><p>44b3</p><text>譬如眾星之滿月，</text></item>
<item><p>44b4</p><text>主伴重重猶帝網，</text></item>
<item><p>44b5</p><text>敬禮丈六紫金容。</text></item>
<item><p>44b6</p><text>三十二種大人相，</text></item>
<item><p>44b7</p><text>隨好光明無等倫，</text></item>
<item><p>44b8</p><text>天上天下無如者，</text></item>
<item><p>44b9</p><text>三千界內一法王。</text></item>
<item><p>44b10</p><text>優缽羅花難值遇，</text></item>
<item><p>44b11</p><text>神通方便叵思議，</text></item>
<item><p>44b12</p><text>覺法靡遺師子吼，</text></item>
<item><p>44b13</p><text>皈命甚深微妙法，</text></item>
<item><p>44b14</p><text>智慧辯才之所演，</text></item>
<item><p>44b15</p><text>出生菩提轉物心，</text></item>
<item><p>44b16</p><text>軌持運載諸含識，</text></item>
<item><p>44b17</p><text>稽首三賢十地聖，</text></item>
<item><p>44b18</p><text>等妙二覺大果海，</text></item>
<item><p>44b19</p><text>久獲菩提不取證，</text></item>
<item><p>44b20</p><text>影響留惑利群蒙，</text></item>
<item><p>44b21</p><text>祈敬善觀十二緣，</text></item>
<item><p>44b22</p><text>能獲七十七種智，</text></item>
<item><p>44b23</p><text>麟角部行人中尊，</text></item>
<item><p>44b24</p><text>現通依教及回心，</text></item>
<item><p>45a1</p><text>歸依四諦諸大權，</text></item>
<item><p>45a2</p><text>四向四果無生侶，</text></item>
<item><p>45a3</p><text>解脫自在良福田，</text></item>
<item><p>45a4</p><text>滅度入寂久住世，</text></item>
<item><p>45a5</p><text>覺義軌則和合性，</text></item>
<item><p>45a6</p><text>同體一異不可得，</text></item>
<item><p>45a7</p><text>盡空常住三寶尊，</text></item>
<item><p>45a8</p><text>淨業徧禮願遇知，</text></item>
<item><p>45a9</p><text>我今誓發大道心，</text></item>
<item><p>45a10</p><text>仰學十方善逝行，</text></item>
<item><p>45a11</p><text>凡有現在沉淪者，</text></item>
<item><p>45a12</p><text>我當盡度成佛道，</text></item>
<item><p>45a13</p><text>眾生迷惑癡所盲，</text></item>
<item><p>45a14</p><text>生無慧目不解法，</text></item>
<item><p>45a15</p><text>我決惠以財法施，</text></item>
<item><p>45a16</p><text>悉令開悟得安樂，</text></item>
<item><p>45a17</p><text>能仁牟尼所宣說，</text></item>
<item><p>45a18</p><text>甘露醍醐最上味，</text></item>
<item><p>45a19</p><text>傳於天人逗機緣，</text></item>
<item><p>45a20</p><text>特茲刊刻廣流通，</text></item>
<item><p>45a21</p><text>令諸有情普見聞，</text></item>
<item><p>45a22</p><text>自覺展轉覺於彼，</text></item>
<item><p>45a23</p><text>俱登正覺金剛座，</text></item>
<item><p>45a24</p><text>同證涅槃圓滿果，</text></item>
<item><p>45b1</p><text>願諸天神護法眾，</text></item>
<item><p>45b2</p><text>保此經典如眼目，</text></item>
<item><p>45b3</p><text>盡未來際作佛事，</text></item>
<item><p>45b4</p><text>莫令魔外有侵損，</text></item>
<item><p>45b5</p><text>諸佛護念菩提心，</text></item>
<item><p>45b6</p><text>大悲不逆我所禱，</text></item>
<item><p>45b7</p><text>令我願王速成就，</text></item>
<item><p>45b8</p><text>不捨弘慈哀攝受，</text></item>
<item><p>45b9</p><text>我受如來罔極恩，</text></item>
<item><p>45b10</p><text>頂戴多劫竟匪報，</text></item>
<item><p>45b11</p><text>用此功德略上酬，</text></item>
<item><p>45b12</p><text>億劫微塵之少分。</text></item>
<item><p>45b13</p><text>大明天啟三年佛成道‭</text></item>
<item><p>45b14</p><text>欽陞通議大夫世守滇‭</text></item>
<item><p>45b15</p><text>西雲南布政使司右‭參</text></item>
<item><p>45b16</p><text>政奉‭ ‬</text></item>
<item><p>45b17</p><text>佛臣木增薰沐頓首拜‭</text></item>
</list>